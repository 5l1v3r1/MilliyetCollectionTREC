<DOC>
<DOCNO> 214600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur55.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kötü hava koşulları nedeniyle sınavlar iptal... 
</HEADLINE>
<TEXT>

     İstanbul İl Milli Eğitim Müdürlüğü, kentte beklenen olumsuz hava koşulları nedeniyle bazı sınavların ertelendiğini bildirdi. 
     İl Milli Eğitim Müdürlüğü'nden yapılan yazılı açıklamada, yarın ve 13 Şubat Cuma günü her tür ve derecedeki örgün ve yaygın eğitim kurumlarında eğitim-öğretim yapılmayacağı hatırlatılarak, şöyle denildi 
     ''9-15 Şubat tarihlerinde yapılacak ortalama yükseltme sorumluluk sınavlarının 16-20 Şubat tarihleri arasında yapılmasına, 9-14 Şubat tarihleri arasında yapılacak zümre öğretmenler kurulu toplantısının ortalama yükseltme sorumluluk sınavlarından sonraki haftaya ertelenmesine, mesleki eğitim merkezlerindeki ustalık ve kalfalık sınavlarının okul müdürlüğünün uygun göreceği tarihlerde yapılmasına karar verilmiştir.'' 
     
</TEXT>
</DOC>
