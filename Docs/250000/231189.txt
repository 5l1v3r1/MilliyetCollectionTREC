<DOC>
<DOCNO> 231189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/yasam/yas11.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiği kızın ailesine bomba gönderdi 
</HEADLINE>
<TEXT>

      ZONGULDAK DHA 
   
   İstanbul'da yaşayan Muhammet İpek, sevdiği kız başkasıyla nişanlanınca, kızın ailesine bombalı paket gönderdi. Zonguldak Devrek'te yaşanan olay, şöyle meydana geldi İpek üç ay önce Devrek'te tanıştığı T.K.'ya aşık oldu. İstanbul'a dönünce T.K.'yı sık sık telefonlan arayan İpek, aşkına karşılık bulamadı. Bu arada genç kız başka biriyle nişanlandı. Durumu öğrenen İpek, hazırladığı çikolata paketinin içine patlayıcı madde koyarak, kargoyla genç kızın ailesine gönderdi. Dün ailenin evine ulaşan paketi açan K.'nın annesi Afide K., patlayıcı maddeleri ve bir tehdit mektubunu görünce polise haber verdi. Olay yerine gelen uzman ekipler, patlayıcıları etkisiz hale getirirken, İpek'in yakalanması için İstanbul polisiyle de temasa geçildi. 
   
   
</TEXT>
</DOC>
