<DOC>
<DOCNO> 211995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sonspo27.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzmede 5 altın madalya... Kaan Tayla'dan Türkiye rekoru... 
</HEADLINE>
<TEXT>

     Bu yıl 6.sı yapılan Uluslararası Lüksemburg Yüzme Turnuvası, geçen hafta sonunda gerçekleştirildi. 
     Türk sporcuların 5 altın, 2 gümüş ve 3 bronz madalya kazandığı turnuvada Kaan Tayla, erkekler 100 metre serbestte 17-18 yaşta kendisine ait 51.37 saniyelik ve 19 yaşüstünde Derya Büyükuncu'ya ait 50.94 saniyelik Türkiye rekorunu 50.88 saniyeye çekerek yeni bir Türkiye Rekoru kırdı. 
     Turnuvada erkekler 50 metre serbestte Kaan Tayla, 23.39, bayanlar 50 metre serbestte Ayşe Ergin, 31.93, bayanlar 100 metre serbestte Derya Erke, 1.04.76, erkekler 200 metre serbestte Yaman Oğuz, 1.59.10 ve bayanlar 200 metre serbestte de Derya Erke, 2.17.44 ile altın madalya kazanan sporcular oldu. 
     Milli Takımlar Koordinatörü Yrd.Doç.Dr.Bahtiyar Özçaldıran, alınan sonuçlardan çok memnun olduklarını dile getirerek, ''Geçen hafta sonunda Lüksemburg Yüzme Turnuvası'na katıldık ve başarılı sonuçlar aldık. Bu yarışmaların en önemli sonucu, olimpiyat barajını aşan sporcularımızdan 1986 doğumlu Büyük Kolej sporcumuz Kaan Tayla'nın yeni bir Türkiye rekoru kırmasıdır'' diye konuştu. 
     Derya Büyükuncu'nun rekorunun kırılmasının, çok önemli bir gelişme olduğunu vurgulayan Özçaldıran, ''Bu, ülkemizde yüzme sporunun gelişimi açısından büyük önem taşımaktadır. Çalışmalarımıza ara vermeden devam edeceğiz'' dedi. 
     Turnuvada gümüş ve bronz madalya alan sporcular ve branşları şöyle 
     Bayanlar 50 Metre Kelebek 
     Ayşe Ergin, 31.14'le 3. 
     Erkekler 100 metre Serbest 
     Kaan Tayla, 50.88'le 3. 
     Erkekler 200 Metre Serbest 
     Berk Kahraman, 2.12.83'le 2. 
     Bayanlar 200 Metre Serbest 
     Nazlı Uzman, 2.20.74'le 2. 
     Erkekler 400 Metre Serbest 
     Yaman Oğuz, 4.15.65'le 3. 
     
</TEXT>
</DOC>
