<DOC>
<DOCNO> 243941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun11.html </URL>
<DATE> 2004/05/30/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Haaretz gazetesi Türkiye, Şaron'u kaygılandırıyor 
</HEADLINE>
<TEXT>

     Filistin topraklarından yeni "geri çekilme" planı konusunda ciddi itirazlarla karşılanan İsrail Başkanı Ariel Şaron'u Türkiye'nin tutumunun da endişelendirdiği öne sürüldü. 
     Haaretz gazetesi, Şaron'un "Türkiye'nin giderek sertleşen açıklamaları"ndan kaygı duyduğunu yazdı. İsrail'in önde gelen gazetelerinden Haaretz, İsrail Bakanlar Kurulunun Başbakan Şaron'un "aşamalı geri çekilme planı"nı görüşmeye başlayacağını belirtti. Gazete, Şaron'un Maliye Bakanı ve eski Başbakanı Benjamin Netanyahu'yu planı desteklemeye ikna için yaptığı çabaların sonuç vermediğini kaydetti. 
     Söz konusu plana göre, Gazze'deki tüm Yahudi yerleşim merkezlerinin tahliye edileceğine dikkat çeken gazete, tahliyenin 2005 yılının sonuna kadar tamamlanması öngörüldüğünü bildirdi. Netanyahu ve üç bakanın daha sadece üç yerleşim merkezini kapsayan daha sınırlı bir planı istediklerini ifade eden Haaretz, "Şaron aynı zamanda İsrail Savunma Kuvvetlerinin eylemlerine yönelik uluslararası eleştirilerden, Türkiye'nin giderek sertleşen açıklamalarından, Hindistan'da hükümet değişikliğinden ve İran'ın teröre karışmasından da kaygı duyuyor" diye yazdı. 

ANKA 
     
</TEXT>
</DOC>
