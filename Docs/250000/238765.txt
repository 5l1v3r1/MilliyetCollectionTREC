<DOC>
<DOCNO> 238765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun24.html </URL>
<DATE> 2004/05/10/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Aborjinler, kendi partilerini kuruyor... 
</HEADLINE>
<TEXT>

     Avustralya yerlileri, kendi partilerini kuracaklarını açıkladılar. 
     Sadece yerlilerin üye olduğu ''Sizin Sesiniz'' adı verilen partinin, genel seçimlere katılacağı belirtildi. 
     Partinin kurulacağına ilişkin açıklama, Başbakan John Howard'ın, yerlilere tahsis edilen milyonlarca dolarlık fonu idare eden ve yönetimi seçimle işbaşına gelen kısa adı ATSIC olan komisyonun feshedileceğini açıklayarak, yerlileri öfkelendirmesinden birkaç hafta sonra yapıldı. 
     Açığa alınan ATSIC başkanı Geoff Clark, daha önce yerlilerin bağımsız olarak politikaya atıldıklarını hatırlatarak, ancak bu partinin ''tüm ülkede marjinal sandalyeleri hedef alma stratejisinin'' bir parçası olduğunu söyledi. 
     Clark ve diğer önde gelen yerli şahsiyetler, partinin kuruluşunu Viktorya eyaleti meclis binası önünde açıkladılar. 
     Avustralya'nın yerli halkı, 1967'de yapılan bir referandumdan sonra resmen vatandaş olarak kabul edilmişti. 
     Nüfusları 400 bine düşen yerliler ülkedeki en yoksul, en az sağlık hizmeti alan ve en az eğitim gören topluluk. Yerlilerin yaşam süresi de diğer Avustralyalılardan 20 sene daha kısa. 
     
</TEXT>
</DOC>
