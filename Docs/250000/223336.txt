<DOC>
<DOCNO> 223336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yasam/yas01.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçik sahnede 
</HEADLINE>
<TEXT>

   Opera Sahnesi'ndeki 'Çanakkale Şehitleri' balesinde sahneye çıkacak 20 Mehmetçik, 'Çanakkale geçilmez' diye haykıracak... 
      
   Koreografisini Merih Çimenciler'in üstlendiği "Çanakkale Şehitleri" balesi, bu kez çok özel konukları ağırlayacak. 
   Deniz Kuvvetleri Komutanlığı'nın ev sahipliğinde Ankara Opera Sahnesi'nde gerçekleştirilecek kutlamanın "şeref konukları" 20 Mehmetçik olacak. Denizci 20 Mehmetçik, sahnede "Çanakkale geçilmez" diye haykıracak. Askerler, Nusret Mayın Gemisi'nin, döktüğü mayınlarla Çanakkale Zaferi'nin meşalesini tutuşturmasını canlandıracak. 10 asker de kapıda, Türk, Yeni Zelanda, Avustralya, İngiliz ve Fransız üniformalarıyla konukları karşılayacak. Geceye, Cumhurbaşkanı Ahmet Necdet Sezer, Genelkurmay Başkanı Orgeneral Hilmi Özkök, Deniz Kuvvetleri Komutanı Oramiral Özden Örnek ve kuvvet komutanları katılacak. 
   
   
</TEXT>
</DOC>
