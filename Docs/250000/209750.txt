<DOC>
<DOCNO> 209750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/astro/index.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekle ve gör 
</HEADLINE>
<TEXT>

   
   
   Bugün Ay'ın ışığı iyice azalmakta. Daha çok sonlanan ve tükenen enerjilerle karşı karşıyayız. Sabırlı olmalıyız. Akşam iyimser bir hava getirmekte. Saat 19 42'de Güneş Kova burcuna geçiyor. Koç'lar iş hayatında yenilik aramalılar ama aceleci de olmamak gerekiyor. İşle ilgili yükler açısından iyimser bir gün söz konusu olmayabilir. Boğa'lar yeniliğe açık durmalılar. Yeni kişiler ya da yolculuklar söz konusu. Bu arada sorumlulukları da yerine getirmek kolay olacak. İkizler rahat değil ve kafasındakileri gerçekleştirmek için çaba sarf etmesi gerekecek. Ortaklaşa alanda ise bazı engelleri aşmak gerekebilir. Yengeç'ler ortaklaşa alanda kritik bir gündeler. İstekleri hemen yerine gelmeyebilir. Eleştirilere açık durmak gerekecek. Aslan'lar günlük işler, düzen ve onları iş ortamında meşgul edecek konularla ilgilenmekteler. Sağlığa özen göstermek gerekebilir. Hiçbir işi şansa bırakmamak gerekiyor. Başak'lar iş ve keyfi iyi dengeleyebilecekleri bir gündeler. Duygusal alanda hareketli bir gün olabilir. Tamamlanan işlerden de keyif duyabilirler. 
   Terazi'ler yoğunlar ve işlerini iyi planlamaları gerekiyor. Yakın çevredeki gelişmeler, ailevi konular ve tamamlanması gereken işler gündeme gelebilir. Organize olmalılar. Akrep'ler yakın çevrelerindeki işlerle ilgilenmek durumundalar. Bazı sorumluluklar ve ciddi bir yaklaşım söz konusu olabilir. Yay'lar maddi konularda tutumlu olmak ihtiyacında. Bu alanda yeni bir karar almak ya da büyük bir risk almamak gerekecek. Bu arada müsriflik ve dikkatsizlik pahalıya patlayabilir. Oğlak'lar dikkat çekebilecekleri bir gündeler. Hızlı hareket etmek gerekiyor. Duygusal alanda onları yakından etkileyen gelişmeler mümkün. Kova'lar geçmişe ait konular yüzünden hassas davranabilir. Net düşünmek ve sadece geçmişe bağlı kalmamak gerekiyor. Başkalarından rehberlik almalılar. Balık'lar günlük işler, konuşmalar ve hareket açısından meşgul bir günde. Bazı düşüncelerinde daha gerçekçi olmak ve riske girmemek gerektiğini görebilirler. 
   
   
</TEXT>
</DOC>
