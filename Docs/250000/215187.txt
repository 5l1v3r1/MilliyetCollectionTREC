<DOC>
<DOCNO> 215187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur10.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'ndan zincirsiz geçmeye çalışan araçlar yolda kaldı 
</HEADLINE>
<TEXT>

     Yurtta etkili olan kar yağışı ve soğukhava, yaşamı olumsuz etkilemeye devam ediyor. 
     Bolu'da dün başlayan ve aralıksız devam eden kar yağışı sonrasındakent merkezinde kar kalınlığı 70 santimetreye ulaştı. Hava sıcaklığı eksi 12 dereceye kadar düştü. 
     Bolu Valiliği'nden yapılan açıklamaya göre, ulaşıma kapanan 490 köy yolundan 135'i, ulaşıma açıldıktan sonra aralıksız yağan kar nedeniyle yeniden kapandı. 
     Ankara-İstanbul Karayolu'nun Bolu Dağı kesiminde ise ulaşım güçlükle sağlanıyor. Trafik ekipleri, gece boyunca zincirsiz araçlarıngeçişine izin vermedi. Bolu Dağı'nın zincirsiz geçmeye çalışan çok sayıda araç ise yolda kaldı. 
     Karayolları ekipleri, Bolu Dağı'nın ulaşıma kapanmaması için tuzlama çalışmaları yapıyor. Kar kalınlığı Abant'ta 110, Bolu Dağı'nda80, Kartalkaya'da ise 310 santimetreye ulaştı. 
     Bolu Milli Eğitim Müdürlüğü'nden yapılan açıklamada da kentte etkili olan kar yağışı nedeniyle özel dershanelerde bugün ve yarın ders yapılmayacak. 
     Bugün yapılması gereken motorlu taşıt sürücü kursu adaylarının sınavı da 28 Şubat'a ertelendi. 
     
     DÜZCE 
     Düzce'de devam eden kar yağışı nedeniyle, Bolu Dağı Düzce kesiminde ve D-655 Karayolu Kabalak Tepesi mevkiinde zincirsiz araç veTIR'ların geçişine izin verilmiyor. 
     Düzce'de kar yağışı nedeniyle 268 köy yolu ulaşıma kapandı. Şehir merkezinde kar kalınlığı 90 cm oldu. Ayrıca şehrin büyük bölümüne elektrik verilemiyor. 
     
     KAYSERİ 
     Kayseri'de gece başlayan kar yağışı nedeniyle kent merkezinde kar kalınlığı 5, yüksek kesimlerde 20, Erciyes Kayak Merkezi'nde ise 2,5 metreye ulaştı. 
     Kar yağışı nedeniyle THY'nin sabah saatlerindeki İstanbul-Kayseri karşılıklı uçak seferleri iptal edildi. 
     Kocasinan merkez ilçe ile Sarız İlçesi'ne bağlı 35 köy yolu ulaşıma kapandı. Köy Hizmetleri İl Müdürlüğü kar temizleme ekipleri, köy yollarını ulaşıma açmak için çalışmalara başladı. 
     Tipi nedeniyle 2 gündür kapalı olan Erciyes Dağı yolunda da Karayolları ekipleri kar temizleme çalışmalarını sürdürüyor. 
     Bölge Trafik Denetleme ekipleri, Kayseri-Malatya, Kayseri-Kahramanmaraş yönüne giden zincirsiz küçük araçlara izin vermiyor. 
     
     ESKİŞEHİR 
     Kapanan Eskişehir-Kütahya ve Eskişehir-İnönü Karayolu ulaşıma açıldı. 
     Eskişehir'in Alpu, Seyitgazi ve Mihalıççık İlçeleri ile merkeze bağlı Bozdağ mevkiinde kapanan toplam 250 köy yolunun ulaşıma açılmasıiçin çalışmalar sürüyor. 
     Karayolları ekipleri, buzlanma tehlikesine karşı, Eskişehir sınırları içinde kalan Ankara, Bursa ve Kütahya karayollarında tuzlamaçalışmalarına devam ediyor. 
     Sürücülerin şehirlerarası karayollarına zincirsiz çıkmalarına izinvermiyor. 
     
     SAMSUN 
     Yoğun kar yağışı nedeniyle Samsun'un merkez ve ilçelerinde 515, Ordu'da 225, Amasya'da 163, Sinop'ta ise 184 köyle ulaşım sağlanamıyor. 
     Yetkililer, bölgede kar yağışının devam ettiğini, kapalı köy yollarını açma çalışmalarının sürdüğünü belirttiler. 
     
     ÇORUM 
     Çorum Merkez, Kargı, Osmancık, İskilip ve Bayat İlçelerine bağlı köyler ağırlıkta olmak üzere toplam 500 köy yolu ulaşıma kapalı. 
     Ayrıca Çorum-Ankara Karayolu ile İskilip, Ortaköy ve Osmancık ilçeyollarında da tuzlama çalışması yapılıyor. 
     
     ÇANKIRI 
     Yoğun kar yağışı dolayısıyla Çankırı Merkez'de 9, ilçelerinden Atkaracalar'da 9, Bayramören'de 18, Çerkeş'te 28, Eldivan'da 6, Ilgaz'da 27, Korgun'da 7, Kurşunlu'da 17, Orta'da 20, Şabanözü'nde 11 ve Yapraklı'da 22 olmak üzere toplam 174 köy yolu ulaşıma kapandı. 
     
     EGE 
     Ege Bölgesi'nde da açık ve az bulutlu hava hakim, sadece Uşak'ta kar yağışı sürüyor. 
     Hava sıcaklıkları bugün İzmir'de 2, Manisa'da 0, Muğla ve Denizli'de 1, Uşak'ta eksi 5 derece olacak. Hava sıcaklıkları yarındanitibaren artmaya başlayacak. İzmir'de yarın hava sıcaklığının 8 dereceolması bekleniyor. 
     Karayolları 2. Bölge Müdürlüğü yetkilileri, kar yağışı nedeniyle kapanan Ödemiş-Bozdağ yolunun kısa süre içinde açılacağını belirtti. 
     
</TEXT>
</DOC>
