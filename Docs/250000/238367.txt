<DOC>
<DOCNO> 238367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/soneko12.html </URL>
<DATE> 2004/05/08/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İran Petrol fiyatları üç-dört ay boyunca yüksek seyretmeye devam edecek 
</HEADLINE>
<TEXT>

     Önemli petrol ihracatçılarından İran, son günlerde tırmanışa geçen petrol fiyatlarının gelecek 3-4 ay boyunca yüksek seyretmeye devam edeceğini düşünüyor. 
     İran'ın Petrol İhraç Eden Ülkeler Örgütü'ndeki OPEC guvernörü Hüseyin Kazımpur Edebili, Tahran'da yayımlanan Şark gazetesine verdiği demeçte, gelecek üç-dört ay boyunca fiyatlarda düşme olmayacağını sandığını söyledi. 
     Kazımpur, gelişmiş ülkelerin petrol stoklarındaki artışın petrol fiyatlarının yükselmesinin arzdaki bir eksiklikten kaynaklanmadığını gösterdiğini savunarak, buna rağmen ABD'nin üretim artışı için OPEC'e baskı uyguladığını belirtti. 
     Kazımpur, OPEC petrol bakanlarının gelecek ayki toplantısında bir üretim artışı kararının çıkması halinde, bunun, kartelin ABD'yi yatıştırmak için politik bir taviz verdiği anlamına geleceğini söylemekle birlikte, İran olarak böyle bir üretim artışı teklifine karşı çıkmayacaklarını bildirdi. 
     
</TEXT>
</DOC>
