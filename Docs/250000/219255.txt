<DOC>
<DOCNO> 219255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sonspo13.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Villarreal önünde nasıl tur atlar 
</HEADLINE>
<TEXT>

     Galatasaray, UEFA Kupası 3. tur rövanş maçında yarın İspanya'nın Villarreal takımıyla deplasmanda yapacağı karşılaşmayla Avrupa kupalarında 187. randevusuna çıkmış olacak. 
     Sarı-kırmızılılar, 99 yıllık tarihlerinde bugüne dek Avrupa kupalarında yaptıkları 186 karşılaşmada 69 galibiyet elde ederken, 70 karşılaşmada da sahadan boynu bükük ayrıldı. ''Cim Bom'', Avrupa kupalarında 47 maçta ise berabere kaldı. 
     Galatasaray, Avrupa arenasında rakip fileleri toplam 240 kez havalandırırken, kalesinde ise 273 gol gördü. 
     
     TUR ATLAMAK İÇİN 
     UEFA Kupası 3. tur ilk maçında rakibiyle geçen hafta sahasında Villarreal ile 2-2 berabere kalan Galatasaray, galibiyet ya da 3-3 ve üzerindeki beraberliklerle turu atlayabilecek. 
     ''Cim bom'', deplasmanda yapacağı maçta rakibiyle golsüz ve 1-1'lik beraberlik ile yenilgi alması halinde ise UEFA Kupası'na veda edecek. Galatasaray ile Villarreal arasındaki karşılaşmanın 2-2 bitmesi halinde ise karşılaşma uzayacak ve uzatmalarda ''gümüş gol'' uygulamasına gidilecek. 
     
</TEXT>
</DOC>
