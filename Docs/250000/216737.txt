<DOC>
<DOCNO> 216737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sondun20.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavutluk Başbakanına istifa gösterisi 
</HEADLINE>
<TEXT>

     Aida Vishko bildiriyor- Arnavutluk'ta, Başbakan Fatos Nano'nun istifasını isteyen binlerce kişi protesto gösterisi düzenledi. 
     Başkent Tiran'da muhalefetteki Demokrat Parti lideri ve eski Cumhurbaşkanı Sali Berişa ve diğer muhalefet partilerinin girişimiyle düzenlenen gösteriye yaklaşık yüz bin kişi katıldı. 
     Gösteride hükümet, yolsuzluk yapmak ve AB'ye yakınlaşma süreci önündeki en büyük engel olmakla suçlandı. 
     Protestocular, Tiran'ın merkezindeki başbakanlık binası önünde toplanarak, hükümet aleyhinde sloganlar atarken, polisin müdahale etmediği gösteride herhangi bir olay çıkmadı. 
     Demokrat Parti lideri Berişa, Fatos Nano hükümeti istifa edinceye kadar protesto gösterilerini sürdüreceklerini söyledi. 
     
</TEXT>
</DOC>
