<DOC>
<DOCNO> 215463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko10.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile AIG arasında sulh anlaşması imzalandı 
</HEADLINE>
<TEXT>

     Galatasaray Sportif A.Ş. ve Galatasaray Spor Kulübü Derneği ile AIG arasındaki ihtilafı ve davaları sonuçlandırmak üzere sulh anlaşması imzalandı. 
     Galatasaray Sportif Sınai ve Ticari Yatırımlar A.Ş.'den Borsa'ya gönderilen açıklamada, şirket ve Galatasaray Spor Kulübü Derneği ile AIG Blue Voyage Fund, L.P. AIGBV ve AIG Global Sports Entertainment Fund, L.P. AIGGSEF arasında süregelen ihtilafı ve Uluslararası Tahkim ile İstanbul mahkemelerinde devam eden tüm davaları sonuçlandırmak üzere 14 Şubat'ta bir sulh anlaşması imzalandığı bildirildi. 
     Açıklamada, bu anlaşma hükümlerinin taraflarca en geç 15 Mart'a kadar eksiksiz olarak yerine getirilmesi halinde, tarafların karşılıklı olarak tüm dava ve taleplerinden vazgeçerek şirketteki ortaklıklarını sona erdirecekleri kaydedildi. 
     İmzalanan sulh anlaşmasına göre, Kulüp, AIGBV ve AIGGSEF'in elindebulunan yüzde 21.05'lik hisselerden B grubu hisseleri hisse başına 50 bin lira bedelle, C ve D grubu hisseleri de hisse başına 4 trilyon 799milyar 525 milyon lira 3 milyon 636 bin 4 dolar bedelle satın alacak ve Galatarasay Sportif A.Ş. AIGBV ve AIGGSEF'e toplam 9 milyon dolar tazminat ödeyecek. 

     
</TEXT>
</DOC>
