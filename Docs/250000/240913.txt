<DOC>
<DOCNO> 240913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun43.html </URL>
<DATE> 2004/05/18/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Rusya'dan İsrail'e eleştiri... 
</HEADLINE>
<TEXT>

     Rusya, İsrail'i Gazze Şeridi'ndeki operasyonları nedeniyle eleştirdi. 
     Rusya Dışişleri Bakan Yardımcısı Aleksandır Saltanov, Ortadoğu'da tek taraflı şiddet kullanımının, barış görüşmelerinin yeniden başlamasına yardımcı olmayacağını söyledi. 
     Saltanov, Rus Enformasyon Ajansı RIA Novosti'ye yaptığı açıklamada, Rusya'nın, Gazze Şeridi'ndeki Filistinli sivillerin evlerinin İsrail askerleri tarafından yıkılmasından büyük kaygı duyduğunu belirterek, ''Terörizmle kesinlikle mücadele edilmesi gerekiyor, ancak başka yöntemlerle. Öncelikle yol haritasının uygulanması gerekiyor'' diye konuştu. 
     Güvenlik boyutunda Filistin ve İsrail arasında siyasi iletişimin ve karşılıklı anlayışın yeniden sağlanması gerektiğini kaydeden Saltanov, ''Moskova, diğer arabulucular BM, AB ve ABD, şiddeti durdurmak için her türlü çabayı sarf ediyor'' dedi. 
     
</TEXT>
</DOC>
