<DOC>
<DOCNO> 245572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/soneko10.html </URL>
<DATE> 2004/06/05/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
ATO'nun raporuna göre, Türkiye misyonerlik faaliyetlerinin hedefi... 
</HEADLINE>
<TEXT>

     Ankara Ticaret Odası'nca ATO hazırlanan ''Misyonerlik'' Raporu ile, Türkiye'nin devletin üniter yapısını hedef alan misyonerlik faaliyetlerinin hedefi haline geldiği belirtildi. 
     ATO'nun bir basın açıklamasıyla duyurduğu ''Misyonerlik Raporu''na göre, başlangıçta Hıristiyanlığı yayma amaçlı görülen misyonerlik faaliyetleri, etnik ve dini ayrımcılığı körükleyerek, devletin üniter yapısını hedef alıyor. 
     Misyonerlik faaliyetleri Güney Kore, ABD, İngiltere, Yeni Zelanda, Avusturya, Almanya, İsveç ve Romanya uyruklu ''mesih inananları'' denilen şahıslar tarafından yürütülürken, Adana, Edirne, İstanbul, Ankara, İzmir, Trabzon, Antalya, Hatay, Bursa ve Samsun gibi illerden yönlendiriliyor. 
     Türkiye'de Hıristiyan cemaatinin sayısının 50-55 bin olarak tahmin edildiği vurgulanan rapora göre, misyonerlik faaliyetleri kapsamında 300'den fazla kilise, çok sayıda kitapevi, 1 kütüphane, 6 dergi, onlarca vakıf ve dernek, yayınevleri, 5 radyo, çok sayıda manastır, 2 kafe, 1 acente, 1 mahfil, 7 şirket, 1 otel, 1 tercüme bürosu, 7 gazete, 1 tarihi eser, 2 müze, 4 harabe ve 1 kale bulunuyor. 
     
     NE TÜR FAALİYETTE BULUNUYORLAR 
     Raporda, sadece 2003 yılında 190 misyonerlik faaliyeti tespit edilirken, bunun 27'sinin Bahailik faaliyetine yönelik olduğu ifade ediliyor. Söz konusu faaliyetin Sivas ve Erzincan'da, Hıristiyan misyonerlik faaliyetlerinin ise Nevşehir, Adıyaman, Adana, Bursa, Diyarbakır ve Mersin illerinde yoğunlaştığı vurgulanıyor. 
     Raporda, ülkemizdeki misyonerlik faaliyetlerine ilişkin şu bilgilere yer veriliyor 
     -Yehova Şahitleri Merkezi New York'ta bulunuyor. Sözlü propogandasını geçici vaizlerle sürdürüyor. Taraftarları kapı kapı dolaşarak kitap, dergi, broşür dağıtıyor, toplantı düzenliyor. Ülkemizde merkezi İstanbul olmak üzere Ankara, Eskişehir, İzmir, Antalya, Hatay, Aydın, Kuşadası ve Mersin'de ibadet salonları bulunuyor. İstanbul'da kurulan ''Mukaddes Kitap Kursları Derneği'' aracılığıyla faaliyetlerini sürdürüyor. 
     -Bahailik faaliyetleri Sivas, Erzincan, Hatay, Adana, Gaziantep, Şanlıurfa, Birecik, Mersin, Edirne ve İstanbul illerinde yoğunlaşıyor. 
     -Protestan misyonerlik faaliyetleri Merkezi Almanya-Schormdorf'da bulunuyor. Ankara'da kurdukları Türkiye Protestan Kiliseleri Birliği dışında 2000 yılında 19 adet protestan kilisesi açıldığı bildiriliyor. 
     Ankara Protestan Kurtuluş Kilisesi bünyesinde 2003 içinde 60 kişinin din değiştirdiği, 15 kişinin vaftiz edildiği, kilisenin halen 130 kişiden oluşan faal bir grubunun olduğu, bunların yüzde 10'unun üst düzey, yüzde 40'ının orta gelir, yüzde 40'ının da dar gelirli gruba mensup olduğu vurgulanıyor. 
     -Katolik misyonerlik faaliyetleri. Vatikan tarafından yönlendiriliyor. 
     -Süryanilik faaliyetleri Mardin merkezli olarak yürütülüyor. 
     
     İSTANBUL'DA DURUM 
     Rapora göre, İstanbul'da halen 126 kilise, 4 dergi, 1 kafe, 36 dernek, 7 gazete, 12 internet sitesi, 1 müze, 1 otel, 44 vakıf ve 2 yayınevi bulunuyor. 
     Bu kentte gelir seviyesi yüksek semtlerde, misyonerlik faaliyetleri kapsamında film gösterileri yapılıyor. 
     Raporda, Heybeliada Ruhban Okulu'nu açtırma gayretlerine de dikkat çekiliyor. 
     
     DİĞER İLLERDE NE YAPILIYOR 
     Raporda, Türkiye'nin diğer illerindeki misyonerlik faaliyetleri de şöyle sıralanıyor 
     -İzmir 8 cemaat ya da topluluk. 
     -Hatay Protestan ve Katolik Kiliseleri ile vakfı, Apostalit ibaret yeri ve Rum Ortodoks Kilisesi. 
     -Adana Protestan Kurtuluş Kilisesi. 
     -Nevşehir Konstantin Eleni Kilisesi. 
     -Bursa Uluslararası Protestan Kilisesi, 2 sinegog, Osmangazi ilçesinde Yahova Şahitlerine ait bir ibaret yeri. İznik'de Ayasofya Kilisesi. 
     -Nardin Süryanilik faaliyetlerinin merkezi olan Deyr-ul Zaferan Manastırı ile Deyr-ul Umur Manastırı. 
     -Adıyaman Süryani Kilisesi. 
     -Kayseri Melikgazi ve Ağırnas kasabasında Aziz Prokopios Kilisesi. 
     -Antalya Uluslararası ve İncil Kiliseleri, Aziz Pavlus Kültür Merkezi. 
     -Bodrum-Ortakent'de bir pansiyon. 
     -Niğde Bahailik grubuna mensup çok sayıda kişi. 
     -Düzce 1 reklam şirketi. 
     -Kocaeli Gölcük'de Kadın Dayanışma Vakfı. 
     -Edirne Bahailere ait El Emin Evi. 
     
     UYUM YASALARINA ELEŞTİRİ 
     ATO Başkanı Sinan Aygün, raporla ilgili değerlendirmesinde, Türkiye'nin her dönemde misyonerlerin iştahını kabarttığını belirterek, ''Uyum yasaları misyonerliği hortlattı'' dedi. 
     Son yıllarda misyonerlik faaliyetlerinde gözle görülür bir artış olduğunu kaydeden Aygün, açıklamada şu görüşlere yer verdi 
     ''Misyonerler, Türkiye'de elini kolunu sallayarak propoganda yapıyor, adeta cirit atıyor. Türkiye'de yaşanan ekonomik istikrarsızlıklar ve krizler, bu işin tuzu biberi oldu. Geleceğe unutsuz bakan insanlar, özellikle de genç nesiller kolayca kandırılıyor. 
     Evlere, dükkanlara kadar girip, mürit arıyorlar. Ceplerine para koyup, gençlerin beyinlerini yıkıyorlar. Türkiye, şu anda tam anlamıyla misyonerlerin istilası altında. Kimse Siz kimsiniz Ne yapıyorsunuz diye soramıyor. Sorulsa bile Uyum yasaları çıktı diyorlar. Ellerinde din silahı var, başka silaha ne gerek.'' 
     
</TEXT>
</DOC>
