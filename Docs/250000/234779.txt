<DOC>
<DOCNO> 234779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/spor/spo13.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 100 Schumi 
</HEADLINE>
<TEXT>


Formula 1'de San Marino Grand Prix'inde de şampiyonun adı değişmedi. Ferrari pilotu Schumacher, zorlanmadan finişe ulaşırken, pilotlar klasmanında 16 puanlık farkı yakaladı 


Imola'da 4. kez 
FERRARI pilotu Michael Schumacher, Formula 1'de sezonun dördüncü yarışı olan San Marino Grand Prix'sinde de zirveyi kimseye bırakmadı. İlk üç yarışta hem sıralama, hem de Grand Prix'de geçilmeyen Alman sürücü, starttaki birinci cebi Button'a kaptırdığı Imola'da liderliği ilk pit stoptan sonra devraldı ve arayı giderek açarak 1 26.19.670'lık dereceyle rahatça finişe ulaştı. Imola Pisti'nde son beş yılda dördüncü kez birincilik kürsüsüne çıkan Schumi, pilotlar klasmanında da 16 puanlık üstünlüğü yakaladı. 

Button ikinci oldu 
EFSANE pilot Senna'nın bu pistteki kazada hayatını kaybetmesinin 10. yıldönümü nedeniyle ayrı bir önem taşıyan yarışta ikinciliği 9.7 saniye geride BAR'dan Button elde ederken, Williams'tan Montoya da 21.6 saniye farkla üçüncü oldu. Button böylece, son iki yarıştaki üçüncülükten sonra başarısını bir basamak yukarı taşıdı. Renault'dan Fernando Alonso ile Jarno Trulli 4. ve 5. olurken, diğer Ferrari sürücüsü Barichello 6.'lıkla yetindi. McLaren'den 19. başlayan Raikkonen, 8.'likle puan almayı başardı, Coulthard 12. bitirdi. 

Pilotlar klasmanı 1. Michael Schumacher Ferrari 40 2. Rubens Barrichello Ferrari 24 3. Jenson Button BAR-Honda 23 4. Juan Pablo Montoya Williams-BMW 18 5. Fernando Alonso Renault 16 6. Jarno Trulli Renault 15 7. Ralf Schumacher Williams-BMW 9 8. Takuma Sato BAR-Honda 4 8 David Coulthard McLaren-Mercedes 4 

Markalar klasmanı 1. Ferrari 64 2. Renault 31 3. BAR-Honda 27 3 Williams-BMW 27 5. McLaren-Mercedes 5 6. Sauber-Petronas 1 6 Jaguar-Cosworth 1 


</TEXT>
</DOC>
