<DOC>
<DOCNO> 224658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/asiy.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu metodu zorla kabul ettirdiler...' 
</HEADLINE>
<TEXT>

   BM'nin çözüm metodunu baskı altında kaldıkları için kabul ettiklerini belirten Denktaş, "Bir de İsviçre'ye gidip mahk miyet gömleği giyemem" diye konuştu 
      Sefa Karahasan 

   
   KKTC Cumhurbaşkanı Rauf Denktaş, Kıbrıs müzakereleri çerçevesinde dün Rum Yönetimi lideri Tasos Papadopulos'la ada da yaptığı son yüz yüze görüşmenin ardından düzenlediği basın toplantısında, çözüm takvimini ve çerçevesini sert bir dille eleştirdi. Denktaş, New York'ta Kıbrıs görüşmeleri yaptıkları sırada BM binasında sabaha kadar hapsedildiklerini, tüm dünyanın karşılarına geçip baskı yaptığını, BM'nin çözüm metodunu bu baskılar altında kabul ettiklerini söyledi. Denktaş, "Dünyanın hiçbir yerinde görülmemiş bir metot ve aceleci bir tavırla, başkaları tarafından hazırlanan bir belge, zorla iki halka empoze edilmeye çalışılıyor" dedi. 
   
   'Kosova kan kusuyor' 
   "Belki Kosova'da da aynısını yaptık diyecekler. Kosova bugün kan kusmaktadır. Filistin'de de yaptık diyecekler. Filistin de, İsrail de kan kusmaktadır. Bu işler zorla olmaz" diyen Denktaş, İsviçre'ye gidecek Türk heyetinin önünde uzlaşılmamış pek çok konu bulunduğunu, Türk heyetine destek olmak gerektiğini söyledi. Denktaş, "Türkiye ve Yunanistan'ın katkılarıyla bunların ne kadar halledilebileceğini hep birlikte izleyeceğiz. Arkadaşlarımıza başarılar diliyoruz" diye konuştu. 
   
   'Görüş ayrılığı yok' 
   Bir gazetecinin "İsviçre'ye gitmeyerek görüşmelerden çekildiğiniz anlamı çıkar mı " sorusuna Denktaş, "Tam yetki verdim. Gelecek neticeye bakarak karar vereceğim. Çünkü çekilirsem protokol gereği hükümet de düşer. Çekilmek de uzlaşmaya katkıdır" yanıtını verdi. 
   Türk hükümetiyle görüş ayrılığı olmadığını savunan Denktaş, şunları kaydetti "Değerlendirme yetkisi elimde. İsviçre'ye de gitsem böyle olmazdı. New York'a gittim diye beni mahk m ettiniz, İsviçre'ye de gidip mahk miyet gömleğini giymem." 
   
   De Soto Oyunun sonu...    Alvaro De Soto da, dün yaptığı açıklamada, henüz temel noktalarda bir al - ver sürecine girilemediğini söyledi. İsviçre'deki görüşmelerde siyasi irade gerektiğini belirten De Soto, "Karar alma zamanı geldi. Bu oyunun sonu" dedi. 
   
   
   
   
</TEXT>
</DOC>
