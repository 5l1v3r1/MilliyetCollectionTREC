<DOC>
<DOCNO> 240009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonsiy06.html </URL>
<DATE> 2004/05/14/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gül Afganistan'a kayıtsız kalamayız... 
</HEADLINE>
<TEXT>

     Dışişleri Bakanı Abdullah Gül, Afganistan'a asker gönderme konusunun gündemde olmadığını ancak Afganistan'a da kayıtsız kalınamayacağını söyledi. 
     Gül, Dışişleri Bakanlığına gelişinde gazetecilerin gündemdeki konulara ilişkin sorularını yanıtladı. 
     
     "ASKER ÇARPIŞMAK İÇİN DEĞİL" 
     Gül, Afganistana asker gönderme konusuna ilişkin olarak, "Afganistan'a asker gönderme gibi bir konu yok. Tabi kayıtsız kalamayacağız Afganistan'a. Bunlar uzun vadeli konular. Afganistan'ın yeniden ayağa kaldırılması, kalkındırılması, imarı tüm bunlar için bir taraftan kalkındırılması bir taraftan güvenliğini sağlanması, bunlarla ilgili gündemimizde devamlı sürekli bir konu var. 
     Ama hemen sanki yarın asker gönderme sözkonusu değil. Asker sözkonusu olsa bile bu savaşmak için veya çarpışmak için değil, bizim oradaki varlığımızı savunmakla ilgili bir konu. 
     Uzun vadeli bir konu" dedi. 
     Gül, Türkiye'nin, Afganistan'ın imarı ile ilgili olarak belli bölgeleri, belli ülkelerin alması ve geliştirmesi yönünüdeki programa uygun olarak ilgilendiği bazı alanlar olduğunu söyledi. Gül, bu alanların hangileri olduğunu NATO'nun bildiğini de kaydetti. 
     
     "KIBRIS ÇALIŞMALARIRININ SONUÇLARI GÖRÜLMEYE BAŞLANACAK" 
     Gül, Cidde'de yapılan İslam Konrferansı Örgütü Yüksek Düzeyli Memurlar Toplantısı'nın Kıbrıs'a ilişkin sonuçlarını konuşmak için erken olduğunu da belirtti. Gül, Kıbrıs konusunun daha yeni başladığını ve sadece AB nezdinde değil, İslam ülkeleri ve BM Güvenlik Konseyi nezdinde de yoğun çalışmaların sonuçlarının görülmeye başlanacağını belirtti. 
     Abdullah Gül, Yunanistan Dışişleri Bakanlığı'nın İslam ülkelerinin büyükelçilerine yönelik olarak KKTC'nin tanınmaması yönünde telkinde bulunduğu haberlerine ilişkin yorum yapmadı. Gül, "Herkes kendi görüşü doğrultusunda çalışır" demekle yetindi. 
     
     "MUSUL SUİKASTİ SİSTEMLİ DEĞİL" 
     Musul'da iki Türkmen'in öldürülmesine ilişkin soruya da Gül, "O iki Türkmen, Türk vatandaşı olmuşlar. Tabi üzücü bir olay. Yalnız sistemil bir olay, Türk varlığına karşı sistemli bir olay değil" karşılığını verdi. 
     
</TEXT>
</DOC>
