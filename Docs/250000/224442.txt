<DOC>
<DOCNO> 224442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun40.html </URL>
<DATE> 2004/03/22/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Reuters kameramının öldüren ABD Trajik ama asker haklı 
</HEADLINE>
<TEXT>

     Amerikan ordusu, Reuters ajansı için çalışan Filistinli kameraman Mazen Dana'nın öldürülmesini ''trajik'' olarak nitelendirdi, ancak kameramanı öldüren askerin haklı olduğunu savundu. 
     Ordunun raporunda, Dana'nın 17 Ağustos'ta, Irak'ın başkenti Bağdat'ın dışındaki Ebu Garib Cezaevi'nin dışında, kamerasını roketatar sanan bir Amerikan askeri tarafından öldürülmesinin ''trajik ve üzücü'' olduğu, ancak askerin içinde bulunduğu koşulların askeri haklı kıldığı belirtildi. 
     Raporda, askerin, kamerayı roketatar sandığı için, ateş açmaya makul gerekçesi bulunduğu kaydedildi. 
     Reuters ajansı ise ödüllü bir kameraman olan Dana'nın ölümünün haklı gösterilmesinin ''kabul edilemeyeceğini'' bildirerek, savaş bölgelerindeki gazetecilerin güvenlik koşullarının iyileştirilmesini istedi. 
     
</TEXT>
</DOC>
