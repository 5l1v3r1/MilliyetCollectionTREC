<DOC>
<DOCNO> 230441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sontur08.html </URL>
<DATE> 2004/04/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kayseri Halkbank'ta yangın çıktı.... 
</HEADLINE>
<TEXT>

     Kayseri'de 2 aydır tadilatta bulunan Halkbank'ın kalorifer kazanında kaynak yapılırken çıkan yangın, maddi zarara yol açtı. 
     Cumhuriyet Mahallesi Bankalar Caddesi'nde bulunan Halkbank'ta Üzeyir Öztürk adlı işçi kalorifer kazanında kaynak yaparken, ısının etkisiyle yakıt tankında bulunan fuel-oil'in alev alması sonucu yangın çıktı. Kayseri Büyükşehir Belediye itfaiye ekiplerince çevreye yayılmadan söndürülen yangın, 2 aydır tadilat yapılan bankada maddi zarara yol açtı. 
     Üzeyir Öztürk, ''Kalorifer kazanına kaynak yapıyordum. Kaynağın etkisiyle yakıt tankı ısınınca, tankın içindeki fuel-oil alev aldı. Söldürmeye çalıştım, ancak başaramadım. İçeriyi duman kaplayınca korktum ve dışarı kaçtım'' dedi. 
     Polisin olayla ilgili soruşturma başlattığı bildirildi. 
     
</TEXT>
</DOC>
