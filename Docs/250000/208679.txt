<DOC>
<DOCNO> 208679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/guncel/gun13.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taşımalı eğitim'e destek 
</HEADLINE>
<TEXT>

   KEMAL ATLAN Eskişehir DHA 
   
   Batman Sason'a bağlı Ordu Mezrası'ndaki 7 öğrencinin okula giderken yolları üzerindeki dereyi "komando gibi" tel örgülere tutunarak aşmasına üzülen Eskişehirli hayırsever Aziz Bolel 88 , mezraya köprü yaptırma sözü verdi. 
   Gazetelerde yer alan haberi okuduktan sonra hayretler içinde kaldığını belirten Bolel, "Türkiye'de otomobil saltanatı varken bazı zenginler özel uçaklarla seyahat ederken, öğrencilerimizin dere üzerinden iple geçmesi üzüntü verici. Batman Valisi'yle temasa geçtim. Çok duygulandım ve buraya bir köprü yapmak istiyorum. Köprüyü öncelikle yayaların geçeceği şekilde düşünüyorum. Başkaları da destek çıkarsa vasıtaların da geçeceği büyük bir köprü yapabiliriz" dedi. Adını taşıyan Mehmet Aziz Bolel İlköğretim Okulu, Yunusemre İlköğretim Okulu, eşi anısına Maide Bolel Huzurevi ve yanına Sultanım Camii'ni yaptıran Bolel, 100'den fazla okul ve cami için para yardımı, yine 200'den fazla öğrenci için de burs sağlıyor. 
   
   
</TEXT>
</DOC>
