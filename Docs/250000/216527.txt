<DOC>
<DOCNO> 216527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/soneko29.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Fenerbahçe ikinci seansta da tavan yaptı... 
</HEADLINE>
<TEXT>

     Fenerbahçe hisseleri 1. seansın ardından 2. seanta da tavan yaptı. 
     Fenerbahçe hisseleri, işlem görmeye başladığı ilk günün tamamında yüzde 21.90 prim yaptı. 
     İstanbul Menkul Kıymetler Borsası'nda İMKB 10 bin 500 lira açılış fiyatıyla işlem görmeye başlayan Fenerbahçe hisseleri, 1. seanstaki yüzde 10.48'lik artışın ardından ardından, 2. seansta yüzde 10.34'lük artış sağladı. 
     2. seansa 11 bin 600 liradan başlayan Fenerbahçe hisseleri, günü 12 bin 800 liradan kapatırken, değer artışı toplamı yüzde 21.90'a ulaştı. 
     Galatasaray hisseleri günün tamamında yüzde 19.87, Beşiktaş hisseleri ise yüzde 15.83 oranında değer yitirdi. 
     Dün kapanışta 75 bin 500 lira olan Galatasaray hisseleri bugün kapanışta 60 bin 500'e, 34 bin 750 lira olan Beşiktaş hisseleri de 29 bin 250'ye geriledi. 

     
</TEXT>
</DOC>
