<DOC>
<DOCNO> 204819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sontur14.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da 3 çocuk, tüpgazdan sızan gazın kurbanı oldu... 
</HEADLINE>
<TEXT>

     Batman'da, 4 kişilik aile aydınlatma amacıyla kullanılan tüpgazdan sızan gazdan zehirlendi. Anne yoğun bakıma alınırken, 3 çocuk yaşamını yitirdi. 
     Alınan bilgiye göre, olay, komşuları ve yakınlarının haber alamadıkları Hazar ailesine ait Bağlar Mahallesi 42. Cadde'deki eve gitmeleriyle ortaya çıktı. 
     Eve giren akraba ve komşular, anne Gülbahar Hazar, 4 yaşındaki Yusuf Mazlum, 6 yaşındaki Rojda ve 8 yaşındaki Mizgin Dilovan'ı baygın halde buldu. Batman'daki çeşitli hastanelere kaldırılan 3 çocuğun öldüğü belirlenirken, durumu ağır olan Gülbahar Hazar, Batman SSK Hastanesi'nde yapılan ilk müdahaleden sonra Özel Şifa Hastanesi'ne kaldırıldı. 
     Hazar ailesinin elektriklerin kesilmesi üzerine aydınlatma amacıyla kullandıkları piknik tüpünden sızan gazdan zehirlendikleri bildirildi. 
     
</TEXT>
</DOC>
