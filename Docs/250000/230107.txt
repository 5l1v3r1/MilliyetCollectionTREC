<DOC>
<DOCNO> 230107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/spor/yaksoy.html </URL>
<DATE> 2004/04/10/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Gol 
</HEADLINE>
<TEXT>

   
   Gol, gol, gol... Bu kelimenin anlamı herhangi bir manevi veya maddi değerle ölçülemez hale geldi. Milyarlarca insan bu kelimenin telaffuz edilmesinin arkasında adeta diz çöküp kendinden geçiyor. Tam 50 yıl geçmiş. Almanya'nın 1954'te Dünya Futbol Şampiyonası'nda Macaristan'a attığı galibiyet golünün ardından o zamanki Alman spikerin "gol, gol gol" diye haykıran sesi, bütün ülke televizyon ve radyolarında tekrarlanıp duruyordu. Ve Alman futbolcular ülkelerinde, hele galibiyet golünü atan futbolcu, savaş kazanmış kahramanlar gibi karşılanıyordu. Ya yenilen taraf. Mağlubiyet golünü yiyen Macar kaleci ülkesinde vatan haini olarak istihbarat servislerinde işkence çekiyor. Anlaşılır gibi değil. 
   Ya bugün. Bugünlerde altın golün değeri yine de ölçülür gibi değil. Maddi ve manevi olarak. Ama ne var ki, globalleşme sayesinde futbol artık her ülkenin müşterek malı oldu. Atılan her güzel golden Çinlisi de, Korelisi de, Letonyalısı da, Almanı da büyük zevk duyuyor. Ve artık futbol olmazsa olmaz olmaktan kurtuluyor. Birkaç kendini bilmez fanatik dışında. 
   
      
</TEXT>
</DOC>
