<DOC>
<DOCNO> 208894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur19.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Partili Yalçınbayır, içtüzük değişikliği teklifi verdi... 
</HEADLINE>
<TEXT>

     AK Parti Bursa Milletvekili Ertuğrul Yalçınbayır, bütçe yasa tasarılarının sadece Plan ve Bütçe Komisyonu'nun yanı sıra diğer komisyonlarda da görüşülmesine yönelik İçtüzük değişikliği teklifi verdi. 
     Yalçınbayır'ın teklifi, bütçe ve kesin hesap kanunu tasarılarının esas komisyon olarak Plan ve Bütçe Komisyonu'na, bu tasarıların bakanlıklar, bağlı ve ilgili kurum ve kuruluşlara ait bölümlerinin de tali komisyon olarak ilgili ihtisas komisyonlarına sevkini öngörüyor. 
     Yürürlükteki düzenleme uyarınca bütçe ve kesin hesap kanunu tasarıları sadece Plan ve Bütçe Komisyonu'nda görüşülerek Genel Kurul'a indiriliyor. 
     
</TEXT>
</DOC>
