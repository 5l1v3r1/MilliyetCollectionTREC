<DOC>
<DOCNO> 240549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur10.html </URL>
<DATE> 2004/05/16/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Hatay'da şiddetli yağışlarda sele kapılan 2 kişi öldü... 
</HEADLINE>
<TEXT>

     Hatay'ın Altınözü İlçesi ve Harbiye Beldesi'nde aşırı yağış nedeniyle oluşan sel sularına kapılan 2 kişinin öldüğü bildirildi. 
     Hatay Valisi Abdülkadir Sarı, düzenlediği toplantıda, 2 gündür devam eden sağanak yağışın neden olduğu can ve mal kayıplarını belirlemek amacıyla kriz masası oluşturulduğunu söyledi. 
     Vali Sarı, ilk belirlemelere göre Altınözü İlçesi'nde M. Ziya Dağlı 40 ve Harbiye Beldesi'nde ise Ali Akdoğan'ın 40 aşırı yağış nedeniyle oluşan sele kapılarak hayatlarını kaybettiklerini belirtti. 
     Harbiye'de 4 vatandaşın daha sel sularına kapıldığı ihbarı aldıklarını belirten Vali Sarı, ''Bu vatandaşların durumlarıyla ilgili sağlıklı bilgi alınamadı. Ayrıca bu bölgede 16 araç sel sularında kaybolurken, Reyhanlı İlçesi'ne bağlı Demirköprü, Bohşin ile Apaydın köylerinde pamuk, buğday ve mısır ekili 10 bin dekar tarım arazisi zarar gördü'' dedi. 
     Vali Sarı, can ve mal kayıplarının tam olarak belirlenmesi amacıyla çalışmaların sürdüğünü kaydetti. 

     
</TEXT>
</DOC>
