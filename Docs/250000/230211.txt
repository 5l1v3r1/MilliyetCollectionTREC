<DOC>
<DOCNO> 230211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo04.html </URL>
<DATE> 2004/04/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
NBA... Spurs, Blazers'i 84-74 yendi Hidayet 4 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA 24. hafta mücadelesine, bu sabaha karşı yapılan 11 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs, Pasifik Grubu üçüncüsü Portland Trail Blazers'ı, sahasında 84-74 yendi. 
     Spurs'de sahaya ilk 5'te çıkarak 23 dakika forma giyen Hidayet Türkoğlu, bu süre içinde 4 sayı, 1 savunma ribaundu, 3 asist ve 1 top çalmayla oynadı. 
     Türkoğlu, 2 sayılık atışlarda 5'de 2 isabet bulurken 4 kere denediği 3 sayılık atışlarda isabet kaydedemedi. 
     Spurs'te en iyi performansı 21 sayı, 14 ribaunt ve 3 asistle Tim Duncan gösterirken, Arjantinli oyun kurucu Emanuel Ginobili, 21 sayı, 5 ribaunt ve 5 asistle, Sloven pivot Radoslav Nesteroviç, 16 sayı, 11 ribaunt ve 3 asistle, Bruce Bowen da 12 sayı ve 2 ribauntla galibiyete katkıda bulunan diğer isimler oldu. 
     Konuk ekipte ise Zach Randolph'un 21 sayı, 8 ribaunt ve 2 asist, Derek Anderson'ın 13 sayı, 2 ribaunt ve 4 asist ile Darius Miles'ın 10 sayı ve 2 ribauntluk performansları galibiyet için yeterli olmadı. 
     Böylece Spurs, 79. maçında 54. galibiyetini alırken, Blazers ise 79. maçında 38. yenilgisine uğradı. 
     
     PISTONS, SON 16 MAÇTAKİ 14. GALİBİYETİNİ ALDI 
     NBA Ligi'nde oynayan diğer Türk oyuncu Mehmet Okur'un Merkez Grubu ikincisi takımı Detroit Pistons, sahasında Merkez Grubu altıncısı Toronto Raptors'ı 74-66 yenerek, son 16 maçtaki 14. galibiyetine imza attı. 
     Maçta yalnızca 12 dakika forma giyen Mehmet Okur, 5 sayı, 1 hücum ribaundu ve 1 asistlik oyun çıkarartırken, 2 sayılık atışlarda 2'de 1, serbest atışlarda da 4'de 3 isabet buldu. 
     Pistons'a galibiyeti getiren diğer performanslar, Richard Hamilton'ın 20 sayı, 3 ribaunt ve 5 asisti, Tayshaun Prince'in 14 sayı ve 3 ribauntu ile Corliss Williamson'ın 10 sayı ve 5 ribaundu oldu. 
     Sol ayak bileğinden sakatlanan ve play-off'lara dek yoğun bir tedavi görecek olan başarılı oyuncu Chauncey Billups'ın yerine bu maçta ilk 5'te forma şansı bulan Lindsey Hunter, 5 sayı, 4 ribaunt ve 6 asistle oynadı. 
     Play-off şansını yitirmiş olan Raptors'da ise Vince Carter, 18 sayı, 4 ribaunt ve 5 asist, Chris Bosh, 18 sayı ve 9 ribaunt, Jalen Rose da 14 sayı, 5 ribaunt ve 3 asistlik performans gösterirlerken, takımlarını yenilgiden kurtaramadılar. 
     Pistons, 79. maçında 52. galibiyetini alırken, Raptors, 79. maçında 48. yenilgisine uğradı. 
     
     CLEVELAND VE LEBRON JAMES PLAY-OFF'A VEDA ETTİ 
     Bu arada Miami Heat'e 106-91 gibi farklı bir skorla yenilen Cleveland Cavaliers ise bu yenilgiyle play-off'a veda etti. 
     Böylece NBA'in yıldız ''çaylağı'' Lebron James de play-off oynama şansını yitirmiş oldu. 
     Ligde 24. hafta mücadelesine, TSİ yarın sabaha karşı yapılacak 8 maçla devam edilecek. 
     NBA'de, günün maçlarında alınan sonuçlar şöyle 
     Philhadelphia 76'ers-Washington Wizards 80-83. 
     Miami Heat-Cleveland Cavaliers 106-91. 
     New Orleans Hornets-Boston Celtics 89-80. 
     Detroit Pistons-Toronto Raptors 74-66. 
     San Antonio Spurs-Portland Trail Blazers 84-74. 
     Indiana Pacers-New Jersey Nets 90-80. 
     Chicago Bulls-Atlanta Hawks 101-116. 
     Houston Rockets-Denver Nuggets 106-103. 
     Golden State Warriors-Minnesote Timberwolves 74-92. 
     Los Angeles Lakers-Memphis Grizzlies 103-95. 
     Phoenix Suns-Sacramento Kings 101-96. 
     
</TEXT>
</DOC>
