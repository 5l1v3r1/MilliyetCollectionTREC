<DOC>
<DOCNO> 232608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sontur14.html </URL>
<DATE> 2004/04/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Gaziantep... Tarihi hamamda çıkan yangın korkuttu... 
</HEADLINE>
<TEXT>

     Gaziantep'te tarihi İki Kapılı Hamam'da yangın çıktı. 
     Eyüpoğlu Mahallesi Hamam Sokak'ta bulunan ve bugün kadınlara hizmet veren tarihi İki Kapılı Hamam'ın su ısıtılan bölümünden dumanlar yükseldiğini fark eden vatandaşlar, olayı polis ve itfaiyeye haber verdi. 
     İtfaiye ekiplerinin yaklaşık bir saat süren çalışması sonucunda yangın etrafta bulunan evlere sıçramadan söndürüldü. Yapılan olay yeri incelemesinde, yangının, yakıt olarak kullanılan pamuk balyalarının tutuşması sonucu meydana geldiği ve ciddi bir ekonomik kayba yol açmadığı belirlendi. 
     Murat Çakın tarafından işletilen tarihi hamamdaki yangının, olası bir paniğin önlenmesi amacıyla hamamdaki kadın müşterilere duyurulmadığı öğrenildi. 
     Olayla ilgili soruşturma sürdürülüyor. 
     
</TEXT>
</DOC>
