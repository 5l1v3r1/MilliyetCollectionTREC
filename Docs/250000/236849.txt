<DOC>
<DOCNO> 236849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sondun31.html </URL>
<DATE> 2004/05/03/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
NATO zirvesi ertelenmeyecek 
</HEADLINE>
<TEXT>

     NATO kaynakları, İstanbul'da yapılan NATO zirvesinin, olası terör tehditleri nedeniyle ertelenmesinin veya iptal edilmesinin söz konusu olmadığını bildirdiler. 
     Bursa ve İstanbul'da El Kaide bağlantılı Ensar El İslam örgütüne yönelik operasyonların ardından Brüksel'e yansıyan haberlerden sonra bazı gazeteciler NATO yetkililerine ''İstanbul zirvesinin ve ABD Başkanı Bush'un bu zirveye katılımının, terör tehdidi nedeniyle ertelenmesinin düşünülüp düşünülmediğini'' sordular. 
     Yetkililer böyle bir düşüncenin söz konusu olmadığını, gündemde bulunmadığını, NATO İstanbul zirvesinin öngörüldüğü gibi 28-29 Haziran tarihlerinde yapılacağını bildirdiler. 
     
</TEXT>
</DOC>
