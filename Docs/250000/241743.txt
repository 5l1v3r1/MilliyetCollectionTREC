<DOC>
<DOCNO> 241743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo27.html </URL>
<DATE> 2004/05/21/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Formula 1'de Monaco sıralama turları yarın koşulacak... 
</HEADLINE>
<TEXT>

     Formula 1 Dünya Şampiyonası'nın 6. yarışı olan Monaco Grand Prix'sinin sıralama turları yarın koşulacak. 
     Formula 1 tarihindeki yerini 21 Mayıs 1950 yılında yapılan yarışla alan Monte Carlo Pisti, en eski pistlerden biri olmanın yanında, pilotlara zor geçiş olanağı verme özelliği de taşıyor. 
     3 bin 340 metre uzunluğundaki pistte 78 tur atacak olan Formula 1 pilotları, yarış süresince toplam 260.520 kilometre yol katedecek. Bu piste ait tur rekorunu ise geçen yıl McLaren Mercedes'in Finli pilotu Kimi Raikkonen, 1 dakika 14 saniye 545 saliselik zamanlamasıyla gerçekleştirdi. 
     
     SEZONUN İLK 5 YARIŞININ GALİBİ SCHUMACHER 
     Formula 1'de Monaco Grand Prix'si öncesinde gözler, sezonun ilk 5 yarışında birincilik kürsüsüne çıkan Ferrari'nin Alman pilotu Michael Schumacher'e çevrildi. 
     Yalnızca San Marino Grand Prix'sinde ''pole position''u BAR Honda takımından İngiliz Jenson Button'a kaptıran Schumacher, bunun dışında tüm yarışlarda damalı bayrağı görme başarısını gösterdi. Schumacher, bu başarısıyla Nigel Mansel'den sonra bir sezonda 5 yarış üstüste kazanan ikinci pilot olma unvanını da elde etti. 
     
</TEXT>
</DOC>
