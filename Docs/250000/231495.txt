<DOC>
<DOCNO> 231495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/ekonomi/eko09.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun Oğlumu TTI'ya İtalyanlar teklif etti 
</HEADLINE>
<TEXT>

   ANKARA Milliyet 
   
   Sanayi ve Ticaret Bakanı Ali Coşkun, oğlu Osman Yıldırım Coşkun'un, Aycell - Aria birleşmesiyle kurulan TTI şirketinde İtalyan ortakların da teklifiyle yönetim kurulu üyesi seçildiğini ancak ne kadar ücret aldığını bilmediğini söyledi. 
   Coşkun, TBMM Genel Kurulu'nda, CHP Adana Milletvekili Atilla Başoğlu'nun oğlu Osman Yıldırım Coşkun'un hangi kuruluşlarda yönetim kurulu üyesi olduğuna ilişkin soru önergesini yanıtladı. Coşkun Almanya'da aynı anda üç üniversite de iktisat, işletme ve endrüstri mühendisliği eğitimi alan ve ardından doktora yapan oğlunun devlette herhangi bir görev almadığını söyledi. 
   
   'Maaşını bilmiyorum' 
   Coşkun, oğlunun Aycell - Aria birleşmesinde 18 Şubat'ta yapılan Genel Kurul'da İtalyan ortakların da teklifiyle yönetim kurulu üyesi seçildiğini bildirdi. 
   Coşkun, "Ücreti bilmiyorum. Arkadaş isterse ilgili kuruluştan öğrenebilir" dedi. 
   
   
</TEXT>
</DOC>
