<DOC>
<DOCNO> 223451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/soneko22.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş Üretim ve satışlarımızda herhangi bir aksama yoktur... 
</HEADLINE>
<TEXT>

     Tüpraş Genel Müdürü Hüsamettin Danış, işçilerin üretimi durdurduğuna ilişkin haberlerin doğru olmadığını bildirdi. 
     Danış yaptığı yazılı açıklamada, üretim ve satış faaliyetlerinde herhangi bir aksama olmadığını belirterek, grev ve iş yavaşlatma gibi eylemlerin rafinaj sektöründe yasal olmadığına dikkat çekti. 
     Genel Müdür Danış, şunları kaydetti 
     ''Sektörde zor şartlarda, yangında, selde canı pahasına fabrikasında üretime devam eden Tüpraş'ın fedakar çalışanlarının operasyonel faaliyetleri engelleyici davranışlarda bulunmaları günümüze kadar söz konusu olmadığı gibi, bundan sonra da aynı sorumluluk bilinciyle hareket edeceklerinden kuşku duyulmamaktadır. Tüpraş'ta uzun vadeli programlarla yürütülen üretim, satış ve bakım gibi operasyonel faaliyetler herhangi bir aksama olmadan planlanan takvim doğrultusunda yürütülmektedir.'' 
     
</TEXT>
</DOC>
