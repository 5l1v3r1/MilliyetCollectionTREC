<DOC>
<DOCNO> 209822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/yasam/yas02.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknelere esrarengiz saldırı 
</HEADLINE>
<TEXT>

   Avcılar'da amatör balıkçılara ait 11 tekne, gövdeleri kürekle delinerek batırıldı. Sabah sahile geldiklerinde şoke olan balıkçılar, "Kim niye yaptı, anlam veremiyoruz" dedi 
      OSMAN KARA İstanbul 
   
   Avcılar'da, çoğunluğu amatör balıkçılara ait 11 tekne gövdeleri delinerek batırıldı. 
   Avcılar Deniz Otobüsleri İskelesi'nin yanındaki balıkçı barınağına gelen tekne sahipleri, dün kıyıya iple bağlı birçok teknenin suyla dolu olduğunu fark ettiler. Yapılan incelemede çeşitli boylardaki 11 teknenin, gece yarısından sonra gövdelerinin kürekle delinerek batırıldığı belirlendi. Her biri yaklaşık bir milyar lira değerinde olan ve çoğunluğu amatör balıkçılık yapan emeklilere ait teknelerin, neden ve kimler tarafından batırıldığını belirlemek için soruşturma başlatıldı. 
   Avcılar Ambarlı Su Ürünleri Kooperatifi'ne üye olan tekne sahipleri de, karakola giderek şik yet dilekçesi verdiler. 
   Teknesini batık halde bulan Gazi Kalkan, emekli olduktan sonra satın aldığını ve balıkçılık yaptığını söyledi. Kalkan, "Günlük ortalama olarak tuttuğumuz 10 kilo balığı satarak para kazanıyoruz. Kimin, niye yaptığına bir anlam veremiyorum" dedi. 
   
   
</TEXT>
</DOC>
