<DOC>
<DOCNO> 233884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo02.html </URL>
<DATE> 2004/04/22/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Arıca Etkili oynadık, çok pozisyona girdik ama golü bulamadık 
</HEADLINE>
<TEXT>

     Samsunspor Teknik Direktörü Erdoğan Arıca, ''Çok etkili oynadık, birçok pozisyona girdik ama golü bulamadık'' dedi. 
     Arıca, maçın ardından yaptığı açıklamada, şansın kendilerinden yana olmadığını belirterek, talihsiz bir mağlubiyet aldıklarını söyledi. 
     Çok yüksek tempoda bir mücadele olduğunu kaydeden Arıca, ''Maçı kazanmak istiyorduk ama olmadı. Oyuncularımı futbol adına doğru şeyler yaptıkları için tebrik ediyorum. Saha da çok etkili oynadık, birçok pozisyona girdik ama golü bulamadık. Oyuncularım bu maçı kazanmak istiyorlardı. Çok hırslı oynadılar ama futbolda kaybetmekte var'' diye konuştu. 
     Konyaspor Antrenörü Kemal Özdeş ise yaptığı açıklamada çok etkili oynadıklarını kaydederek, oyuncularını gösterdikleri performanstan dolayı tebrik ettiğini söyledi. 
     Kontratak bir futbol sergilediklerini belirten Özdeş, ''Bu maçı kazanmak istiyorduk ve bunu da elde ettik. Yediğimiz ilk golden sonra Samsunspor üzerimize etkili geldi. Maçı Samsunspor'da kazanabilirdi. Ama galip gelen taraf biz olduk. Bir hedefimiz var. Önümüzdeki 4 maçı da kazanmayı hedefliyoruz. Bunun için de elimizden geleni yapıyoruz'' dedi. 
     
</TEXT>
</DOC>
