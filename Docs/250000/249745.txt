<DOC>
<DOCNO> 249745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur35.html </URL>
<DATE> 2004/06/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Yurdun kuzey ve iç kesimlerinin yeni bir yağışlı havanın etkisine gireceği bildirildi. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, yurdun kuzey ve iç kesimleri yeni bir yağışlı havanın etkisi altına girecek. 
     Marmara'da bugün akşam saatlerinde sağanak ve gökgürültülü sağanak şeklinde başlayacak yağışlar, yarın, Marmara, Kuzey Ege, Karadeniz ile İç Anadolu'nun kuzeyinde devam edecek. 
     23 Haziran Çarşamba ve 24 Haziran Perşembe günleri Marmara, Karadeniz, İç Anadolu, Kuzey ve İç Ege, Göller yöresi, Doğu Akdeniz ile Doğu Anadolu'nun kuzey ve batısında yağış görülecek. 
     Sağanak ve gökgürültülü sağanak şeklinde beklenen yağışlar, Çarşamba günü Marmara'nın güney ve doğusu, Batı Karadeniz ile İç Anadolu'nun doğusunda Perşembe günü, Orta Karadeniz'in iç kesimleri ile İç Anadolu'nun doğusunda yer yer etkili olacak. 
     Hava sıcaklıkları yarın batı bölgelerde, Çarşamba günü iç kesimlerde yağışla birlikte biraz azalacak. 

     
</TEXT>
</DOC>
