<DOC>
<DOCNO> 232803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko24.html </URL>
<DATE> 2004/04/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
TOBB Başkanı Ada'nın varlığının korunması iktisadi bir mesele 
</HEADLINE>
<TEXT>

     Türkiye Odalar ve Borsalar Birliği TOBB Rifat Hisarcıklıoğlu, Kıbrıs'ta üzerinde asıl durulması gereken konunun, iki kesimli Birleşik Kıbrıs Cumhuriyeti'nin Ada'ya barış getirmesi ve Ada'da Türk varlığının korunabilmesinin nasıl mümkün olacağı konusu olduğunu vurgularken, ''bana kalırsa Ada'da Türk varlığının korunması, özellikle ve öncelikle iktisadi bir meseledir. İki toplumluluğun mümkün olduğunca sıkı bir biçimde korunabilmesi için Türk tarafınının belli bir iktisadi gelişmişlik derecesine süratle ulaşması gerekmektedir'' dedi. 
     Hisarcıklıoğlu, TOBB tarafından Bilkent Oteli'nde düzenlenen Annan Planı'nın İktisadi Yönü Toplantısı'nda yaptığı konuşmada, ''Kıbrıs Türkleri'nin önünde hiç bir umut koymayan mevcut durum, Ada'da Türk varlığını tehdit eden en önemli unsur değil midir '' derken, bu noktada en büyük sorumluluğun Türk özel sektörüne düştüğünün altını çizdi. 
     Hisarcıklıoğlu, KKTC'de Türkiye'nin yaptıklarına benzer yapısal reformların hızla başlatılması gerektiğini belirtirken, bu kapsamda cevap aranacak sorular konusunda şunları söyledi 
     ''Annan Planı'nın iktisadi maliyeti nedir Bu maliyet nasıl karşılanacaktır Düşünülen maliyet dağılımı hakça mıdır 1 Mayıs sonrasında oluşması muhtemel Birleşik Kıbrıs Cumhuriyeti'nin ve özellikle de Kıbrıs Türkleri'nin Türkiye ile iktisadi ilişkileri konusunda ayrıcalıklı bir rejim nasıl tasarlanmalıdır Kuzey Kıbrıs'ın AB sürecine intibakı nasıl tasarlanmalıdır Bölgesel gelişme farklılıkları dikkate alındığında bölgesel gelişme perspektifi nasıl ortaya konulmalıdır '' 
     
     ''5. TASLAK, 4'ÜN İLERİSİNDE'' 
     TOBB Başkanı, Annan Planı'nın her versiyonunda Türk tarafı için yapılan iyileştirmelerin, Rumlar'a verilen karşı ödünlerle dengelenmeye çalışıldığını da söyledi. Hisarcıklıoğlu, devamla şöyle konuştu 
     ''Ancak bugün ortaya konan 5. taslak, ilk 4'ün ilerisine giden iyileştirmeler getirmektedir. Bazı çevrelerin çeşitli vesilelerle yaptıkları ve Kıbrıs konusunun tam olarak değerlendirilmemesinden kaynaklanan yanıltıcı açıklamaları Türkiye'nin kabulü zor hususları bile kabul edebileceği kanaatinin oluşmasına ve masada müzakere gücünün zayıflamasına sebep olmuştur. Müzakere masasına oturmanın yararlı olduğu herhalde açıkça görüldü. Sunulan belgeleri hemen ve tartışmasız kabul etmeyip müzakereyi sürdürmenin milli hak ve çıkarların korunmasındaki faydası ortaya çıktı.'' 17 aylık müzakere sürecinde, Denktaş'ın müzakere yeteneği ve Kıbrıs Türk halkının haklarını korumak için verdiği mücadelenin, bu sonuca ulaşmada tayin edici bir unsur olduğunu vurgulayan Hisarcıklıoğlu, ''İşte TOBB olarak biz bu yüzden devamlı olarak Kıbrıs Türkleri'nin ve Türkiye'nin hakkını koruyan bir çözümün, sayın denktaş gibi Kıbrıs davasıyla bütünleşen bu tarihi mücadelenin simgesi haline gelen konuya tüm yönleriyle hakim, kora-kor müzakere etmesini bilen bir devlet adamı sağlayabilir demiştik'' diye konuştu. 
     
     ÇÖZÜMDEN SONRA ADA'DAKİ TÜRKLER'İN DURUMU 
     TOBB Başkanı, Ada'da varılacak çözümden sonra, Kıbrıs Türkleri'nin nüfus bakımından 3.5 kat ve ekonomik bakımdan da 9 kat daha büyük bir Rum toplumuyla yarışmak ve ayakta kalmak zorunda kalacağını anlatırken, ekonomisinin böylesine geri kalmış olduğundan ayakta kalma mücadelesinde başarısızlığa uğrayacak bir halkın Annan Planı çerçevesinde ne kadar siyasi haklar elde ederse etsin bunlardan yararlanamayabileceğini de söyledi. 
     Türk kesimine, Rum kaynaklı yatırımları sınırlandırma kararlarının Türkiye'den gelecek yatırımların da sınırlanmasını gerektirdiğini belirten Hisarcıklıoğlu, bunun nasıl aşılacağının bilinmediğini, Annan Planı'nda Rumlar için benzer hükmün bulunmadığını ifade ederek, ''Yani Rum kesimi Yunan yatırımlarına izin verirken Türk yatırımlarını sınırlama imkanına sahiptir'' dedi. 
     Çözümün, ilk 3-4 yılının Türk kesimi için büyük tehlike ve zorluklarla dolu olduğunu anlatan Hisarcıklıoğlu, 42 ay içinde Rum tarafına devredilecek yüzde 7 toprakta yaşayan 57 bin Türk'ün Kuzey'e göç edeceğini, bunlar için konut yapıma ve yeni iş alanları yaratılması gerektiğine de dikkat çekti. 
     İkinci yılın sonunda 12 bin 500 Rum'un Karpaz'a yerleşeceğini, bu nedenle bir kısım Türk'ün daha konutsuz kalacağını söyleyen Hisarcıklıoğlu, Bağış Konferansı'nın provasında Kıbrıs'a aktarılacak fonların ilk 5 yıl için 2 milyar euro olacağı yolunda işaretlerin alındığını kaydetti. 
     Hisarcıklıoğlu, ''Kuzey'de Rumlar'a iade edilecek emlakın üçte biri dışında kalan bölümü tanzim edilecektir. 20 milyar dolara varan tahminler bir yana bırakılsa dahi önemli melağların ödenmesi gerektiği kuşkusuzdur. Bunların hepsinin emlak kurulu'nun bonoları vasıtasıyla ödenmesi mümkün değildir'' dedi. 
     Annan Planı'nın özellikle ekonomik açıdan Kıbrıs Türkler'e önemli yükler getirdiğinin açık olduğunu anlatan Hisarcıklıoğlu, ''Eğer Kıbrıs'ta kalıcı bir çözüm amaçlanıyorsa, ortaya çıkan bu yüklerin hakça paylaşılması sağlamalıdır'' diye konuştu. 
     
</TEXT>
</DOC>
