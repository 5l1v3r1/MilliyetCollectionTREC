<DOC>
<DOCNO> 229783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/siyaset/siy05.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan Planı'na evet mi, hayır mı 
</HEADLINE>
<TEXT>

   
   Evetçiler    Mehmet Ali Bayar Eski DYP Genel Başkan Yardımcısı Oyum evet. EOKA'cı Papadopulos'la aynı görüşte olmak istemem. O nedenle Annan Planı'na evet diyorum. Hayır denirse, AB hedefimiz ve Batı'yla ilişkilerimiz konusunda yeni ve ulusal bir karara varmamız gerekiyor. Böyle bir imk nımız olduğuna inanmıyorum. 
   Bülent Akarcalı Eski milletvekili Evet denilmeli. Türkiye 1974 harek tından sonraki haklılığını sürekli pazarlık konusu etti. Bir tek fiyatta anlaşamadığını söyledi. Dolayısıyla Annan Planı Türkiye'nin kendi açtığı yolda elde edebildiği en iyi sonuç olmuştur. 
   Emre Kocaoğlu Eski milletvekili Kesinlikle evet diyorum. Annan Planı, Kıbrıs'taki ve Türkiye'deki çözümsüzlüklerin önünü açacaktır. Çözümü istemeyenler, çözümsüzlükten elde ettikleri haksız siyasi ve ekonomik rantların devamını isteyenlerdir. 
   İlter Türkmen Eski Dışişleri Bakanı Bu çözüm 60 anlaşmalarının yarattığı statüden çok daha avantajlı. AB, Türkler için yepyeni bir ekonomik ve kültürel gelişme ortamı sağlayacak. Kıbrıslı Türklerin Türkiye'yi unutacaklarını sanmıyorum. 
   Mehmet Yıldırım İTO Başkanı Uygulanmasından yanayım. AB'ye üye Kıbrıs'ı, Türkiye örnek model olarak da değerlendirir. 
   Prof. Dr. Esfendar Korkmaz İktisatçı Türkiye bir daha bu imk nları sağlayamaz. Bu handikapı çözmeli. Plan, Kıbrıs Türk halkının lehine. 
   İnal Batu Emekli büyükelçi İstisnalar konusunda yeni ve olumlu gelişmeler olursa, evet. 
   
   Hayırcılar    Hüsamettin Cindoruk Eski TBMM Başkanı Türkiye iki anlaşmayla sağladığı haklarına rağmen Kuzey Kıbrıs'tan çekiliyor. Bu Fransa'nın Cezayir'den çekilmesine benzeyen bir hukuki gerekçeye oturtulmaya çalışılıyor. Önümüzdeki 20 yıl içinde AB devlet kimliği kazanamayabilir. Bugünkü durumda Kıbrıs o zaman kendi devletinin kararıyla Yunanistan'a katılabilir. Planda bu nokta açık bırakılmıştır. Türkiye büyük bir yanlışın içindedir. 
   Bedrettin Dalan Yeditepe Üniversitesi Mütevelli Heyeti Başkanı Türkiye Cumhuriyeti'nin iradesi sorulmadan alakasız bir kişinin Türkiye Cumhuriyeti'nin iradesini kulllanmasına kesinlikle karşıyım. Annan en iyisini yazsa bile karşıyım. Çünkü usul olarak bu bir irade devridir. TBMM'nin iradesini bir başka şahısa devretme hadisesi olur ki bu kabul edilmez. Anayasa suçudur. 
   Orhan Birgit Cumhuriyet Plan Kıbrıs Türkü'nün geleceğini tehlikeye sokuyor. KKTC'ye ait limanlar olacak deniliyor, oysa ki Onur Öymen de tek parça toprağın olmayacağını, ortak devlet kapsamında kalınacağını söyledi. Denize bile girmek mümkün değil. 
   Turgut Kazan İstanbul Barosu eski Başkanı Birbirimizin görüşünü savaşır gibi eleştiriyoruz. Benim gibi bir insan bile gerçekleri öğrenmekte zorluk çekiyor. Tabii bu yolda kurulan baskıdan tam gerçeği öğrenemediğim için evet diyemiyorum. Yetkililerin Kıbrıs meselesini anlatmadıklarını düşünüyorum. Hiç demokratik olmayan bir tartışma karşısında ben evet diyemeyeceğim. 
   
   
   
   
   
</TEXT>
</DOC>
