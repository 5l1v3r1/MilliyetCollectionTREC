<DOC>
<DOCNO> 212581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sonspo12.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebat-Malatya berabere 2-2 
</HEADLINE>
<TEXT>

     Birinci Süper Futbol Ligi'nde, Akçaabat Sebatspor evinde oynadığı maçta 6. dakikada 10 kişi kalan Malatyaspor'la yenişemedi 2-2. 
     Karşılaşmayı Çevre ve Orman Bakanı Osman Pepe, AK Parti Trabzon Milletvekilleri Cevdet Erdöl ve Mustafa Cumur ile CHP Trabzon Milletvekili Şevket Arz izledi. 
     6. dakikada Erman Özgür'ün köşe atışından ceza alanına gönderdiği top, Malatyasporlu oyuculardan sekerek Mehmet'in önüne düştü. Bu futbolcunun kafa vuruşunda, Mkalele kale çizgisi üzerinde topa elle müdahale etti. Karşılaşmanın hakemi Önen, penaltı noktasını gösterirken Mkalele'yi kırmızı kartla oyun dışı bıraktı. Orhan'ın kullandığı penaltı atışında, kaleci Fevzi, sağına giden topu çelmeyi başardı. Orhan'ın yeniden vuruşunda top üstten auta gitti. 
     8. dakikada Erman Özgür'ün sağdan ortasında, ceza alanı içindeki Erman Ergin'in kafa vuruşunda, top az farkla direğin üstünden auta gitti. 
     23. dakikada Abdurrahman'ın ortasında, Orhan'ın kafa vuruşunda, Malatyaspor savunma oyuncusu Tolga'ya çarpan top, kaleci Fevzi'nin solundan filelere gitti 1-0. 
     30. dakikada İlyas'ın soldan kullandığı serbest vuruşta, ceza alanı içinde iyi yükselen Tolga'nın kafa vuruşunda, top filelere gitti 1-1. 
     36. dakikada ceza alanına sağdan giren Fazlı'nın yerden gönderdiği pasta, uygun durumdaki İlyas topa dokunamayınca, Metin Aktaş 2 hamlede meşin yuvarlağın sahibi oldu. 
     44. dakikada Abdurrahman'ın ceza alanı dışından yerden çektiği sert şutta, Fevzi topun sahibi oldu ve ilk yarı 1-1'lik skorla sona erdi. 
     
     İKİNCİ YARI 

     56. dakikada Abdurrahman'ın sağdan ortasında, ceza alanı içinde Orhan, göğsüyle topu Selahatin'in önüne indirdi. Uygun pozisyondaki bu futbolcunun vuruşunda top auta gitti. 
     57. dakikada Semavi'nin soldan ortasında, Selahattin'in ceza alanı çizgisi üzerinden vuruşunda, top auta çıktı. 
     67. dakikada Serkan'ın sol taraftan ortasında, uygun pozisponda topla buluşan Muhammed Hanifi'nin sert şutunda, Metin Aktaş iki hamlede topu kontrol etti. 
     77. dakikada Orhan'ın pasıyla ceza alanı çizgisi üzerinde topla buluşan Oktay, güzel bir bilek hareketiyle Mert'ten sıyrıldıktan sonra kaleci Fevzi ile karşı karşıya kaldı. Bu oyuncunun yerden vuruşunda, top filelere gitti 2-1. 
     82. dakikada ceza alanı içinde, İnanç'ın soldan ortasında topla buluşan Serkan'ın sert şutunda, meşin yuvarlak kaleci Metin'in solundan filelerle buluştu 2-2. 
     Karşılaşmanın bundan sonraki dakikalarında başka gol olmadı ve maç 2-2 beraberlikle sona erdi. 
     MAÇIN KARNESİ 
     

AKÇAABAT SEBATSPOR 2 - MALATYASPOR 2 Stat Fatih Hakemler Yılnur Önen xxx, Serdar Akçer xxx, Fatih Gündoğdu xxx Akçaabat Sebatspor Metin Aktaş xx, Abdurrahman xx, Tunç xx, Hamza xx, Erman Özgür xxx, Erman Ergin xx Dk. 55 Oktay xxx , Semavi xxx, Sedat xx, Mehmet xx, Orhan x, Selahattin x Dk. 81 Marek Malatyaspor Fevzi xx, Serkan xxx, Tolga xxx, Mert x, Celalettin xx, Mkalele , Ayman xx, İlyas xx, Atilla xx Dk. 46 İnanç xx , Fazlı xx Dk. 66 Mehmet x , Muhammed Hanifi Dk. 90 Muharrem Uz Goller Dk. 23 Tolga kendi kalesine , Dk. 30 Tolga, Dk. 77 Oktay, Dk. 82 Serkan Sarı Kartlar Dk. 66 Tunç, Dk. 88 Hamza Akçaabat Sebatspor , Dk. 41 Atilla, Dk. 84 Mert Malatyaspor Kırmızı Kart Dk. 6 Mkalele Malatyaspor , Dk. 75 Sedat Akçaabat Sebatspor      
</TEXT>
</DOC>
