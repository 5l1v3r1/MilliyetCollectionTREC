<DOC>
<DOCNO> 240472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/soneko05.html </URL>
<DATE> 2004/05/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
GAP'tan ihracatta Irak açır ara lider... 
</HEADLINE>
<TEXT>

     GAP Bölgesi'nden en fazla ihracat yapılan ülkeler sıralamasında, Irak açık ara liderliğini sürdürüyor. 
     AA muhabirinin Güneydoğu Anadolu İhracatçı Birlikleri Genel Sekreterliği verilerinden derlediği bilgiye göre, GAP illerinden geçen 4 ayda Irak'a 95 milyon 400 bin dolarlık ihracat yapıldı. Geçen yılın aynı döneminde bu ülkeye gerçekleştirilen ihracat 9 milyon 200 bin dolar olarak gerçekleşmişti. 
     Irak'a ihracatla kazanılan 95 milyon 400 bin dolar döviz girdisinin 37 milyon 355 bin doları hububat ve bakliyat ürünleri dışsatımıyla elde edildi. Pamuk ipliği, makine halısı, nohut ve diğer bakliyat ürünleri, un, sıvı ve katı yağ, kesme şeker, bisküvi ve çimento Irak'a en fazla ihraç edilen ürünler arasında yer aldı. 
     Irak'a yapılan ihracatın bölgenin toplam ihracatı içindeki payı Ocak-Nisan 2004 döneminde yüzde 23,71'e yükseldi. Bu oran geçen yılın aynı döneminde yüzde 4,38 olarak gerçekleşmişti. 
     GAP'tan en fazla ihracat yapılan ülkeler sıralamasında geçen 4 ayı lider olarak geride bırakan Irak, geçen yılın aynı döneminde İtalya, Almanya, ABD ve Suudi Arabistan'ın ardından 4. sırada yer almıştı. 
     
</TEXT>
</DOC>
