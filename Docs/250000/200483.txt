<DOC>
<DOCNO> 200483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/magazin/mag02.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürbün olmadan 'chat' yapmam .. 
</HEADLINE>
<TEXT>

   Yeni moda şu İnternetten bir kadın ya da erkekle tanışılır. Eve yakın bir buluşma yeri seçilir. Gelene dürbünle bakılır, uygunsa buluşulur 
   KAYNAMA NOKTASI 
AHMET SALİH 
   
   Geçen hafta bu köşede barların "sosyalleştirici" özelliklerini, metropolün yalnızlıktan muzdarip insanlarına ne gibi çıkışlar sağlayabileceğini tartışmış, işi "bir sol örgütlenme alanı olarak bar" tanımlamasına kadar vardırmıştık ki, neden olmasın Bugüne kadar, hele ki dün sol ne çektiyse biraz da bu eğlenceyle, keyifle ilintili her şeye, her alana burun kıvırmasından çekti. 
   Geçen haftaki yazımızdan sonra bazı türkü barlardan mesajlar geldi, "Biz işte tam da sizin sözünü ettiğiniz 'sol barlar'danız. Bizim müdavimlarimiz yeri gelir buradan siyasi gösterilere de gider, kampanyalara imza da verir" diye. 
   Ama burada kastedilen daha başından sol müzikal imgeler doğrultusunda, sol çağrışımlı mek n düzenlemeleri olarak açılmış, yani bir anlamda "resmi politik" barlar değildi. 
   
      Elif Edes'in 'Masa'sı 
   Biz sıradan, sivil barlardan, yani bezdirici bir gündelik hayatın yorgunlarının şişenin dibini bulmak için geldikleri semt, mahalle, site, varoş barlarından söz ediyor ve benzeri mek nların Batı'da ya kendiliğinden ya da sol örgütçülerin dışarıdan müdahaleleriyle sivil toplum kuruluşlarına, dayanışma ve direniş odaklarına dönüştüğüne işaret ediyorduk. 
   Ama tabii ki bu tür bir "bar sosyalleşmesi", daha doğrusu "bar sosyopolitikleşmesi", barların sağladığı olanaklardan sadece bir tanesi. 
   Mesela cuma gecesi genç tiyatrocu kızlarımız Şahnaz Çakıralp ve Şebnem Özinal, Niş adlı kulüpte Güllü Aybar'ın sevgilisi Murat Evliyaoğlu ile gayet hoş bir sosyal süreç içine girmişlerdi. 
   Salomanje'de ise Sinan Engin, karısı Ayşe ve dostlarıyla Adanaspor galibiyetini kutluyordu. 
   Taksim, Sıraselviler'de eski Beyoğlu Tıbbi Tahliller Laboratuvarı'nda Selim Edes'in kızı Elif Edes cumartesi gecesi bir kulüp lokanta açtı ki, amaç tümüyle sosyalleşme ve sosyalleştirmeye yönelik. Ev tipi döşenmiş mek nda kocaman bir yemek masası yer alıyor. Masanın karşı duvarına da Leonardo Da Vinci'nin "Son Akşam Yemeği' tablosunun bir reprodüksiyonu asılmış. Son dönemde açılan bütün mek nlarda bu son yemek çağrışımlı, sosyalleştirici devasa masalardan oluyor. Salopet, Centro, The House Cafe vs. Ama Elif Edes, kulübünün adını da "Masa" koyacak kadar ileri gitmiş. 
   
   'Dürbünlü sosyalleşme' 
   Şu sıralar İstanbul'daki en popüler mek nlardan Çukurcuma'daki Caffe della Suda, akşamları 7'de kepenklerini indiriyordu. Ama kafenin sahibi Marita Bitlis sonunda gece de açık kalmak için gerekli izni aldı. Bar gezginleri bu haftadan itibaren artık geceleri Caffe Della Suda'ya da uğrayabilirler. 
   Bara gidemeyenler ya da gitmeye mecali kalmamışlar ise bir sosyalleşme umudu olarak internete bağlanıyor ve arkadaş sitelerinden, "chat room"lardan buldukları adamları, kadınları evlerine davet ediyorlar. Bu internet çapkınlarının ellerinde bir dürbün oluyor. Davet ettikleri potansiyel sevgiliye adres olarak evlerinin penceresinden rahatça görülen bir yeri, mesela bir dükk nın önünü veriyor, oraya gelince telefon etmesini söylüyorlar. Ve sonra dürbünle iyice bir inceledikten sonra duruma göre misafiri eve alıyor ya da telefonlarını kapatıyorlar. 
   Evet işte bu da "bir sosyalleşme aracı olarak dürbün". Ne ağlatıcı bir çelişki. Dürbünlü sosyalleşme 
   
   
</TEXT>
</DOC>
