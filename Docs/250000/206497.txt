<DOC>
<DOCNO> 206497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/yasam/yas02.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümün eşiğinden hayata döndürüldü 
</HEADLINE>
<TEXT>

   Aort damarına isabet eden bıçak darbesiyle ağır yaralanan Sercan'ı, zamanında müdahale ve doktorların başarılı ekip çalışması kurtardı 
      MEHMED HAKKI ÖZBAYIR Manisa DHA 
   
   Bıçakla ağır yaralanan, tansiyonu ve nabzı sıfıra inerken Manisa Celal Bayar Üniversitesi CBÜ Tıp Fakültesi Hastanesi Genel Cerrahi Servisi'ne kaldırılan Sercan Kahraman, iki yerden yırtık olan aort damarı dikilip 27 ünite kan verilerek kurtarıldı. 
   Kahraman 17 , bir hafta önce çıkan kavgada göğüs bölgesinden bıçakla ağır yaralandı. Bıçağın aort damarına isabet etmesi nedeniyle aşırı kan kaybeden Kahraman'ın nabzı ve tansiyonu sıfıra inerken, Manisa SSK Hastanesi'nden, CBÜ Tıp Fakültesi Hastanesi'ne sevkedildi. Genel Cerrah Yrd. Doç. Dr. Yavuz Kaya ve Doç. Dr. Teoman Coşkun, yaralı genci yeniden ameliyata aldı. Ameliyat sırasında ve sonrasında tüm vücudundaki kanın 2.5 misli, tam 27 ünite kan verilen ve aort damarı dikilerek iki gün solunum cihazında bağlı kalan genç, sonunda yaşama döndü. 
   
   Yaşama şansı çok azdı 
   Bu tür yaralanmalarda, ölüm oranının yüzde 90 olduğunu, hastaneye yetişen yüzde 10'un da daha sonra kaybedildiğini belirten Coşkun, şunları söyledi "Yaralı, hastanemize zamanında ulaştı. Geldiğinde nabız alınamıyordu, tansiyonu hissedilemiyordu, bilinci kapalıydı. Kan bulundu. Aort damarı dikildi. Solunum cihazına bağlandı. Ekip çalışmasıyla başarı sağlandı. Bu tür olaylarda hasta, en yakın ve en donanımlı hastaneye sevk edilmeli". 
   
   
</TEXT>
</DOC>
