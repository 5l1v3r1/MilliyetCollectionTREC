<DOC>
<DOCNO> 205322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/yazar/yilmaz.html </URL>
<DATE> 2003/12/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İşçimizden başka neyimiz var 
</HEADLINE>
<TEXT>

   
   Asgari ücret tartışmalarını yakından izliyorum, Başbakan Tayyip Erdoğan'a hak vermiyor değilim... 
   IMF şartlarına göre, 306 milyon 300 lira olan asgari ücretin, azami yüzde 20 oranında zam görmesi, ekonomi gibi toplumun vicdanını da rahatlatır mı 
   Erdoğan'ın, patronların "bir gecelik yemek faturası" olarak eleştirdiği asgari ücret, yalnızca sendikalı işçileri değil, tüm çalışma yaşamını etkileyecek diye baskı altına alınamaz bir çıkış bulunmalı... 
   Geçen akşam bir balık lokantasında MAN Türkiye yöneticileriyle birlikte eminim bir asgari ücreti yemişizdir. Yandaki masada TÜSİAD Başkanı Tuncay Özilhan, Roche İlaçları Genel Müdürü Faruk Yöneyman ve birkaç kişi daha eşleri ile oturuyorlardı, onlar da bizden aşağı kalmamıştır. 
   
   MAN üretim üssü    Konumuz, MAN'ın Avrupa otobüs üssü olma hedefiydi. 1960'lı yıllarda Ercan Holding'in büyük ortak olduğu MAN Kamyon Otobüs Sanayi AŞ MANAŞ bir dönem bankaların eline geçti. 1995 yılında fabrikalarını Ankara'ya taşıyan firmanın hisselerinin yüzde 100'ünü, Alman şirketi MAN Nutzfahrzeuge AG aldı ve bugüne kadar firmaya 51.5 milyon euro yatırım gerçekleştirdi. 2002 yılında da şirket adını MAN Türkiye AŞ olarak değiştirdi. 
   Geçtiğimiz günlerde 1000'inci otobüsünü üreten MAN, Ankara Sanayi Odası üyeleri içinde 2002 yılında 105.4 milyon euro ihracat gerçekleştirerek rekortmen oldu. 
   2003 ihracatını 155 milyon euro'ya çıkaran MAN, yılı 300 milyon euro ciro ile kapatıyor. 2004'te günlük otobüs üretim kapasitesini yüzde 50 artırarak, Avrupa'daki otobüs üssü olma yolunda ilerliyor. 
   
   İşçilik rekabeti    MAN Türkiye Genel Müdürü Tunç Koman ve yardımcısı Tuncay Bekiroğlu, MAN Almanya'nın satın aldığı Neoplan otobüs firması ile Neoman otobüslerini de Türkiye'de üretip, Avrupa pazarlarına ihraç edeceklerini söylüyorlar. 
   MAN Türkiye, Avrupa'nın otobüs üretim üssü olurken, nasıl bir avantaja sahip 
   Bu soru bizi işçilerimize çıkarıyor. Avrupa'da genel giderler içinde işçilik payı yüzde 30'larda olurken, Türkiye'de bu oran yüzde 15 ve bu nedenle de yabancı sermaye Türkiye'yi üretim üssü olarak görebiliyor. 
   Otobüs üretiminin, el emeği yoğun bir sanayi olduğuna değinen Koman, sektörlerinde işçilik ücretlerinin metal iş kolundaki pazarlıklar nedeniyle, ortalamanın üzerinde olduğunu kaydediyor. Göreceli olarak Türkiye koşullarında "yüksek ücret" alan otomotiv sektörü bile Avrupa'daki işçinin şartlarına erişebilmiş değil. 
   MAN'ın halkla ilişkiler faaliyetlerini, emekli büyükelçi Kaya Toperi'nin Ankara'daki firması GTC yürütüyor. Toperi, emekli paşa Kenan Evren ve merhum Cumhurbaşkanı Turgut Özal'ın da sözcüsüydü... Toperi'nin 1960'lı yıllarda Afganistan Büyükelçisi olarak atandığında yaşadığı anıyı paylaştık. Toperi Afganistan'daki ikinci gününde, smokinlerle gidilen, klasik müzik konserine davet ediliyor. 
   Davette gümüş tepsiler içinde sunulan havyarlı kanepeler yeniliyor, konser salonuna geçiliyor. Orkestranın olmadığı sahnede, sunucu konser anonsunu yapıyor ve plak dönmeye başlıyor... Bugün Afganistan'a BM adına yönetici gönderen Hikmet Çetin Türkiye, yoksulluk pahasına rekabet üstünlüğünü sağlamaya devam etmemeli. Bilgi, teknoloji, eğitim, şeffaflık gibi gelişen dünyanın kıymetlerine yatırım yapmalı. 
   
      
   
</TEXT>
</DOC>
