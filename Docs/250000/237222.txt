<DOC>
<DOCNO> 237222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonsiy17.html </URL>
<DATE> 2004/05/04/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Gürcistan-Acaristan gerginliği... Gül, Zvania ile telefonda görüştü... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Gürcistan Başbakanı Zurab Zvania ile telefonda görüşürek, bölgedeki gelişmeleri değerlendirdi. 
     Edinilen bilgiye göre Gül, Zvania'nın kendisiyle görüşme talebini Ankara'ya iletmesinin ardından, dün Bakanlar Kurulu toplantısından sonra Gürcü Başbakanı'nı telefonla aradı. 
     Zvania, bölgedeki gelişmeler hakkında Ankara'yı bilgilendirirken, Gül, gelişmelerin istenmeyen bir boyuta ulaşmaması için tarafların sağduyu ve itidalle hareket etmeleri gerektiğinin altını çizdi. 
     Ankara'nın gelişmeleri yakından izlediğini ifade eden Gül, bölgedeki herhangi bir çatışmanın kimse tarafından arzu edilmeyeceğini belirtti. Gül, Gürcistan Dışişleri Bakanlığı'nın konuya ilişkin açıklamasından duyulan memnuniyeti de dile getirdi. 
     Telefon görüşmesinde Tiflis'in Ankara'dan bir beklentisinin gündeme gelmediği kaydedilirken, Zvania'ya, gerek görülmesi halinde Türkiye'nin gerginliğin giderilmesi için görev üstlenmeye hazır olduğu mesajı iletildi. 
     
</TEXT>
</DOC>
