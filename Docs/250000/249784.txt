<DOC>
<DOCNO> 249784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonyas17.html </URL>
<DATE> 2004/06/21/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Kadınlar, mamogram testini ihmal ediyor 
</HEADLINE>
<TEXT>

     Doktorlar tarafından son on yıldır sürekli olarak, 40 yaşını aşan kadınların her yıl düzenli olarak mamogram testi ve göğüs muayanesi yaptırmaları önerilirken, ABD'de yapılan geniş çaplı bir kanser araştırması, bu testi düzenli şekilde yaptıran kadınların oranının yüzde 6'da kaldığını ortaya koydu. 
     Massachusetts Genel Hastanesi tarafından 72 bin 417 kadının katılımıyla yapılan araştırmanın sonuçlarına göre, 1992 yılında ilk mamogram testini yaptıran kadınlardan sadece yüzde 6'sı daha sonraki 10 yıl boyunca düzenli olarak bu testi yaptırdı. 
     Amerikan Kanser Cemiyeti'nin sitesinde yayımlanan araştırma sonuçlarına göre, kadınlar tüm uyarılara rağmen kanser riskini ihmal ederken, cemiyet, 40 yaş ve üzeri kadınlara yılda bir, daha genç kadınlara ise üç yılda bir mamogram testi ve göğüs muayenesi yaptırmaları çağrısında bulunuyor. 
     
</TEXT>
</DOC>
