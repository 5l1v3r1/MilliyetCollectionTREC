<DOC>
<DOCNO> 246165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/yasam/yas09.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>



"Harry Potter" geride kaldı 

ABD'DE sinemaları Harry Potter büyüsü sardı. Seriden, bugüne kadarki en büyük gişe hasılatına ulaşan "Harry Potter ve Azkaban Tutsağı" adlı film, hafta sonu 92.65 milyon dolarlık 136 trilyon lira gişe hasılatı yaptı. Gösterime girdiği ilk 3 günde en iyi üçüncü hasılatı elde eden film, 2002'de gösterime girdiği ilk 3 günde 114.8 milyon dolar hasılata ulaşan "Örümcek Adam" ve 108 milyon dolar hasılat yapan "Shrek 2"nin ardından geldi. 

Vakvak Amca sonbaharında 

WALT Disney'in sevimli ördek karakteri "Vakvak Amca-Donald Duck" bir yaşına daha basıyor. Carl Barks tarafından yaratılan asabi ama şirin ördek, 70. yaş günü mumlarını yarın üfleyecek. Daisy'nin erkek arkadaşı, Cin, Can ve Con'un amcası Vakvak, 9 Haziran 1934'te hayata gözlerini açtı. Büyükanne Duck, Varyemez Amca ve diğer karakterlerle aile büyüyerek bir "ördek evrenine" dönüştü. 

Çocuklarımız bizden uzun yaşayacak 

YAŞLANMA uzmanları, bu yüzyılın sonuna kadar ortalama insan ömrünün 200 yıla yaklaşacağını, orta yaşların 100'lü yaşlarda başlayacağını söyledi. 19. yüzyılın sonundan bu yana insan ömrünün 2 katına çıktığını belirten uzmanlara göre, genetik tıptaki ilerlemelerle, 22. yüzyılda yaşam süresinde artış görülebilir. Michigan State Üniversitesi'nden Profesör Michael Fossel, genlerle oynayarak bu sürecin tersine çevrilebileceğini söyledi. 



</TEXT>
</DOC>
