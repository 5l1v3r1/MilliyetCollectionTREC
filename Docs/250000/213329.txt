<DOC>
<DOCNO> 213329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo01.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Avrupa Ligi... Alba Berlin 77- Efes Pilsen 61 
</HEADLINE>
<TEXT>

     Salon Max-Schmeling . 
     Hakemler Rems Slovenya xx, Neskovic Sırbistan Karadağ xx, Redondo İspanya xx. 
     Alba Berlin Best xxx 17, Stanojeviç xxx 14, Pesiç xxx 14, Garris xxx 10, Collins xxx 14, Evans x, Szewcyk xx 4, Teoman Öztürk xx 2, Mithat Demirel xx 2, Thorwarth x . 
     Efes Pilsen Ender x 2, Nikoliç xx 10, Langdon xx 18, Ermal x 4, Granger xxx 20, Kerem x 3, Alper x 3, Ömer x 1, Kaya x . 
     1. Periyot 19-22 . 
     Devre 32-35 . 
     3. Periyot 60-52 . 
     5 Faulle Çıkan 38.33 Pesiç Alba Berlin . 
     Basketbolda, Erkekler Avrupa Ligi C Grubu'nda mücadele eden Efes Pilsen, Almanya'nın Alba Berlin takımına deplasmanda 77-61 yenildi. Efes Pilsen bu sonuçla gruptaki 12. maçında 3. yenilgisini aldı. 
     Karşılaşmaya tutuk başlayan Efes Pilsen, Stanojeviç'i durduramayınca 3. dakikada 11-3 geriye düştü. Ancak, kısa sürede toparlanan lacivert-beyazlılar agresif savunma uygulayarak farkın açılmasına izin vermedi. 6. dakika 15-10 ev sahibi takımın üstünlüğüyle geçilirken, Granger'in dış şutlarıyla üst üste sayılar bulan Efes Pilsen, ilk periyodun son dakikasında 20-19'luk skorla ilk kez öne geçti. Efes Pilsen 1. periyodu 22-19 önde tamamladı. 
     İkinci periyoda hızlı başlayan Efes Pilsen, Granger'in etkili oyunu ile farkı açtı ve 15. dakikayı 30-23 üstün geçti. Alba Berlin'de sadece Collins etkili olurken, devrenin son saniyelerindeki Efes Pilsen'in kötü hücumlarını iyi değerlendiren Alman ekibi farkı kapatmayı başardı. İlk yarı Efes Pilsen'in 35-32 üstünlüğüyle sona erdi. 
     İkinci yarının başında büyük çekişme yaşanırken, Alba Berlin 27. dakikada Best'in 3 sayılık basketiyle yeniden öne geçti 50-48 Best'i bir türlü durduramayan Efes Pilsen, savunmasında da açıklar verdi ve 3. periyodu 60-52 geride kapattı. 
     Son periyota da kötü başlayan Efes Pilsen, rakibinin hızlı oyununa ayak uyduramadı. Pota altını kapatamayan lacivert-beyazlılar 33. dakikada 12 sayı farkla 64-52 geriye düştü. Efes Pilsen'in hücum silahları Granger ile Langdon'un da oyundan düşmesiyle, ev sahibi takım Pesiç ile üst üste sayılar buldu ve 36. dakikada farkı 14 sayıya 74-60 çıkardı. Alba Berlin karşılaşmadan da 77-61 galip ayrıldı. 
     Alman takımlarıyla daha önce yaptığı 13 maçı da kazanan Efes Pilsen, böylece ilk kez bir Alman takımına mağlup oldu. 
     
</TEXT>
</DOC>
