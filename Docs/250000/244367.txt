<DOC>
<DOCNO> 244367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/yasam/axyas01.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayakçı Suudi kocaya '300 kırbaçlık' ceza... 
</HEADLINE>
<TEXT>


Suudi Arabistan'da televizyon spikerliği yapan karısını feci şekilde döven adam, 6 ay hapis ve 300 kez kırbaçlanmakla cezalandırıldı 

DIŞ HABERLER SERVİSİ 

Muhammed Bakar Yunus El Fallatta, 4 Nisan'da kafasını defalarca duvara ve yerlere çarparak dövdüğü karısı Ranya El Baz'ı bilincini kaybetmiş bir halde hastaneye bırakıp kaçtıktan sonra 19 Nisan'da polise teslim oldu. 
Fallatta, suçlu bulunarak 6 ay hapis ve 300 kırbaçla cezalandırıldı. Son 1.5 aydır gözaltında bulunduğu için 4.5 ay hapis yatacak El Fallatta, cinayete teşebbüs suçlamasının düşmesinin ardından, ciddi yaralama suçundan yargılandı ve bundan da suçlu bulundu. 
Yüzünün 13 yerinde kırık olan ve ameliyatları h l devam eden El Baz, ülkede kadınlara uygulanan şiddete dikkat çekmek için fotoğraflarının gazetelerde yayımlanmasına izin vermiş, ardından olay dünya basınında yer almıştı. 

Kişisel dava da açabilir 
Avukatı Ömer El Kuli, cezayı yetersiz bulurken, eşinden boşanmak isteyen El Baz ise karar hakkında yorum yapmaktan kaçındı. Avukat Ömer El Kuli, sonuçlanan davanın kamu davası olduğunu, El Baz'ın açmayı düşündüğü kişisel davanın ardından, El Fallata'nın para ya da dayakla cezalandırılabileceğini söyledi. 




</TEXT>
</DOC>
