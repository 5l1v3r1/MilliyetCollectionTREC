<DOC>
<DOCNO> 218889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/yazar/pulur.html </URL>
<DATE> 2004/03/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir itirafçıya sorular, cevaplar... 
</HEADLINE>
<TEXT>

   
   SON günlerin en ilginç söyleşisini Neşe Düzel, "Radikal"de Mehmet Metiner ile yaptı. Tayyip Erdoğan'ın İstanbul RP İl Başkanı ve Belediye Başkanı'yken danışmanı olan Metiner'in söyledikleri, bazılarının tüylerini diken diken dikecek, bazılarını ise "Biz dememiş miydik" dedirtecek, bazılarını da "Bizim dönekler cephemize yenileri katıldı" diye sevindirecek cinstendi. 
   
   METİNER, neler söylemiyordu ki 
   "Biz, 1980 öncesi, kadın eli sıkmanın günah olduğuna inanırdık, tıpkı Taliban gibi düşünürdük, Nemrut Dağı'ndaki heykelleri bile yıkacaktık." 
   "Siyasal İslamın, Türkiye'de geçerli olamayacağı 28 Şubat döneminde görüldü, ne yazık ki demokrasiyi böyle keşfettik." 
   "Bizim tasarladığımız şeriat rejimi, İslam devleti tamamen totaliter, baskıcı, dinsel bir diktatörlüktü." 
   "On yıl öncesine kadar, ben bile, dinden çıkan bir insanın öldürülmesi gerektiğine inanırdım." 
   
   METİNER'in bu itiraflarına ya da "retlerine" bir şey denmeyecek miydi 
   Bizim gibi düşünenlerin "Bunların ne olduğunu biz zamanında söyledik ama inanmadınız, buyrun bakalım" demesi yeter mi 
   Hayır yetmez 
   
   L KİN Sayın Ahmet Taşgetiren'in soruları, adamı bitirir... 
   Ahmet Taşgetiren, "Yeni Şafak", gazetesinin başyazarıdır, İslami kesimin, saygı duyulması gereken bir düşünürüdür, düşüncelerine katılmazsanız bile, dikkatle okur ve saygı duyarsınız. 
   Geçtiğimiz cuma günü Mehmet Metiner'in bu lafları için "Metiner geziyor ve her uğradığı yerde limitlerde - uçlarda oynuyor... Uç İslam, uç Kürt hareti ve uç laiklik" diyor, sorularını sıralıyordu 
   "- Acaba, tüm bu uçlarda, ne kadar samimi oldu, oluyor 
   - Bir aydın bu kadar dönüşebilmeli mi 
   - Acaba bugün yerden yere vurduğu, uç İslamlarda dolaşırken etkilediği genç insanların vebali nasıl taşınacak 
   - Acaba, şu an geldiği bıçkın laik demokrat çizginin retlerini ne zaman oynayacak 
   - Acaba laik çevreler, Metiner gibilerin çizgisini nasıl değerlendirecek " 
   
   SORULAR ortaya sorulduğuna, ille de Mehmet Metiner cevaplasın denmediğine göre, bizler de herhalde bir şey söyleyebiliriz. 
   "Uç İslamlarda dolaşırken, etkilediği genç insanların vebali nasıl taşınacak " sorusunun cevabı çok basit 
   "Sol dönekler nasıl taşıyorlarsa, öyle taşınacak " 
   Bir kolay soru daha 
   "Laik çevreler Metiner gibilerin çizgisini nasıl değerlendirecekler " 
   Dedik ya, çok kolay, bir kelimeyle 
   "Takiyye " 
   Bize göre, kolay bir soru daha 
   "Mesela bir süre sonra Metiner'in İstanbul Üniversitesi Rektörü Alemdaroğlu'nun elinden ödül almasını, fahri doktor vs. gibi cüppe giymesini beklemeli miyiz " 
   Hayır, beklemeyiniz 
   Okul arkadaşımız Prof. Dr. Turgay Atasü vasıtasıyla tanıdığımız 30 yıllık dostumuz Alemdaroğlu'dan böyle bir şeyi kesinlikle beklemeyin. 
   Alemdaroğlu'nun göğsüne "Dönek " yaftası yakışmaz 
   
      
   
   
</TEXT>
</DOC>
