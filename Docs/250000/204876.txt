<DOC>
<DOCNO> 204876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/spor/spo06.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefesler tutuldu 
</HEADLINE>
<TEXT>

   Milliyet'in Yılın Sporcusu Anketi'nde son iki güne girildi. Süreyya Ayhan zirvede tek kalırken, ikincilik için müthiş bir yarış başladı 
      
   Okur yerini korudu 
   50. Yılın Sporcusu anketimize oy yağmaya devam ediyor. Türkiye'nin en eski anketinde son iki güne girilirken, Süreyya Ayhan zirvede artık tek başına kaldı. Rakipleriyle arasındaki farkı her geçen gün biraz daha artıran milli atletimizin ardından müthiş bir ikincilik yarışı yaşanıyor. Mehmet Okur, Onur Derebaşı ve Semih Saygıner, çok az farkla ikinci, üçüncü, dördüncü sıraları paylaşıyor. 
   
   Beşiktaş'a sert rakip 
   YILIN Takımı'ndaki heyecan sanırız son güne kadar devam edecek. Beşiktaş Futbol Takımı ile Bayan Voleybol Milli Takımımız arasındaki çekişme giderek büyüyor. Trabzon Lisesi ise üçüncülükteki yerini dün de korudu. Yılın Antrenörü'nde Mircea Lucescu, Yılın Futbolcusu'nda Sergen Yalçın zirvedeki yerlerini yine kaptırmadılar. Yılın Spor Adamı'nda Serdar Bilgili bir adım önde gidiyor. 
   
</TEXT>
</DOC>
