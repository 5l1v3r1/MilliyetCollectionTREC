<DOC>
<DOCNO> 214036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun25.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Euro, mafyanın haraç tarifesini de zamlandırdı 
</HEADLINE>
<TEXT>

     Euro'ya geçişten sonra hayat pahalılığı artan ülkelerden biri olan İtalya'da, Sicilya mafyasının esnaftan aldığı haraçların da zamlandığı ortaya çıktı. 
     Palermo Savcılığı'nın operasyonlar sırasında ele geçirdiği belgeler ve itirafçılardan topladığı bilgilere göre, mafya da euro dönemindeki zamlara ayak uydurarak, haraç miktarlarını ikiye katladı. 
     1990'lı yıllardan itibaren esnaftan haraç toplama suçuyla ilgilenen savcı Maurizio De Lucia, ''Yaptığımız soruşturmalar neticesinde elde ettiğimiz veriler son derece açık. Euro'ya geçilir geçilmez herkes gibi mafya elemanları da İtalyan Lireti'ni 1 euro gibi algılama eğilimine girdiler. Bunun neticesinde topladıkları haraçlar da fiilen ikiye katlandı'' dedi. 
     Mafyaya 2001'e kadar her ay ortalama 500 bin İtalyan Lireti 258 euro ödeyen Palermo esnafının, bugünlerde ödediği haraç miktarının ise yaklaşık 500 euro olduğu ileri sürüldü. 
     
</TEXT>
</DOC>
