<DOC>
<DOCNO> 213949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/astro/index.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşluğa dikkat 
</HEADLINE>
<TEXT>

   
   
   Bugün Ay 17 12'ye kadar boşlukta kalacağı için planlı hareket etmek ve sürprizlere açık olmak gerekiyor. Akşam ise ilişkiler alanında canlılık var. Koç'lar günü kendilerini geliştirmek için kullanmalı. İnce detaylar uğraştırıcı olabilir. Akşam daha sosyal olabilecekleri ortamlar bulabilirler. Boğa'lar yeni deneyimlere açık durabilecekleri bir gündeler. Şans onlardan yana dururken zorlanmayacaklar. Yaratıcı konularda kendilerini gösterebilecekler. İkizler dikkatli olmak zorunda. Planlarda işlerin beklenmedik yöne gitmesi ve beklemeler gündeme gelebilir. Yengeç'ler kısa yolculuklar, hareket ve iletişimden yana canlı bir gündeler. Kardeşlerle ya da komşularla olan ilişkilerde yenilikler beklenebilir. Bu arada gün boyunca esnek olmalılar. Aslan'lar maddi konularda pek çok şeyi yeniden gözden geçirmek ve dikkatli davranmak zorunda. Yanlış kararlar maddi kayıplara yol açabilir. Başak'lar burçlarındaki Ay sayesinde hareket halindeler ve kişisel alanda yeni adımlar atmak isteyecekler. Bu arada duygusal konularda da onları yakından etkileyebilecek gelişmeler mümkün. 
   Terazi'nin de sabırlı olması gerekiyor. Akşama kadar pek çok şey değişebilir. Daha sonra eyleme geçmek ve hızlı hareket etmek kolaylaşmakta. Akrep'ler günü iyi planladıkları takdirde rahat edecekler. Haftanın ilk gününde hedefleri gözden geçirmek ve beklentileri gerçekçi kılmak gerekebilir. Arkadaşlıklar da öne çıkmakta. Yay'lar çok şeyi bir araya getirmek zorundalar. Başarı onlara yakın dururken soğukkanlı davranmak gerekiyor. Akşam neşeli ve iyimser. Oğlak'lar rahat edebilecekleri şartlar bulabilirler ama bu eldeki işlerin aksatılması anlamına gelmemeli. Çünkü akşam onları daha fazla gerebilir. Kova'lar da dikkatli olmalı ve ileriye yönelik düşünmeliler. Duygusal alanda yanlış anlamalar ya da onları strese sokabilecek gelişmeler olabilir. Akşam daha mutlulular. Balık'lar ortaklaşa alanda hareketli bir gündeler ama planlarını da esnek tutmak zorundalar. Duygusal alanda gerçekçi olmak en iyisi. 
   
   
</TEXT>
</DOC>
