<DOC>
<DOCNO> 231155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/siyaset/siy07.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni başkanları uyardı Kaçak yapıları yıkın 
</HEADLINE>
<TEXT>

   İçişleri Bakanı Abdülkadir Aksu, gecekonduların yıkılmasını ve kadrosuz atama yapılmamasını istedi 
      ANKARA Milliyet 

   
   İçişleri Bakanı Abdülkadir Aksu, belediye başkanlarının uygulayacağı politikalarla ilgili 12 ayrı başlıktan oluşan genelgeyi 81 il valiliğine gönderdi. Genelgede personel, ihale, belediye gelirleri, harcamalar ve imar konularına değinilirken, özetle şu mesajlar verildi 
   Ruhsatsız veya ruhsat ve eklerine aykırı yapılan inşaatlar hakkında yıkım ve para cezası verilecek, gecekondu niteliğindeki yapılar yıktırılacak, toplu konut alanları oluşturulacak. 
   Başta atama olmak üzere personel işlemlerinde 657 sayılı yasaya göre hareket edilecek. İşçi statüsündeki personel, özellikle yönetici kadroları olmak üzere memur kadrolarında çalıştırılmayacak. 
   İhaleler kamu ihale yasasına göre yapılacak. Taşınmazların satışı ve üç yıldan fazla kiralanması için mutlaka belediye meclisi kararı alınacak. 
   Belediye gelirlerinin azami düzeyde tahakkuk ve tahsili için önlemler alınacak. 
   
   
   
   
</TEXT>
</DOC>
