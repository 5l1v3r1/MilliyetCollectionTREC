<DOC>
<DOCNO> 201710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur32.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da ev arkadaşını 'beni taciz ediyor' diyerek öldürdü 
</HEADLINE>
<TEXT>

     Dikmen'de kendisine cinsel tacizde bulunduğunu iddia ettiği ev arkadaşını 10 yerinden bıçaklayarak öldüren bir kişi polise teslim oldu. 
     Emniyet yetkililerinden alınan bilgiye göre, Dikmen Ata mahallesi 13 sokakta bir evde meydana gelen olayda Serkan S. 18 adlı kişi aynı evde kaldığı Kamran Ö. 45 'yü bıçaklayarak öldürdü. 
     Olaydan sonra Asayiş Şube Müdürlüğü Cinayet Büro Amirliği'ne teslim olan Serkan S. emniyette verdiği ifadesinde, ev arkadaşı Kamran Ö. ile akşam yemeğini yediklerini belirterek, yemekten sonra uyuduğunu kaydetti. Serkan S. gece bir ara uyandığını ve arkadaşının tacizine uğradığını söyledi. Arkadaşı Kamran Ö.'yü yatak odasından kovduktan sonra uyumaya devam ettiğini anlatan Serkan S. sabah uyandığı zaman arkadaşının cinsel tacize devam ettiğini fark edince sinirlenerek kendini kaybettiğini vurguladı. Serkan S., bu sırada mutfakta bulduğu bıçakla arkadaşını bıçakladığını ve olaydan sonrada teslim olduğunu bildirdi. 
     Cinayet Bürosu ekipleri otopark işletmecisi olan Kamuran Ö.'nün vücudunda 10 bıçak darbesi tespit etti. Olay yerinde yapılan inceleme sonunda biri 7.65 diğeri 9 mm. çapında iki silah ve çok sayıda hap bulundu. Serkan S., hap ve silahların Kamran Ö.'ye ait olduğunu ifade etti. 
     Emniyet Genel Müdürlüğü Kriminal Polis Laboratuarı'nda yapılan inceleme sonucu hapların extacy olduğu tespit edildi. 
     
</TEXT>
</DOC>
