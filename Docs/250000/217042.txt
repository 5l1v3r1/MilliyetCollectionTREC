<DOC>
<DOCNO> 217042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/ekonomi/eko06.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur Air Antep'e 79 milyon liraya uçmaya başladı 
</HEADLINE>
<TEXT>

   
   Özel havayolu taşımacılık şirketi Onur Air, İstanbul ile Gaziantep arasında uçak seferlerine başladı. Şirket Gaziantep'e 79 milyon liraya uçacak. 
   Onur Air Genel Müdürü Şahabettin Bolukçu, şirketin Gaziantep'e ilk uçak seferini gerçekleştirmesi nedeniyle Gaziantep Havaalanı'nda düzenlenen törende yaptığı konuşmada, "Biz, insanları bir noktadan diğer bir noktaya en kısa sürede ve en uygun fiyatla nasıl taşıyabileceğimizin hesabını yapıyoruz" dedi. 
   Bolukçu, Gaziantep ile birlikte sefer yaptıkları il sayısının 9'a yükseldiğini vurguladı. 
   
   'Desteğe hazırız' 
   Gaziantep Büyükşehir Belediye Başkanı Celal Doğan ise Gaziantep Havaalanı'nın başta sefer iptalleri olmak üzere ciddi sorunları bulunduğunu, tesisin içinde bulunduğu sorun ve sıkıntılardan kurtulması için Gaziantepliler olarak her türlü katkıyı sağlamaya hazır olduklarını belirtti. 
   Onur Air yetkilileri, İstanbul - Gaziantep bilet ücretinin 79 milyon lira, gidişdönüş bilet alınması halinde ise 149 milyon lira olarak uygulanacağını bildirdiler. 
   
   
</TEXT>
</DOC>
