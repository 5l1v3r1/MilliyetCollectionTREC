<DOC>
<DOCNO> 222817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonsiy14.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Suya yüzde 18 KDV" TBMM'nin gündeminde... 
</HEADLINE>
<TEXT>

     DYP Iğdır Milletvekili Dursun Akdemir, suya yüzde 18 oranında KDV uygulanmasını bir soru önergesi ile TBMM gündemine getirdi. 
     Akdemir, Başbakan Recep Tayyip Erdoğan tarafından yanıtlanması istemiyle TBMM Başkanlığı'na sunduğu soru önergesinde, suyun bireyin en temel ihtiyaç maddelerinin başında geldiğini bildirerek, yüksek KDV alınmasının sosyal devlet anlayışıyla bağdaşmadığını belirtti. 
     Başbakan Erdoğan'dan, bu oranın yüzde 1'e çekilmesi düşüncesi olup olmadığının açıklamasını isteyen Akdemir, ''Geliri 1 trilyon lira olan bir bireyin suya ödediği KDV ile asgari ücretlinin ödediği KDV'nin aynı olmasını adaletli buluyor musunuz İnsan hakları ve hukuka yaraşır çözümler için hak mağdurlarının artması mı beklenmektedir '' diye sordu. 
     
</TEXT>
</DOC>
