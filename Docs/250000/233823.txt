<DOC>
<DOCNO> 233823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/soneko18.html </URL>
<DATE> 2004/04/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Vergi rekortmenlerinin 80'i faiz ve kar payıyla listeye girdi... 
</HEADLINE>
<TEXT>

     Türkiye'nin en fazla gelir vergisi ödeyecek 100 isminin 85'i, rant gelirleriyle rekortmen oldular. 
     Gelirler Genel Müdürlüğü verilerine göre, Mart ayında verilen gelir vergisi beyannameleri sonucunda Türkiye'nin en fazla gelir vergisi ödeyecek ilk 100 mükellefinin 77'si, İstanbul'dan çıktı. 
     Ankara da, başta Türkiye rekortmeni Talip Kahraman olmak üzere listede 12 isimle yer aldı. Listenin sürpriz ili ise Hatay oldu. Hatay, ilk 100'e 4 isim sokarken, Bursa 3, İzmir, İçel, Muğla ve Isparta da rekortmenler listesinde birer isimle temsil edildi. 
     85 ismin faiz gelirleri ve kar paylarıyla Türkiye rekortmeni olduğu ilk 100'deki diğer 15 ismin de, serbest meslek ve hizmet gelirleriyle listeye girdiği belirlendi. 
     
     İŞADAMLARI SIRALANDI 

     18.6 milyar liralık gelir vergisi ile Türkiye birincisi olan Talip Kahraman'ı, 9 trilyon 2 milyar liralık vergi ile Aydın Doğan takip etti. Diğer rekortmenlerin önemli bölümünü de kamuoyunun tanıdığı işadamları oluşturdu. 
     Hataylı Recep Atakaş'ın 4 trilyon 446 milyar liralık vergi ile Türkiye 5'incisi olduğu rekortmenler listesinde, ilk 10'a Koç ailesi de 3 isim birden soktu. Semahat Sevim Arsel 4 trilyon 554 milyar liralık vergi ile Türkiye 4'üncüsü, Rahmi Koç 3 trilyon 502 milyar ile Türkiye 7'incisi, Suna Kıraç ise 2 trilyon 935 milyar lira ile Türkiye 9'uncusu olarak sıralandı. 
     Bir mükellefin isminin gizli tutulduğu İlk 10'unun diğer isimleri ise İbrahim Bodur, Turgay Ciner ve Şarık Tara olarak tespit edildi. 
     Türkiye'nin en fazla gelir vergisi ödeyecek ilk 100 ismi arasında Sabancı ailesinden ise 10 isim yeraldı. Yalçın ve Şevket Sabancı, ödeyecekleri vergilerle ilk 20'ye girerken, Suzan Sabancı, Demir Sabancı, Çiğdem Sabancı, Sevil Sabancı, Ömer Sabancı, Ali İsmail Sabancı, Dilek Sabancı ve Mehmet Sabancı da Sabancı ailesinin ilk 100'e soktuğu diğer isimler oldular. 
     Cem Uzan da, 2 trilyon 571 milyar liralık vergi ile 11'inciliği elde etti. 
     
     SANAT DÜNYASI DA DERECEYE GİRDİ 

     Sanat dünyası da, Türkiye'nin gelir vergisi rekortmenleri arasına 3 ismini soktu. 
     Bu yıl 1 trilyon 218 milyar lira gelir vergisi ödeyecek olan Hülya Avşar, söz konusu vergi ile Türkiye 52'incisi olurken, Mehmet Ali Erbil 1 trilyon 196 milyar liralık vergi ile 55'inci sırada yeraldı. Cem Yılmaz ise 897.9 milyar liralık vergi ile 87'inci sırayı işgal etti. 
     Bu arada Fahrettin Aslan da, gazino işletme gelirleri karşılığı ödeyeceği 916.3 milyar liralık vergi ile ilk 100 arasına girdi. 
     
     TÜRKİYE REKORTMENLERİ 

     2003'de elde ettikleri kazançlar karşılığı bu yıl ödeyecekleri gelir vergisi ile Türkiye rekortmenleri listesinde yeralan bazı isimler şöyle 
     

REKORTMENLER İLİ ÖDEYECEKLERİ VERGİ milyon TL 1-Talip Kahraman Ankara 18.668.222 2-Aydın Doğan İstanbul 9.002.989 3- İstanbul 4.881.523 4-Semahat Sevim Arsel İstanbul 4.554.610 5-İbrahim Bodur İstanbul 4.512.375 6-Recep Atakaş Hatay 4.446.323 7-Rahmi Koç Ankara 3.502.678 8-Turgay Ciner İstanbul 3.011.236 9-Suna Kıraç İstanbul 2.935.187 10-Şarık Tara İstanbul 2.790.704 11-Cem Uzan İstanbul 2.571.062 12-Murat Ülker İstanbul 2.563.517 13-İsmail Tarman İstanbul 2.517.955 14-Ahsen Özokur İstanbul 2.512.875 15-Bahaettin Obdan İstanbul 2.257.044 16-Oğuz Gürsel İstanbul 2.137.841 17-Yalçın Sabancı İstanbul 1.980.880 18- İstanbul 1.916.392 19-Şevket Sabancı İstanbul 1.903.143 20-Nezih Barut İstanbul 1.882.542 26-Ahmet Pekin İstanbul 1.557.038 27-Ömer Dinçkök İstanbul 1.551.429 32-Suzan Sabancı Dinçer İstanbul 1.488.618 33-Demir Sabancı İstanbul 1.470.592 34-Çiğdem Sabancı Bilen İstanbul 1.466.726 45-Celal Sönmez Bursa 1.318.611 52-Hülya Avşar İstanbul 1.218.404 55-Mehmet Ali Erbil İstanbul 1.196.654 62-Sevil Sabancı İstanbul 1.147.652 64-M. Sinan Tara İstanbul 1.111.258 68-Ömer Sabancı İstanbul 1.051.287 76-Dilek Sabancı İstanbul 983.106 87-Cem Yılmaz İstanbul 897.925 96-Şevket Demirel Isparta 847.298 97-Sema Cıngıllıoğlu İstanbul 825.999 100-Erdoğan Demirören İstanbul 781.654      
İsminin açıklanmasını istemiyor. 

     
</TEXT>
</DOC>
