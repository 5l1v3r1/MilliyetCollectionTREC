<DOC>
<DOCNO> 238060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun25.html </URL>
<DATE> 2004/05/07/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Her yıl 1,5 milyon çocuk fakirlikten 5 yaşına ulaşamadan ölüyor 
</HEADLINE>
<TEXT>

     Evren AYDEMİR bildiriyor 
Dünyada her yıl yaklaşık 1 buçuk milyon çocuğun, fakirlikten henüz 5 yaşına bile ulaşamadan öldüğü bildirildi. 
     BM'nin çocuklara yardım kuruluşu UNICEF'in bugün başkent Berlin'de açıkladığı 2004 yılı raporuna göre, sadece Kongo Cumhuriyeti'nde her yıl 5 yaşın altında yaklaşık 0 bin çocuk açlıktan ölüyor. 
     Raporda, Sierra Leone, Angola ve Afganistan'da her 4 çocuktan birinin 5 yaşına ulaşamadan öldüğü belirtildi. 
     Çocukların çoğunun kızamık, ishal ve sıtma gibi tedavisi mümkün olabilen hastalıklardan öldüğü, bunun yetersiz beslenme ve ilaç eksikliğinden kaynaklandığı ifade edildi. 
     Bazı çocukların da, dünyadaki kriz bölgelerinde bulunan çok sayıdaki mayının patlaması sonucu öldüğü kaydedilen raporda, dünya kamuoyuna ve hükümetlere, çocuklara daha etkili şekilde yardım edilebilmesi için kaynak ayırmaları çağrısında bulunuldu. 
     UNICEF'in gönüllü büyükelçilerinden biri olan ünlü Amerikalı şarkıcı Harry Belafonte de, dünyada açlık ve hastalıklara karşı gösterilen ilgisizliği eleştirerek, ''Bu zorlukları aşamazsak hiçbir zaman barış içinde yaşayamayacağız'' dedi. 
     
</TEXT>
</DOC>
