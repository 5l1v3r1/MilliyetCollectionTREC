<DOC>
<DOCNO> 225554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo12.html </URL>
<DATE> 2004/03/25/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Trabzon, Malatya'da kazaya uğramak istemiyor 
</HEADLINE>
<TEXT>

     Birinci Süper Futbol Ligi'nde hafta sonunda Malatyaspor ile deplasmanda karşılaşacak olan Trabzonspor'da, futbolcular zorlu maçtan galibiyetle ayrılarak zirvedeki iddialarını sürdürmek istiyor. 
     Bordo-mavili takımın kaptanı Fatih Tekke, geçen hafta Denizlispor ile ligin en zor maçlarından birini oynadıklarını ifade eden Fatih, ''Bu maçı kayıpsız atlattık. Zirvedeki iddiamızı sürdümek için Malatyaspor maçından da aynı sonuçla ayrılmak zorundayız. Bir kazaya uğramak istemiyoruz'' dedi. 
     Fatih, bu sezon şanssızlıklar yaşadığından da yakınarak, ''Çıkış yaptığım dönemlerde başıma sakatlıklar geliyor. Hafta içinde de gribal enfeksiyona yakalandım. Nazara inanıyorum ve nazar değdiğini düşünüyorum'' diye konuştu. 
     Ara transferde Malatyaspor'dan bordo-mavili takıma gelen Tolga ise, ''Malatya'da güzel günlerim geçtin ancak profesyonel bir oyuncuyum. Bu maçtan galibiyetle ayrılmaya ihtiyacımız var'' dedi. 
     Malatyaspor'un özellikle iç sahada iyi bir futbol oynadığını da kaydeden Tolga, ''Malatyaspor kendi sahasında seyirci avantajını iyi kullanıyor. Ancak bizimde konumumuz belli. Şampiyonluk ve şampiyonlar ligi hedefimiz için bu maçtan 3 puanla ayrılmak zorundayız'' diye konuştu. 
     Bordo-mavililerin bir diğer oyuncusu Hüseyin ise, önceye oranla kendisini daha rahat hissettiğini belirterek, ''Malatyaspor maçından galibiyetle ayrılacağımıza inanıyoruz. Önceki mücadeleleri göstermemiz halinde bu maçtan da iyi sonuçla döneceğimizi düşünüyoruz'' dedi. 
     
</TEXT>
</DOC>
