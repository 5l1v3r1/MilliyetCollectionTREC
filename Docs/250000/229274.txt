<DOC>
<DOCNO> 229274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/soneko05.html </URL>
<DATE> 2004/04/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İMKB... Konfurt Gıda hisselerine talip şirkete inceleme izni verildi 
</HEADLINE>
<TEXT>

     Merko Gıda, 4.8 trilyon liralık sermayesinin yüzde 50.1'ini elinde bulundurduğu Konfrut Gıda'nın sermayesinde sahip olduğu ancak borsada işlem görmeyen hisse senetleri ile ilgilenen ve yurtiçinde faaliyet gösteren bir gıda firmasının teklif vermek için Konfrut'ta inceleme yapmasını onayladı. 
     İMKB'nin 6 Nisan tarihli bültenindeki şirket açıklamasına göre, söz konusu gıda firmasının kesin bir teklifle gelebilmek için bir bağımsız dış denetim firmasınca Konfrut Gıda'da mali ve hukuki inceleme yapma talebinin uygun görüldüğü belirtildi. Açıklamada başka detay verilmedi. 
     Merko Gıda, derin dondurulmuş sebze ve meyve, domates salçası, küp domates, meyve ve sebze püresi, soslar, suruplar, mayonez, ketçap, hardal, reçel-marmelat üretimi, Konfrut Gıda ise meyve suyu konsantresi, meyve püresi ve domates salçası üretimi yapıyor. 
     
</TEXT>
</DOC>
