<DOC>
<DOCNO> 231341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonsiy21.html </URL>
<DATE> 2004/04/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
PMD ''Arınç'ın sözlerinden büyük üzüntü duyduk'' 
</HEADLINE>
<TEXT>

     Parlamento Muhabirleri Derneği PMD Yönetim Kurulu, TBMM Başkanı Bülent Arınç'ın bu sabahki basın toplantısında bir parlamento muhabirinin sorusu üzerine verdiği cevaptan dolayı büyük üzüntü duyduklarını bildirdi. 
     PMD açıklamasında, konuya ilişkin üzüntülerin Arınç'ın basın toplantısının hemen ardından medya aracılığıyla kamuoyuna duyurulduğu belirtilerek, şöyle denildi 
     ''Bu, TBMM Başkanı makamında yadırgadığımız bir tutumdu. Şimdiye kadar hiçbir şekilde muhatap olmadığımız bu üslup karşısında çok şaşırdığımızı ve Sayın Arınç'ın bu sözlerini düzelteceğine olan inancımızı kamuoyuna ifade etmiştik. 
     Nitekim Sayın TBMM Başkanı, çok kısa bir süre içinde sözlerini düzelten bir açıklamayı yapmıştır. 
     Ancak hiçbir şekilde alışık olmadığımız bu olaydan çok büyük üzüntü duyduğumuzu yineler, kamuoyuna saygılar sunarız.'' 
     
</TEXT>
</DOC>
