<DOC>
<DOCNO> 237987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/guncel/gun03.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurnaz aileden sahte damat 
</HEADLINE>
<TEXT>


Balıkesirli bir aile 'yakışıklı' oğullarını gösterip küçük oğulları için kız istedi. Düğün gecesi gerçeği öğrenen gelin evlenmek istemedi 


Balıkesir'in Sındırgı ilçesinde, "yakışıklı" oğullarını gösteren bir aile, küçük oğullarını, 15 yaşındaki kızla evlendirmek istedi. Gerçeği öğrenen genç kız, düğün gecesi damadın ağabeyiyle kaçtı. 
Alakır köyünde oturan Orhan Öztürk, Bigadiç'e bağlı Durasılar köyünde yaşayan H.Ç'yi küçük oğulları Hayrullah Öztürk'e 37 istemeye gitti. Ancak, aile kız evine, Hayrullah Öztürk'ün yerine, daha yakışıklı olan Emrullah Öztürk'ü 41 götürdü. 

Düğün gecesi öğrendi 
Aileler anlaşınca, vekil aracılığıyla imam nik hı kıyılan H.Ç., Hayrullah Öztürk'ü düğüne kadar göremedi. Emrullah Öztürk'le evleneceğini düşünen H.Ç., damat adayının farklı bir kişi olduğunu düğün gecesi öğrendi. Duruma itiraz eden ve evlenmek istemeyen gençkız Emrullah Öztürk tarafından kaçırıldı. 
Hayrullah Öztürk'ün ağabeyini öldüreceği ihbarını alan jandarma, Emrullah Öztürk ile H.Ç.'yi ilçeye bağlı Gölcük beldesinde yakaladı. Emrullah Öztürk, "küçük yaştaki kızı alıkoymak" suçundan tutuklanırken, H.Ç. ailesine teslim edildi. 


</TEXT>
</DOC>
