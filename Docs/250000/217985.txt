<DOC>
<DOCNO> 217985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/soneko05.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar, Microsoft'un Tokyo'daki merkezini bastı 
</HEADLINE>
<TEXT>

     Japonya'nın Adil Ticaret Komisyonu yetkilileri, tekel yasasını ihlal ettiği gerekçesiyle Microsoft'un Tokyo'daki genel merkezine baskın düzenlediler. 
     Microsoft'un ofisinde, anti tekel yasasını ihlal edip etmediğine dair incelemelerde bulunan yetkililer, Komisyon uzmanlarının, Microsoft'un, Japon bilgisayar imalatçıları ile sözleşme yaparken, uygun olmayan sınırlayıcı koşullar eklediklerine dair şüphelerin bulunduğunu ifade ediyorlar. 
     Microsoft'un, Windows XP işletim sistemine yönelik sözleşmelerde anti tekel yasasını ihlal edici sözleşme hükümleri koyduğu ileri sürülüyor. 
     Microsoft, Windows işletim sistemindeki Media Player programının neden olduğu rekabet sorunu yüzünden Avrupa Birliği Komisyonu ile de müzakerelerde bulunuyor. 
     
</TEXT>
</DOC>
