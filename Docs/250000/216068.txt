<DOC>
<DOCNO> 216068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur19.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Nato Genel Sekreteri için uçağını Brüksel'e gönderdi 
</HEADLINE>
<TEXT>

     Başbakan Recep Tayyip Erdoğan, bugün Ankara'ya gelecek olan NATO Genel Sekreteri Jaap de Hoop Scheffer için özel ATA uçağını Brüksel'e gönderdi. 
     De Hoop Scheffer'in, müttefik ülkelerin başkentlerine yapmakta olduğu nezaket ziyaretleri çerçevesinde akşam saatlerinde Etimesgut askeri havaalanına gelmesi bekleniyor. 
     Dışişleri Bakanı ve Başbakan Yardımcısı Abdullah Gül'ün Devlet Konukevi'nde vereceği akşam yemeğine katılacak olan de Hoop Scheffer, yarın Gül'ün yanı sıra Cumhurbaşkanı Ahmet Necdet Sezer, Başbakan Recep Tayyip Erdoğan ve Milli Savunma Bakanı Vecdi Gönül ile bir araya gelecek. 
     Bakan Gül, Polanya temasları sırasında, Türkiye'nin NATO çerçevesinde Irak'a asker gönderip göndermeyeceğine yönelik bir soru üzerine, Irak'ta istikrara yönelik tüm girişimleri desteklediklerini, NATO şemsiyesi altında yapılacak tüm çabalara Türkiye'nin katılacağını kaydetmişti. 
     
</TEXT>
</DOC>
