<DOC>
<DOCNO> 249738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur28.html </URL>
<DATE> 2004/06/21/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Maymunlar arasında liderlik savaşı .. 
</HEADLINE>
<TEXT>

     Gaziantep Hayvanat Bahçesi'nde Patas cinsi maymunlar arasında çıkan liderlik mücadelesinde bir maymun ağır yaralandı. 
     Hayvanat Bahçesi Basın ve Halkla İlişkiler Sorumlusu Özgül Yazıcı, AA muhabirne, kafes içinde, sürü liderini seçmek için kavga çıktığını söyledi. 
     Kavgada, genç erkek maymunun sürü liderini ağır şekilde yaralayarak liderliği ele geçirdiğini belirten Özgül Yazıcı, ''Yaralanan maymun uzun uğraşlar sonucu yakalanarak bayıltıldı ve Veteriner Hekim Celal Özsöyler tarafından ameliyat edildi'' dedi. 
     Sırtında ve bacağında ısırık ve ağır parçalanmalar meydana gelen, aşırı kan kaybeden maymunun ameliyatının başarılı geçtiğini anlatan Yazıcı, ''Eski sürü liderinde ısırık sonucu oluşan yırtılmalar dikilerek tedavisi yapıldı. Aşırı kan kaybına rağmen hayvanın şuuru açık ve müşahede altında tutuluyor'' diye konuştu. 
     
</TEXT>
</DOC>
