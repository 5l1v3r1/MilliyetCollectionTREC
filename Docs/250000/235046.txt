<DOC>
<DOCNO> 235046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonyas01.html </URL>
<DATE> 2004/04/26/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Kozmetiğin kraliçesi Estee Lauder öldü... 
</HEADLINE>
<TEXT>

     Kozmetik dünyasının kraliçesi olarak bilinen Estee Lauder, 95 yaşında öldü. 
     Lauder kozmetik şirketi sözcüsü Sally Susman tarafından yapılan açıklamada, Lauder'in New York Manhattan'daki evinde dün gece öldüğü bildirildi. 
     Kozmetik dünyasına yüz kremi işiyle giren Estee Lauder, zamanla uluslararası kozmetik imparatorluğuna sahip olmuştu. 
     Lauder, 1998 yılında Time dergisi tarafından yüzyılın en önemli dahice 20 işi listesinde yer alan tek kadın girişimciydi. 
     Lauder'in şirketi, Fortune dergisinin 2003 yılı ABD'nin en büyük 500 şirketi listesinde, 4 milyar 744 milyon dolarlık geliriyle 349. sırada yer almıştı. 
     Lauder, başarısının sırrıyla ilgili olarak yaptığı bir açıklamada, ''Hayatımda bir şey satmadığım gün olmadı. Eğer birşeye inanırsam, onu satarım'' demişti. 
     Güzelliğin bir tavır olduğunu söyleyen Lauder, ''Ortada bir sır yok. Niçin bütün gelinler güzel. Çünkü onlar düğün günü nasıl göründükleriyle ilgileniyorlar. Çirkin kadın yoktur, sadece kendine bakmayan ya da çekici olduğuna inanmayan kadın vardır'' sözleriyle hatırlanıyor. 
     
</TEXT>
</DOC>
