<DOC>
<DOCNO> 246390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/siyaset/siy03.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM adliyeye, savcısı başsavcıya bağlanıyor 
</HEADLINE>
<TEXT>


Yeni tasarıyla, DGM'ler ağır ceza mahkemeleri olarak adliye binalarının içine alınacak, atamalar da 15 günde yapılacak 

ANKARA Milliyet 


DGM'lerin kaldırılmasına yönelik Anayasa değişikliğinden sonra DGM'lerin yerine önce "Geniş Yetkili Ağır Ceza Mahkemeleri" daha sonra "Örgütlü Suçlar Mahkemesi" kurulması yönünde taslak hazırlayan hükümet, "DGM'ler tabela değiştiriyor" eleştirileri üzerine, TBMM'ye gönderdiği tasarıda büyük değişiklikler yaptı. Tasarıda şu düzenlemeler yer aldı 
DGM Adalet Komisyonları kaldırılacak ve bu suçları soruşturacak DGM savcıları da il başsavcılıklarına bağlanacak.DGM'ler kaldırılarak yerlerine, DGM'lerin şu anda baktığı bazı suçlara bakmak üzere adliyelerde yeni ağır ceza mahkemeleri kurulacak.Kaldırılan 8 ildeki DGM'lerin yerine hangi illerde ağır ceza mahkemeleri kurulacağı H kimler ve Savcılar Yüksek Kurulu'nca belirlenecek. Adalet Bakanlığı'nca Başbakanlık'a gönderilen taslakta, DGM'lerin bulunduğu 8 ilde, aynı suçlara bakacak "Örgütlü Suçlar Mahkemesi" kurulması düzenleniyordu. Hükümet, böylece, DGM'lere ayrı bir isim vermeyerek, adliyelerin içinde, "ihtisaslaşmış" normal birer mahkeme halini almalarını sağladı. 

Bu suçlar yok 
Kurulacak ağır ceza mahkemeleri, daha önce DGM'lerin görev alanında bulunan TCK'nın, "savaş sırasında moral bozucu propaganda" fiilini düzenleyen 161, "halkı kin ve düşmanlığa tahrik" fiilini düzenleyen 312 2. maddesine aykırılık suçlarına bakmayacak. Mahkemeler, terör, uyuşturucu, çete suçlarına bakmaya ise devam edecek. DGM'lerdeki dosyalar, görevli ağır ceza mahkemesine gönderilecek.HSYK, kurulacak mahkemelere 15 gün içinde atama yapacak. 

</TEXT>
</DOC>
