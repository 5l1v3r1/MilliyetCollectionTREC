<DOC>
<DOCNO> 207995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/magazin/mag03.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar'ın adresi neredeyse belli 
</HEADLINE>
<TEXT>

   'Yüzüklerin Efendisi Kralın Dönüşü', Oscar provası sayılan 'Eleştirmenlerin Seçimi' ödüllerinde, en iyi yönetmen ve film dahil, toplam dört dalda ödül aldı 
      DIŞ HABERLER SERVİSİ 
   
   'Yüzüklerin Efendisi' serisinin gişe rekorları kıran üçüncü filmi 'Kralın Dönüşü', Oscar ödülleri için 'ipucu' sayılan 'Eleştirmenlerin Seçimi' ödüllerini topladı. Cumartesi akşamı Beverly Hills'de düzenlenen ödül töreninde, Kralın Dönüşü, toplam dört dalda ödül aldı. 
   Amerikalı ve Kanadalı 182 film eleştirmeninin oluşturduğu Film Eleştirmenleri Derneği'nin dokuzuncu ödül töreninin yıldızı olan "Kralın Dönüşü", en iyi film, en iyi yönetmen, en iyi oyuncu seçimi ve en iyi müzik dallarında ödül aldı. Uzmanlara göre bu ödüller, Kralın Dönüşü'nün, Oscar törenlerinin de yıldızı olacağının göstergesi. 
   
   Eastwood'a başarı ödülü 
   Törende, Gizemli Nehir filminin yıldızları Sean Penn ve Tim Robbins, en iyi aktör ve en iyi yardımcı aktör ödüllerini alırken, filmin yönetmeni Clint Eastwood'a da 'yaşam boyu başarı' ödülü verildi. 
   En iyi kadın oyuncu ödülüne, Monster'daki Canavar rolüyle Charlize Theron layık görülürken, Renee Zellweger de, Cold Mountain'daki Soğuk Dağ performansıyla, en iyi yardımcı kadın oyuncu ödülünü aldı. 
   
   
   
</TEXT>
</DOC>
