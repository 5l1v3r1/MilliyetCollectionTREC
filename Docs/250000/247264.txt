<DOC>
<DOCNO> 247264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/ekonomi/eko09.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ - Kur ve SSK'lıya özel hastane 
</HEADLINE>
<TEXT>



Emekli Sandığı'na bağlı sigortalıların ardından, SSK ve Bağ - Kur'a bağlı sigortalıların da özel sağlık kurum ve kuruluşlarında tedavi edilmeleri için başlatılan çalışmalarda son aşamaya gelindi. Çalışma ve Sosyal Güvenlik Bakanlığı ve Maliye Bakanlığı ile 12 özel sağlık kurum ve kuruluşu derneği arasında yürütülen çalışmalar kapsamında, çerçeve protokol imzalandı. Sosyal güvenlik kuruluşlarının, çerçeve protokolün bazı maddelerine itirazları olduğu, bu nedenle görüşmelerin devam ettiği öğrenildi. Protokol, SSK ve Bağ-Kur'luların, özel sağlık kurum ve kuruluşlarına sevk alarak gitmelerini öngörüyor. 


</TEXT>
</DOC>
