<DOC>
<DOCNO> 201801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/yazar/yilmaz.html </URL>
<DATE> 2003/12/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Düzenleyici reformlar sabır ister 
</HEADLINE>
<TEXT>

   
   Uzun bayram haftasında Abant'ta dinlenen Başbakan Yardımcısı ve Devlet Bakanı Mehmet Ali Şahin ile Kamu Yönetimi Temel Kanunu KYT taslağı üzerinde konuşuyorduk. Bakan Şahin, gerek Meclis içinde, gerekse de sivil toplum örgütleri ile yaptıkları kritiklerin yoğunluğuna dikkat çekiyordu. Hükümeti asıl olarak Bakanlar Kurulu'ndan geçip, Başbakan Erdoğan'ın masasına konan KYT'nin uygulama aşaması yoracak 
   Neden diyeceksiniz Cevabını, TÜSİAD Yüksek İstişare Konseyi'nin YİK Ankara'da düzenlenen "Türkiye'de Kamunun Yeniden Yapılandırılması" seminerinde, Şahin'in sunumunu dinledikten sonra söz alan OECD Kamu Yönetimi Bölümü Uluslararası Örnekleme Genel Müdür Yardımcısı Rolf Alter versin 
   "OECD'ye üye 30 ülke düzenleyici reformları gerçekeleştirirken, Türkiye çok arkadan geldi. İngiltere Başbakanı Thatcher çok kararlı bir uygulama başlatmıştı. Şahin'in konuşmasından model olarak olmasa da, İngiltere'ye benzer şekilde hükümetin değişimi yaşamak konusunda kararlılığını anlıyorum." 
   Mehmet Ali Şahin'in şahsında siyasi iradenin temsilcisi Erdoğan'ın, "Demir Layd" ile benzerlik taşdığına dair bir benzetme de yapıldı ya... 
   Rofl Alter'in sözün ettiği "siyasi kararlılığın" ipuçlarını almadığımızı söyleyemem. 
   En azından TÜSİAD'ın 2001 yılında OECD ile birlikte yapılan, "Türkiye'de Düzenleyici Reformalar" başlıklı raporu, dünden daha önceki bir tarihte kamuoyuna sunulamadı OECD'de ülke raporlarını hazırlayan komitenin başında olan Alter'in Türkiye'ye ilk kez yine dün gelmesi de bir başka işaret değil mi 
   
   Dirence karşı koyun    TÜSİAD adına OECD ile Türkiye raporunu hazırlayan ekipte yer alan Korkmaz İlkorur ve TÜSİAD Yönetim Kurulu üyesi Oktay Varlıer'in seminerdeki sunumlarında kamu borç stoku, vergi yükleri, sosyal devlet yükümlülükleri, kamu personel yönetimi, insani gelişmişlik düzeyi, yolsuzluk gibi kamu reformunu içeren temel alanlarda Türkiye'nin OECD ülkeleri içinde sonlarda olduğunu bir kez daha dinledik. 
   Ancak çarpıcı olan sağlık, eğitim, hukuk gibi alanlarda en gerilerde olan Türkiye, piyasa ekonomisinin uygulanması kriterlerinde AB adayı ülkeleri geride bırakıyor. 
   Alter'e geri dönmek istiyorum. Özel sektörün hükümet ile bu kadar yakın bir diyalog içinde kamu reformuna istekli olmasını biraz da şaşırtıcı bir iyimserlikte karşılıyor. 
   Alter "Çok sabırlı olmanız gerekiyor. Hızlı sonuç almayı beklemeyin" diyor ve iyi şanslar diliyor... Alter kamu idaresinin hassasiyetini çok tanığımız bir noktadan yakalıyor "Kaybedenler hemen kendini hissettirir. Ayrıcalıklı bir pozisyonunuz varsa, direnç gösterirsiniz. Büyüme, yenilenme ve istihdam artacağı için reformlarda tek kazanan yoktur, bunu iyi anlatmak gerekir." 
   
      
   
   
</TEXT>
</DOC>
