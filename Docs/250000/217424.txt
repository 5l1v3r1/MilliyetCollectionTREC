<DOC>
<DOCNO> 217424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/soneko03.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde hasar gören Bolu'daki viyadükleri Fransızlar onaracak 
</HEADLINE>
<TEXT>

     Depremde hasar gören Bolu Dağı Tüneli viyadüklerinin onarımını bir Fransız şirketi üstlendi. 
     Karayolları 4. Bölge Müdürü İbrahim Aykut, 12 Kasım depreminde hasar gören Bolu Dağı tünelinin viyadüklerinin onarımına başlandığını belirterek, ''Viyadüklerin onarımını bir Fransız şirket üstlendi. Viyadüklerinin onarımı sigorta şirketinden alınan para ile yapılacak'' dedi. 
     Aykut, Bolu Dağı geçişinin proje bedeli toplamının 1 katrilyon 634 trilyon lira olduğunu anlatarak, ''Viyadüklerde çalışmalar aralıksız sürüyor. Tünel yüzde 70 oranında tamamlandı. Bolu Dağı geçişinin 2006 yılında tamamlanması öngörülüyor'' diye konuştu. 
     Bolu'da Bolu-Paşaköy-Abant Kavşağı, Gerede-Yeniçağa duble yol projelerinin devam ettiğini de hatırlatan Aykut, ''Bolu-Paşaköy-Abant kavşağı duble yolunun proje bedeli 2 trilyon 250 milyar lira. Projenin 1.2 trilyon lira olan 2003 yılı ödeneği tamamen harcandı. Proje yüzde 55 oranında tamamlandı'' dedi. 
     Aykut, yoldaki çalışmaların tamamlanmadığınıkaydetti. 
     
</TEXT>
</DOC>
