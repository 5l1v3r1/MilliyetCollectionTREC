<DOC>
<DOCNO> 216288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sonspo04.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Figo'dan sonra Ronaldo da konuştu Real'de mutluyum ama... 
</HEADLINE>
<TEXT>

     Transfer piyasasını birbirine katan Chelsea’nin başkanı Roman Abramovich, Real’in yıldızı Ronaldo’ya kancayı attı. 
     Mavi Beyazlılar’ın patronu Abramovich’in transfer listesinde ilk sırada bulunan Brezilyalı da Ada temsilcisinin teklifine yeşil ışık yaktı. İngiliz Sky Televizyonu’na konuşan Ronaldo İngiltere Ligi’nden gelen teklifin son derece çekici olduğunu itiraf etti. 
     Bir transfer teklifi aldım ve değerlendirmeliyim. Daha önce İngiltere’de hiç futbol oynamadım. Benim için ilginç bir deneyim olabilirö diye konuşan milli futbolcu, Real Madrid’de mutlu olduğunu ancak gelen iyi teklifleri de değerlendirmesi gerektiğini söyledi. Sezon sonunda Real Madrid’den ayrılmasına kesin gözüyle bakılan Ronaldo, daha önce de Londra’da Chelsea’li yöneticilerle görüşmüştü. 
     
</TEXT>
</DOC>
