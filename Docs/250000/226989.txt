<DOC>
<DOCNO> 226989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sontur22.html </URL>
<DATE> 2004/03/30/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
"Burası İtalya" deyip Aydın'a bıraktılar .. 
</HEADLINE>
<TEXT>

     Kaçak olarak İtalya'ya gitmek isteyen 25 kişi, Aydın'ın Germencik İlçesi'nde yakalandı. 
     Aydın-Germencik otoban gişeleri mevkiinde yabancı uyruklu kişilerin olduğu ihbarını alan jandarma, olay yerinde yaptıkları araştırmada, 2'si Moğolistan, 23'ü Somali uyruklu toplam 25 kaçak göçmen yakaladı. 
     İlçe Emniyet Müdürlüğü'ne götürülen kaçak göçmenler polise verdikleri ifadelerinde 350 ile 800 dolara anlaştıkları 2 kişi tarafından kamyonla Türkiye'ye giriş yaptıklarını, İtalya'ya gitmek üzere anlaştıkları kişilerin bir günlük yolculuğun ardından İtalya'ya geldik, bundan sonra kendiniz gideceksiniz diyerek kendilerini yol kenarına bırakıp gittiklerini bildirdiler. 
     Zanlıların kendilerini getiren kişileri tanımadıklarını söyledikleri öğrenildi. 
     Olayla ilgili soruşturma sürüyor. 
     
</TEXT>
</DOC>
