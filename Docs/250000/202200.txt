<DOC>
<DOCNO> 202200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun36.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da "Kara Ses" operasyonlarına eleştiri... 
</HEADLINE>
<TEXT>

     Almanya'da yasaklanan İslami Cemiyet ve Cemaatleri Birliği'nin İCCB yöneticisi Metin Kaplan'ın yandaşlarına yönelik operasyonlar için gereksiz yere, fazla para harcandığı iddia edildi. 
     Alman Polis Memurları Birliği'nin Kuzey Ren Vestfalya eyalet teşkilatı başkanı Wilfried Albishausen, operasyonlar için gereksiz yere, çok fazla polis kullanıldığını ve masraf yapıldığını savunarak, ''Serçelere toplarla ateş edildi'' dedi. 
     Alman Polis Sendikası Başkan Yardımcısı Rainer Wendt de, operasyonlar için fazla para harcandığını öne sürerek, ''nitelik yerine niceliğe'' önem verildiğini savundu. 
     Federal Suç Dairesi BKA ile eyalet polis teşkilatları tarafından 18 Aralık'ta 13 eyalette düzenlenen operasyonlarda yaklaşık 5500 polis memuru 1183 binada arama yapmıştı. 
     
</TEXT>
</DOC>
