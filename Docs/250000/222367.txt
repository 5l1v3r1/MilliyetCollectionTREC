<DOC>
<DOCNO> 222367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/yazar/akyol.html </URL>
<DATE> 2004/03/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Başbakan'la Güneydoğu 
</HEADLINE>
<TEXT>

   
   BAŞBAKAN Tayyip Erdoğan'la Şanlıurfa ve Diyarbakır mitingine gidiyoruz. Uçakta önce "Başbakan'ın ticaret yapması"nı soruyoruz. Cevap veriyor 
   - 17 sene önce kurulmuş bir şirket. Partiyi kurmadan önce yönetiminden çekildim, sadece ortaklığım var. Meşgul de değilim. Bilmeden istismar ediyorlar. 
   Kayyuma niye devretmiyorsunuz 
   - Hukukçulara incelettim. Belli kanuni şartlar oluştuğunda devlet kayyum ediyor. Bizim yapacağımız bir şey değil. Üstelik, ben zaten şirketin yönetiminden çekildim, daha partiyi kurarken. 
   Kıbrıs meselesi Türkiye ve Yunanistan çözebilecek mi 
   - İş Annan'a kalacak gibi gözüküyor. Annan, benim kendisine Davos'ta, Denktaş'ın New York'ta anlattığımız hususları mutlaka dikkate alarak çözüm hazırlamalıdır. 
   Başbakan, çözüm için ABD'nin "yapıcı" rol oynayacağını söylüyor. 
   "Fişleme" meselesi Erdoğan "bütün medya gayet iyi verdi" diyerek şunları söyledi "Bu iş Genelkurmay'ın, Kara Kuvvetleri'nin ve İstanbul Valisi'nin bilgisi dışında yapılmıştır. Kanuni işlem neyse o yapılacaktır." 
   
   ADNAN Menderes'in oyunu aşabilir misiniz 
   - Niye olmasın, inşallah... 
   Erdoğan muhalefeti başarısız ve sinirli buluyor 
   - Baykal sonucu tahmin ettiği için sinirli. Ben kendisiyle polemiğe girmiyorum. Bir iki yerde 'Sayın Baykal' diye nezaketle konuştum. Ama 'çorba başbakan, distribütör başbakan' gibi nezaketsiz sözler ediyor. Dedim ya, sinirli... 
   Erdoğan, Sözen zamanında İstanbul'un susuz ve bakımsız kaldığını hatırlatarak "kökü bereketsiz" dediğini, CHP'nin bunu saptırarak rejim kavgası çıkarmak istediğini söylüyor 
   - Başka malzeme bulamıyorlar Hangi projeden, hizmetten bahsedebilirler ki 
   İktidarın yüzde 50'ye yaklaşması, muhalefetin güçsüzlüğü, dengesizlik yaratmaz mı Erdoğan "halkın dilinden anlayan bir muhalefetin demokrasi için gerekli olduğunu" söylüyor. İçişleri Bakanı Abdülkadir Aksu da diyor ki 
   - Yani sözde değil, özde sosyal demokrat, güçlü bir muhalefet lazım 
   Başbakan'a göre "CHP yerel yönetimin ne olduğunu bilmiyor". Sefa Sirmen'in Yuvacık Barajı'nı "ekonomik facia" olarak niteliyor. 
   
   KÜRT meselesi... Başbakan diyor ki 
   - Üç kırmızı hattımız var Bölgesel milliyetçiliğe hayır, ırkçı milliyetçiliğe hayır, dinsel milliyetçiliğe hayır 
   Meydan konuşmasında Suriye'deki Kürt - Arap çatışmasını hatırlatarak 'bu kavgalar iyi mi ' diye soruyorum, meydanlar coşkulu "hayır" sesleri yükseliyor. 
   Erdoğan "AKP Türkiye'nin birlik harcıdır" diyor, DEHAP'tan oy çekmeyi haklı olarak çok önemsiyor. Şanlıurfa milletvekili Yahya Akman anlattı 
   - Birecik DEHAP İlçe Başkanı Yusuf Erdoğan muhafazakardır. DEHAP'ta bu yüzden rahatsızdı, bize katıldı, şimdi belediye meclisi adayımız. 
   Özellikle Diyarbakır meydanını gördüğümde aynı şeyi düşürdüm. Yirmi yıldır Diyarbakır seçimlerini izlerim, DEHAP hariç, hiç böyle kalabalık ve böyle coşku görmedim. Çok sayıda da kadın var ve kadınların çoğu yerel veya türban türü başörtülü 
   Ankara anlamalı ki, Türkiye'nin birlik harcını yoğuran unsurlardan biri muhafazakar değerlerdir. 
   
   ERDOĞAN bölgeci, ırkçı ve dinci bölücülüğü meydanlarda eleştirirken halka diyor ki 
   - Bu cahiliye adetlerini ayaklarımızın altına alalım, bir olalım, beraber olalım. 
   Diyarbakırlılar hemşerileri İçişleri Bakanı Abdülkadir Aksu'yu coşkuyla alkışladılar katılımın yararı... 
   Ardından belediye başkan adayı Mücahid Can, muhteşem kalabalığın coşkulu alkışları arasında konuştu. Konuşmasında iki vurgu dikkatimi çekti. Biri "hizmet", öteki muhafazakar değerler... 
   Erdoğan diyor ki 
   - Mesele sadece ekonomik değil ama öncelikle ekonomik... Buralardaki 'terk edilmişlik' duygusunu kaldırmalıyız. Ekonomik gelişme duyguları ısıtır, ticaret, yatırım ve istihdam birliğimizi güçlendirir. 
   Güneydoğu'nun seçim sonuçlarını merakla bekliyorum. 
   
      
   
   
</TEXT>
</DOC>
