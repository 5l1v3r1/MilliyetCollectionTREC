<DOC>
<DOCNO> 203132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/yasam/ayas.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç burcu için başarı ortaklıktan geçiyor... 
</HEADLINE>
<TEXT>

   Geçen yıl iş ve ev hayatındaki sorumluluklar altında ezilen Koçlar, bu yıl biraz sabırla düzlüğe çıkabilir. Bu yıl şansınız yakın beraberlikler, evlilikler ve ortaklıklardan yana açılacak 
      2004'te sizi neler bekliyor 
   Hakan Kırkoğlu 
   
   Koç sabır göstermek ve uzak görüşlü olmak zorunda. Şartlar ilk bakışta zorlayıcı gözükse bile bu yıl önümüzdeki yıllardaki başarıların temeli atılmakta, yılın ikinci yarısı ilişkiler ve evlilik açısından büyük şeyler vaat ediyor Geçtiğimiz yıldan bu yana burcunuz Satürn'ün zorlayıcı baskısı altında kalmaya devam ediyor. Geçtiğimiz yıl yükler getiren, sizi bağlayan ve özellikle ev hayatında daha fazla sorumluluk yaratan bir yıldı. Satürn eğiten, sorumluluk getiren ve kısıtlayan bir gezegen olduğu için etkisi sizi harekete geçiriyor ve şimdiye kadar tamamlayamadığınız işleri yapmaya zorluyor. Bu zorlama özellikle iş ve ev hayatında daha belirgin hissedilmekte. Jüpiter 25 Eylül tarihine kadar çok büyük destek vermemekle birlikte, size yeteneklerinizi geliştirmek, daha iyi iş olanakları bulmak açısından şans getirmekte. Bu arada Yay burcundaki Pluto ise iç güveninizi ortaya koymak, gücünüzü göstermek ve güçlü kişilerin yardımını almak yolunda önemli destek vermekte. Bu transit özellikle 9-12 Nisan günleri arasında doğan Koçlara etkileyicilik ve daha fazla inandırıcılık getirmekte. Neptün de burcunuza destek vermekte. 1-5 Nisan günleri arasında doğanlar Neptün'ün uyumlu açısı altında yaratıcılıklarına daha fazla hayal gücü katacak. 
   İŞ VE PARA 
   Olumlu anlamda 8 Şubat - 3 Nisan arası, 7 Eylül - 3 Ekim ve 16 Aralık sonrasında iş hayatında destek bulabilirsiniz. Bununla birlikte, 3 Şubat - 21 Mart, 11 Kasım - 25 Aralık arasında harcamaların artması sizi tedirgin edebilir. 7 Mayıs - 23 Haziran arası iş açısından yılın en zorlayıcı dönemlerinden birisi olarak görülmekte. 26 Eylül-11 Kasım arasında ise ortaklıklar, anlaşmalar bazı sürtüşmeler yüzünden zorlanabilir. 
   ŞANSLI ALANLAR 
   Jüpiter bu yıl 25 Eylül tarihinden sonra gücünü daha fazla göstermeye başlayacak. Karşıt burcunuza geçecek olan Jüpiter şansın özellikle yakın beraberlikler, evlilik ve ortaklıklardan gelebileceğini gösteriyor. Tek başına hareket pek avantajlı olmayabilir ve bu yıl alacağınız öneriler ve kuracağınız ilişkiler size zenginleşme olanakları sunmakta. Bu yüzden ilişkiler üzerinde durmanız ve daha fazla geliştirmeniz gereken bir alan olacak. Fırsatları tek başınıza değil, ortaklıklarda aramalısınız. 
   2004 yılında Mars belirli dönemlerde size iş hayatında daha çok kolaylık sunmakta. Bu dönemler 3 Şubat'a kadar olan dönem, 23 Mayıs - 10 Ağustos ve 25 Aralık 2004 sonrası olacak. 
   MÜCADELE ALANLARI 
   Sabırsızlığınız büyük bir problem olabilir ve zamanı anlatan Satürn gezegeninin burcunuzla olan sert açısı kendinizi frenlemenin ve eldeki konulara odaklanmanın çok gerekli olduğunu gösteriyor. Bu gezegenin konumu iş hayatında alınan sorumluluklara karşın başarının uzun vadede gelebileceğini söylemekte. Bir bakıma daha çok temel atma dönemindesiniz ve şu anda attığınız temellerin sonuçlarını 2.5 yıl sonra göreceksiniz. 2004 yılında belirli dönemlerinde Mars sizi yeni kararlara sürükleyecek ve daha fazla gerginlik yaratacak. Bu alanlar 7 Mayıs - 23 Haziran, 26 Eylül - 11 Kasım olacak. 
   SAĞLIK 
   Yıl boyunca Yengeç burcunda kalan Satürn sizi zorlarken gücünüzü korumanın yollarını aramalısınız zira Satürn enerjiyi azaltan ve yıpratan bir gezegendir. Bu yüzden fiziksel açıdan kendinizi aşırı zorlamamanız gereken bir yıldasınız. Aşırı iş yükü ya da eve ait sorumluluklar kimi zaman sizi depresif yapabilir. Aşırı gerginlik mide ve cilt üzerinde zorlayıcı olabilir. Tüm bu konularda 7 Mayıs - 23 Haziran, 26 Eylül - 11 Kasım arasında daha dikkatli olmalısınız. 
   AŞK VE İLİŞKİLER 
   Aşk hayatında ve yakın ilişkilerde Koçlar kendilerine itaat edecek, daha yumuşak başlı ve uyumlu tipleri çekerler. Koç istediğinin peşinden atılgan hatta aceleci biçimde gider. Karşısındaki kişiden olumlu ya da olumsuz mutlaka bir yanıt almak isteyeceklerdir. Başkalarının bakış açılarını hemen görebilmekte zorlandıkları için bencillikle suçlanabilirler. 
   KOÇ KADINI 
   Koç kadını aşkta da lider rolünü üstlenmek ister. Asla uzun süre plan yapmaz, içinden geldiği gibi hareket etmeyi sever. Onu Jean d'Arc'a benzetebiliriz. Kısaca Koç kadını olmak kolay değildir. O mücadeleyi sever ve asla boyun eğmeyecektir ama severse kendini adayabilir. Bununla birlikte her ilişkisinde biraz rekabet vardır ve kimi zaman bu yıkıcı boyutlara da ulaşabilir. 3 Şubat'a kadar olan dönem, 23 Mayıs 10 Ağustos arası ve 25 Aralık'tan sonraki günler ilişkilerde daha dışa dönük olabilirsiniz. Ayrıca Venüs'ün uyumlu açıları da ilişkilerde huzur ve tatmin sağlayacaktır. Bu dönemlerde evlilikler daha rahat, gerilimsiz sürerken, aşkta daha çok tatmin duyabilirsiniz. 2004 yılında 8 Şubat - 6 Mart, 7 Eylül 3 Ekim ve 16 Aralık sonrasıdır.. 7 Mayıs - 23 Haziran, 26 Eylül - 11 Kasım günleri arasında ilişkilerinizde daha fazla tartışma yaşanabilir. 
   KOÇ ERKEĞİ 
   Onu bir savaşçıya benzetebiliriz. Çok huzurlu sayılmaz ve fazla beklemeye, bekletilmeye de gelmez. Son derece fizikseldir. Yüksek oranda kazak erkek olma riski vardır. Aşkta tutku ve heyecan yanlısıdır. Hiçbir şeyi yavaştan almaz. Aslında güçlü gururu yüzünden sürekli bir ilişki kurması zor olabilir. Bu yıl 25 Eylül sonrasında Jüpiter'in karşıt burcunuza geçmesi ilişkiler açısından yeni döneme ve önemli fırsatlara işaret etmekte. Mars'ın rahat açıları altında ilişkilerde daha cesur ve maceracı bir tutum var. 3 Şubat'a kadar olan dönem, 23 Mayıs- 10 Ağustos ve 25 Aralık sonrasında ilişkiler daha akıcı gelişebilir. 
   
   Yükselen burçlarına göre Koç ve 2004 
   Yükselen Koç 
   Bu yıl eve ait sorumluluklar sizi fazlasıyla meşgul edebilir. Şartlar pek kolay değil ama yılın ikinci yarısında özellikle ilişkiler alanında çok daha hareketli bir dönem başlayacak. Sağlığınıza önem vermeli, iş hayatında daha sabırlı olmalısınız. 
   Yükselen Boğa 
   Bu yılın ilk yarısında size keyif veren uğraşlar, çocuklar ve yaratıcı çalışmalar açısından yeni fırsatlar var. Bu arada eğitim hayatında olanlar kayda değer ciddi çalışmalar yapabilirler. 
   Yükselen İkizler 
   Bu yıl maddi konulara önem vermek ve harcamalarınızı kontrol altında tutmak gerekiyor. Yılın ikinci yarısında aşk hayatınız mutluluk getirecek ve daha yaratıcı olabileceksiniz. 
   Yükselen Yengeç 
   Satürn size yeni görevler ve artan iş yükü getirebilir. Baskı altında kalabileceğiniz için kendinize daha özen göstermeli, sağlığınıza dikkat etmelisiniz. Yılın ikinci yarısında ev hayatında koşullar düzelebilir. 
   Yükselen Aslan 
   Maddi açıdan güzel fırsatlar ve çalışmalarınızı daha verimli hale getirebileceğiniz gelişmeler bekleyebilirsiniz. Yılın ikinci yarısında eğitim, hareket ve size keyif getirecek çevre değişiklikleri olabilir. 
   Yükselen Başak 
   Özellikle yılın ilk yarısında önemli adımlar, iş hayatında ilerleme daha kolay olacak. Maddi açıdan yılın ikinci yarısı daha verimli gözükmekte. 
   Yükselen Terazi 
   Bu yıl size çok güzel fırsatlar sunacak ama biraz sabırlı olmalısınız. Jüpiter her alanda ilerleme, öğrenme, eğitim ve yolculuk fırsatları sunmakta. İş hayatında sizi öne çıkaracak gelişmeler söz konusu. 
   Yükselen Akrep 
   Bu yıl fırsatlar ortaklaşa çalışmalar ve gruplarla işbirliğinizden kaynaklanıyor. Bu arada eğitim hayatınıza daha ciddi biçimde eğilebilirsiniz. 
   Yükselen Yay 
   Bu yıl Eylül ayına kadar iş hayatında şans sizden yana ve kariyerinizde yükselme fırsatları elde edebilirsiniz. Bununla birlikte finansal durumunuzu ilgilendiren konularda daha dikkatli olmalısınız. 
   Yükselen Oğlak 
   Çok rahat bir dönemde değilsiniz. Satürn'ün konumu evlilik ve ortaklıklar açısından zor zamanlar getirmekte. Yakın ilişkilerde dürüst olmak ve size aslında yük olan kişilerden kurtulmalısınız. 
   Yükselen Kova 
   Yılın ilk yarısında şartlar çok rahat değil. İş hayatıyla ilgili detaylar öne çıkabilir. Bu arada sağlığınıza da önem vermelisiniz. İkinci yarıda yabancılar, eğitimle ilgili konularda kazanç elde edebilirsiniz. 
   Yükselen Balık 
   Bu yıl ortaklaşa konular, evlilik ve yakın beraberlikler açısından canlı geçebilir. Yılın ikinci yarısına kadar teklifleri daha iyi değerlendirmelisiniz. Çocuklarla ilgili sorumluluklar alabilirsiniz. 
   
   KOÇ 21 Mart 20 Nisan    Tanımlayan kelimeler Atılımcı, cesur, girişken, lider, samimi, kazanma hırsı olan - Bencil, gürültücü, çabuk öfkelenen, sabırsız 
   İlgili gezegeni Mars Elementi Ateş, Niteliği Öncü Rengi Kırmızı Taşı Elmas 
   Mitolojisi Sümerler zamanında Lu Hunga, Babillilerce Agru olarak adlandırılmıştır. 
   En uyumlu olduğu burçlar Aslan ve Yay 
   En zorlandığı burçlar Yengeç, Terazi ve Oğlak 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. - 21 MART-31 MART 1 NİSAN-10 NİSAN 11 NİSAN-20 NİSAN 00 00 Yay Yay Yay 00 30 Yay Yay Yay 01 00 Yay Yay Oğlak 01 30 Yay Oğlak Oğlak 02 00 Yay Oğlak Oğlak 02 30 Oğlak Oğlak Oğlak 03 00 Oğlak Oğlak Kova 03 30 Oğlak Kova Kova 04 00 Oğlak Kova Balık 04 30 Kova Balık Balık 05 00 Kova Balık Koç 05 30 Balık Koç Koç 06 00 Balık Koç Boğa 06 30 Koç Boğa Boğa 07 00 Koç Boğa İkizler 07 30 Boğa İkizler İkizler 08 00 Boğa İkizler İkizler 08 30 İkizler İkizler İkizler 09 00 İkizler İkizler Yengeç 09 30 İkizler Yengeç Yengeç 10 00 İkizler Yengeç Yengeç 10 30 Yengeç Yengeç Yengeç 11 00 Yengeç Yengeç Yengeç 11 30 Yengeç Yengeç Aslan 12 00 Yengeç Aslan Aslan 12 30 Yengeç Aslan Aslan 13 00 Aslan Aslan Aslan 13 30 Aslan Aslan Aslan 14 00 Aslan Aslan Başak 14 30 Aslan Başak Başak 15 00 Aslan Başak Başak 15 30 Başak Başak Başak 16 00 Başak Başak Başak 16 30 Başak Başak Başak 17 00 Başak Başak Terazi 17 30 Başak Terazi Terazi 18 00 Başak Terazi Terazi 18 30 Terazi Terazi Terazi 19 00 Terazi Terazi Terazi 19 30 Terazi Terazi Akrep 20 00 Terazi Akrep Akrep 20 30 Terazi Akrep Akrep 21 00 Akrep Akrep Akrep 21 30 Akrep Akrep Akrep 22 00 Akrep Akrep Akrep 22 30 Akrep Akrep Yay 23 00 Akrep Yay Yay 23 30 Akrep Yay Yay 
   
   Aylık durumlar    Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   
</TEXT>
</DOC>
