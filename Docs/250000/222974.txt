<DOC>
<DOCNO> 222974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/siyaset/siy03.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi karşılama ve tören yapılamayacak 
</HEADLINE>
<TEXT>

   28 Mart için seçim yasakları yarın başlıyor. Anket yayımlayanlar, finanse edenleri açıklamak zorunda 
   ANKARA Milliyet 

   
   28 Mart'ta yapılacak Mahalli İdareler Genel Seçimleri'nin propaganda dönemi ve yasakları yarın başlıyor. Yarın sabahtan 27 Mart saat 18.00'e kadar olan propaganda döneminde uyulması gereken yasaklar şöyle 
   Başbakan, bakanlar ve milletvekilleri, seçim gezilerini makam otomobilleri ya da resmi hizmete tahsis edilen araçlarla yapamayacak.Bu gezilerde, protokol icabı olan karşılama ve uğurlama törenleri yapılamayacak, resmi ziyafet verilemeyecek.Gezilerine memur katılamayacak.Kamuya ait bütün daire, teşekkül ve müesseselerle Bankalar Kanunu'na tabi teşekküllere ait kaynaklardan yapılan, açılış ve temel atma dahil, iş ve hizmetler dolayısıyla tören düzenlenmeyecek, nutuk ve demeç verilmeyecek.Her türlü kamuoyu araştırmaları, anketler ve tahminler tarafsızlık, gerçeklik ilkelerine uyularak 27 Mart sabahına kadar medyada yayımlanabilecek.Kamuoyu araştırmaları ve anketler yayımlanmadan önce, araştırmanın hangi kuruluş tarafından yapıldığı, denek sayısı ve araştırmanın kim tarafından finanse edildiğinin de açıklanması zorunlu olacak. 
   
</TEXT>
</DOC>
