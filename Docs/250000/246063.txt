<DOC>
<DOCNO> 246063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sontur27.html </URL>
<DATE> 2004/06/07/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Irak'ta rehin alınan Türk şoförün eşi isyanda Ciddi bilgi verilmiyor 
</HEADLINE>
<TEXT>

     Irak'ın Kuzeyi'nde geçen hafta rehin alınan Türk TIR şoförü Bülent Yanık'ın eşi Süreyya Yanık, bir haftadır eşinden haber alamadıklarını söyledi. 
     Hatay'ın Reyhanlı İlçesi'ne bağlı Sıçanlı Köyü'nde yaşayan Süreyya Yanık, eşinin amcası Şaban Yanık'ın, Vali Abdülkadir Sarı'dan yardım istediğini belirtti. Vali Sarı'nın ''devletin konuyla yakından ilgilendiğini ve sabırlı olunmasını'' istediğini ifade eden Süreyya Yanık, ''Çaresiziz, bekliyoruz'' dedi. 
     Kayınvalidesi Döne Yanık'ın hastalandığını, çocukları Dünyagül 8 , Ali 5 ve Emine'nin 3 sürekli babalarını sorduklarını belirten Süreyya Yanık, şunları söyledi 
     ''Eşimden bir haftadır hiçbir haber alamıyoruz. Dua etmekten başka elimizden bir şey gelmiyor. Devletimize ve hükümetimize güveniyoruz. Ancak, bir haftadır bizleri ciddi şekilde arayan ve doyurucu bilgi veren yok. 
     Eşimin hayatından endişe ediyoruz. Sesini duymak, hayatta olduğunu bilmek bile bizleri rahatlatacak. Sabrımız kalmadı, çok zor durumdayız. Çocuklarımızın ruh hali bozuldu. Her gün babalarını sayıklıyorlar.'' Bülent Yanık'ın annesi Döne Yanık, yardımcı olunması halinde Irak'ın Kuzeyi'ne gitmeye hazır olduklarını, oğlunun eve döneceği günü dört gözle beklediklerini kaydetti. 
     
</TEXT>
</DOC>
