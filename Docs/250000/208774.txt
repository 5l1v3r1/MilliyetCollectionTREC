<DOC>
<DOCNO> 208774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sondun20.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribi, Tayvan'da da ortaya çıktı .. 
</HEADLINE>
<TEXT>

     Tayvan'da bir çiftlikte kuş gribi virüsü bulunduğu ve bu gribin yayılmasını engellemek için 20 bin tavuğun itlaf edileceği bildirildi. 
     Sağlık yetkilileri, ülkenin merkezindeki Şangua bölgesinde bulunan çiftlikte ortaya çıkan H5N2 virüsünün, kısa bir süre önce Hong Kong ve Vietnam'da ölümlere yol açan H5N1 virüsünden farklı olduğu ve insanlara bulaşmadığını söylediler. 
     Yetkililer, alınan önlemin bu virüsün çoğalmasını ve H5N1 gibi hastalığa yol açmasını engellemeye yönelik olduğunu belirttiler. 
     Dünya Sağlık Örgütü DSÖ bu hafta, Vietnam'da kuş gribinden 3 kişinin öldüğünü ve daha fazla ölen olup olmadığını belirlemek için incelemelerde bulunulduğunu açıklamıştı. Vietnamlı yetkililer, gripten ölenlerin sayısının 13 olduğunu söylemişlerdi. 
     
</TEXT>
</DOC>
