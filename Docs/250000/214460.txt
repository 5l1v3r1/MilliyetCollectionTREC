<DOC>
<DOCNO> 214460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sondun19.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basınının yorumu "New York'ta korku filmi" 
</HEADLINE>
<TEXT>

     Kıbrıs Rum basını, BM Genel Sekreteri Kofi Annan'ın, KKTC Cumhurbaşkanı Rauf Denktaş ve Rum yönetimi lideri Tasos Papadopulos'la New York'ta dün gece ayrı ayrı ve ortak yaptığı toplantıları ''korku filmi''ne benzetti. 
     Rum basını, Papadopulos'un, BM merkezindeki görüşmeye ''gönülsüz'' gittiğine işaret ederek, Annan'ın, perde gerisi faaliyetlere ve özellikle ABD'nin baskılarına zaman vermek için, görüşmelerin bu akşam da devem etmesine karar verdiğini yazdı. 
     ''İlk günden karışıklık ve bütün gece korku filmi yaşandığını'' yazan Fileletfheros gazetesi, ''Kesin çıkmazın bertaraf edilmesi için perde gerisi çiçek açıyor. Onlara dün gece bir fırsat daha verdi'' ifadelerini kullandı. Gazete, ''Dün gece Genel Sekreter Annan'la yapılan görüşmelerin, iki tarafın üzerinde uzlaşacağı bir metin üzerinde sınırlı kaldığını'' kaydetti. 
     Gazete, dün geceki müzakerelerin bir temel ilkeler belgesi Annan planının girişi üzerinde yoğunlaştığını, iki tarafın söz konusu metin üzerinde uzlaşmalarının mümkün olmadığını ve bu nedenle Genel Sekreter'in, prosedürün başarısızlığa uğraması olasılığı karşısında, hem kendi çabasına hem de iki tarafa yeni bir fırsat verdiğini yazdı. 
     Alvaro De Soto'nun ''taraflara yeniden düşünme fırsatı verilmesi amacıyla görüşmelerin bugün saat 16.00 TSİ 23.00 itibariyle devam edeceğini'' açıkladığına dikkat çeken gazete, ''Bu zaman, tarafların Genel Sekretere bugün kesin bir 'evet' veya 'hayır' yanıtı vermeleri için tanındı. Ayrıca çalışmaları ve perde gerisi müdahaleleri için arabuluculara da zaman tanınacak'' yorumunu yaptı. 
     Haberde, Rum yönetimi lideri Tasos Papadopulos'un görüşmede görüşlerini yazılı olarak sunmadığına işaret edilerek, ''Daha önce Annan'dan, 'gerçekler' temelinde çözüm konusunda ısrar etmekte olan Türk tarafının değiştiğini düşünüp düşünmediğini öğrenmek istedi'' ifadesine yer verildi. 
     
     ''KORKU FİLMİ BUGÜN DE SÜRECEK'' 
     Alithia gazetesi, ''Dün Gece Anlaşmazlıklarla Korku Filmi'' başlıklı haberinde, New York'ta dünkü görüşmelerin sonuçsuz bittiğini ve ''Annan'ın, ABD'den yeni baskılar uygulanması için süre bıraktığını'' belirterek, ''New York'taki korku filminin bugün de devam edeceğini'' yazdı. 
     Annan'ın Amerikalıların müdahalesi ve diğer perde gerisi faaliyetler için süre verdiğine işaret eden gazete, ''Kıbrıs Rum tarafının prosedürün ötesindeki konulara ilişkin tutumu konusunda Papadopulos'un ortaya koymaya niyetlendiği konulara'' ilişkin şunları yazdı 
     
</TEXT>
</DOC>
