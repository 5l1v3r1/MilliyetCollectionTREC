<DOC>
<DOCNO> 245276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko16.html </URL>
<DATE> 2004/06/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
OECD Bakanlar Konferansı'nda aile fotoğrafı çektirildi... 
</HEADLINE>
<TEXT>

     Başbakan Recep Tayyip Erdoğan ve OECD'nin KOBİ'lerden sorumlu bakanları ''aile fotoğrafı'' çektirdi. 
     II. OECD KOBİ'lerden Sorumlu Bakanlar Konferansı'na katılan konuk bakanlar, açılış konuşmalarının ardından aile fotoğrafı çektirmek üzere konferansın yapıldığı Lütfi Kırdar Uluslararası Kongre ve Sergi Sarayı'nın ön girişinin dışına çıktılar. 
     Aile fotoğrafında, Başbakan Recep Tayyip Erdoğan'ın yanı sıra, OECD üyesi 30 ülke ve OECD üyesi olmayan davetli diğer ülkelerin KOBİ'lerden sorumlu bakanları yer aldı. 
     Aile fotoğrafında, Başbakan Erdoğan'ın sağ tarafında Sanayi ve Ticaret Bakanı Ali Coşkun, sol tarafında ise OECD Genel Sekreteri Donald J. Johnston bulundu. 
     
</TEXT>
</DOC>
