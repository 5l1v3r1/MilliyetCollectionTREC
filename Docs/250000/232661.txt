<DOC>
<DOCNO> 232661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/siyaset/siy08.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalman'ın akordeon merakı 
</HEADLINE>
<TEXT>

   Yalman, klasik müzik tutkunu. Geniş bir arşivi bulunan Yalman akordeon da çalıyor 
      
   Kara Kuvvetleri Komutanı Orgeneral Aytaç Yalman, asker kimliğinin yanı sıra diğer yan uğraşlarıyla da dikkat çeken bir isim. Gerçek bir klasik müzik tutkunu olan Yalman'ın, hem CD hem de müzik kitapları konusunda Türkiye'de rekora imza atacak kadar büyük bir arşive sahip olduğu biliniyor. Gençlik yıllarındaki sporculuğu da geçtiğimiz günlerde gazete sütunlarına yansıdı. Opera tutkusunu da bastıramayan Yalman, "Çok yoruluyorum, kaçıp kaçıp operaya gidiyorum. Son perdeye bile yetişsem gidiyorum" diyor. 
   
   Ardahan'da öğrendi 
   Yalman'ın bilinmeyen en ilginç bir diğer hobisi yeni ortaya çıktı. Kendisine müzik tutkusunu aşılayan bir hobi akordeon. Genç bir subayken ilk görev yeri olan Ardahan'daki birliğine opera sanatçısı "tenor" bir asteğmen gelmiş. Müziğe heveslenen Yalman, Ardahan'dan bir akordeon satın almış. Ve asteğmenin yardımıyla çalmayı öğrenmiş. Müziğe ilgisi de böylece sevdaya dönüşmüş. Yalman usta bir akerdeoncu oluvermiş. 
   
   
   
</TEXT>
</DOC>
