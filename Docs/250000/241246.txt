<DOC>
<DOCNO> 241246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonyas03.html </URL>
<DATE> 2004/05/19/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Jaguarı okşamak isterken parmağından olmuştu ve... 
</HEADLINE>
<TEXT>

     ABD'nin New Mexico eyaletine bağlı Albuquerque kentinde hayvanat bahçesinde kafese tırmanarak bir jaguarı okşamak isterken parmağından olan adam, bir hafta sonra bulundu. 
     Albuguerque Biyolojik Parkı Direktör Yardımcısı Tom Silva, kopan parmağın geçen hafta hayvanat bahçesinde çalışan bir görevli tarafından bulunduğunu ve polisin, bu parmaktan yararlanarak parmağını hayvanat bahçesinde bırakarak kaçan adamın kimliğini tespit ettiğini belirtti. 
     Kimliği belirlenen adamın bir daha hayvanat bahçesine girmesine izin verilmeyeceğini vurgulayan Silva, normalde ziyaretçilerin hayvanat bahçesindeki hayvanlarla ilişkilerinin şiddete dönüşmesi halinde bu kişiler aleyhine dava açtıklarını ancak parmağını kaybeden kişinin yeterince acı çektiğini düşündükleri için aleyhinde yasal işleme başvurmayacaklarını kaydetti. 
     
</TEXT>
</DOC>
