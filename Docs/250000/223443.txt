<DOC>
<DOCNO> 223443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/soneko14.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon 692 bin kişi nemasını aldı... 
</HEADLINE>
<TEXT>

     Kamuoyunda ''Zorunlu Tasarruf Hesabı'' olarak bilinen Çalışanların Tasarruflarını Teşvik Hesabı nema ödemelerinin tutarı, bu sabah itibariyle 467 trilyon lirayı, nemasını alan kişi sayısı da 1 milyon 692 bin kişiyi buldu. 
     Ziraat Bankası yetkililerinden alınan bilgiye göre, ödemeler aksaksız devam ederken, bugün itibariyle kurumsal ödeme dışında müracaat eden hak sahiplerinden tasarrufu teşvik numarasının sonu 3 ile başlayanlar nemalarını alabiliyor. 
     Bu sabah itibariyle parasını alanların dağılımına bakıldığında ise kurumsal talebin devam etiği dikkat çekiyor. 
     
     KURUMSAL TALEP SÜRÜYOR 

     Kurumlar aracılığı ile nemasını alanların sayısı 1 milyon 55 bin kişiyi bulurken, bu kapsamda 338 trilyon lira ödendi. 
     Kişisel başvurularda ise 129 trilyon liralık ödeme gerçekleştirilirken, nemasını alan sayısı da 637 bin kişi oldu. 
     Yarın tasarrufu teşvik numarasının sonu 4'le bitenler nemasını alabilecek. 
     Kurumlar aracılığıyla başvurularda ise son numara şartı bulunmuyor. 
     
</TEXT>
</DOC>
