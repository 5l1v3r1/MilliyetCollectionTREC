<DOC>
<DOCNO> 203620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/spor/spo01.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal ganimet arıyor 
</HEADLINE>
<TEXT>

   Beşiktaş, Fiorentina'nın iflasının ardından Amaral'ı sudan ucuza kapmıştı. Siyah-Beyazlı yöneticiler, şimdi de İtalya'da sıkıntılı günler geçiren Parma'nın yıldızlarına kanca taktı 
      ORHAN YILDIRIM 

   
   Forvet için girişim 
   ARA transfer döneminde kadrosuna golcü takviyesi yapmak için kolları sıvayan Beşiktaş, rotayı İtalya'ya çevirdi. Siyah - Beyazlılar, geçtiğimiz yıllarda Amaral'ın transfer ettiği formülü şimdi de Parma için devreye soktu. Kartal, hatırlanacağı gibi Fiorentina'nın iflasının ardından Amaral'ı çok ucuza renklerine katmıştı. Şimdi de aynı sıkıntıyı Parma yaşıyor. 
   
   Lucescu'nun isteği 
   İTALYA'DA kapısına kilit vurma aşamasına gelen Parma'nın, yıldızlarını satmayı düşünmesi üzerine Beşiktaş kolları sıvadı. Siyah - Beyazlı yönetimin, Lucescu'nun isteği doğrultusunda bir - iki yıldız ile pazarlık yaptığı iddia edildi. Rumen teknik adamın, Romanya'da tatil yaptıktan sonra Çizme'ye uçacağı ve transfer girişimlerini bizzat yüreteceği iddia edildi. 
   
   Uyarı yağmuru    TEKNİK Direktör Mircea Lucescu, Rize maçından sonra yaptığı toplantıda, tatile çıkmaya hazırlanan oyuncularını uyardı. Rumen hocanın, "Dinlenmeyi herkesten çok hakettiniz. Gözlerinizden yorgunluğunuz okunuyor. Dönüşte hepinizi yenilenmiş bir şekilde görmek istiyorum" dediği öğrenildi. Bu arada Rumen hoca oyuncularına tatil için özel çalışma programı da verdi. 
   
   Tümer'e operasyon    BEŞİKTAŞ'TA devre arası tatilinin başlamasıyla birlikte, rahatsızlıkları bulunan futbolcuların tedavileri de başladı. Burnundaki et nedeniyle nefes almakta zorlanan Tümer Metin bugün Memorial Hastanesi'nde ameliyat olacak. Bu arada Fenerbahçe maçında dişleri kırılan Sergen Yalçın da yarın bıçak altına yatacak. 
   
   Sinan için savunma    RİZE maç kadrosuna alınmadığı için Lucescu ile tartışan Sinan'ın yanlış anlaşıldığı ileri sürüldü. Menajer Sinan Engin, "Oynamak istediğini söyledi. Bunda kötü bir şey yok. Aslında ne kadar hırslı olduğunu gösterdi. Onu Boluspor'dan beri tanıyorum. Çok iyi yerlere gelecek" dedi. 
   
   Hassan'ın vakti yok    KARTAL'IN yıldızı Ahmed Hassan, devre arasını tatil yapmadan noktalayacak. Afrika Kupası maçları için toplanan Mısır Milli Takımı'na giden tecrübeli oyuncunun, Antalya kampına da yetişmesinin zor olduğu açıklandı. Ahmed Hassan, "Benim için çok yoğun bir dönem" yorumunu yaptı. 
   
   Sergen dalyaya doğru    Dalya hazırlığı 
   KARTAL'IN yıldızı Sergen Yalçın, 100'ler kulübüne girmek için kolları sıvadı. Kariyeri boyunca toplam 95 kez fileleri sarsan yıldız futbolcu, 5 gol için artık geri sayıma geçti. Sergen, 5 yıl aradan sonra döndüğü yuvasında geçen sezon 28 lig maçında forma giyip, 11 gol atmış, arkadaşlarına 5 de gol pası vermişti. Yıldız futbolcu bu sezonun ilk yarısında ise 7 gol attı. 
   
   Kariyeri SEZON KULÜP MAÇ GOL 1991-92 Beşiktaş 14 2 1992-93 Beşiktaş 23 8 1993-94 Beşiktaş 19 6 1994-95 Beşiktaş 27 8 1995-96 Beşiktaş 24 10 1996-97 Beşiktaş 29 9 1997-98 İstanbul 28 10 1998-99 İstanbul 8 4 Fenerbahçe 15 7 1999-00 Fenerbahçe 9 1 Galatasaray 18 4 2000-01 Trabzonspor 21 1 2001-02 Galatasaray 18 7 2002-03 Beşiktaş 28 11 2003-04 Beşiktaş 11 7 
   
   Yıldırım düşüyor    BEŞİKTAŞ'TA geçtiğimiz sezon ilk on birin değişilmez isimleri arasında yer alan Ahmet Yıldırım, beklenen performastan uzak kalınca gözden düştü. Siyah - Beyazlı kulüpte iç transfer görüşmelerinin başlamış olmasına rağmen, tecrübeli futbolcuya hiçbir teklifin yapılmaması ipleri kopma noktasına getirdi. Ahmet'in, sezon sonu için gelen teklifleri gündemine aldığı öğrenildi. 
   
   Luce uzak ara    Beşiktaş'ın hocası 1.5 sezonda 128 puan toplarken, Fatih Terim 106 puanda kaldı 
   Farkı açıyor 
   2001 - 2002 sezonunda Galatasaray'ı şampiyon yaptıktan sonra görevine son verilen ve Beşiktaş'ın başına geçen Lucescu, geride kalan 1.5 sezonda Fatih Terim'i solladı. Rumen teknik adam, Siyah - Beyazlı takımla 51 maçta toplam 128 puan toplarken, Terim 106 puanda kaldı. Rumen hoca, Galatasaray ile oynanan üç derbide 2 galibiyet 1 beraberlik alarak yenilgi yüzü görmedi. 
   
   Yine zirvede 
   BU sezonda iki teknik adam arasında merakla beklenen rekabette gülen Lucescu oldu. Ligin ilk yarısı sona ererken, Fatih Terim'li Galatasaray lige adeta havlu attı. Lucescu'nun Kartal'ı ise emin adımlarla mutlu sonü yürüyor. İki takım arasındaki gol istatistiklerinde de Siyah - Beyazlılar'ın üstünlüğü var. Kartal 51 maçta 36 gol yerken, Cim - Bom kalesinde 50 gol gördü. 
   
   
</TEXT>
</DOC>
