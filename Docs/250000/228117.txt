<DOC>
<DOCNO> 228117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/magazin/amag.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar'dan son dakika golü 
</HEADLINE>
<TEXT>

   Hülya Avşar, son andaki atağıyla sanatçılar arası vergi rekortmeni olurken, Erbil ikincilikle yetindi... 
      Ali'ce 
Ali Eyüboğlu 
   
   Magazin dünyasının iki yıldızı Hülya Avşar ile Mehmet Ali Erbil arasındaki "en hayırlı yarış" bitti. Milliyet'te yayımlanan haberde, geçici vergi beyanlarına göre 2003'te sanatçılar arasındaki vergi rekortmenliğini kıl payı farkla Avşar'a kaptıracağını gören Erbil, beyannamesini matrah artırımı yaparak vergi dairesine teslim etti. Erbil'in 2 trilyon 693 milyar lira matrah beyan edip 1 trilyon 200 milyar 800 milyon lira vergiyle birinciliğe yükseldiğini Milliyet'ten öğrenen Avşar, birinciliğini garantilemek için matrah artırımına gitti. 
   Sarıyer Vergi Dairesi'nin kayıtlarına göre Avşar, geçici beyanında 62 milyar artışa gidip 2003 için 2 trilyon 732 milyar k r beyan etti. 
   Mali müşaviri, Avşar'a karşı Erbil'in yeni bir hamle yapmaması için de gelir vergisi beyannamesini vergi dairesine son gün teslim etti. Böylece Avşar, ödeyeceği 1 trilyon 218 milyar lira ile sanatçılar arasında geçen yıl olduğu gibi bu yıl da vergi rekortmeni olurken, Erbil ikinci sırada kaldı. 
   
   
</TEXT>
</DOC>
