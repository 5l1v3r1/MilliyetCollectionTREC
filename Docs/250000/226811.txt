<DOC>
<DOCNO> 226811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun27.html </URL>
<DATE> 2004/03/30/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gürcistan... İktidar bloku, yüzde 65 ile önde gidiyor 
</HEADLINE>
<TEXT>

     Gürcistan'da Pazar günü yapılan parlamento seçimlerinde, resmi olmayan kısmi sonuçlara göre iktidardaki Ulusal Hareket-Demokratlar Bloku yüzde 65.06 oy oranıyla seçimleri önde götürüyor. 
     Merkez Seçim Komisyonu'ndan yapılan açıklamaya göre, toplam 2867 sandığın 2669'undan çıkan oyların sayımı tamamlandı. 
     Buna göre, Acaristan lideri Aslan Abaşidze'nin genel başkanı olduğu Demokratik Kalkınma Partisi yüzde 8.24, Gürcistan'ı Sanayi Kurtaracak - Yeni Sağlar Bloku yüzde 7.18 ve İşçi Partisi yüzde 6.03 oranlarında oy aldılar. 
     Parlamentoda sandalye sahibi olmak için, partilerin yüzde 7 oranındaki oy barajını aşmaları gerekiyor. 
     Bu arada, Seçim Komisyonu Başkanı Zurab Çiaberaşvili, Acaristan'daki bazı seçim bölgelerinde komisyon üyelerine yönelik baskılar olduğunun tespit edildiğini kaydetti. 
     Çiaberaşvili, Komisyon'a halen ulaştıralamayan 199 sandığın gelmesini beklediklerini söyledi. 
     Komisyon'un, anayasaya göre 20 gün içinde resmi sonuçları açıklaması gerekiyor. 
     
</TEXT>
</DOC>
