<DOC>
<DOCNO> 232304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/soneko16.html </URL>
<DATE> 2004/04/17/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 1.21 değer kaybetti... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta, ortalama yüzde 1.21 oranında değer yitirdi. 
     Kıbrıs referandumu konusunun, geçen hafta da piyasanın ana gündem maddesi olarak yerini korumaya devam ettiği gözlendi. Endeksteki 19,200 seviyesi direnç olarak ortaya çıkarken, 19,000 desteğinin korunduğu, bu aralıkta yatay seyir izlenirken, piyasada kağıt bazlı hareketlein ağırlık kazandığı dikkati çekti. 
     Borsa uzmanları, haftaya 19,300 seviyesinin zorlanabileceğine işaret ederek, işlem hacminin daha yukarıya gitmek için henüz yeterli olmadığını, referanduma kadar hareketin belli bir aralıkta devam edebileceğini savunuyor. 
     
     ÖZETLE PİYASALAR 
     Borsadaki düşüşün yanında, İMKB Tahvil ve Bono Piyasası ortalamalarında küçük çapta artışlar oldu. Altında düşüş, dövizde ise İngiliz Sterlini dışında artış eğilimi vardı. Mevduat faizlerinin ortalamalarında ve haftalık repo oranlarında da herhangi önemli bir değişiklik olmadı. 
     Hisse senetleri haftalık bazda ortalama yüzde 1.21 oranında değer yitirdi. 24 ayar külçe altının gram satış fiyatı yüzde 2.49 oranında, Cumhuriyet altınının satış fiyatı da yüzde 2.45 oranında düştü. Türk Lirası karşısında dolar yüzde 2.03, Euro da yüzde 1.31 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 0. oranında düşüş gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.37, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü haftaya ortalama yüzde 1.26'lık düşüşle başladı. Düşüş trendi Salı ve Çarşamba günlerinde de devam etti. Hisse senetleri Salı günü ortalama yüzde 0.81, Çarşamba günü ortalama yüzde 2.23 oranında geriledi. Perşembe gününü ortalama yüzde 0.05 artışla beklemede geçiren Borsa, Cuma günü ortalama yüzde 3.11 oranında artış kaydetti. 
     Endeks, hafta boyunca 235.71 puanlık düşüşle 19,505.17 puandan 19,269.46 puana geriledi. Hisse senetlerindeki haftalık ortalama kayıp yüzde 1.21 oldu. 
     İMKB Ulusal-Mali Endeksi 427.09 puan düşüşle 26,005.13 puandan 25,578.04 puana, İMKB Ulusal-Sanayi Endeksi 66.19 puan düşüşle 17,850.90 puandan 17,784.71 puana ve İMKB Ulusal-Hizmetler Endeksi de 231.06 puan düşüşle 10,994.22 puandan 10,763.16 puana geriledi. 
     Böylece, mali grup hisseleri ortalama yüzde 1.64 oranında, sanayi grubu hisseleri ortalama yüzde 0.37 oranında ve hizmetler grubu hisseleri ortalama yüzde 2.10 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 308 hisse senedinden 82'si değer kazanırken, 205 hisse senedi değer yitirdi, 21 hisse senedinin değeri değişmedi. 
     Geçen hafta en yüksek oranlı artış yüzde 49.46 ile Garanti Yatırım Ortaklığı YENİ hisselerinde gerçekleşti. Yüzde 43.33'lük artışla Ünal Tarım YENİ hisseleri ikinci ve yüzde 37.29'luk artışla da Doğusan hisseleri üçüncü oldu. 
     En yüksek oranlı düşüş ise yüzde 22.00 ile TSKB Yatırım Ortaklığı YENİ hisselerinde oldu. Yüzde 20.27'lik düşüşle İş Bankası KURUCU hisseleri ikinci ve yüzde 19.01'lik düşüşle de TSKB Yatırım Ortaklığı hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 336 milyar 223.7 milyon adet hisse senedi işlem gördü ve karşılığında 3 katrilyon 987 trilyon 418.3 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında İngiliz Sterlini dışında kalan tüm döviz türleri değer kazandı. 
     İstanbul serbest döviz piyasasında alınıp satılan ABD Doları Türk Lirası karşısında yüzde 2.03 oranında, euro da yüzde 1.31 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 27 bin lira artarak 1 milyon 360 bin liraya, Euronun satış fiyatı da 21 bin lira artarak 1 milyon 630 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.41 oranında düşerek 2 milyon 440 bin liraya gerilerken, İsviçre Frangı'nın satış fiyatı yüzde 0.67 oranında artarak 1 milyon 50 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 363 bin liradan, Euro 1 milyon 633 bin liradan, İngiliz Sterlini 2 milyon 4 bin liradan ve İsviçre Frangı da 1 milyon bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 2.49 oranında, Cumhuriyet altınının satış fiyatı da yüzde 2.45 oranında arttı. 
     Külçe altının gram satış fiyatı 17 milyon 650 bin liraya, Cumhuriyet altınının satış fiyatı da 119 milyon 500 liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.71 oranında düşerek 17 milyon 540 bin lira oldu. 
     
     YATIRIM FONLARI 
     Yatırım fonlarına katılma belgeleri, önceki hafta sonuna göre ortalama yüzde 0. oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi, 2,615 puan düşerek 490,575 puandan 487,960 puana geriledi. 
     Geçen haftanın en çok değer kazanan katılma belgeleri, yüzde 3.72'lik artışla ABN Amro A Tipi Değişken Fon, yüzde 2.96 oranındaki artışla Oyakbank B Tipi Yabancı Menkul Kıymetler Fonu ve yüzde 1.48 oranındaki artışla da Ata B Tipi Yabancı Menkul Kıymetler Yatırım Fonu oldu. 
     Haftanın en çok değer yitiren katılma belgeleri de yüzde 5.88'lik düşüşle İş A Tipi Teknoloji Endeks Fon, yüzde 5.83'lük düşüşle Garanti A Tipi Mali Sektör Fon ve yüzde 5.70'lik düşüşle de Evgin A Tipi Değişken Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.34 ile yüzde 0.44 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.37 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.45 dolayında olan haftalık reponun net getirisi de yüzde 0.33 olarak gerçekleşti. 
     
</TEXT>
</DOC>
