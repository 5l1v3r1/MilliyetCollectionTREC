<DOC>
<DOCNO> 215142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko04.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Kıbrıs müzakerelerine başlanması Türkiye'yi güçlendirir... 
</HEADLINE>
<TEXT>

     Avrupa Birliği AB Komisyonu yetkilileri, Kıbrıs müzakerelerine başlanması yönünde anlaşma sağlanmasının, Türkiye'nin AB tam üyeliği yolundaki pozisyonunu güçlendirdiği görüşündeleler. 
     AB Komisyonu'nun genişlemeden sorumlu üyesi Günter Verheugen ile birlikte çalışan bir Komisyon yetkilisi isminin açıklanmaması koşuluyla A.A muhabirine yaptığı değerlendirmede, taraflar arasında anlaşma sağlanmasının çok olumlu bir ilerleme olduğunu vurguladı. 
     Kıbrıs müzakerelerine başlanması yönünde anlaşma sağlanması ve görüşmelerin başlamasının bile önemli bir düşünce değişikliğini yansıttığını ifade eden yetkili, müzakerelerin başarıyla sonuçlanmasını ümit ettiklerini belirterek, bu gelişmenin, Türkiye açısından müzakere tarihi alabilmesi için çok elverişli bir dinamik oluşturacağını kaydetti. 
     
</TEXT>
</DOC>
