<DOC>
<DOCNO> 225703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/spor/spo05.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Toshack'ın kopyası yetmedi 
</HEADLINE>
<TEXT>

   Beşiktaş'ın eski hocası, maçtan önce Gençlerbirliği Başkanı İlhan Cavcav'ı ziyaret ederek, Valencia hakkında bilgi verdi 
      
   Yalnız bırakmadı 
   İSPANYA 1. Ligi'nde Murcia'yı çalıştıran Beşiktaş'ın eski teknik patronu John Benjamin Toshack, Gençlerbirliği'ne destek verdi. Karşılaşma öncesi Başkan İlhan Cavcav'ı kaldığı otelde ziyaret eden Galli hoca, Valencia hakkında bilgi verdi, Başkent temsilcisinin turu geçeceğine inandığını söyledi. 
   
   Birlikte izlediler 
   İLK maçtaki 1 - 0'lık avantajın iyi kullanılması gerektiğinin altını çizen Toshack, mücadeleyi de İlhan Cavcav ile birlikte tribünde izledi. Ünlü hoca, Real Madrid'i çalıştırdığı dönemde, Geremi'nin alınmasını sağlamış, bu transfer Gençlerbirliği'nin kasasını doldurmasını sağlamıştı. 
   
   Benitez'in sürprizi    VALENCİA Teknik Direktörü Benitez, dün alıştığımız sürprizlerinden birini daha imza attı. Basın mensuplarına dağıtılan kadroda kalede Palog yer alırken, son anda karar değiştiren Benitez eldivenleri Canizares'e teslim etti. Valencia'da ilk maçta yer alan Sanchez, Navarro, Munoz, Torrez ve Albiol 18 kişilik maç kadrosuna giremezken, Ankara'daki karşılaşmada oynayan Albelda ve Angulo sahaya yedek çıktı. 
   
   
</TEXT>
</DOC>
