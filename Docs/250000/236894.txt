<DOC>
<DOCNO> 236894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/soneko31.html </URL>
<DATE> 2004/05/03/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enflasyon sevindirdi 10.18 
</HEADLINE>
<TEXT>

     Devlet İstatistik Enstitüsü DİE , Nisan ayı itibariyle aylık enflasyonun toptan eşya fiyatlarında TEFE yüzde 2,65, tüketici fiyatlarında TÜFE yüzde 0,59 olduğunu açıkladı. 
     Bu yılın Nisan ayında yıllık bazda TEFE yüzde 8,91, TÜFE ise yüzde 10,18 oranında arttı. TÜFE'deki yüzde 10.18'lik artış son 329 ayın en düşük 12 aylık enflasyonu olarak kaydedildi. 
     Toptan eşya fiyatlarında Nisan ayında görülen yüzde 2.65'lik artışın, 0.10'u devlet, 2.55'i de özel sektördeki fiyat artışından kaynaklandı. 
     Yılın dört ayında enflasyon oranı, toptan eşyada yüzde 9,33, tüketici fiyatlarında ise yüzde 2,79 oldu. 
     Bu arada Nisan ayı itibarıyla 12 aylık ortalamalara göre yıllık enflasyon ise toptan eşyada yüzde 17,03, tüketici fiyatlarında yüzde 20,01 olarak hesaplandı. 
     Çekirdek enflasyon olarak adlandırılan özel sektör imalat sanayinde fiyat artışı ise Nisan ayında yüzde 1,5 düzeyinde gerçekleşti. 
     Mart ayında TEFE yüzde 2.10, TÜFE ise yüzde 0.89 oranında artış kaydetmişti. 
     Geçen yıl Nisan ayı itibarıyla, yıllık enflasyon, toptan eşyada yüzde 35.08, tüketici fiyatlarında ise yüzde 29.45 düzeyindeydi. 
     2004 yılı Nisan ayı itibarıyla yıllık enflasyon, 2003 yılı Nisan ayı itibarıyla yıllık enflasyon rakamlarının, toptan eşyada 26.17 puan, tüketici fiyatlarında ise 19.27 puan altında gerçekleşti. 
     Nisan ayındaki enflasyon oranları, bir önceki aya göre, toptan eşya fiyatları yüzde 2.65, tüketici fiyatları yüzde 0.59 arttı. Geçen yıl Nisan ayında, toptan eşya fiyatları yüzde 1,76 tüketici fiyatları yüzde 2.09 artmıştı. 
     Nisan ayı itibariyle 12 aylık ortalamalara göre yıllık enflasyon, toptan eşyada yüzde 17.03, tüketici fiyatlarında ise yüzde 20.01 olarak hesaplandı. 
     2003 yılı Nisan ayında, 12 aylık ortalamalara göre yıllık enflasyon, toptan eşyada yüzde 37.82, tüketici fiyatlarında da yüzde 33.76 olmuştu. 
     
     SEKTÖRLER 

     DİE'den yapılan açıklamaya göre, toptan eşyada fiyatlar devlet sektöründe yüzde 0.5, özel sektörde yüzde 3.5 arttı. 
     Bu yılın Nisan ayında, sektörel bazda en yüksek fiyat artışı yüzde 6.9 ile tarım, avcılık, ormancılık ve balıkçılık sektöründe gerçekleşti. 
     Nisan'da imalat sanayinde fiyatlar yüzde 1.1, madencilik ve taşocakçılığında yüzde 4.2 oranında artarken, elektrik, gaz ve su yüzde 1.6 azaldı. 
     Bu yılın Nisan ayında fiyatı en fazla artan alt sektör ise yüzde 13.3 ile ham petrol ve doğalgaz çıkarımı, yüzde 10.8 ile mobilya imalatı, yüzde 8.4 ile tarım, avcılık, yüzde 7.2 ile ana metal sanayi, yüzde 3.5 ile iletişim techizatı imalatı, yüzde 3.3 ile elektrikli makina ve cihazları imalatı, yüzde 3.2 ile metal cevheri madenciliği, yüzde 2.3 ile basın ve yayım, yüzde 1.9 ile deri mamul imalatı ve hizmetleri, yüzde 1.3'er ile ağaç ve mantar ürünleri imalatı, diğer ulaşım araçlarının imalatı, metal eşya sanayinde makine ve techizat hariç oldu. 
     Geçen ay enflasyonda, ormancılık, tomrukçuluk yüzde 14.5, balıkçılık, balık üretme çiftliklerinde, yüzde 8.4, taşocakçılığı ve diğer madenler yüzde 0.6, makine ve techizat imalatı yüzde 0.3, elektrik, gaz üretimi ve dağıtımında yüzde 2.3 gerileme yaşandı. 
     Tütün ürünleri imalatı, kok kömürü, rafine edilmiş petrol ürünleri, büro makineleri imalatı fiyatlarında değişiklik yaşanmadı. 
     Nisan ayı fiyat artışları bazı alt sektörlerde şöyle 
     ''Tekstil ürünleri imalatı, giyim eşyası imalatında yüzde 0.6'şar, gıda ürünleri imalatı yüzde 0.3, tıbbi hassas ve ve optik aletleri imalatı yüzde 0.8, motorlu kara taşıtı, römork, yarı römmork imalatı, plastik kauçuk ürünleri imalatı yüzde 0.4'er'' 
     
     TARIM, AVCILIK, ORMANCILIK VE BALIKÇILIK YÜZDE 16.5 

     Nisan ayı itibariyle son bir yıllık dönemde ise sektörel bazda en yüksek fiyat artışı, yüzde 16.5 ile tarım, avcılık, ormancılık ve balıkçılık sektöründe gerçekleşti. 
     Yıllık enflasyon, imalat sanayinde yüzde 6.9, madencilik ve taşocakçılığı sektöründe yüzde 1.4, artarken, elektrik, gaz ve su yüzde 1.8 geriledi. 
     Alt sektörler bazında, yıllık en yüksek fiyat artışları yüzde 41.7 ile mobilya imalatı, yüzde 35 ile tütün ürünleri imalatında, yüzde 25.4 ile ana metal sanayinde, yüzde 20.1 ile balıkçılık, balık üretme çiftliklerinde, yüzde 16.7 ile tarım ve avcılıkda görüldü. 
     Aynı dönemde, hampetrol ve doğalgaz çıkarımı yüzde 15, metal cevheri ve madenciliği yüzde 0.7, kağıt ve kağıt ürünleri imalatı yüzde 6.2, basın ve yayım yüzde 1.6, kok kömürü, rafine edilmiş petrol ürünleri yüzde 4.1, kimyasal madde ürünleri imalatı yüzde 4.9, plastik kauçuk ürünleri imalatı yüzde 1.9, büro makinaları imalatı yüzde 5, iletişim techizatı imalatı yüzde 13, tıbbi, hassas ve optik aletler imalatı yüzde 6.9, elektrik, gaz üretimi ve dağıtımında yüzde 3.6 gerileme yaşandı. 
     
     TÜKETİCİDE GİYİM VE AYAKKABI HARCAMALARI BAŞTA 

     Tüketici fiyatları endeksine göre, Nisan ayında en yüksek fiyat artışı yüzde 4.8 ile giyim ve ayakbkabı harcamalarında görüldü. 
     Gıda, içki ve tütün ve konut yüzde 0.5'er, ulaştırma yüzde 0.2, lokanta, pastane ve otel yüzde 1.2, çeşitli mal ve hizmetler yüzde 0.3 oranlarında arttı. 
     Aynı dönemde ev eşyası yüzde 2, eğlence ve kültür harcamalarında yüzde 1 oranlarında gerileme yaşanırken, sağlık, eğitim harcamalarında bir değişiklik yaşanmadı. 
     Yıllık bazda ise ana harcama grupları itibariyle fiyatlar en fazla yüzde 22'şer ile eğitim, lokanta pastane ve otel sektöründe arttı. 
     Aynı dönemde gıda, içki ve tütün yüzde 9.6, giyim ve ayakkabı yüzde 3.2, konut yüzde 15.2, ev eşyası yüzde 1.2, sağlık yüzde 9.3, ulaştırma yüzde 4.6, eğlence ve kültür yüzde 4.4, çeşitli mal ve hizmetler yüzde 11.4 oranlarında arttı. 
     
     TÜFE'DE SON 329 AYIN EN DÜŞÜK 12 AYLIK ENFLASYONU 

     Öte yandan son 12 aylık enflasyon yüzde 10.18 olarak belirlenirken bu rakam son 329 ayın en düşük 12 aylık enflasyonu olarak kaydedildi. 
     En son 12 aylık TÜFE enflasyonunda 1976 yılı Ekim ayında yüzde 5.57 rakamı tespit edilmişti. 
     Bu arada, Nisan ayları itibarıyla TÜFE'deki yüzde 0.59 enflasyonda son 16 yılın en düşük Nisan ayı enflasyon rakamını ifade ediyor. En son Nisan 1987'te TÜFE yüzde 0.22 olmuştu. 
     
     RAKAMLAR BEKLENTİLERİN DIŞINDA 

     Piyasadaki genel kanı, toptan eşya fiyatlarının yüzde 1.3, tüketici fiyatlarının yüzde 1.4 artacağı yönündeydi. 
     Merkez Bankası Nisan ayı Beklenti Anketi’nde ise yıl sonu Tüketici Fiyatları Endeksi TÜFE beklentisi yüzde 11.4 çıkmıştı. 
     Uzmanlar, DİE'nin açıkladığı rakamların olumlu olduğunu belirtiyorlar. 

     
</TEXT>
</DOC>
