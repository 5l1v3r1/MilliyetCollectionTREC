<DOC>
<DOCNO> 244005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sonspo21.html </URL>
<DATE> 2004/05/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Ümit Milli Takımı, Fransa'ya gitti... 
</HEADLINE>
<TEXT>

     Ümit Milli Futbol Takımı, Fransa'da düzenlenen Özel Toulon Turnuvası'na katılmak üzere Paris'e gitti. 
     Atatürk Havalimanı'na gelişlerinde gazetecilere konuşan Teknik Direktör Raşit Çetiner, yeni bir takımla turnuvaya katılacaklarını belirterek, takımın gücünü görme açısından çok önemli bir turnuva olduğunu söyledi. 
     Çetiner, ''Bu turnuvaya dünyanın sporda önde gelen ülkeleri katılıyor. Geçen sene deneyim kazandık, bu sene ise daha iddialıyız. Grubumuzda Fransa, Kolombiya ve Çin var. Final grubunda oynamak istiyoruz. Sporcu arkadaşlar son derce istekli'' dedi. 
     Raşit Çetiner, takımda Mahmut Hanefi ve Sabri ile zaman zaman takıma katılan Semih dışındakilerin yeni olduğunu da söyledi. 
     Mahmut Hanefi de kendileri için çok önemli bir turnuvaya katılacaklarını belirterek, ''Dünyada ümitler bazında düzenlenen en önemli turnuvalardan biri. İyi hazırlandık. Son maçlarda, oynadığımız futbolu skora yansıtamıyoruz. Turunuvada bunu aşmak istiyoruz'' diye konuştu. 
     Sabri de geçen sene istedikleri skorları alamadıklarını ifade ederek, ''Amacımız şampiyon olmak. Türkiye'nin hedefi her zaman en üsttür. Biz de bunun bilincindeyiz. Oradan şampiyon olarak dönmek istiyoruz'' dedi. 
     
</TEXT>
</DOC>
