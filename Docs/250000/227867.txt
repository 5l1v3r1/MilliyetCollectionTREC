<DOC>
<DOCNO> 227867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun24.html </URL>
<DATE> 2004/04/02/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Fransa'da yeni Dışişleri Bakanı Barnier, Türkiye memnun... 
</HEADLINE>
<TEXT>

     AB Komisyonu üyesi Michel Barnier'nin Fransa'da Dışişleri Bakanı olması Türk diplomatik çevrelerince memnuniyetle karşılandı. 
     Brüksel, Strasbourg ve Paris'teki Türk diplomatik kaynaklarınından alınan bilgiye göre, Barnier'nin AB'de Türkiye dosyasını iyi bilmesi ve Ankara'ya yönelik olumlu düşünceler taşıması nedeniyle Dışişleri Bakanı görevine getirilmesi Türkiye'nin AB üyeliği açısından olumlu olarak değerlendiriliyor. 
     Barnier'nin yerine AB Komisyonu'nda Fransa adına görev yapacak Jacques Barrot'nun Chirac'a çok yakınlığıyla tanındığını ifade eden diplomatik kaynaklar, AB Komisyonu'na yine Türkiye hakkında olumlu düşünceler taşıyan bir üyenin atanmasının da aynı şekilde iyi bir gelişme olduğunu belirttiler. 
     Fransa'nın eski Dışişleri Bakanı Dominique de Villepin'in AB ilişkilerinde gerekli ağırlığı ortaya koyamadığını ve Avrupa işlerinden sorumlu Bakanı Noelle Lenoir'ın da etkisiz kaldığını kaydeden kaynaklar, yeni atamaların Türkiye-AB ilişkileri açından daha iyi olacağını düşünüyor. 
     27 yaşında milletvekili ve 42 yaşında Avrupa işlerinden sorumlu bakan olan Barnier, gelecekte çok önemli görevler üstlenecek siyasetçiler arasında gösteriliyor. 
     Michel Barnier, 1999 yılından bu yana AB Komisyonu'nda görev yapıyordu. 
     
</TEXT>
</DOC>
