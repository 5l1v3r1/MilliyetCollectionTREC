<DOC>
<DOCNO> 235052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonyas07.html </URL>
<DATE> 2004/04/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tarkan, Berlin'e mi yerleşiyor 
</HEADLINE>
<TEXT>

     Ünlü pop şarkıcısı Tarkan, Berlin'e yerleşip yerleşmemeyi düşündüğünü söyledi. 
     Tarkan, Berlin'de yayınlanan B.Z gazetesine yaptığı açıklamada, ''Berlin'e yerleşip yerleşmemeyi düşünüyorum. Sonuçta Berlin, New York'un yanı sıra en heyecan verici şehirlerden biri. Burada ikinci bir evimin olması harika bir şey olurdu'' dedi. 
     Tarkan'ın haziran ayında konser vermek üzere Berlin'e geleceği, ancak burada kendisi için henüz bir ev bakmadığı belirtilen haberde, Tarkan'ın, New York'ta Hudson nehrine bakan 350 metrekarelik bir evde oturduğu hatırlatıldı. 
     Tarkan'ın Berlin'e yerleşmesinin ''köklerine dönmesi'' anlamına geleceği kaydedilen haberde, Tarkan'ın bu konuda, ''Almanya bir parça benim memleketim sayılır. Sonuçta ben Almanya'da doğdum ve büyüdüm'' dedi. 
     Tarkan, 8 yıl önce neden New York'a yerleştiğinin sorulması üzerine de ''O zamanlar aniden meşhur oldum. Bununla yaşamayı öğrenmem gerekiyordu. Bu nedenle biraz uzaklaşma ihtiyacı hissettim. Ayrıca bunun İngilizce öğrenmek için büyük bir fırsat olacağını düşündüm'' diye konuştu. 
     Tarkan ayrıca, Berlin'e geleceği için çok heyecanlı olduğunu, bunun çok eğlenceli olacağını söyledi. 
     
</TEXT>
</DOC>
