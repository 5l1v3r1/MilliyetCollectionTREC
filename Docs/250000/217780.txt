<DOC>
<DOCNO> 217780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sonspo41.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom 3 eksikle Villarreal önünde, Orhan net değil... 
</HEADLINE>
<TEXT>

     Galatasaray, UEFA Kupası 3. tur ilk maçında yarın İstanbul'da İspanya'nın Villarreal takımıyla karşılaşacak. 
     Atatürk Olimpiyat Stadı'nda saat 20.30'da başlayacak maçı İtalyan hakem Stefano Farina yönetecek. 
     Florya Metin Oktay Tesisleri'nde kampta bulunan Galatasaraylı futbolcular, hazırlıklarını akşam saatlerinde basına kapalı yapacakları idmanla tamamlayacak. 
     
     HAKAN ŞÜKÜR YOK 
     Galatasaray'da sakatlığı süren Hakan Şükür'ün, yarınki maça yetiştirilemeyeceği açıklandı. 
     Kulüp doktoru Serhan Kurtulmuş, bel kaslarında oluşan ciddi spazm sonucu tedavisi süren golcü futbolcunun yarınki maçta forma giymesinin mümkün olmadığını, hafta sonundaki Fenerbahçe derbisine yetiştirilmesine çalışacaklarını söyledi. 
     Sarı-kırmızılılarda ayrıca, sakatlığı nedeniyle Hasan, sakatlıktan yeni çıkan ve maç eksiği bulunan Batista'nın yanı sıra statü gereği Bratu da forma giyemeyecek. 
     Öte yandan sakatlığı bulunan Orhan'ın durumunun ise bu akşam yapılacak son idmanın ardından netlik kazanacağı, kulübüyle sözleşmesini 3 yıl uzatan Ümit Karan'ın oynayıp oynamayacağına teknik heyetin karar vereceği öğrenildi. 
     
     MUHTEMEL 11 
     Galatasaray'ın Villarreal karşısına şu 11'le çıkması bekleniyor 
     Mondragon, Prates, Ömer, Orhan Suat , Ergün, Sabri, Petre, Ayhan Ümit Karan , Volkan, Murat, Necati. 
     
</TEXT>
</DOC>
