<DOC>
<DOCNO> 223599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/guncel/gun02.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avukat komedisi' yargıcı kızdırdı 
</HEADLINE>
<TEXT>

   Altındaş davasında işkence sanığının davadan çekilen avukatının yerine gelen yeni avukat da çekildi. Tepki gösteren Mahkeme Başkanı, "Bu dava yürümez" dedi 
      GÖKÇER TAHİNCİOĞLU Ankara 
   
   Hacettepe Üniversitesi öğrencisi Birtan Altınbaş'ın 1991'de işkenceyle öldürülmesine ilişkin dava, emekli Başkomiser İbrahim Dedeoğlu'nun davadan çekilen avukatının yerine aylar sonra gelen yeni avukatının da davayı bırakması nedeniyle bitirilemedi. 
   Ankara 2. Ağır Ceza Mahkemesi'nde görülen, bir kısmı emekli 10 polisin yargılandığı davanın duruşmasına taraf avukatlarıyla sanık polis Hasan Cavit Orhan katıldı. Sanık avukatı Mehmet Emin Bağcı, Orhan'ın Altınbaş gözaltına alınırken başka görevde olduğuna ilişkin, gözaltına alınan bir zanlıyla dört polisin imzasının olduğu tutanak bulunduğunu söyledi. 
   Ünal'ın soruşturmanın genişletilmeyeceği kararı üzerine Dedeoğlu'nun avukatı Özçiçek davadan çekildiğini söyledi ve salonu terk etti. Söz isteyen avukat Halil Armutlu da "Dedeoğlu'nun vekiliyim. İlk kez davaya giriyorum. Süre talep ediyorum" dedi. Bu sözlere Ünal şöyle tepki gösterdi 
   "Aylarca Dedeoğlu'na, önceki avukatının davadan çekildiğini tebliğ için uğraştık. Şimdi geçen duruşma gelen yeni avukat da çekildi. Siz de gelecek duruşma çekilirseniz dava ne olacak Her celse farklı avukat gelecekse dava yürümez." Armutlu'nun "davayı yürüteceğiz" demesi üzerine Ünal son kez süre verdi ve emekli polis Ahmet Baştan'ın halen bulunamadığını anımsatarak duruşmayı 26 Mart'a ertelendi. 
   
   Ben operasyoncuyum 
   Sanık polis Hasan Cavit Orhan, mahkemede şunları kaydetti 
   "Ben sorgucu değil, operasyoncuyum. İsmail Selen Paşa'nın, Bakan Mehmet Tomaç'ın, Doktor Musa Duman'ın katillerini yakaladım. Bir ABD'li bakan davaya tesir ediyor, ertesi gün basın üstüme geliyor. ABD önce kanlı ellerini temizlesin." 
   
   
   
</TEXT>
</DOC>
