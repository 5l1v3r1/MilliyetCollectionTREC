<DOC>
<DOCNO> 241257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonyas14.html </URL>
<DATE> 2004/05/19/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
'Kolay diploma' operasyonunda 23 öğretmen tutuklandı 
</HEADLINE>
<TEXT>

     İtalya'nın 14 kentinde jandarma tarafından bugün düzenlenen operasyonlarda, özel liselerde görev yapan 23 idareci ve öğretmenin tutuklandığı öğrenildi. 
     Verona Savcılığı'nın emriyle tutuklanan sanıklar, öğrencilerin hileli biçimde kolay diploma almalarını temin etmek amacıyla ''örgütlü suç teşekkülü'' oluşturmakla suçlanıyor. 
     Savcılığın geçen yıl ağustosta başlattığı soruşturma, belirli okullardaki idareci ve öğretmenlerin rüşvet karşılığında öğrencilerin kolayca lise diploması almalarını sağladıklarını ortaya çıkardı. İddianameye göre, bu amaçla İtalya genelinde suç amaçlı bir çete oluşturulmuştu. 
     Çoğunluğu dışarıdan lise bitirme sınavlarına katılan veya beklemeli öğrencilerden kendilerine kolayca sağlanan lise diploması karşılığında alınan rüşvetin 7 bin 500 euro civarında olduğu belirtildi. 
     
</TEXT>
</DOC>
