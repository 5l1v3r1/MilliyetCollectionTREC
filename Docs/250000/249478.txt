<DOC>
<DOCNO> 249478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur18.html </URL>
<DATE> 2004/06/20/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Sosyalist Enternasyonal Zirvesi, 25 Haziran'da İstanbul'da... 
</HEADLINE>
<TEXT>

     CHP'nin ev sahipliğinde yapılacak olan Sosyalist Enternasyonal Zirvesi, 25 Haziran Cuma günü başlayacak. 
     CHP'den yapılan açıklamaya göre, İstanbul'da 2 gün sürecek zirvenin açılış konuşmasını CHP Genel Başkanı ve Sosyalist Enternasyonal Başkan Yardımcısı Deniz Baykal yapacak. 
     Baykal'ın açılış konuşmasının ardından, zirvenin ''Irak'taki savaşın gölgesinde Ortadoğu'da barış, demokrasi ve güvenlik'' konulu oturum yapılacak. 
     Zirvede ayrıca, ''Uluslararası kuruluşların, BM'nin ve NATO'nun rolü'' tartışılacak. 
     Zirvenin son gününde, barış, demokrasi ve insan hakları konularında çalışmalarını sürdürecek olan Sosyalist Enternasyonal, İstanbul'da yapılacak NATO Zirvesi'ne bir de mesaj gönderecek. 
     Açıklamada, Baykal'ın, 27-29 Ekim 2003 günleri arasında Brezilya'nın Sao Paulo kentinde yapılan Sosyalist Enternasyonal Kongresi'nde 2 yıllığına başkan yardımcılığı görevine seçildiği hatırlatıldı. Baykal'ın, Almanya Başbakanı Gerhard Schröder, İngiltere Başbakanı Tony Blair ve İsrail İşçi Partisi lideri Şimon Peres ile birlikte bu görevi sürdürdüğü belirtildi. 
     
</TEXT>
</DOC>
