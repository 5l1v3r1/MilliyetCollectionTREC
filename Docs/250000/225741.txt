<DOC>
<DOCNO> 225741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yazar/temelkuran.html </URL>
<DATE> 2004/03/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dersim dağlarında nasıl kayboldum 
</HEADLINE>
<TEXT>
   Şahsi seçim turumun hüsranı 
   
   Size bu satırları muhterem okur, Dersim dağlarından, hiç insan izi olmayan dağ yollarından yazıyorum. Şu anda Diyarbakır plakalı bir taksiyle o dağlarda kaybolmuş durumdayım. Neden 
   Hikayemiz şöyle başladı 
   Geçtiğimiz günlerde Milliyet yazarları olarak seçim gezilerine çıktık Adana, Konya, Denizli, İzmir filan dolaştık. Nereye gitsek aynı, heyecansız AKP hikayelerini dinledik. Tatsız bir turdu. Öyle ki memleketle ilgili iyimser beklentilerim yine harap oldu. Türkiye'nin sağıyla soluyla hızla muhafazakarlaştığını, ortalamanın baskısının hatta faşizminin herkesi esir aldığını bir kere daha gördüm. İnsanın canı sıkılıyor yahu 
   İşte tam bugünlerde bu karamsar havayı dağıtmak isterken SHP adı altında seçime giren Demokratik Güç Birliği'nin yerel seçimlerde 47 kadın aday göstereceği aklıma geldi. Şık doğrusu Arkasından Tunceli'den, SHP Belediye Başkan adayı Songül Erol Abdil'den bir davet aldım. Songül hanımın 32 yaşında olduğunu duyunca da kendi "şahsi seçim turumu" düzenlemeye karar verdim. Seçim yasakları başlamadan önce olay mahalline varabilmek için sabah altıda kalkıp Ankara'ya, Ankara'dan Elazığ'a gittim. Elazığ'dan beni Diyarbakır plakalı bir ticari taksiyle aldılar. Tunceli'ye doğru yollara düştük. Az gittik uz gittik derken nihayet şehir göründü. Seçim turumun heyecanlı durağına, Türkiye'den umudu kesmemi engelleyecek şehre geldik... Zannettim. Meğer efendim Tunceli'ye değil Bingöl'e gelmişiz. Yanlış yola sapma olayı Gerisin geri 30 kilometre daha gittik. Yolu askere sorduk. Asker "Sağdan devam et" deyince tuhaf bir yola saptık. Dağlarından arasından git Allah git, git Allah git... Nihayet "Bu yol hiçbir yere çıkmıyor" diyen adamı bulduk. Onu bulunca da bu sefer virajlı, toprak yollardan tekrar gerisin geri döndük. Şu anda kayıp durumdayız madden ve manen Öyle sanıyorum ki Tunceli'ye doğru ilerliyoruz umut ediyorum 
   
   İnsanı yardan aşıran... 
   Evet, beş saattir yoldayım ve bir yere varabilmiş değilim. Songül hanımla karşılaştığımızda da gazete baskıya girmiş olacak. Ama şahsi seçim turumun abuk sabuk bir hezimetle noktalanmasına rağmen "Nereden kalkıştım bu işe " diye kızmıyorum kendime. Bu ülkenin büsbütün muhafazakar olmadığını, hala hiç değilse Dersim ve "gavur İzmir" gibi kurtarılmış bölgelerin olduğunu görmem göstermem lazımdı. 
   Diğer yandan, Dersim dağlarında aldığım haberlere göre, yıllardır MHP, ANAP, DYP, SP gibi partilerin neredeyse büro açamadıkları Dersim'e AKP iki yıl önce büro açmış. Dersim için oldukça tuhaf bir durum. Ama gelin görün ki Dersim'de sık sık yapılan bir espriye göre, yaklaşık 800 üye kaydeden AKP'ye genel seçimlerde şehirden sadece 4 oy çıkmış 4 
   Başbakan boşuna demiyor "İzmir'i alamazsak kendimi seçimi kazanmış gibi hissetmeyeceğim" diye. İzmir gibi, Dersim gibi son kaleler h l direniyor 
   Dersim dağlarında hala dolanmaktayız. Eğer uygarlığın izlerini bulup bu yazıyı gazeteye yollayabilirsem ve siz şu anda okuyorsanız Dağlardan merhaba 
   
      
   
   
   
</TEXT>
</DOC>
