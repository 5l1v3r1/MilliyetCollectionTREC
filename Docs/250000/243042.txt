<DOC>
<DOCNO> 243042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur09.html </URL>
<DATE> 2004/05/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ankara'da fuhuş operasyonu... 8 kişi gözaltında... 
</HEADLINE>
<TEXT>

     Ankara Emniyet Müdürlüğü Ahlak Büro Amirliği, fuhuş yapan ve fuhuşa aracılık yaptığı bildirilen 8 kişiyi gözaltına aldı. 
     Emniyet yetkililerinden alınan bilgiye göre, Ahlak Büro Amirliği yetkilileri, telefonla irtibat kurarak fuhuşa aracılık ettiği bildirilen Ayşe Y. adlı kişiyi Altındağ'da gözaltına aldı. 
     Bir ihbarı değerlendiren ekipler, Cinnah Caddesi'nde, yanında fuhuş yaptırdığı bir kadınla müşteri bekleyen Rus uyruklu Elena İ'yi yakaladı. 
     Eryaman 4. Etap'ta bir evde fuhuş yapıldığı ihbarını değerlendiren ekipler, evde yaptıkları aramada 3 Rus uyruklu kadın ile birlikte iki erkeği gözaltına aldı. Gözaltına alınanlardan Uğur H'nin başka bir suçtan arandığı saptandı. 
     Bir otelde meydana gelen fuhuş olayıyla ilgili aranan Özlem D. ise Hoşdere Caddesi'nde yakalanarak gözaltına alındı. 
     
</TEXT>
</DOC>
