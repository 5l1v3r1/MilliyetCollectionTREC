<DOC>
<DOCNO> 203497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/yazar/theper.html </URL>
<DATE> 2003/12/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İnsan hakları kurulları 
</HEADLINE>
<TEXT>

   
   İl ve ilçelerde insan hakları kurulları kuruldu ve bunların kuruluş, görev ve çalışmalarını belirleyen bir yönetmelik yayımlandı. Bu yönetmeliğe göre kurullar ne iş yapar, nasıl çalışır, kimlerden oluşur Bunlar hakkında kısaca bilgi vermek istiyorum. 
   İllerde insan hakları kurulu vali veya görevlendireceği bir vali yardımcısının başkanlığında 16 kişiden oluşur. İlçelerde ise kaymakamın başkanlığında 13 kişiden oluşur.Danışmak ve başvurmak için İllerde valilik yazı işleri müdürlüğünde, ilçelerde kaymakamlık yazı işleri müdürlüğünde herkesin kolayca ulaşabileceği bir danışma ve başvuru masası oluşturulur. Başvurularla ilgilenmek üzere sürekli bir memur görevlendirilir. 
   Bu kurulların görevleri şunlardır 
   - İdari kurumların gündeme getirdiği konuları değerlendirmek. 
   - İnsan hakları ihlal iddialarını incelemek ve araştırmak. 
   - İnsan haklarının korunması ve insan hak ve özgürlüklerinin kullanılmasının önündeki engeller ile hak ihlallerine yol açan sosyal, siyasi, hukuki ve idari sebepleri incelemek, araştırmak ve bunların çözümüne ilişkin önerilerde bulunmak. 
   - Her türlü ayrımcılığın önlenmesin için gerekli çalışmaları yapmak. 
   - İdarenin uygulamalarında vatandaşlara hoşgörü ve nezaketle yaklaşılmasını sağlamak amacıyla gerekli çalışmaları yapmak. 
   - Ayda bir, tüm çalışmaları özet olarak ilçelerde il kuruluna, illerde Başkanlığa bildirmek. Başvuru için mutlaka valilik veya kaymakamlıklardaki masalara gitmek gerekmez zira bu yönetmeliğe göre bütün kamu kurum ve kuruluşları ile şehrin önemli noktalarına "İnsan hakları başvuru kutuları" konulması gerekmektedir..İl ve ilçe kurulları insan hakları ihlali iddiaları ile ilgili başvuruları incelemek, araştırmak, inceleme ve araştırma sonuçlarını, ulaşılan sonuçları konusuna göre Cumhuriyet savcılıklarına ya da ilgili idari makamlara iletmek ve takiple görevlidir. 
   
      
   
   
</TEXT>
</DOC>
