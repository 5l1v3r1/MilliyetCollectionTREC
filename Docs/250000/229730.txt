<DOC>
<DOCNO> 229730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonyas06.html </URL>
<DATE> 2004/04/08/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Eşcinseller, New York aleyhine dava açtı... 
</HEADLINE>
<TEXT>

     Amerika Sivil Özgürlükler Birliği ACLU ile 13 erkek ve kadın eşcinsel çift, dün eyalet yasaları eşcinsel evliliklere izin vermeyen New York aleyhine dava açtı. Davacılar söz konusu yasağın anayasaya aykırı olduğunu iddia ettiler. 
     ACLU Başkanı Donna Liberman, açılan dava dolayısıyla yaptığı basın toplantısında, ''Bu dava New York'un evlilik yasasında halen yazılı olan ayrımcılığı sona erdirmek hakkındadır'' dedi. 
     Meclis üyesi Daniel O'Donnel ve 23 yıllık partneri John Banta'nın da aralarında bulunduğu davacılar, New York Sivil Özgürlükler Birliği ve özel bir hukuk bürosu tarafından temsil edildiler. 
     Evliliklerin sadece bir kadın ve bir erkek arasında yapılabileceğini belirten eyalet sağlık düzenlemelerini suçlayan dava dilekçesi, bunun Anayasa'nın eşit korunma ve özel hayatın mahremiyeti prensiplerini ihlal ettiğini savundular. 
     Eyaletin sağlık departmanı ile eyalet genel savcısı Eliot Spitzer, yaptıkları bir açıklamayla memurların aynı cinsten çiftlerin evliliğine izin vermesine yasak getirmişlerdi. 
     
</TEXT>
</DOC>
