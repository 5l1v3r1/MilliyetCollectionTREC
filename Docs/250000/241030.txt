<DOC>
<DOCNO> 241030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur01.html </URL>
<DATE> 2004/05/18/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Yargıtay, 'Nah alırsın'ı tahrik unsuru saydı 
</HEADLINE>
<TEXT>

     Yargıtay, cinsel organını göstererek, "bunları alırsın" diyen arkadaşını öldürüp, cinsel organını kesen sanığa tahrik indirimi öngördü. 
     Muğla'da akıllara durgunluk veren cinayet olayında Yargıtay indirim öngördü. 
     
     ARKADAŞININ CİNSEL ORGANINI KESTİ 

     Muğla'da arkadaşına tarihi eser niteliğindeki altın karışımı eşyayı gösteren sanık, bir süre sonra sözkonusu eşyaların arkadaşı tarafından alınarak saklandığını farketti. Bunun üzerine arkadaşının evine giden sanık, eşyaları istedi. Burada süren kısa tartışmada, arkadaşı sanığa cinsel organını göstererek "Bunları alırsın" dedi. 
     Arkadaşının bu hareketine sinirlenen sanık, evdeki balyozla arkadaşını öldürdü. Ardından cinsel organını kesti. Sanık, tartışmaya neden olan altınları bulamayınca, bazı eşyaları alıp kaçtı. 
     
     MÜEBBET HAPSE MAHKUM OLDU 

     Muğla Ağır Ceza Mahkemesi'nde yargılanan sanık, 6 ay geceli gündüzlü bir hücrede tecrit edilmek suretiyle müebbet ağır hapis cezasına mahkum oldu. 
     
     YARGITAY İNDİRİM ÖNGÖRDÜ 

     Dosyanın temyizi üzerine konuyu görüşen Yargıtay 1. 
     Ceza Dairesi ise akıllara durgunluk veren cinayeti işleyen sanığa haksız tahrik indirimi öngördü. 
     Yargıtay 1. Ceza Dairesi, adam öldürme olayının kesin olduğunu ancak, sanığın eyleminde "kuşkunun lehe yorumlanması" ilkesini hayata geçirmesi gerektiğini belirtti. 
     Yargıtay bu nedenle yerel mahkeme kararını bozarak, sanığa Türk Ceza Yasası'nın "Bir kimse haksız bir tahrikin husule getirdiği gazap veya şedit bir elemin tesiri altında suç işler ve bu suç müebbet ağır hapis cezasına müstelzim bulunursa 24 sene hapis cezasına mahkum olunur" hükmünün işletilmesini öngördü. 
     
</TEXT>
</DOC>
