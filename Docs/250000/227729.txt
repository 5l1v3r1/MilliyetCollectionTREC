<DOC>
<DOCNO> 227729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sontur42.html </URL>
<DATE> 2004/04/01/ </DATE>
<TIME> 20.37 </TIME>
<AUTHOR>  </AUTHOR>
<HEADLINE>
Denizli Belediyesi'nde yerdeki şüpheli zarf polisi alarma geçirdi. 
</HEADLINE>
<TEXT>

     Denizli Belediyesi'nde başkanlık katında yerde bulunan zarf, polisi alarma geçirdi. 
     Alınan bilgiye göre, Denizli Belediyesi güvenlik görevlileri, başkanlık makamının da bulunduğu 1. kat koridorunda, şüpheli bir zarf görerek, durumu polise bildirdi. 
     Olay yerine gelen Denizli Emniyet Müdürlüğü ekipleri, zarfta, patlayıcı madde bulunması ihtimaline karşı uzman ekipler çağırdı. Belediyeye gelen ekipler, incelemede, zarfın içinde toz halinde madde bulunduğunu ve düzeneğinin olmadığını belirledi. Tozun, kimyasal madde olabileceği şüphesiyle zarf açılmadı ve belediyeden uzaklaştırıldı. 
     Denizli İl Sağlık Müdürü Dr. Erdoğan Taş, zarfın içinki maddeyle ilgili bir bilgiye sahip olmadıklarını, incelenmesi için İzmir'e gönderdiklerini söyledi. 
     
</TEXT>
</DOC>
