<DOC>
<DOCNO> 249391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sondun04.html </URL>
<DATE> 2004/06/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Irak'ta şiddetin bilançosu 10 ölü 
</HEADLINE>
<TEXT>

     Irak'ta meydana gelen son saldırı ve şiddet olaylarında biri ABD askeri 10 kişi yaşamını yitirdi. 
     Bakuba kentinde düzenlenen havan topu saldırısında 2 kişi öldü. 
     Hastane yetkilileri, direnişçilerin, yerleşim bölgesindeki bir eve havan topu attıklarını ve 2 Iraklının öldüğünü söylediler. 
     Bakuba Hastanesi doktorlarından Nasır Cevad, hedef alınan evin, Diyala polis karakolu yakınlarında olduğunu ve saldırıda bir karı kocanın öldüğünü belirtti. 
     Binbaşı Neal O'Brien da kentin başka bir bölgesinde 2 havan topu daha atıldığını, ancak nereye düştüklerinin veya patlayıp patlamadıklarının bilinmediğini kaydetti. 
     Amerikan askerleri ile direnişçiler arasında Bakuba yakınlarında 4 gündür devam eden çatışmalarda en az 6 Iraklı ile bir Amerikan askeri öldürüldü. 
     Öte yandan, ülkenin kuzeyindeki Tikrit'te düzenlenen saldırıda, kentin belediye meclisi üyesi İzzettin El Bayati'nin öldüğü bildirildi. 
     Iraklı yetkililer, El Bayati'ye, bir araçtan ateş açıldığını ve saldırıda şoför ile bir güvenlik görevlisinin yaralandığını belirttiler. 
     
</TEXT>
</DOC>
