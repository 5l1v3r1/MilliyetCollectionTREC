<DOC>
<DOCNO> 246548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonsiy30.html </URL>
<DATE> 2004/06/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Osman Baydemir Mağduriyet ortadan kalktı 
</HEADLINE>
<TEXT>

     Diyarbakır Büyükşehir Belediye Başkanı Osman Baydemir, ''eski DEP milletvekillerinin tahliye kararının, bir mağduriyetin ortadan kaldırılması kararı olduğunu'' söyledi. 
     Baydemir, eski DEP milletvekilleri Leyla Zana, Hatip Dicle, Selim Sadak ve Orhan Doğan hakkında verilen tahliye kararıyla ilgili yaptığı açıklamada, kararın ''memnuniyet verici'' olduğunu belirtti. 
     Türkiye'yi daha çağdaş ülke haline dönüştürecek, daha demokratik adımların atılması gerektiğini ifade eden Baydemir, şu görüşleri dile getirdi 
     ''Tahliye kararı, bir mağduriyetin ortadan kaldırılması kararıdır ve bu, Türkiye'nin kendi iç dinamiği içindeki toplumsal barış sürecine katkıda bulunacaktır. Türkiye'nin geçmişiyle yüzleşmesi, birtakım eksikliklerini kabul etmesi ve bunu telafi etme yoluna girmesi sürecini başlattı. Her yönüyle pozitif bir sürecin başlangıcındayız diye düşünüyorum.'' 
     
</TEXT>
</DOC>
