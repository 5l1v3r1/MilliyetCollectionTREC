<DOC>
<DOCNO> 213417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/guncel/gun20.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Sevgililer için bilet 
   Milli Piyango İdaresi, 14 Şubat Sevgililer Günü için 5 milyon adet "hemen kazan" bileti hazırladı. Toplam 155 milyar 330 milyon lira ikramiyenin dağıtılacağı "hemenkazan" biletlerinde 1 kişiye 100 milyar, 5 kişiye 50 milyar, 10 kişiye 5 milyar, 500 kişiye 200 milyon, 1500 kişiye 100 milyon, 10 bin kişiye 20 milyon, 50 bin kişiye 8 milyon, 250 bin kişiye 2 milyon, 1 milyon kişiye de 1 milyon lira ikramiye çıkacağı belirtildi. 
   
   Aşk tuzağıyla gasp 
   Zeyda" adıyla tanınan Arzu Dikkaya, birlikte olmak için anlaştığı E.Ö. ve M.C'yi bir yakınının evi olduğunu söyleyerek, Beyoğlu'ndaki bir sokağa götürdü. E.Ö. ve M.C., burada kendilerini polis olarak tanıtan üç kişi tarafından durduruldu. Üst araması bahanesiyle duvara yaslanan E.Ö. ve M.C.'nin üzerindeki para ve cep telefonlarını alan üç kişi, Dikkaya'yla kaçtı. Gözaltına alınan Dikkaya, tutuklanırken, kaçan üç kişinin ise arandığı belirtildi. 
   
   Hastanede sapık var 
   İzmir'de Türkan Özilhan Bornova Acil Yardım ve Travmatoloji Hastanesi, hasta ve refakatçilerin üzerindeki elbiselerini kesip tacizde bulunan sapık paniği yaşıyor. Olay, önceki gece annesinin refakatçiliğini yapan Ümmühan Ç.'nin polise başvurması üzerine ortaya çıktı. Ç. şunları anlattı "Gece hışırtıya uyandım. Eşofmanın arka tarafı kesilmişti ve vücudum görünüyordu. Bu sırada ranzanın yanına sinmiş bir erkek hızla kaçtı." Geçen pazar günü de uyuyan bir kadının bluzunun kesildiği ve tacize uğradığı saptandı. 
   
   RTÜK'ten Star'a ceza 
   Radyo ve Televizyon Üst Kurulu RTÜK , 16 - 17 Eylül 2003 tarihlerinde ekrana getirdiği maçların aralarında yaptığı yayınlarda 'haksız rekabete yol açılmamasına" ilişkin RTÜK Yasası'nın j bendini ihlal ettiği gerekçesiyle Star TV için verilen 3 kez program durdurma müeyyidesinin uygulanmasını kararlaştırdı. Flash TV ve Habertürk'e 1'er kez program durdurma cezası veren RTÜK ayrıca, CNBC ve " TGRT'ye de 1'er kez program durdurma müeyyidesi uygulanmasını kararlaştırdı. 
   
   Kaçamak öldürdü 
   Hollanda'dan, sevgilisi Aygül Tunçbeden'le buluşmak için bayramın 3. günü İstanbul'a gelen üç çocuk babası Memiş Ekinci 35 , otel odasında öldü. Tezgahtarlık yapan Tunçbeden ile Beylikdüzü'nde bir otele yerleşen Ekinci, sabah şiddetli baş ağrısıyla uyandı. Yardım istemek için resepsiyona inen Tunçbeden, odaya göndüğünde Ekinci'nin öldüğü anlaşıldı. Ekinci'nin aldığı viagra haplar nedeniyle kalp krizi geçirerek ölmüş olabileceği, ancak kesin nedenin otopsi sonucu anlaşılacağı bildirildi. 
   
   Sivas sanığı elde 
   Sivas'ta, 11 yıl önce 37 kişinin ölümüyle sonuçlanan Madımak Oteli yangını olayına karıştığı gerekçesiyle, hakkında kesinleşmiş 7 yıl 6 ay hapis cezası bulunan Ahmet Kaşkaya yakalandı. Gözaltına alınan Kaşkaya, çıkarıldığı Sivas Cumhuriyet Başsavcılığı'ndaki işlemlerinin tamamlanmasının ardından yoğun güvenlik önlemleri arasında adliyeye sevk edildi. H kim karşısına çıkarılan Kaşkaya, tutuklanarak, cezaevine gönderildi. 
   
   28 harfli isim soyad 
   AKP'li Nükhet Hotar Göksel'in başı isimleriyle dertte. Asıl ismi "Fatma Seniha Nükhet Hotar Göksel" olan Hotar, özellikle yazışmalarda çok zor durumda kalıyor. Hotar'ın kullanmadığı, ancak nüfus cüzdanında yazan iki ismi daha var. Fatma ve Seniha. Fatma'nın göbek, Seniha'nın babaannesinin, Nükhet'in kendi adı olduğunu söyleyen Hotar, evlendikten sonra da kendi soyadını, eşinin soyadı Göksel'le birlikte kullanmaya başladı. Hotar, "Her ismimin benim için ayrı değeri var. Kısaltmayı düşünmüyorum" diyor. 
   
</TEXT>
</DOC>
