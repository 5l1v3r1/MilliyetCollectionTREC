<DOC>
<DOCNO> 201597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/soneko13.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Şahin İmar Bankası'yla ilgili sorunu aşarız 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, ''İmar Bankasıyla ilgili tasarıyı Parlamentoya gönderdik. Beklentimiz, tasarının Parlamentodan bir an önce geçerek çıkmasıdır'' dedi. 
     Türk Sanayicileri ve İşadamları Derneği TÜSİAD Yüksek İstişare Konseyi YİK toplantısı Sheraton Oteli'nde başladı. 
     Toplantıya girerken bir gazetecinin İmar Bankası mudilerine yapılacak ödemeye yönelik sorusu üzerine Şahin, ''Eğer bir sorun varsa bu sorunu aşarız. Devlet olarak, hükümet olarak bizlerin taahhüdüdür'' yanıtını verdi. 
     Şahin, İmar Bankası mudilerine ödeme konusunda AK Partililerin önergeleri olduğunun hatırlatılması üzerine de şunları söyledi 
     ''İmar Bankasıyla ilgili tasarı sanıyorum önümüzdeki hafta çıkar. İlgili bakanlarla ve grup başkan vekilleriyle henüz görüşmedim. Bu toplantıdan sonra grup başkan vekilleriyle önümüzdeki haftanın programıyla ilgili bir görüşme var. Bugün arkadaşlarımızla görüşeceğiz bir sorun varsa bu sorunu aşarız.'' 
     
</TEXT>
</DOC>
