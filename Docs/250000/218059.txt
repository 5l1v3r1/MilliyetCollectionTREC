<DOC>
<DOCNO> 218059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sonspo35.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Villarreal 2 
</HEADLINE>
<TEXT>

     Galatasaray, UEFA Kupası 3. tur ilk maçında, İspanya'nın Villarreal takımı ile 2-2 berabere kaldı. 
     Stat Atatürk Olimpiyat Hakemler Stefano Farina xx, Vincenzo Mitro xx, Silvio Gemigrani xx İtalya 
     Galatasaray Mondragon xxx, Prates xx, Ömer xx, Orhan xx, Ergün x, Sabri xxx, Petre xx Dk. 75 Hasan xx , Volkan x Dk. 46 Ayhan xxx , Necati xx, Murat xx Dk. 46 Batista xx , Ümit xx Villarreal Reina xxx, Josico xx, Coloccini xx, Ballesteros xx, Arruabarrena xx, Javi Venta xxx, Roger xxx Verza , Battaglia xx, Victor xx Dk. 74 Pedro Marti x , Riquelme xx, Anderson xx Dk. 81 Tena x 
     Goller Dk. 6 Anderson, Dk. 22 Riquelme, Dk. 26 Murat, Dk. 51 Prates Sarı kartlar Dk. 25 Ballesteros, Dk. 41 Coloccini Villarreal , Dk. 36 Sabri, Dk. 41 Ümit, Dk. 80 Ayhan Galatasaray 
     Kırmızı kart Dk. 63 Ballesteros Villarreal 
     
     İlk yarı 

     Galatasaray mutlak galibiyet için çıktığı maçın ilk yarısında, kalesinde üst üste pozisyonlar gördü. Bu yarıda yediği iki golle adeta şok olan ve savunmasının verdiği açıklarla büyük tehlikeler yaşayan sarı-kırmızılılar, Murat'ın golüyle biraz da olsa ümitlendi. 
     6. dakikada Roger'in ara pasında topla buluşan Anderson, kaleci Mondragon ile karşı karşıya kaldığı pozisyonda, yerden vuruşla topu filelere gönderdi 0-1 
     20. dakikada Riquelme'nin pasında sol çaprazda topla buluşan Victor, ceza alanında Mondragon ile karşı karşıya kaldı. Bu futbolcu şut yerine çalım atmaya kalkınca Mondragon topa ayak koyarak tehlikeyi uzaklaştırdı. Yeniden gelişen konuk ekibin atağında, sağ çaprazda topu önünde bulan Roger'in şutunda meşin yuvaklak yan ağlarda kaldı. 
     22. dakikada Anderson'un pasında savunmanın arkasına sarkan Riquelme, Petre'ye müdahale şansı bırakmayarak topu Mondragon'un bacaklarının arasından filelere yolladı 0-2 
     23. dakikada Prates'in sağdan ortasında Ballesteros'tan seken topla buluşan Necati'nin kafa vuruşunda, meşin yuvarlak yandan auta çıktı. 
     26. dakikada Prates'in uzak mesafeden kullandığı vuruşta top kaleci Reina'nın göğsünden döndü. Murat altıpasta pozisyonu iyi takip ederek, savunmanın müdahalesine rağmen topu filelere gönderdi 1-2 
     30. dakikada sol çaprazda Coloccini'den topu kurtaran Ümit, ceza alanına girdiği anda topa vurmakta gecikince, ayak koyan Ballesteros tehlikeyi uzaklaştırdı. 
     34. dakikada Volkan'ın sağdan kullandığı korner atışında Orhan kafayı vurdu, top kaleci Reina'dan döndü. Orhan'ın, önünde bulduğu topa yaptığı vuruşta, savunma tehlikeyi uzaklaştırdı. 
     41. dakikada Riquelme topu ceza alanındaki Roger'in önüne bıraktı. Bu futbolcunun pasında Anderson, altıpasta kaleciyle karşı karşıya kaldı. Mondragon'dan dönen topu önünde bulan Brezilyalı oyuncu boş kaleye golü atamadı. 
     45. dakikada Villarreal bir gol pozisyonunu daha değerlendiremedi. Riquelme, Sabri'den kaptığı topu Ballesteros'a çıkardı. Bu futbolcu sağ çaprazdan ceza alanına girdi ve yerden sert bir şut çıkardı. Top Mondragon'dan döndü. 
     Maçın ilk yarısı konuk ekibin 2-1 üstünlüğüyle tamamlandı. 
     
     İkinci yarı 

     Karşılaşmanın ikinci yarısında Galatasaray ilk yarıya oranla daha organize ve baskılı bir futbol sergiledi. Bu yarıda konuk ekibe pozisyon vermeyen, Prates'in frikik golüyle de beraberliği yakalayan Galatasaray, istekli futboluna karşın galibiyete ulaşamadı. Sarı-kırmızılılar, 63. dakikada Ballesteros'un oyun dışı kalmasına rağmen, rövanş için bu avantajı iyi değerlendiremedi. 
     51. dakikada Galatasaray'ın ceza alanı dışından kazandığı serbest atışta, Ptates güzel vuruşla topu 90'a göndererek skora dengeyi getirdi 2-2 
     56. dakikada Javi Venta'nın sağdan ortasında, ceza alanında topla buluşan Anderson kafayı vurdu, ancak meşin yuvaklak yandan auta gitti. 
     62. dakikada Ayhan'ın pasında ceza alanında topa sahip olan Ümit'in bekletmeden vuruşunda, kaleci Reina uzanarak meşin yuvarlağı kornere çeldi. 
     64. dakikada Prates'in ceza alanı dışından kullandığı serbest atışta, top direğin yanından az farkla auta gitti. 
     65. dakikada Ayhan'ın arapasında topla ceza alanında buluşan Necati'nin sert şutunda, kaleci Reina topu kornere çeldi. 
     77. dakikada ceza alanını hemen önünde Orhan, topu Hasan'ın önüne bıraktı. Kaleci Reina, Hasan'ın aşırtma vuruşunda topu çelerek mutlak bir golü önledi. 
     Galatasaray karşılaşmanın son dakikalarında baskılı görünmesine karşın gol pozisyonu üretmekte zorlandı ve 2-2'lik sonuca razı oldu. 
     
</TEXT>
</DOC>
