<DOC>
<DOCNO> 244730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/soneko43.html </URL>
<DATE> 2004/06/02/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Mayıs ayı nakit dengesi 0.3 katrilyon lira fazla verdi... 
</HEADLINE>
<TEXT>

     Bu yılın Mayıs ayında Hazine nakit dengesi 0.3 katrilyon lira fazla verdi. 
     Hazine Müsteşarlığı Mayıs ayı ile yılın ilk 5 ayına ilişkin nakit gerçekleşmelerini açıkladı. 
     Buna göre Mayıs ayında nakit bazda toplam 11.5 katrilyon lira gelir elde edildi. Buna karşılık 5.8 katrilyon lira faiz dışı harcama yapılırken, 5.7 katrilyon lira faiz dışı fazla oluştu. 
     Aynı ayda 5.4 katrilyon lira faiz ödemesi gerçekleştirilirken, hazine nakit dengesi 0.3 katrilyon lira fazla verdi. 
     Söz konusu nakit fazlasıyla birlikte 1.9 katrilyon lira tutarındaki net borçlanma sonucu Hazine kasa banka hesaplarında yaklaşık olarak 2.2 katrilyon lira değişim meydana geldi. 
     
     5 AYDAKİ AÇIK 11.5 KATRİLYON LİRA 
     Yılın 5 ayını kapsayan dönemdeki nakit gerçekleşmelerine bakıldığında ise 42.8 katrilyon lira gelir elde edildi. Bunun 29.6 katrilyon lirası faiz dışı harcamaya giderken, 13.1 katrilyon lira faiz dışı fazla oluştu. Toplam 24.7 katrilyon lira faiz ödemesinden sonra hazine nakit dengesi 11.5 katrilyon lira açık verdi. 
     Bu gelişmeler sonunda, Ocak-Mayıs 2004 döneminde nakit açığı net borçlanmayla finanse edildi, aynı dönemde kasa banka hesaplarında 2.9 katrilyon lira değişim yaşandı. 
     
</TEXT>
</DOC>
