<DOC>
<DOCNO> 206362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sondun14.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucizevi şekilde kurtulan kadının ilk sözleri "Deprem mi oldu " 
</HEADLINE>
<TEXT>

     İran'daki depremde, 8 gün enkaz altında kaldıktan sonra dün kurtarılan 98 yaşındaki Şahrbanu Mazandarani, kendisini kurtaran görevlilerden çay istedikten sonra, ''Deprem mi oldu'' diye sordu. 
     Kızılhaç yetkilisi Denis McClean'a göre, enkaz altından çıkarılan Mazandarani, ''Çok üşüdüm. Lütfen elinizi başımın arkasına koyun. Bir bardak çay alabilir miyim '' dedi. Kendisine çay getirilen Mazandarani, ''Çok sıcak, yavaş yavaş içirin'' dedikten sonra, ''Deprem mi oldu '' diye sordu. 
     Norveçli Kızılhaç doktoru Paul Odberg de, Mazandarani'yi bir kadın görevlinin bulduğunu belirterek, ''Ellerinin enkazdan dışarı çıktığını görmüşler. Öldüğünü sanmışlar, cesedi çıkarmaya çalışırken hala hayatta olduğunu fark etmişler'' dedi. 
     Odberg, ''İyi ki ailesi depremden önce kadının yatağının yanına yiyecek koymuş. Biraz dinlenirse kendine gelecek. Sadece çok yorgun. Kendini iyi hissediyor, ancak ayakları kırıldığı için ayağa kalkamıyor'' diye konuştu. 
     Yaşlı kadının depremi hatırlamadığını belirten doktor, ''Yine de bize 2 oğlunun ve 2 torunun adlarını verdi. Kızılhaç onları bulmaya çalışıyor'' dedi. 
     
</TEXT>
</DOC>
