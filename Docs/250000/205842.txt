<DOC>
<DOCNO> 205842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur30.html </URL>
<DATE> 2004/12/31/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Alkollü sürücü, 3 kadını öldürdü 
</HEADLINE>
<TEXT>

     Yalova'nın Çiftlikköy İlçesi'nde, bir ticari araç karşıya geçmeye çalışan 3 kadına çarparak ölümlerine neden oldu. 
     Alınan bilgiye göre, Ünal Karaman yönetimindeki 41 D 2475 plakalı ticari araç, Yalova-Topçular Karayolu Çiftlikköy İlçesi sınırlarında bulunan Yalova Bölge Trafik Denetleme Şube Müdürlüğü binası önünde, karşıya geçmeye çalışan Habibe Akgün 51 , kızı Didem Akgün 33 ve Gönül Kemiksiz'e 61 çarptı. 
     Çarpmanın etkisiyle savrulan üç kadından Habibe Akgün ve Gönül Kemiksiz olay yerinde hayatını kaybetti. Kazada, ağır yaralanan Didem Akgün ise kaldırıldığı SSK Yalova Bölge Hastanesi'nde kurtarılamadı. 
     Alkol muayenesinde 65 promil alkollü olduğu belirlenen ve aracında poşete sarılı bira şişeleri bulunduğu öğrenilen sürücü Ünal Karaman'ın gözaltına alındığı, kazayla ilgili soruşturmanın sürdürüldüğü bildirildi. 
     
</TEXT>
</DOC>
