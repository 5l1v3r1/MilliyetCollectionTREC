<DOC>
<DOCNO> 227064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/spor/aspo.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞEMSİYE AÇILDI 
</HEADLINE>
<TEXT>

   Galatasaray'ın Başkanı Özhan Canaydın, kongrede söz verdiği gibi camiayı tek bir çatıda buluşturmak için kolları sıvadı. Canaydın, Mehmet Cansun ile görüşüp, projelerini birlikte hayata geçirmeyi teklif edecek 
      HALİL ÖZER 

   
   100. yıla özel 
   GALATASARAY Başkanı Özhan Canaydın, kongrede yarıştığı adaylara kulübün kapısını sonuna kadar açtı. 100. yılda camiayı tek bir çatı altında buluşturma sözü veren Canaydın'ın, kendi yönetimi dışındaki tüm projeleri de gündeme almaya hazırlandığı öğrenildi. Galatasaray Başkanı'nın önümüzdeki günlerde Mehmet Cansun ile bir araya gelip, ortak çalışmayı önereceği bildirildi. 
   
   Yönetime davet 
   CANAYDIN ve ekibi dün gece yapılan görev dağılımından sonra, bu operasyon için düğmeye bastı. Yeni yönetimin, Mehmet Cansun'u seçim öncesi hazırladığı projeleriyle birlikte toplantıya davet edeceği öğrenildi. Cansun'un da öneriye sıcak bakması durumunda, uygun görülen projeler hayata geçirilecek. Canaydın herkesle görüşmeye hazır olduğunun mesajını da verdi. 
   
   Transfere dev bütçe 
   GALATASARAY Yönetimi, 100. yıl için tüm imkanlarını seferber etme kararı aldı. Sarı - Kırmızılılar'ın, gelecek sezonun transferleri için ayırdığı paranın 30 milyon dolar olduğu öğrenildi. Bu arada yönetimin, 120 milyon dolarlık kredi için bir Alman firmasıyla anlaşma zemini aradığı, iki cephe arasındaki son görüşmenin bugün yapılacağı dile getirildi. 
   
   Galatasaray'da görev dağılımı yapıldı    SARI - Kırmızılılar'da yeni yönetim kurulu dün gece görev dağılımı yaptı. Üç saat süren toplantının ardından yapılan açıklamada görevlendirmeler şu şekilde oldu Özhan Canaydın Başkan , Ergun Gürsoy İkinci Başkan ve Futbol Şube Sorumlusu , Turgay Kıran Başkan Yardımcısı ve Basın Sözcüsü , Refik Arkan Mali İşlerden Sorumlu Başkan Yardımcısı , Şükrü Ergün Muhasip Üye , Derya Taşdelenler Veznedar , Cengiz Özyalçın Genel Sekreter , Üyeler Ahmet Özdoğan, Mehmet Helvacı, Niyazi Yelkencioğlu, Emel Çabukoğlu. 
   
   
</TEXT>
</DOC>
