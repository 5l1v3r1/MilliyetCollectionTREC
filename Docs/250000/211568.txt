<DOC>
<DOCNO> 211568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/ekonomi/eko09.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HM Bileşim Fuarcılık'tan imalat sektörü fuarları 
</HEADLINE>
<TEXT>

   EKONOMİ SERVİSİ 
   
   İmalat sektöründe yedi uzmanlık dalı Tüyap'ta düzenlenecek fuarlarda bir araya geliyor. HM Bileşim Fuarcılık tarafından düzenlenen World of Industry WIN 2004 Fuarları 11 - 14 Mart 2004'te Tüyap Beylikdüzü Fuar ve Kongre Merkezi'nde gerçekleştirilecek. 
   WIN 2004 Fuarları kapsamında 11. Endüstriyel Otomasyon Fuarı, 5. Enerji, Elektrik ve Elektronik Teknolojileri Fuarı, 9. Makine İmalatı ve Metal İşleme Teknolojileri Fuarı, 3. Taşıma Depolama, İstifleme ve Lojistik Fuarı, 4. Birleştirme, Kaynak ve Kesme Teknolojileri Fuarı, 3. Kimyasallar, Proses, Kalite ve Kontrol Teknolojileri Fuarı ve Akışkan Gücü Teknolojileri Fuarı düzenlenecek. 
   WIN 2004 kapsamında düzenlenecek 'Endüstriyel Etkinlikler Haftası'nda da bilgi paylaşımı imk nı sağlayacak etkinlikler gerçekleştirilecek. Almanya, Hollanda, Bulgaristan, Çek Cumhuriyeti, İtalya, Romanya, İspanya, Yunanistan ve Hindistan'dan katılımın sağlanacağı fuarda 650 firmanın yer alması ve ziyaretçi sayısının 75 bini bulması bekleniyor. 
   HM Bileşim Fuarcılık Genel Koordinatörü Nezih Kazankaya, yedi lider uzmanlık fuarının bir araya gelmesinden oluşacak sinerji ile imalat endüstrisinin dinamizmine hız kazandırmayı amaçladıklarını söyledi. 
   
   
</TEXT>
</DOC>
