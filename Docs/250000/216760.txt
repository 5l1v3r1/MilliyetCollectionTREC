<DOC>
<DOCNO> 216760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo01.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Ümit Karan, Berkant, Hasan, Batista kadroda yok... 
</HEADLINE>
<TEXT>

     Galatasaray, yarın Konyaspor ile yapacağı lig maçının hazırlıklarını tamamladı. 
     Sarı-kırmızılı ekip, Florya Metin Oktay Tesisleri'nde bu akşam basına kapalı çalıştı. Teknik direktör Fatih Terim yönetiminde, yağmur altında gerçekleştirilen antrenmana, milli takımlarından dönen Rumen oyuncular Bratu ve Petre'nin de katıldığı, tedavileri süren Hasan ve Batista'nın ise takımdan ayrı çalıştığı öğrenildi. 
     Bu arada, A Milli Takım'ın, Danimarka ile yaptığı özel maçta sakatlanan Orhan Ak'ın da özel çalışma yaptığı, ancak Konyaspor maçının kadrosuna alınan bu futbolcunun yarın forma giymesinin zor olduğu bildirildi. 
     Öte yandan, bugün öğle saatlerinde kampa giren sarı-kırmızılılarda, Konyaspor maçının 18 kişilik kadrosu da açıklandı. Sakat olan Hasan ve Batista'nın yanı sıra, Ümit Karan ve Berkant'ın da alınmadığı kadroda şu futbolcular yer alıyor 
     Mondragon, Ömer, Orhan, Hakan, Aykut, Eyüp, Bratu, Ayhan, Cihan, Volkan, Suat, Petre, Necati, Prates, Emrah, Sabri, Murat, Ergün. 
     
</TEXT>
</DOC>
