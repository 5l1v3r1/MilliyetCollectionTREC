<DOC>
<DOCNO> 235032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur34.html </URL>
<DATE> 2004/04/26/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Sabancı ailesine ikinci acı haber Vatani görevini yapan Cem Sabancı öldü 
</HEADLINE>
<TEXT>

     Sabancı Ailesi'nden Kaya Sabancı'nın oğlu Cem Sabancı, geçirdiği kalp krizi sonucu hayatını kaybetti. 
     Sabancı Holding'in kurucusu Hacı Ömer Sabancı'nın kardeşi Hacı Mehmet Sabancı'nın oğlu Kaya Sabancı'nın çocuğu olan Cem Sabancı 23 , döviz bedelli olarak vatani görevini yaptığı Burdur 58. Piyade Eğitim Alayı'nda arkadaşlarıyla sohbet ederken fenalaştı. 
     Kalp krizi geçirdiği belirlenen Sabancı, Burdur Devlet Hastanesi'nin ardından sevk edildiği Isparta'da hayatını kaybetti. 
     Sabancı'nın cenazesinin, 28 Nisan Çarşamba günü İstanbul'da Teşvikiye Camii'nde kılınacak cenaze namazının ardından Edirnekapı'daki aile mezarlığında toprağa verileceği öğrenildi. 
     
</TEXT>
</DOC>
