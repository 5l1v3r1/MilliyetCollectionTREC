<DOC>
<DOCNO> 227661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo07.html </URL>
<DATE> 2004/04/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
NBA... Pistons'da Mehmet Okur 19 Spurs'de Hidayet 14 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA 23. hafta mücadelesine, bu sabaha karşı yapılan 10 maçla devam edildi. 
     Merkez Grubu'nda 2. sırada yer alan Detroit Pistons, sahasında Los Angeles Clippers'ı yenerek, 75. maçında 48. galibiyetini elde etti. 
     Karşılaşmada ilk 5'te sahaya çıkarak 36 dakika forma giyen Mehmet Okur, 19 sayı, 6 ribaunt 3 savunma-3 hücum , 3 asist ve 1 top çalmayla oynadı. Okur, serbest atışlarda 4'de 3, 2 sayılık atışlarda da 13'de 8 isabet kaydetti. 
     Takımda Okur'un yanısıra Richard Hamilton, 28 sayı, 6 asist ve 6 top çalma, Chauncey Billups, 21 sayı ve 5 asist, Corliss Williamson da 14 sayıyla galibiyete katkıda bulunan diğer isimler oldu. 
     Los Angeles Clippers'da ise Elton Brand, 27 sayı, 10 ribaunt ve 7 asist, Keyon Dooling, 20 sayı ve 10 asist, Doug Overton da 16 sayı ve 5 ribauntla oynadı. 
     Geçen sezonun şampiyonu ve Ortabatı Grubu ikincisi San Antonio Spurs, sahasında Pasifik Grubu lideri Sacramento Kings'i farklı skorla yenerek, 75. maçında 50. galibiyetine ulaştı. 
     Karşılaşmada Spurs'de ilk 5'te sahaya çıkıp 25 dakika oynayan Hidayet Türkoğlu, bu sürede 14 sayı, 7 ribaunt 1 hücum-6 savunma , 1 asist ve 1 top çalma performansı gösterdi. Türkoğlu, serbest atışlarda 3'de 2, 2 sayılık atışlarda 5'de 3 ve 3 sayılık atışlarda da 5'de 2 isabet buldu. 
     Bu maçta evsahibi ekibi galibiyete taşıyan diğer isimler olarak 29 sayı ve 4 asistle Arjantinli forvet Emanuel Ginobili, 19 sayı, 7 ribaunt ve 4 blokla Tim Duncan, 16 sayıyla Bruce Bowen ve 12 sayı, 5 ribaunt ve 6 asistle de Fransız oyun kurucu Tony Parker dikkati çekti. 
     74. maçında 22. yenilgisini alan konuk ekipte ise Sırp forvet Predrag Stojakoviç, 19 sayı ve 6 ribaunt, Doug Christie 17 sayı, Mike Bibby, 14 sayı, 6 ribaunt ve 4 asist, Chris Webber, 14 sayı, 5 ribaunt ve 6 asist, Sırp pivot Vlade Divaç da 14 sayı ve 8 ribauntla oynamalarına karşın farklı skorlu yenilgiye engel olamadı. 
     Bu arada ligin en iyi galibiyet yüzdesine sahip ekibi konumundaki Merkez Grubu lideri Indiana Pacers, sahasında Milwakuee Bucks'ı 33 sayı farkla yenerek, 75. maçında 55. galibiyetini alırken, grup birinciliğini de garantiledi. 
     Öte yandan Atlantik Grubu sonuncusu Orlando Magic'in, sahasında Chicago Bulls'a farklı skorla yenildiği maçta, Magic'de Gürcü asıllı Türk vatandaşı Zaza Pachulia, forma giydiği 9 dakikada sayı kaydedemezken, 2 hücum ribaundu aldı ve 1 de top çaldı. 
     Lige, TSİ yarın sabaha karşı yapılacak Philadelphia 76'ers-Portland Trail Blazers, Dallas Mavericks-Sacramento Kings ve Los Angeles Lakers-Houston Rockets maçlarıyla devam edilecek. 
     NBA'de, günün maçlarında alınan sonuçlar şöyle 
     Boston Celtics 98 - Portland Trail Blazers 105. 
     Washington Wizards 99 - New Jersey 103 uzatmada . 
     Orlando Magic 91 - Chicago Bulls 109. 
     Indiana Pacers 111 - Milwaukee Bucks 78. 
     Atlanta Hawks 97 - Miami Heat 100. 
     Toronto Raptors 78 - Golden State Warriors 85. 
     Detroit Pistons 108 - Los Angeles Clippers 99. 
     Minnesota Timberwolves 90 - Seattle Supersonics 83. 
     San Antonio Spurs 107 - Sacramento Kings 89. 
     Utah Jazz 89 - New Orleans Hornets 76. 
     
</TEXT>
</DOC>
