<DOC>
<DOCNO> 234154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/soneko23.html </URL>
<DATE> 2004/04/23/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Konya'da doğalgaz için ilk kazma 8 Mayıs'ta vuruluyor... 
</HEADLINE>
<TEXT>

     Konya Ticaret Odası Başkanı KTO Hüseyin Üzülmez, kent merkezindeki konutlara doğalgaz verilebilmesi için ilk kazmanın 8 Mayıs'ta vurularak çalışmaların başlatılacağını söyledi. 
     Üzülmez, doğalgazın, organize sanayi bölgelerindeki fabrikalara verilmesinin ardından en kısa süre içinde konutlarda da kullanıma sunulacağını belirtti. 
     Bilgi işlem ve müşavirlik ihalelerinin ardından boru döşeme ihalesinin de geçtiğimiz günlerde bitirildiğini anlatan Üzülmez, ''Halen kent merkezinde yüzey ölçüm çalışmaları planlandığı gibi sürüyor. Boruların döşenmesine Mayıs ayının ikinci haftasından sonra başlanacağını tahmin ediyoruz. Mayıs ayından sonra da doğalgaz bazı konutlara ulaştırılacak'' dedi. 
     Konutlara verilecek doğalgaz için ilk kazmanın 8 Mayıs'ta Konya'da düzenlenecek törende vurulacağını belirten Üzülmez, şunları söyledi 
     ''Doğalgaz'ın sanayi tesislerinden sonra konutlarda da kullanılmaya başlamasıyla, hava kirliliğinin giderilmesi bir yana evlerde yaşam kalitesi artacak. Kent merkezinde doğalgaz borularının döşenmesi işlemi öncesinde 8 Mayıs'ta yapılacak törene, Enerji ve Tabi Kaynaklar Bakanı Hilmi Güler de katılacak.'' Üzülmez, konutların bir an önce doğalgaza kavuşması için tüm olanakları zorladıkları sözlerine ekledi. 
     
</TEXT>
</DOC>
