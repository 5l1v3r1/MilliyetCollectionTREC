<DOC>
<DOCNO> 226912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy24.html </URL>
<DATE> 2004/03/30/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Ege'de 5 eski bakan için seçim hüsranı... 
</HEADLINE>
<TEXT>

     Önceki hükümetlerde bakanlık yapmış 5 isim, 28 Mart seçimlerinde Ege'nin çeşitli yerlerinde girdikleri belediye başkanlığı yarışını kaybetti. 
     İzmir'de DYP büyükşehir belediye başkanı olarak seçime giren Yüksel Yalova, istediği sonucu alamadı. CHP'den Ahmet Piriştina İzmir'de yeniden seçilirken, eski devlet bakanlarından Yalova yüzde 2.74 oranında oy topladı. 
     Denizli'de DSP adayı olarak seçime giren eski Devlet Bakanı Mehmet Kocabatmaz, AK Parti adayı Nihat Zeybekçi karşısında seçimi kaybetti. 
     Eski devlet bakanlarından İsmail Özdağlar, memleketi olan Manisa'nın Demirci İlçesi'nde ANAP adayı olarak seçime girdi. Demirci'de AK Parti adayı Mithat Erşahin kazandı. 
     İzmir'in Tire İlçesi'nde CHP belediye başkan adayı olan eski bayındırlık ve iskan bakanlarından Halil Çulhaoğlu da seçimi kaybetti. Tire'de AK Parti adayı Mehmet Sıtkı İçelli belediye başkanı seçildi. 
     Denizli'nin Bozkurt İlçesi'nde de bir dönem enerji tabii kaynaklar bakanlığı yapan Muzaffer Arıcı DYP'den belediye başkan adayı oldu. Burada seçimi CHP adayı Saim Sadıç kazandı. 
     
</TEXT>
</DOC>
