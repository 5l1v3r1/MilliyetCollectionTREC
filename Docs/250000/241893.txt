<DOC>
<DOCNO> 241893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun01.html </URL>
<DATE> 2004/05/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kuzey Kore'nin kaçırdığı Japonların aileleri ülkelerine dönebilecek... 
</HEADLINE>
<TEXT>

     Kuzey Kore ajanları tarafından yıllar önce kaçırılan Japonlarının ailelerinin ülkelerine dönebilecekleri bildirildi. 
     Kyodo haber ajansına göre, Japonya Başbakanı Juniçiro Koizumi ile görüşen Kuzey Kore lideri Kim Jong-il, Kuzey Kore ajanları tarafından yıllar önce kaçırılan Japonların yakınlarının Japonya'ya dönebileceğini söyledi. 
     Japon NHK televizyonu da, 5 Japon çocuğunun bugün ülkelerine dönebileceğini bildirdi. 
     Televizyon, kaçırılan ve daha sonra Japonya'ya dönen bir kadınla evli olan eski Amerikan askeri Charles Robert Jenkins ve iki çocuğunun durumununsa daha sonra değerlendirileceğini bildirdi. 
     Kuzey Kore, 2 yıl önce, 1970'lerde ve 1980'lerde 13 Japon vatandaşını kaçırdığını ve bunlardan 8'inin öldüğünü açıklamış, kalan 5 Japon'un yanlarında aileleri olmadan Japonya'ya dönmelerine izin vermişti. Japonya, o zamandan bu yana geride kalan 7 çocuk ve 1 erkeğin serbest bırakılması için Kuzey Kore'ye baskı yapıyordu. 
     Koizumi'nin bugün öğleden sonra görüşmenin sonuçlarına ilişkin bir açıklama yapması bekleniyor. 
     
</TEXT>
</DOC>
