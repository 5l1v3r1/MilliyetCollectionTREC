<DOC>
<DOCNO> 226750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/tv/ekran.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK mü vurdu, senaryo mu 
</HEADLINE>
<TEXT>

   "Kurtlar Vadisi"nde Çakır'ın ölmesi gündeme gelince tartışmalar başladı Çakır baskılar sonucu mu vuruldu, yoksa senaryo gereği mi 
      HABER ANALİZ 

   
   Oktay Kaynarca'nın canlandırdığı Çakır, "Kurtlar Vadisi"nin yayınlanan son bölümünde ağır yaralandı. Çakır'ın kaç bölüm daha hayatta kalacağı konusu bir muamma. Senaryo ekibi "doktorlar kurtarabilir mi ", "Şimdi ölmesi diziyi zedeler mi " gibi konuları enine boyuna değerlendiriyor. Ama onların söylediği bir şey var "bizim dizimizde kahramanlar ölebilir". 
   
   "Çakır bir gün mutlaka ölecekti" 
   Bu arada basında Çakır'ın öldürülmesinde RTÜK'ün de payı olduğunu iddia eden haberler çıktı. Haberlerde Çakır tiplemesinin izleyiciyi mafyaya özendirdiği, bu nedenle gelen baskılar sonucu RTÜK'ün senaryoda değişiklik yapılmasını istediği iddia edildi. Böylece, "mafya babası olmaya özenmeyin, sonunuz böyle olur" mesajını halka iletildiği de belirtildi. 
   İçişleri Bakanlığı ve Emniyet'in uzun süredir dizinin bütününe tepkisi var. Bu tepki sadece "mafya" ile ilgili mi, yoksa dizinin "derin devleti" işlemesi ile ilgili mi tartışılır... 
   "Kurtlar Vadisi"nin danışmanı Soner Yalçın "Senaryonun başından beri Çakır bir gün ölecekti. İşi bitince kalemi kırılması gereken bir tipti. Oktay Kaynarca çok iyi bir oyunculuk sergiledi. Ve izleyici onu sevdi. Ama biz bu hayatı anlatıyorsak, tetikçi bir kişinin sonunun böyle olması kaçınılmaz" diyor. Yani, Kaynarca belki de bu başarısı ile senaryoyu bir süre daha oyaladı denilebilir. Yalçın "Bu dizi bir bütün. Tüm karakterler önemli ve birbirinden üstün değil. Bir karakter sevildi diye ayakta tutmak bize aykırı" dedi ve Çakır'ın öldürülmesinde RTÜK'ün herhangi bir etkisinin olmadığının altını çizdi. 
   RTÜK Başkanı Fatih Karaca da bu dizi ile ilgili bir uyarı cezası verdiklerini ama senaryosuna ima yoluyla dahi olsa müdhale etmelerinin söz konusu olmadığını söyledi. 
   
   
   Nefise kaçırılıyor    "SULTAN Makamı"nda Nefise hastalanınca Arif, arkadaşlarını çağırır. Mahalleli para toplar ve bakılması için atı bir çiftliğe gönderir. Ancak adamlar Nefise'yi alıp kaçmıştır. 
   KANAL D 22.00 
   
   
   Reklamın perde arkası    GÜNEŞ Tulga bu haftaki "Pack Shot"ta İbrahim Kutluay ve Demet Şener'in oynadıkları "Cola Turka reklam filmi"ni ele alıyor. İkili, çekimde yaşadıkları ilginç olayları anlatacak. 
   TV8 21.00 
   
   

   Bir türlü bırakamayanlar    Kİmİ siyaseti, kimi müziği, kimi de mankenliği defalarca bırakacağını söyledi ve hep geri döndü. "beşN birK", Bülent Ecevit, Deniz Baykal, Adnan Şenses, Deniz Akkaya'nın neden gidip gidip geri geldiklerini ele alıyor. 
   CNN TÜRK 21.00 
   
   
</TEXT>
</DOC>
