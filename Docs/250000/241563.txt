<DOC>
<DOCNO> 241563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/siyaset/siy03.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den Baykal'a telefon 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer'in, CHP Genel Başkanı Deniz Baykal'ı telefonla arayarak, Hürriyet gazetesinde yayımlanan "Yurttaş Sezer'in CHP Görüşü" başlıklı yazıda ifade edilenlerin doğru olmadığını kaydettiği bildirildi. CHP Genel Başkanlığı'ndan dün yapılan açıklamada, Sezer'in duyduğu üzüntüyü ilettiği belirtildi. Sezer'in, gerçekle ilişkisi olmayan bu tür yazıların önemsenmemesini istediği kaydedildi. Hürriyet yazarı Yalçın Doğan, önceki günkü yazısında Sezer'in özel sohbetlerinde şu sözleri sarf ettiğini iddia etmişti "Baykal ne yazık ki, başarılı değil. CHP olması gereken yerden, bulunması gereken konumdan uzak. Bu da büyük ölçüde Baykal'dan kaynaklanıyor." 


</TEXT>
</DOC>
