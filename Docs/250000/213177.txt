<DOC>
<DOCNO> 213177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/guncel/gun05.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatile gitmek iyiydi de 
</HEADLINE>
<TEXT>

   Bayram tatilcileri, Abant gişelerinde uzun araç kuyrukları oluşturdu. Topçular - Eskihisar iskelelerinde de araçlar feribot için kuyruktaydı 
      DHA 
   
   Vatandaşların bayram tatili dönüşü yine çileli oldu. Ankara - İstanbul yolunda yoğunluk yaşandı. Abant Gişeleri'nde uzun araç konvoyları oluştu. Karayolları görevlileri, biletlerini sürücülere elden vererek işlemleri hızlandırdı. 
   
   Ekipler görevde 
   Bolu Bölge Trafik İstasyonu ekipleri de trafiği by - pass yaparak tatilcileri Abant Gişeleri'nden önceki Paşaköy Gişeleri'ne yönlendirdi. 
   Vatandaşlar, "Bayram tatili dönüşü olduğu için yollar kalabalık. Daha fazla beklemediğimiz için memnunuz" dediler. 
   
   Sabırsızlar Körfez'i dolaştı 
   İzmir, Bursa yönünden gelen tatilcilerin İstanbul'a geçişte kullandığı Topçular - Eskihisar hattındaki feribot seferi sayısı artırılmasına rağmen Yalova'da da yoğunluk yaşandı. 
   İskelede uzun kuyruklar oluşurken, beklemek istemeyen bazı sürüceler İzmit Körfezi'ni dolaşmayı tercih etti. 
   
   
   
</TEXT>
</DOC>
