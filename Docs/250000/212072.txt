<DOC>
<DOCNO> 212072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/siyaset/siy03.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye her giden etkileniyor' 
</HEADLINE>
<TEXT>

      
   ABD GEZİSİNDEN NOTLAR 
   Ankara'ya resmi ziyaret yapma isteğini davet beklemeden kendisi ileten Bush, "Türkiye'ye gidenler müthiş etkileniyor. Öve öve bitiremiyorlar. Güzelliklerini ben de görmek istiyorum" dedi. 
   Görüşmeden sonra yenilen çalışma yemeği sırasında enerji konuları tartışıldı. Bush, Türkiye'nin enerji üretiminin ne kadarının hidroelektrik olduğunu sordu ve "Yüzde 80" yanıtını alınca şaşırdı. 
   
   ABD'nin 'çocuk' talebi 
   ABD'nin Türkiye'den talebi ise, annesi ABD'li, babası Türk olan bir çocuğun geleceğine ilişkindi. ABD'li yetkililer, bu çocuğun ABD'ye iadesini ve AKP hükümetinin buna aracı olmasını resmen talep etti. ABD'li kaynaklara göre, annesinden alınarak Türkiye'ye götürülen çocuğun annesiyle birlikte ABD'de ikamet etmesi uluslararası hukukun bir gereği. Türk yetkililer, konuyla ilgilenme sözü verdi. 
   Erdoğan, Cumhuriyetçi yönetime yakınlığıyla bilinen American Enterprise Institute AEI adlı fikir kuruluşunda bir konuşma yaptı. Erdoğan'ı katılımcılara tanıtan AEI'nın yöneticilerinden Richard Perle, "Ben Turgut Özal'ı da böyle bir konferansta tanıtmıştım. Ama o zaman kendisi başbakandı sonra cumhurbaşkanı oldu. Türkiye bize böyle sağlam başbakanlar göndermeye devam ettiği sürece ben de onları memnuniyetle tanıtmaya devam edeceğim" dedi. Perle'ün bu sözleri, "Karanlıklar Prensi" diyen tanınan muhafazak r politikacının, Erdoğan'ı cumhurbaşkanlığına layık gördüğü espirilerine yol açtı. 
   
   
</TEXT>
</DOC>
