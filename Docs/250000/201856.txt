<DOC>
<DOCNO> 201856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sonspo12.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor- Beşiktaş maçından notlar... 
</HEADLINE>
<TEXT>

     Birinci Süper Futbol Ligi'nde deplasmanda Akçaabat Sebatspor ile karşılaşan Beşiktaş'ta, sakatlıkları bulunan 3 oyuncu maç kadrosunda yer almadı. 
     Beşiktaş Teknik Direktörü Mircea Lucescu, sakatlığı bulunan Sergen ve İlhan'ın yanısıra Trabzon'a getirdiği, ancak sakatlığı düzelmeyen Pancu'ya 18 kişilik maç karddosunda görev vermedi. Lucescu, forvette İlhan ile Pancu'nun yokluğunda ilk kez Ahmet Hassan ve Sinan ikilisini oynattı. 
     Lucescu, sol kanatta İbrahim'i yedek kulubesinde oturturken bu oyuncunun yerine Serdar'a, savunmada ise Emre'nin yerine Ahmet Yıldırım'a ilk 11'de görev verdi. 
     
     TARAFTAR İLGİSİZDİ 
     Akçaabat Sebatspor ile Beşiktaş maçına her iki takım taraftarları da fazla ilgi göstermedi. 
     Hüseyin Avni Aker Stadı tribünlerinde büyük boşluklar gözlenirken, Akçaabat Sebatspor'u yaklaşık 5 bin taraftar, konuk Beşiktaşı da 100'e yakın taraftar destekledi. 
     Bu arada Beşiktaş Kulübü Başkanı Serdar Bilgili, Trabzon deplasmanına gelmedi. 
     2 takım arasında yapılan PAF Ligi maçını, Akçaabat Sebatspor 2-1 kazandı. 
     
</TEXT>
</DOC>
