<DOC>
<DOCNO> 248701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko23.html </URL>
<DATE> 2004/06/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Megane II üretimi 1 milyonu aştı... 
</HEADLINE>
<TEXT>

     Renault Megane II ailesinin üretiminin 1 milyon adedi aştığı bildirildi. 
     Renault'tan yapılan açıklamaya göre, 2002 yılının sonlarında satışa sunulan Megane II ailesinin üretimi, ''1 milyon'' barajını geride bıraktı. 
     Bu başarıya ürün ticarileştikten 20 ay sonra ulaşıldığına dikkat çekilen açıklamada, şunlar kaydedildi 
     ''Megane II, 2003 yılından itibaren Batı Avrupa'da en çok satılan otomobil ünvanını alarak kendi hedeflerini aştı. 
     Megane II ailesinin üretildiği 3 fabrikadan biri olan Bursa Oyak Renault Otomobil Fabrikası'nda ise 2003 yılının Mart ayında üretim onayı alındıktan sonra 2003 yılı toplamında 46 bin adet, 2004 yılında Mayıs ayı sonuna kadar 48 bin 500 adet Megane II Sedan üretildi. Bursa Fabrikası 2004 yılı toplamında 124 bin adet Megane II Sedan üretmeyi hedefliyor.'' Açıklamada, Megane I'in bir milyon barajına satışa sunulduktan 24 ay sonra ulaştığı ve yedi yılda toplam 4,7 milyon adet satıldığı hatırlatıldı. 

     
</TEXT>
</DOC>
