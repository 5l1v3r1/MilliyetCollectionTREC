<DOC>
<DOCNO> 243789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/soneko04.html </URL>
<DATE> 2004/05/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hurda araç tartışması... Aygün Kümesteki kazınız geldi. Hadi yolun beni 
</HEADLINE>
<TEXT>

     Gelirler Genel Müdür Vekili Osman Arıoğlu, hurda araçtaki özel tüketim vergisi indiriminin devlete güven açısından bir sorun yaratmayacağını belirterek, ''Piyasa kendi içinde tedbirini bulur. Tüccarlar da basiretli tüccar gibi davranmalı'' dedi. 
     Hesap Uzmanları Kurulu'nun kuruluşunun 59'uncu kuruluş yıldönümü nedeniyle dün akşam Hilton Oteli'nde düzenlenen kokteylde, Arıoğlu ile Ankara Ticaret Odası ATO Başkanı Sinan Aygün, hurda araç indirimini tartıştı. 
     ''İşte kümesteki kazınız geldi. Hadi yolun beni'' diyerek Arıoğlu'nun yanına gelen Aygün'e, Gelirler Genel Müdür Vekili de, ''Sizden bir hayli tüy çıkar'' şeklinde espri yaptı. 
     Gelirler Genel Müdür Vekili ile ATO Başkanı Aygün arasında daha sonra şu diyalog yaşandı 
     Aygün Hurda indirimi konusunda her an dava açabilirim. Büyük sıkıntı var. Adam arabayı almış, sıraya girmiş. Bu sırada gelen ÖTV düzenlemesi ile mağdur olmuş. Elimde 75 kişinin belgesi var. 
     Arıoğlu Biz 1 gün sonra yürürlüğe koymak istedik. O gün insanlar işini yapabilirdi. 
     Aygün Yapamazlardı. Arabalarda sıra var. 1 günde ne olacak Çok mağdur durumda insanlar. 
     Arıoğlu Ama hurda indirimine ilişkin düzenlemede Bakanlar Kurulu'nun mevcut rakamı yüzde 50'ye kadar indirebileceği hükmü vardı zaten. 
     
     İTHALAT ÇOK ARTTI 
     Aygün Adam devlete inanmış. Araba alıyor. Piyasa öyle açıldı ki. Şimdi siparişleri iptal ediyorlar. 
     Arıoğlu İthalat çok arttı. Hükümet de böyle bir tedbir düşündü. Öyle iddia edildiği gibi yabancı sermaye de bunun için gelmemezlik etmez. Zaten bu düzenleme yıl sonunda bitiyordu. 
     Aygün Şimdi Mahkemeye gideceğim. Nasıl olsa ben bu tür davaları kazanıyorum. Böyle bir şey yapıyorsunuz, sektörün de haberi yok. Bu düzenlemenin uygulanma süresini 3 ay sonraya bıraksanız. 
     Arıoğlu O olmaz. Bu kararlar, sektörlerle tartışılarak alınacak kararlar da değil. Devlete güven açısından da bir sorun yok. Yıl sonunda zaten bitiyordu. Ayrıca Bakanlar Kurulu'nun indirme yetkisi vardı. Tüccarlar, basiretli tüccar gibi davranmalı. Basiretli davranan tüccar ihtiyatlı hareket eder. 
     
     FİRMALAR FARKI YÜKLENECEĞİZ DİYOR 
     Aygün Hurda indirimi, 31 Aralık 2004'e kadar geçerli değil miydi Bu şekilde ilan edilmemiş miydi 
     Arıoğlu Yeni düzenleme gizlice, ani bir baskınla yapılmış bir şey değil ki. Bakanlar Kurulu'nun yetkisi vardı. İthalat artmıştı. 
     Aygün Benim için daha iyi. Bütün ithalatı yasaklayın bari. Bu konuda da dava açarsak ortalık karışacak. Elimde 75 faks var. Adam arabayı almak için her işlemi yapmış elinde belgesi var. Ama araba 30 Haziran'da teslim edilecek. Şimdi ona ek maliyet çıkarttınız. Adam devletine güvenemeyecek mi Koskoca Maliye Bakanı, Gelirler Genel Müdürü Uygulama 31 Aralık 2004'de sona erecek diyor. Bir sabah kalkıyorsun herşey değişmiş. Vatandaşı mahvettiniz. 
     Arıoğlu Firmalar, vergi farkını biz yükleneceğiz diyorlar. O yüzden bizden vergi dairelerini bu hafta açık tutmamızı istediler. Ayrıca piyasa kendi içinde tedbirini bulur. Burada varolan bir yetki kullanılmıştır. 
     Yeni vergi düzenlemelerimiz de olacak. 
     Aygün Vergi paketi geliyor. Ama İdare Mahkemesi orada. 
     
     VERGİ BARIŞI 
     Bu arada Gelirler Genel Müdür Vekili Arıoğlu, Aygün ile diyalogunu izleyen basın mensuplarının vergi barışı ile ilgili soruları üzerine, vergi barışında başlangıçta öngördükleri toplam hedefin aşıldığını söyledi. 
     Arıoğlu, Türkiye'de bir daha vergi barışı olmayacağını yinelerken, ATO Başkanı Aygün de, ''Bir daha vergi barışı gelirse inanın ben de hiç vergi ödemem. Nasıl olsa affediliyor derim'' diye konuştu. 
     Maliyeyi kayıt dışı ve vergi kaçağı konusunda da duyarsız davranmakla itham eden ATO Başkanı, ''Vergi kaçağı konusunda bir rapor hazırladık. Ne müsteşar, ne genel müdür, ne de defterdar aradı. Bekledim arasınlar diye. İnsan merak eder, bunda nasıl örnekler var diye. Ama arayan soran olmadı. Bunlar sadece kümesteki kazlara yükleniyor. Yıl 1986, nüfus 50 milyon, kaz sayısı 2 milyon. yıl 2004, nüfus 70 milyon. Kaz sayısı 1 milyon 800 bin'' açıklamasında bulundu. 
     
</TEXT>
</DOC>
