<DOC>
<DOCNO> 230009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur16.html </URL>
<DATE> 2004/04/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Beklenen soru yanıtını buldu... Süleyman Çakır öldü... 
</HEADLINE>
<TEXT>

     Haftalardır Türkiye'nin gündemine oturan "Çakır ölecek mi " sorusu cevasını buldu. Kurtlar Vadisi dizisinin Oktay Kaynarca tarafından canlandırılan Süleyman Çakır karakteri dün akşam yayınlanan bölümde öldü. 
     Geçtiğimiz günlerde çeşitli yayın organlarında, Çakır karakterinin halka kötü örnek olduğu ve mafyaya özendirdiği gerekçesiyle RTÜK'ün baskısıyla dizi senaryosundan çıkarılacağı yer almıştı. Yeraltı dünyasının ünlü isimlerinden Alaattin Çakıcı da Çakır karakterinin kendi ismi ile birlikte anılmasından rahatsız olduğunu açıklamış, "O ben değilim" demişti. 
     Çakır'ın ölüp ölmeyeceği hakkında beklenen yanıt dün akşamki bölümde yanıtını buldu. 5 kurşunla vurulan Süleyman Çakır, ameliyat masasında kalbinin durması sonucu öldü. 
     Kurtlar Vadisi daha önce de RTÜK tarafından uzun sürelerle vahşet boyutuna varan şiddet görüntülerine yer verilmesi ve Türkçe'nin kötü kullanılması konusunda uyarı almıştı. 
     Dizi de Çakır'ı başarıyla oynayan Oktay Kaynarca yaptığı açıklamada Çakır'ın ölüm sahnesinde çok duygulandığını ve gözyaşlarını tutumadığını söylemişti. 

     
</TEXT>
</DOC>
