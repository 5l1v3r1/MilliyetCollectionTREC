<DOC>
<DOCNO> 225655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/ekonomi/eko06.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci dalga eşlere icra 
</HEADLINE>
<TEXT>

   TMSF, Bank Ekspres ve Egebank'a icra başlattı. Egebank'ın eski genel müdürünün eşi üzerine kayıtlı olan taşınmaz Fon adına tescil ettirildi 
   ANKARA Milliyet 
   
   Tasarruf Mevduatı Sigorta Fonu TMSF Uzan Grubu'ndan sonra banka batıranlara karşı ikinci dalga operasyonunu fiilen başlattı. Egebank'ın eski bir genel müdürünün eşi adına kayıtlı bir taşınmaz ile Bank Ekspres'in 22 taşınmazına el konuldu. TMSF'nin 23 Mart tarihli toplantısında alınan kararla ilk defa banka batıranların ikinci derece akrabalarının malları borca mahsuben Fon bünyesine katıldı. TMSF yetkilileri, "Bundan sonra banka batıranların ilişkili olduğunu düşündüğümüz birinci ve ikinci derecedeki bütün akrabalarının malvarlıklarına gideceğiz" dedi. 
   TMSF, Bank Ekspres ve Egebank bağlantılı taşınmazların devralınan zararlara mahsuben Fon adına tescil ettirilmesi kararını yazılı açıklamayla duyurdu. 
   Açıklamada borçluların malvarlıklarına yönelik el koyma operasyonlarının devam edeceği belirtilirken "TMSF alacaklarının kısa sürede tahsilini teminen Fon'a borçlu gruplarla ilgili bu yöndeki işlemler kararlılıkla devam ettirilecektir" denildi. 
   
   TMSF ilk defa yaptı 
   TMSF banka batıranların akrabalarının mallarına hortumcularla mücadele yasası olarak bilinen 5020 sayılı yasayla değiştirilen bankalar yasasının 15'inci maddesinin 7'inci fıkrasına dayanarak el koydu. Yeni yasa sayesinde TMSF banka kaynağının kullanılması şartını aramadan banka batıranların yakınlarının mallarına el koyma imk nına kavuştu. 
   
   
</TEXT>
</DOC>
