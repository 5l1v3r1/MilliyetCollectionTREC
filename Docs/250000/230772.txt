<DOC>
<DOCNO> 230772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonyas21.html </URL>
<DATE> 2004/04/12/ </DATE>
<TIME> 19.13 </TIME>
<AUTHOR>  </AUTHOR>
<HEADLINE>
Çorlu Devlet Hastanesi'degözalt ına alındı 
</HEADLINE>
<TEXT>

     Çorum Devlet Hastanesi'nde görevli çocuk doktoru, ''bıçak parası'' aldığı iddiasıyla gözaltına alındı. 
     Edinilen bilgiye göre, 10 yaşındaki çocuğu apandisit olan M.K ameliyat için Irak asıllı Op. Dr. Mehmet Yasin M'ye başvurdu. Hastayı muayene eden doktor, çocuğu ameliyat edeceğini ancak masrafı olacağını belirterek baba M.K'dan ''bıçak parası'' istedi. 
     Doktorun teklifini kabul eden M.K, parayı çocuğun ameliyatından sonra verebileceğini söyledi. Ameliyat sonrası doktor hakkında Cumhuriyet Savcılığı'na suç duyurusunda bulunan M.K, öğle saatlerinde Dr. Mehmet Yasin M'nin muayenehanesine giderek ''bıçak parasını'' teslim etti. Cumhuriyet savcısının talimatı ile harekete geçen polis, Dr. Mehmet Yasin M'nin bürosunda daha önceden seri numaraları alınmış paraları ele geçirdi. 
     Gözaltına alınan Dr. Mehmet Yasin M, savcılıktaki ifadesinin ardından serbest bırakıldı. 
     Dr. Mehmet Yasin M'nin, 2001 yılında da ameliyat edeceği bebeğin ailesinden ''bıçak parası'' alırken suçüstü yakalandığı ve tutuklanarak Çorum Cezaevi'ne gönderildiği öğrenildi. 
     
</TEXT>
</DOC>
