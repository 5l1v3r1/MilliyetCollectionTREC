<DOC>
<DOCNO> 236982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur04.html </URL>
<DATE> 2004/05/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Maltepe'de "fuhuş minibüsü" operasyonu .. 
</HEADLINE>
<TEXT>

     Maltepe'de fuhuş amacıyla kullanıldığı öne sürülen minibüsteki 3'ü kadın 6 kişi gözaltına alındı. 
     AA muhabirinin aldığı bilgiye göre, Kadıköy Göztepe'de uygulama yapan polis ekiplerinin ''dur'' ihtarına uymayarak kaçan 34 UA 9147 plakalı minibüs, takibe alındı. 
     E-5 Karayolu'nda kontrolleri artıran Maltepe İlçe Emniyet Müdürlüğü ekipleri, aracı Maltepe Köprüsü altında durdurdu. 
     Yapılan kontrolde minibüsün fuhuş amacıyla kullanıldığını belirleyen polis, araç şoförü A.Ü. ile T.K, A.Ö, A.B, C.K. ve H.Ç'yi gözaltına aldı. 
     Gözaltına alınanlardan T.K. adlı kadının aracın sahibi olduğu ve fuhuş yapılmasını organize ettiği, A.Ö. ve A.B'nin hayat kadını, C.K. ile H.Ç'nin ise müşteri olduğu öğrenildi. 
     Yaklaşık 7 ay önce Kadıköy'de bir otobüste fuhuş yaptırdığı iddiasıyla gözaltına alınan T.K'nın, son 10 günde aynı suçtan birkaç kez yakalandığı belirtildi. 
     
</TEXT>
</DOC>
