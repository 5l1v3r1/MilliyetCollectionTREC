<DOC>
<DOCNO> 235476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/yasam/yas03.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyetsiz sürücü aşırı hız kurbanı 
</HEADLINE>
<TEXT>


Ataköy'de 17 yaşındaki Erdemirler yönetimindeki araç, aşırı hız yüzünden takla atarak, karşı şeritten gelen bir otomobilin üstüne düştü 1 ölü, 5 yaralı 

MUSTAFA KURTARAN İstanbul 

İstabul Bakırköy'de Ataköy Sahil Kennedy Caddesi üzerinde önceki gün 23.00 sıralarında babasına ait otomobille Eminönü'nden Atatürk Havalimanı istikametine giden ehliyetsiz sürücü Murat Erdemirler 17 , aşırı hız sonucu Ataköy Motelleri önünde direksiyon h kimiyetini kaybetti. 

Refüje çıktı 
Refüje çıkan ve bir ağacı deviren otomobil takla atarak, karşı yönden gelen Suphi Elbistan'ın kullandığı aracın üzerine düştü. 
Kazada, otomobillerinden itfaiye ekiplerince kurtarılan iki sürücüden Erdemirler, hastaneye götürülürken öldü. 
Erdemirler'in otomobilinden çıkarılan arkadaşları Gökhan Kahraman, Ömer Faruk Doğan, Özlem Yılmaz, Hilal Köse ve diğer otomobilde bulunan Murat Açıkalın, çevre hastanelere kaldırıldılar. 
Yaralılardan Doğan'ın durumunun ciddi olduğu, diğerlerinin ise hayati tehlikelerinin bulunmadığı bildirildi. 


</TEXT>
</DOC>
