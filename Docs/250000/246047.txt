<DOC>
<DOCNO> 246047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sontur11.html </URL>
<DATE> 2004/06/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Av dönemine ilişkin usul ve esaslar belirlendi... 
</HEADLINE>
<TEXT>

     Av sezonu, 7 Ağustos Cumartesi günü başlayacak ve 27 Şubat'ta sona erecek. Avcılar çarşamba, cumartesi, pazar ve resmi tatil günlerinde avlanabilecekler. 
     Çevre ve Orman Bakanlığı 2004-2005 Av Dönemi Merkez Av Komisyonu MAK kararına ilişkin sirküler, Resmi Gazete'nin bugünkü sayısında yayımlandı. 
     Buna göre, bakanlıkça koruma altına alınan hayvanları avlamak, ölü ya da canlı bulundurmak ve nakletmek yasaklandı. 
     Koruma altına alınan memelilerden yaban keçisi, çengelboynuzlu dağ keçisi, karaca, ayı, kızıl geyik, yaban koyunu ve Anadolu yaban koyununun bakanlıkça belirlenen avlaklarda envanter çalışmaları veya avlanma planlarına göre belirlenen kotalar dahilinde av turizmine arz edilmesine bakanlık yetkili olacak. 
     MAK tarafından il ve ilçe mülki sınırları içinde koruma altına alınan ve avlanması bu yıl yasak olan hayvanlar ile bölgeleri şöyle 
     ''İç Anadolu Bölgesi'nde Ankara'da kılkuyruk ördek, Afyon'da tilki ve keklik, Karaman'da yaban tavşanı, Kırıkkale ve Niğde'de tilki, Batı Karadeniz Bölgesi'nde Bartın'da yabani tavşan ve keklik, Düzce'de tilki, Kastamonu'da keklik, Sinop'ta yabani tavşan, Zonguldak'ta yabani tavşan ve kılkuyruk ördek, Marmara Bölgesi'nde Bilecik'te tilki İstanbul, Kırklareli, Kocaeli ve Yalova'da keklik, Orta ve Doğu Karadeniz bölgelerinde Ordu'da tilki, çakal, yabani tavşan, Rize'de tilki, çakal, Samsun'da yabani tavşan, keklik, Tokat'ta tilki, keklik, Trabzon'da tilki, yabani tavşan, Ege Bölgesi'nde, İzmir'de çakal, Akdeniz Bölgesi'nde Isparta'da tilki, çakal ve keklik, Hatay'da keklik, Doğu ve Güneydoğu Anadolu bölgelerinde Adıyaman'da tilki, Ardahan'da tilki, Batman'da yabani tavşan, keklik, Bingöl'de yabani tavşan, Gaziantep'te kıkırlık, Kars'ta tilki, Malatya'da tilki ve keklik, Siirt'te keklik.'' 
     
     AVLANMASI SERBEST OLAN HAYVANLAR 
     Avlanmasına MAK'ca izin verilen kuşlar ve memelilerin avının serbest olduğu yerler ve avlanma süreleri de şöyle 
     7 Ağustos 2004-30 Ocak 2005 tarihleri arasında bıldırcın, kaya güvercini, tahtalı ve üveyik, 
     9 Ekim 2004-30 Ocak 2005 Kum kekliği, kınalı keklik ve kaya kekliği, 
     9 Ekim 2004-27 Şubat 2005 Sakarmeke, sakarca kazı, yeşilbaş, bozördek, fiyu, kirik Çamurcun , macar ördeği, tepeli patka, kılkuyruk ördek, karabaş patka, elmabaş patka, karaördek, çıkrıkçın, altıngöz, karatavuk, çulluk, küçüksu çulluğu ve su çulluğu bekasin , 
     7 Ağustos 2004-27 Şubat 2005 Alakarga, küçük karga, ekin kargası, karaleş kargası, leş kargası, saksağan ile sadece atmacacılık sertifikası sahibi kişilerin gaço olarak avlanmalarına izin verilen serçe avı, 
     9 Ekim 2004-30 Ocak 2005 Yaban tavşanı, ada tavşanı, tilki, kaya sansarı, ağaç sansarı ve kuyruksüren, 
     7 Ağustos 2004-27 Şubat 2005 Yabandomuzu ve çakal, 
     Av hayvanları, izin verilen süreler dışında avlanmayacak. 
     Av hayvanları, izin verilen süreler içinde sadece çarşamba, cumartesi, pazar ve resmi tatil günlerinde avlanabilecek. 
     
     AVLANMA LİMİTLERİ 
     Av hayvanlarının avcı başına bir av günü için avlanma miktarları, türler itibariyle şöyle belirlendi 
     ''Bıldırcın 12 adet, üveyik ve güvercin tahtalı, kaya güvercini 8'er adet, kınalı keklik, kum kekliği ve kaya kekliği toplam 2 adet, sakarmeke, yabankazı sakarcakazı 4'er adet, kılkuyruk bir adetten fazla olmamak üzere yeşilbaş, bozördek, fiyu, kirik, macar ördeği, tepeli patka, karabaş patka, elmabaş patka, çıkrıkçın, karaördek ve altıngöz toplam 4 adet, çulluk orman çulluğu ve küçüksu çulluğu toplam 5 adet, su çulluğu 1 adet, karatavuk 8 adet, alakarga 5 adet, küçükkarga, ekinkargası, karaleş kargası ve leş kargası toplam 15 adet, saksağan 15 adet, serçe atmacacılık sertifikası sahibi kişiler yılda toplam 2 adet, yabani tavşan 1 adet, ada tavşanı, sansar kaya sansarı, ağaç sansarı 2'şer adet, yabandomuzu 1 adet, yabandomuzu sürekçi hariç, 10 kişiye kadar avcının katıldığı bir sürek avında toplam avcı sayısı kadar avcı sayısı kadar, yabandomuzu sürekçi hariç 10 kişiden fazla avcının katıldığı bir sürek avında toplam 10 adet, çakal, tilki ve suyruksüren 3'er adet.'' Avlanmasına belli sürelerde izin verilen yaban domuzunun sürek avı avlanma esasları da belirlendi. 
     Av hayvanlarının yaşam ortamlarını ve beslenmelerini olumsuz etkileyecek hava şartlarının yaşanması veya orman yangını gibi olağanüstü koşulların oluşması halinde, bakanlık, avlanmayı kısmen veya tamamen yasaklayabilecek ve gerektiğinde yeniden açabilecek. 
     Avcılar, av sezonu ve av günleri dışında avlaklarda açıkta kılıfsız tüfekle dolaşamayacak. Av köpekleri, sahipsiz olarak avlaklarda başıboş bırakılamayacak. Yaban domuzu sürek avı, en fazla 15 avcı ve 20 sürekçi ile yapılabilecek. Avlanma izni, devlet ormanlarında üretim, yangın ve silvikültürel faaliyetler gibi nedenlerle ormanlara giriş çıkışın hükümet, valilik veya Orman Genel Müdürlüğü'nce yasaklandığı sürelerde geçerli olmayacak. 
     Değişik bölgelere ava giden avcılardan özel avlak olarak ayrılmış ve tescil edilmiş avlaklar dışındaki sahalarda özel şahıslar, kooperatifler, muhtarlıklar veya mülki amirlikler, avlak kirası veya yardım adı altında para isteyemeyecekler. 
     Avcılık belgesi ve avlanma izni almadan tazı, sertifikalı av atmacası ve ok-yay ile avlanmak yasak olacak. 1994-1995 av mevsiminde bir defaya özgü olmak üzere genel müdürlükçe verilen atmacaların sahiplerinin sertifikaları geçersiz kabul edilecek. 
     
     AVDA KULLANILMASI YASAKLANAN MALZEMELER 
     Öte yandan, avda kullanılması yasaklanan malzemeler şöyle 
     - Otomatik, yarı otomatik pompalı ve benzeri yivsiz av tüfekleri, havalı tüfek ve tabancalar - Her türlü zehirler, - Hayvan sesi çıkaran kaset ve av hayvanını yanıltıcı her türlü elektronik cihazlar, - Her türlü kapan, olta, ilmek, ağ, ökse, alaca, kafes ve tuzaklar, her türlü projektörler ve fenerler, - Avlaklarda ulaşmak üzere kullanılması hariç kar motosikleti ve helikopter, - Baraj gölü, tabii göller, denizler, lagünler, nehirler, bataklıklar ve sazlıklarda her türlü motorlu teknelerle avlanmak, - Canlı mühre ve çığırtkanları, - Gece atışları için kullanılan hedefi gösteren veya elektronik olarak hedefi büyülten nişan alma aletleri, - Yivli av tüfeklerini kuş avında kullanmak.'' Yaban hayatını koruma ve geliştirme sahalarında, tabiatı koruma ve tabiat parkı alanları, milli park ile özel çevre koruma bölgeleri sınırları dahilinde avlanılmayacak. Atmacacılık kültürünün doğaya zarar vermeyecek şekilde sürdürülmesi amacıyla ulusal ve uluslararası mevzuat dikkate alınarak atmacacıların eğitilmesi, sertifika verilmesi, atmacaların muhafazası ve bulundurma limitleri, doğaya bırakılması ile ilgili esas ve usuller de belirlendi. 
     
</TEXT>
</DOC>
