<DOC>
<DOCNO> 226172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur12.html </URL>
<DATE> 2004/03/27/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Adana Büyükşehir Belediyesi'ne taraftar saldırısı .. 
</HEADLINE>
<TEXT>

     Adana Büyükşehir Belediyesi'nin hizmet binasına, bir spor kulübünün taraftarlarınca taşlı sopalı saldırıda bulunulduğu iddia edildi. 
     Büyükşehir Belediyesi Basın Bürosu'nca yapılan yazılı açıklamada, Belediye binası önünde toplanan ve kendilerini Adana Demirspor taraftarı ''Şimşekler'' grubu olarak tanıtan gruptakilerin taş ve sopalarla Belediye'nin camlarını tahrip ettiği belirtildi. 
     Engellemek isteyen özel güvenlik görevlileriyle vatandaşların da tartaklandığı ifade edilen açıklamada, şunlar kaydedildi 
     ''Çirkin saldırının amacının ne olduğunu, kimler tarafından yaptırıldığını tüm Adanalı biliyor. Politize olmuş grubun yaptığı, ne spor ahlakına yakışır ne de insanlığa. Adanalı en iyi yanıtı verecektir.'' 
     
</TEXT>
</DOC>
