<DOC>
<DOCNO> 216227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun43.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanderbiyev'in öldürülmesi... 
</HEADLINE>
<TEXT>

     -YANDARBİYEV'İN ÖLDÜRÜLMESİ... 
     Katar, Çeçenistan'ın eski Cumhurbaşkanı Selimhan Yandarbiyev'in öldürülmesiyle ilgili olarak iki şüphelinin tutuklandığını açıkladı. 
     Katar İçişleri Bakanlığı'ndan bir yetkili, devlet haber ajansına yaptığı açıklamada, şüphelilerin sorgulandıklarını söyledi. 
     Yetkili, ayrıntılı bilgi vermekten kaçındı. 
     Yandarbiyev, Cuma günü Katar'ın başkenti Doha'da, içinde bulunduğu aracının infilak etmesi sonucu ölmüştü. 
     Doha'da, 3 yıldan uzun bir süredir sürgün hayatı yaşayan ve 2001 yılından bu yana İnterpol'ün arananlar listesinde bulunan Yandarbiyev'in, Usame Bin Ladin'in terör ağı El Kaide ile ilişkisi olduğu düşünülüyordu. 
     Rusya, Katar'dan, Dağıstan'daki çatışmalara karıştığı ve kanlı saldırılarla ilgisi bulunduğu gerekçesiyle Yandarbiyev'in iadesini istiyordu. 
     
</TEXT>
</DOC>
