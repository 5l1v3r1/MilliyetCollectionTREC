<DOC>
<DOCNO> 212217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sonspo07.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız, Japonya yolcusu mu 
</HEADLINE>
<TEXT>

     Japon gazeteleri, bugün Japonya Ligi'nin büyük harcamalar yapan Vissel Kobe takımının, İlhan Mansız'ı almak istediğini yazdı. 
     Nikkan Sports'a göre, 2002 Dünya Kupası'nda çeyrek final karşılaşmasında Senegal'e attığı "altın gol" ile Türkiye'nin yarı finale çıkmasını sağlayan Beşiktaşlı 28 yaşındaki forvet İlhan Mansız, şartlarda anlaşmaya varılmasının ardından önümüzdeki günlerde Kobe forması giyebilir. 
     Mansız'ın Güney Kore ve Japonya'da düzenlenen Dünya Kupası sırasında, en az İngiltere Milli Takımı'nın kaptanı David Beckham kadar popüler olduğu Japonya'da büyük bir hayran kitlesi var. 
     Mansız'ın Kobe'ye imza atması, Japonya'nın en büyük internet alışveriş mağazası olan "Rakuten Ichiba"yi yöneten Crimson Group tarafından alınmasının ardından nakit akışı sağlayan kulüp için büyük bir başarı olacak. 
     
</TEXT>
</DOC>
