<DOC>
<DOCNO> 239041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko20.html </URL>
<DATE> 2004/05/11/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 199 puanlık artışla tamamladı... 
</HEADLINE>
<TEXT>

     Özellikle döviz piyasasındaki harekete bağlı olarak düşüş eğilime dönen borsa, Merkez bankasının doğrudan satış müdahalesini olumlu olarak algıladı ve yönünü yukarıya çevirdi. Seansın ilk yarısı 335 puanlık artışla geçerken, Başbakan Erdoğan'ın yaptığı sert açıklamalar sırasında piyasaya satış geldi. 
     İMKB Bileşik Endeksi 1. seansta, dünkü 2. seans kapanışına göre 199.25 puan artışla, 17,006.96 puandan kapandı. 
     Dün 16,807.71 puandan kapanan İMKB Ulusal 100 Endeksi, 1. seansa, 89.13 puan kayıpla, 16,718.58 puandan başladı. İlk yarıyı yükselerek 17,143.46 puandan geçen endeks, seans içinde en düşük 16,573.12, en yüksek 17,170.63 puanı gördü. 
     Seans sonunda mali endeks 265.51 puan artışla 22,957.56 puana, sanayi endeksi 139.73 puan artışla 15,451.74 puana, hizmetler endeksi 154.51 puan artışla 9,500.71 puana yükseldi. 
     Böylece, önceki kapanışa göre, mali grup hisseler ortalama yüzde 1.17, sanayi grubu hisseler ortalama yüzde 0.91, hizmet grubu hisseler ortalama yüzde 1.65 değer kazandı. 
     1. seansta işlem gören toplam 309 hisse senedinden 181'i değer kazandı, 71 hisse senedi değer kaybetti, 57 hissenin fiyatında değişiklik olmadı. 
     Seansta, 446 trilyon 485 milyar 484 milyon liralık işlem hacmi oluştu. 
     1. seansta, Doğan Holding, Yapı Kredi Bankası, Garanti Bankası, İş Bankası C ve Koç Holding en yoğun işlem gören hisseler oldu. 
     
</TEXT>
</DOC>
