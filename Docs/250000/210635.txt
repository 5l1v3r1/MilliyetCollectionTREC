<DOC>
<DOCNO> 210635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun23.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Romalılar yıllar sonra kar gördüler... 
</HEADLINE>
<TEXT>

     İtalya'da tüm Çizme'yi etkisi altına alan soğuk hava dalgasıyla birlikte, Romalılar da yıllar sonra başkentte kar yağışına tanık oldular. 
     İtalya'da son 24 saat içinde hava sıcaklığında hızlı bir düşüş görülürken, başkentte de 1985'ten bu yana ilk kez kar taneciklerinin uçuştuğu görüldü. 
     İtalya'nın kuzeyinde kutupları aratmayan bir soğuk hava etkili oluyor. Ülkenin güneyindeyse kar yağışı sürüyor. 
     Friuli Venezia Giulia bölgesinde, ısı rekor düzeyde düştü. Udine'ye bağlı Tarvisio'da, hava sıcaklığı eksi 17 olarak kaydedildi. Güneydeki Calabria bölgesinde de, bazı yörelerde hava sıcaklığının eksi 15'e kadar indiğine dikkat çekildi. 
     İtalya'nın çeşitli bölgelerinde, kar ve soğuk hava nedeniyle okullar tatil edildi. 
     
</TEXT>
</DOC>
