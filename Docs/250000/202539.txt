<DOC>
<DOCNO> 202539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo33.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Bursa'da... Bilet fiyatları açıklandı... 
</HEADLINE>
<TEXT>

     Galatasaray, Türkiye Kupası 2. Kademe maçında yarın Türk Telekomspor ile yapacağı maç için Bursa'ya geldi. 
     İstanbulspor maçında çıkan olaylar nedeniyle PFDK tarafından sahası bir maç kapatılan sarı-kırmızılar, deniz otobüsüyle İstanbul'dan Mudanya İlçesi'ne geçti. 
     Mudanya'dan karayoluyla Bursa'ya gelen sarı-kırmızılılar, Holiday Inn Hotel'de kampa girerek, maç saatini beklemeye başladı. 
     Galatasaray'da kart cezalısı Frank De Boer, sakatlıkları süren Hakan Şükür ve Mondragon ile Bülent, Abdullah, Hakan Ünsal, Baliç, Lukunku ve Arif, teknik direktör Fatih Terim tarafından Bursa'ya getirilmedi. 
     
     BİLET FİYATLARI BELLİ OLDU 

     Galatasaray'ın cezası nedeniyle Bursa'da yapılacak Galatasaray-Türk Telekomspor Türkiye Kupası 2. kademe maçının bilet fiyatları belirlendi. 
     Bursa Atatürk Stadı'nda, yarın akşam saat 18.30'da başlayacak maçın biletleri, stat gişeleri ve Bursastore mağazalarından sabah 11.00'den itibaren satışa sunulacak. 
     Bilet fiyatları şöyle 
     Vip A ve B Tribün........... 15.000.000 Lira. 
     Kapalı Numaralı............. 6.000.000 Lira. 
     Maraton Numaralı............ 5.000.000 Lira. 
     Maraton Numarasız........... 3.000.000 Lira. 
     Kapalı Kale Arkası.......... 4.000.000 Lira. 
     Açık Kale Arkası............ 3.000.000 Lira. 
     
</TEXT>
</DOC>
