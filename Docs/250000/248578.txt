<DOC>
<DOCNO> 248578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/guncel/gun03.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Göksu perişan oldu 
</HEADLINE>
<TEXT>


İzmir Valisi Göksü, dün gün boyu Piriştina ailesini teselli etmeye çalıştı 

İZMİR DHA 

Ahmet Piriştina'nın ölüm haberini Kemalpaşa'nın Ulucak Köyü'nde yapılan karne töreni dönüşünde alan İzmir Valisi Yusuf Ziya Göksu bütün programını iptal ederek Piriştina'nın hayatını kaybettiği Bostanlı'daki belediye lojmanına gitti. 
Cenazenin evden alınmasına kadar burada kalan Göksu, ardından makamına döndü. Önceki gün akşam üzeri Mine Piriştina'yı Alsancak'taki evinde ziyaret eden Göksu, dün sabah da CHP Genel Başkanı Deniz Baykal ile yaptığı görüşmenin ardından yine aileyi ziyaret etti ve cenaze töreni hakkında bilgi verdi. İzmir Valisi Yusuf Ziya Göksu, dün de gün boyu Piriştina ailesini ziyaret ederek gelişmelerle ilgili bilgi aktardı. Valilikte yapılan cenaze töreniyle ilgili toplantının ardından Alsancak'taki eve gelen Göksu "Gerçekten İzmir kan ağlıyor. Allah acısını unutturmasın. İnşallah şanına yaraşır bir cenaze töreni düzenleyeceğiz" dedi. 
Göksu en zor olayın, eşini ve çocuklarını teselli etmek olduğunu ifade ederek "Eşi ve evlatları kuşkusuz büyük depresyonda. Biz de teselli etmeye çalışıyoruz" diye konuştu. 


</TEXT>
</DOC>
