<DOC>
<DOCNO> 240719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonsiy14.html </URL>
<DATE> 2004/05/17/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Sezer, Blair'i rötarlı kabul etti 
</HEADLINE>
<TEXT>

     Cumhurbaşkanı Ahmet Necdet Sezer, randevusuna yaklaşık 10 dakika geç kalan İngiltere Başbakanı Tony Blair'ı Çankaya Köşkü'nde kabul etti. 
     Çankaya Köşkü'ndeki kabulde, Başbakan Yardımcısı ve Dışişleri Bakanı Abdullah Gül ve Devlet Bakanı Kürşad Tüzmen yer aldı. Görüşmede ayrıca Dışişleri Bakanlığı Müsteşar Yardımcısı Volkan Bozkır, İngiltere'nin Ankara Büyükelçisi Peter Westmacott ve Türkiye'nin Londra Büyükelçisi Akın Alptuna da hazır bulundular. 
     Blair'ın ziyareti nedeniyle çevrede yoğun güvenlik önlemleri alınması dikkat çekti. 
     Tony Blair'ın günlük çalışma ziyareti şeklinde planlanan Ankara gezisi her yıl iki ülke arasında yapılması öngörülen üst temasların ilki olarak değerlendiriliyor. 
     
</TEXT>
</DOC>
