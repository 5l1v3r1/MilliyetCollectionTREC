<DOC>
<DOCNO> 242735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo27.html </URL>
<DATE> 2004/05/25/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Demirören'in aday üyeleri adaylıklarından feragat ettiklerini bildirdiler 
</HEADLINE>
<TEXT>

     Beşiktaş Kulübü'nde kongreye doğru başkan adaylarının çalışmaları yoğunlaşarak sürerken, Yıldırım Demirören'in yönetim kurulu için belirlediği aday adayları, listesine son şeklini verme konusunda Demirören'in önünü açabilmek için aday adaylıklarından feragat ettiklerini bildirdiler. 
     Aralarında Kıvanç Oktay, Sinan Vardar, Reha Muhtar, Berkan Gocay, Deniz Erda, Erhan Kamışlı, Hakan Kalkavan, Latif Ayaz'ın da bulunduğu 35 kişi, Yıldırım Demirören'e gönderdikleri yazılı açıklamada, şunları kaydettiler 
     ''Beşiktaş Kulübü'nün yönetimi ile ilgili son listeyi hazırlayacağınızı biliyoruz. Listenizi hazırlarken sadece Beşiktaş'ı düşüneceğinizi bilmemize rağmen, özgür iradenizi ve tüm tasarruf haklarınızı daha olumlu kullanabilmeniz adına, büyük Beşiktaş camiasının menfaatlerini düşünerek, bugünden itibaren aday adaylığımızdan feragat ederek, kayıtsız şartsız sizin işaret buyuracağınız her türlü görevde ve ortamda, önce Beşiktaş, sonra sizin yanınızda olduğumuzu bildiririz.'' Açıklamada, ''Bizler için en büyük onur, önce Beşiktaşlı olmaktır. Hiçbir mevki, hiçbir makam, Beşiktaşlı olmaktan daha önemli değildir'' denildi. 
     
</TEXT>
</DOC>
