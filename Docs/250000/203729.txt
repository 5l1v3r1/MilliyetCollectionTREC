<DOC>
<DOCNO> 203729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/soneko34.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış ticartte süper rekor... 
</HEADLINE>
<TEXT>

     Türkiye, bu yılın Ekim ayında 4 milyar 693.4 milyon dolarlık ihracatı ile aylık rekor kırarken, bir ayda hemen hemen 1981 yılının tamamındaki kadar ihracat yapmış oldu. 
     1981 yılının tamamında 4 milyar 702.9 milyon dolar ihracat yapılırken, bu yıl Ekim'de, aylık ihracat buna yaklaşmış oldu. Yetkililer, bazı belgelerin gümrüklerden geç ulaşması nedeniyle, Ekim ayı ihracat rakamlarında bir miktar daha artış olabileceğini bildirdiler. 
     Türkiye İhracatçılar Meclisi TİM kayıtlarına göre, Ekim ayı ihracat kayıt rakamları 4 milyar 955 milyon dolara ulaşmıştı. 
     Ekim'deki 6 milyar 588 milyon dolarlık ithalat, 11 milyar 281.4 milyon dolarlık dış ticaret hacmi de, dış ticaret açısından rekor niteliğinde. 
     Türkiye'nin 1980 yılındaki ithalatı 7 milyar 909 milyon dolar, dış ticaret hacmi de 10 milyar 819 milyon dolardı. Türkiye, Ekim'de 11.3 milyar dolarlık ticaret hacmi ile 1980'deki ticaret hacmini aşmış, 1981 yılındaki 13.6 milyar dolarlık ticaret hacmine yaklaşmış oldu. 
     Ekim ayı itibariyle Türkiye'nin dış ticaret hacmi, 93 milyar 887.9 milyon dolara ulaşırken, 17 milyar 2.7 milyon dolarlık dış açık, Türkiye'nin 1993'teki yıllık ihracatından fazla, 1994'teki ihracatına ise yakın miktarda. Türkiye, 1993'te 15.3 milyar dolar, 1994'te de 18.1 milyar dolarlık ihracat yapmıştı. 
     TÜrkiye'nin bu yılki toplam ihracat rakamının, 47 milyar doları aşması bekleniyor. 
     
</TEXT>
</DOC>
