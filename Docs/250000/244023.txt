<DOC>
<DOCNO> 244023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sontur10.html </URL>
<DATE> 2004/05/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Hasta kardeşlerine hergün 18 km yürüyerek yemek taşıyor... 
</HEADLINE>
<TEXT>

     Adapazarı'nın merkeze bağlı İkizce Müslüm Köyü'nde yaşayan Hakan Sert 33 , şizofren hastası 3 kardeşine, her gün 18 kilometre uzaklıktan yemek taşıyor. 
     Hakan Sert, kardeşleri Gökhan 25 , Özkan 25 ile ablası İlknur Vural'ın 35 şizofren hastası olduğunu, onlara bakmak için mücadele ettiğini söyledi. 
     Sert, babasının 8 yıl önce aileyi bırakıp gittiğini, annesinin 4 yıl önce vefat ettiğini ablasının ise hastalandıktan sonra eşi tarafından terk edildiğini belirten Sert, şöyle konuştu 
     ''Kardeşlerim bazen evden gidiyor, onları bir şekilde bulup eve getiriyorum. Maddi gücüm yok ama onlara sahip çıkmaya çalışıyorum. Yağmurlu günlerde topladığım salyangozları satarak geçiniyorum. Evde yemek yapamadığımız için Adapazarı Büyükşehir Belediyesi Aşevi'nden yemek alıyorum. Köyden 18 kilometre uzaklıkta bulunan kent merkezine her gün giderek yemek getiriyorum.'' Kent merkezine gidemediği günlerde aç kaldıklarını ifade eden Hakan Sert, zaman zaman köydeki yakınlarının da yemek getirdiğini söyledi. 
     
</TEXT>
</DOC>
