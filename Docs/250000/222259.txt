<DOC>
<DOCNO> 222259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonspo02.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Werder Bremen zirvede tek başına, Bayern the end 
</HEADLINE>
<TEXT>

     Bundesliga'da lider Werder Bremen, Köln'ü 3-2 yenerken, liderin en yakın takipçisi Bayern Münih sahasında Hansa Rostock engeline takıldı. 
     Bremen ekibi, Köln karşısında 16'da Micoud, 37 ve 43'te Ailton ile 3-0 öne geçerken, 57'de Schröder ile 70'de Lottner skoru tayin eden golleri attı. Köln'de Mustafa Doğan 90 dakika oynadı. Bremen ekibi bu sonuçla puanını 58'e yükseltti ve Bayern Münih ile arasındaki puan farkını 9'a çıkardı. 
     
     Bayern lige de havlu attı 

     Şampiyonlar Ligi’nde Real Madrid’e elenen B.Münih bir darbe Bundesliga’da aldı. Kırmızı-Beyazlılar 2-0 öne geçtiği maçta H.Rostock ile 3-3 berabere kalıp, lider W.Bremen’in 9 puan gerisine düştü. 
     Alman Ligi’nin son şampiyonu Bayern Münih, bu sezon büyük hayal kırıklığı yaşatmaya devam ediyor. Sezona lig, kupa ve Avrupa’da şampiyonluk parolasıyla başlayan Kırmızı-Beyazlılar tüm hedeflerinin uzağında kaldı. Kupada Aachen’a, Şampiyonlar Ligi’nde Real Madrid’e elenen Bayern dün de evinde Hansa Rostock önünde 3-3’lük şok bir beraberlik alıp, lige havlu attı. Jeremies, S.Cruz ile öne geçen ev sahibi Max, Arvidsson ve Rasmussen’in gollerine engel olamayınca 3-2 geriye düştü. Makaay ise skoru ilan etti. 
     Volkan Ünlü ve Hamit Altıntop'un 90 dakika forma giydiği maçta Schalke, Frankfurt'a 3-0 yenildi. 
     Diğer sonuçlar Bayer Leverkusen-Wolfsburg 4-2, Hamburg-Hertha Berlin 2-0, Freiburg-Borussia Dortmund 2-2, Hannover-Kaiserslautern 0-1. 
     
</TEXT>
</DOC>
