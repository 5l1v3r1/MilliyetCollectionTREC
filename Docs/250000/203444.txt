<DOC>
<DOCNO> 203444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/guncel/gun03.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis ifadelerdeki teröristlerin peşinde 
</HEADLINE>
<TEXT>

   Emniyet ve istihbarat birimleri, eski ifadelerde adı geçen ve terör kamplarında eğitildikleri belirlenen Türkleri yakalamak için geniş çaplı operasyon başlattı 
      TOLGA ŞARDAN Ankara 
   
   İstanbul'daki saldırıların ardından yurt genelindeki yasadışı grupları ortaya çıkarmaya çalışan emniyet ve istihbarat birimleri, Afganistan'la Pakistan'daki terör kamplarında eğitim aldığı belirlenen Türkler'in peşine düştü. 
   "Yasir" kod adlı intihar eylemcisi Feridun Uğurlu'nun bir süre Afganistan'da kaldığının geçen yılki İmamlar Birliği operasyonunda ortaya çıkması üzerine polis eski ifadeler üzerinde yoğunlaştı. İstanbul polisi, eski ifadelerde adı geçen kişileri yakalayıp yeni grupların varlığını ortaya çıkarmak ve olası eylemlerin önünü kesmek için çalışmaya başladı. 
   Polisin peşine düştüğü bazı isimlerin kod adları şöyle 
   Enes 21 - 22 yaşında, zayıf yapılı, siyah saçlı, sakallı, hafif kambur. İstanbul'da tekstilci. Afganistan'ın Host kentindeki kampta görüldü. 
   Ömer Faruk 30 - 35 yaşlarında, sakallı, zayıf yapılı, kumral, İstanbullu. 
   Ebu Bekir 20 yaşlarında, normal yapılı, sakallı, sarışın. 
   Numan 30 yaşlarında, zayıf, sakallı, esmer tenli, siyah saçlı, siyah gözlü, İstanbullu. 
   Cendel 18 - 20 yaşlarında, zayıf yapılı, beyaz tenli, siyah gür ve dalgalı saçlı. 
   Yusuf 22 yaşlarında, esmer, siyah saçlı, sakallı. 
   Abdülhalim Şişman, 30 - 35 yaşlarında, beyaz tenli, kumral saçlı, çekik gözlü. Kamplarda fıkıh ve ilmi konularda ders verir. 
   Ebu Ubeyd 26 yaşlarında, iri yapılı, gür saçlı, bek r. Kamplarda spor ve temel eğitim verir. 
   Sait Kamplara Bursa'dan gitti. Şişman, saçları dökük, gözlüklü, sakallı, 30 yaşlarında. 
   Muhammet Bursa'dan kampa gitti. Uzun boylu, gözlüklü, beyaz tenli, hafif sakallı. 
   
   Afganistan'da eğitildiler 
   Muhammet Salih Uzakdoğu sporlarıyla uğraşıyor. Etine dolgun, kumral, 30 yaşlarında, Bursa'dan kampa gitti. 
   Salih Evli. İstanbul Bağcılar'da ikamet eder. Anadolu'ya toptan gümüş pazarlaması yapar. 25 yaşlarında, zayıf, siyah kısa saçlı. 
   Hamza Sakaryalı. Evli, 27 yaşlarında, düzgün şiveli, beyaz tenli, seyrek sakallı. Afganistan'daki askeri kampa gitti. 
   Talha Bolu veya Sakaryalı. 45 yaşlarında, zayıf, esmer, hafif gür sakallı, düzgün şiveli. Afganistan'daki askeri kampa gitti. 
   Mahmut Öğretmen. 40 - 45 yaşlarında, orta boylu, dolgun vücutlu, sarışın, sakallı. Nereli olduğu belli değil. 
   Ebu Şeyma 30 yaşlarında, normal yapılı. İstanbul'da ikamet eder. Pakistan'da görüldü. 
   Usame Vanlı. 20 yaşlarında, kumral, sakalsız, hafif sivri çeneli. 
   
   
   
</TEXT>
</DOC>
