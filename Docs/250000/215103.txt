<DOC>
<DOCNO> 215103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/yasam/yas06.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Son durak Mahmutbey gişeleri 
</HEADLINE>
<TEXT>

      MEHMET DEMİRKAYA 
   
   Uzun aralıklarla da olsa, zaman zaman yağan kar İstanbullular'ı şaşkına çevirir ama dün sabahki görüntüler bir başkaydı. 
   Tipinin en etkili olduğu yerlerden biri İstanbul - Edirne uluslararası otoyolunun kimi bölümleri kar tutmazken, kimi yerlerde kar bir metreyi buluyordu. Üstelik kar temizleme makinasının yolun bir tarafına yığdığı karlar bazı sürücülere tuzak kuruyordu. Özellikle de yağışın yoğunlaşıp görüşün bir metrenin altına düştüğü anlarda. 
   Yol kenarlarında terk edilmiş araçları birer birer geride bırakarak Mahmutbey Gişeleri'ne ulaştık. Ekipler buraya kadar yolu açık tutmayı başarmışı ama Mahmutbey - Hadımköy yolu kapalıydı. Yapıldığından beri belki ilk kez Mahmutbey Gişeleri'nde tek görevli yoktu. 50'den fazla TIR ve kamyon önceki geceden beri gişelerde bekliyordu. 
   Bir - iki sürücüyü kamyonlarının içinde bulabildik. Diğerleri yakınlardaki bir kahvehaneye sığınmıştı. 
   Adana'dan Avcılar'a k ğıt götüren Celil Çokyaşar 12 saattir gişelerde beklediğini söyledi. Tedbirli olduğu için yanında yiyeceği vardı ama Ordu'dan Edirne'ye giden Ferhat Kayışoğlu onun aksine durumdan şik yetçiydi ve "Bunca zamandır buradayız. Tek bir yetkili gelmedi" diyordu. 
   
   
</TEXT>
</DOC>
