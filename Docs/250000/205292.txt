<DOC>
<DOCNO> 205292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/spor/spo06.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce teşekkür 
</HEADLINE>
<TEXT>

   50. Geleneksel Yılın Sporcusu anketinin oy verme işlemi dün tamamlandı. Sonucun açıklanmasına 48 saat kala Süreyya Ayhan'ın üstünlüğü sürüyor 
      
   Onbinler katıldı 
   MİLLİYET'İN Geleneksel Yılın Sporcusu anketinde oy verme işlemi dün sona erdi. Yaklaşık bir ay süreyle gazetemizde yayınlanan kuponlarla ve internet üzerinden anketimize katılan onbinlerce okurumuza kucak dolusu teşekkürlerimizi sunuyoruz. 50. şeref yılındaki anketimizin son günlerinde gelen toplu oyların da sayımı neticesinde kesin sonuçlar, 1 Ocak 2004 günü Milliyet'te yayınlanacak ve 2003'te zirveye çıkanlar belirlenecek. 
   
   Beşiktaş üstünlüğü 
   YILIN Sporcusu'nda oylamanın başından bu yana önde giden Süreyya Ayhan, son iki güne yine ilk sırada giriyor. Onur Derebaşı'na gelen toplu oylar, Dünya şampiyonu yelkencimizi ikinciliğe taşıdı. Derebaşı'nı Mehmet Okur, Halil Mutlu ve Semih Saygıner izliyor. "Yılın Takımı"nda Beşiktaş, "Yılın Antrenörü"nde Lucescu, "Yılın Futbolcusu"nda Sergen Yalçın birinci durumda. "Yılın Spor Adamı"nda Serdar Bilgili'yi, Dilek Sabancı ve Celal Doğan sıkıştırıyor. 
   
   
</TEXT>
</DOC>
