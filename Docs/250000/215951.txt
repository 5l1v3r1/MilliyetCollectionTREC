<DOC>
<DOCNO> 215951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sondun17.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Ulusay Konseyi'nden Papadopulos'a destek geldi 
</HEADLINE>
<TEXT>

     Kıbrıs Rum yönetimi lideri Tasos Papadopulos'un, ''Kıbrıs sorununa bulunacak çözümün işlevsel olması'' talebiyle Annan planında değişiklik yapılması yönündeki çabalarına, Ulusal Konsey'den, Nikos Kutsu başkanlığındaki Yeni Ufuklar Partisi dışında NEO destek geldi. 
     Rum radyosunun haberine göre, Ulusal Konsey'in dün akşam 4 saat süren toplantısından sonra açıklama yapan Rum yönetimi sözcüsü Kipros Hrisostomidis, toplantı sırasında konsey üyelerinin değerlendirmelerini, görüşlerini ve endişelerini ortaya koyduklarını belirtti. 
     Hrisostomidis, Papadopulos'un toplantıda, konsey üyelerine New York müzakerelerinde varılan mutabakat hakkında bilgi verdiğini kaydetti. 
     Yeni Ufuklar Partisi yetkilileri ise yaptıkları açıklamada, Kıbrıs görüşmelerinde BM Genel Sekreteri'nin oynayacağı ''üst hakemlik'' rolü ve Papadopulos'un Annan planında değişiklikler yapılmasını kabul etmesiyle uyuşmadıklarını bildirdi. 
     NEO yetkilileri, ayrıca yapılacak referandumda dış ülkelerde yaşayan ''Kıbrıslıların'' da oy hakkına sahip olmaları konusunu Ulusal Konsey toplantısında gündeme getirdiklerini belirtti. 
     
</TEXT>
</DOC>
