<DOC>
<DOCNO> 249789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/dunya/axdun01.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Azeri - Yunan yakınlaşması... 
</HEADLINE>
<TEXT>


CENK BAŞLAMIŞ Moskova 


Azerbaycan Devlet Başkanı İlham Aliyev, KKTC'nin bağımsızlığını tanıyacakları yolundaki haberleri yalanladı. Aliyev, resmi bir ziyaret için Bak 'de bulunan Yunanistan Cumhurbaşkanı Kostis Stefanopulos'la düzenlediği basın toplantısında bu konuda Azeri basınında çıkan haberlerin doğru olmadığını söyledi. 
Aliyev, "Bazı gazetelerde panik havasında haberler çıktığını ve bunun ardında neyin yattığını biliyorum. Ama Azerbaycan'ın resmi görüşünü medya kuruluşları değil, sadece Devlet Başkanı ya da Dışişleri Bakanı açıklayabilir" dedi. Aliyev, Kıbrıs'ta yeni bir durumun ortaya çıkması halinde BM ve Avrupa ülkelerinin politikalarında düzeltmeler yapması gerekeceğini, Azerbaycan'ın da bu düzeltmelere destek vereceğini belirtti. Azerbaycan lideri, Kıbrıs'taki referandumun sorunları çözeceğini umduklarını, ancak beklentilerinin gerçekleşmediğini söyledi. 
Yunanistan Cumhurbaşkanı Stefanopulos da, Avrupa Birliği'nin AB güneye kıyasla ekonomik açıdan daha zayıf olduğu için KKTC'ye yardım etmeyi düşündüğünü belirtirken, "Biz bütün Ada'nın gelişmesini istiyoruz. Kuzey'in gelişmesi için elimizden gelen maddi yardımı yapacağız" diye konuştu. 


</TEXT>
</DOC>
