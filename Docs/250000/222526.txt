<DOC>
<DOCNO> 222526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonspo09.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Gerekli puanları alıp, ligde kalmak istiyoruz... 
</HEADLINE>
<TEXT>

     Deplasmanda Denizlispor'a 2-0 yenilerek haftayı puansız kapatan İstanbulspor, kalan 9 haftayı iyi değerlendirip, ligde kalmak istiyor. 
     Kulüp başkanı Adnan Sezgin, AA muhabirine yaptığı açıklamada, İzmir'e mutlaka puan almak için gittiklerini ifade ederek, ''Denizlispor karşısında özellikle ikinci yarıda çok iyi oynadık. Elimize gelen fırsatları değerlendiremeyince mağlup olduk. Bundan sonra daha dikkatli olmalıyız'' dedi. 
     Ligde son 9 haftaya girildiğini kaydeden Sezgin, ''Son 9 hafta her sonuca açık müsabakalar oynanacak. Bu haftaları iyi değerlendirip, gerekli puanları alarak ligde kalmak istiyoruz. Umuyorum ki ligde son haftalarda hakem hatalarının en az olduğu maçlar oynanır'' diye konuştu. 
     Adnan Sezgin, 17 Mart Çarşamba günü Türkiye Kupası yarı finalinde Trabzonspor ile yapacakları maça en iyi şekilde hazırlandıklarını da vurgulayarak, ''Trabzonspor'u yenerek, finale kalmayı hedefliyoruz. Ancak finale kalırsak, Türkiye Kupası'nı kazanmaktan çok ligde bize büyük moral verecek'' şeklinde konuştu. 
     
</TEXT>
</DOC>
