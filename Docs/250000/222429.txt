<DOC>
<DOCNO> 222429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun52.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ve De Soto görüştü 
</HEADLINE>
<TEXT>

     BM Genel Sekreteri'nin Kıbrıs Özel Temsilcisi Alvaro de Soto, Kıbrıs müzakerelerinde bugün başladığı dolaylı görüşmeler çerçevesinde KKTC Cumhurbaşkanı Rauf Denktaş'ı ziyaret etti. 
     KKTC Cumhurbaşkanlığı'ndaki görüşmeye, Başbakan Mehmet Ali Talat ile Dışişleri Bakanı ve Başbakan Yardımcısı Serdar Denktaş da katıldı. De Soto'ya BM yetkilileri eşlik ediyor. 
     Görüşme öncesinde basın mensuplarının görüntü almasına izin verilirken, açıklama yapılmadı. Görüşme sonunda da açıklama yapılmayacağı belirtildi. 
     De Soto, öğle saatlerinde de Rum yönetimi lideri Tasos Papadopulos ile görüştü. 
     Kıbrıs müzakereleri çerçevesinde bugün yapılması öngörülen, Denktaş ve Papadopulos başkanlığındaki heyetlerarası 15. görüşme, de Soto'nun liderlerle ayrı ayrı görüşme talebi nedeniyle yapılmadı. 
     De Soto, liderlerle ayrı ayrı görüşerek, al-ver sürecini başlatmaya çalışacak. 
     
</TEXT>
</DOC>
