<DOC>
<DOCNO> 206792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/soneko08.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
2006'ya kadar 20.7 milyar euroluk yatırım gerçekleştirilecek... 
</HEADLINE>
<TEXT>

     Devlet 2004-2006 yılları arasında, 20.7 milyar euro tutarında yatırım gerçekleştirmeyi hedefliyor. 
     Devlet Planlama Teşkilatı DPT verilerine göre, yatırımlara 2004 yılında 6 milyar 287 milyon euro tutarında ödenek ayrılacağı tahmin ediliyor. 
     2005 yılında 7 milyar 190 milyon euro tutarında yatırım hedeflenirken, 2006 yılında da 7 milyar 229 milyon euro tutarında yatırım planlanıyor. 
     Toplamda devletin 3 yıl içinde yapacağı yatırım tutarı mahalli idare yatırımları hariç 20.7 milyar euro alarak hesaplanıyor. 
     
     ASLAN PAYI YİNE ULAŞTIRMANIN 
     Sektörel bazda bakıldığında ise ulaştırma-haberleşme yatırımları, önümüzdeki üç yılda da kamu yatırımların en ağırlıklı dalı olacak. Bu dönemde ulaştırma-haberleşme yatırımları için 5 milyar 130 milyon euro ayrılması hedefleniyor. 
     Aynı dönemde enerji yatırımlarının tutarının 3 milyar 851 milyon euroyu, eğitime yapılacak yatırımın ise 3 milyar 452 milyon euroyu bulması bekleniyor. 
     2004-2006 döneminde devlet, tarım ve sağlık için 1.9'ar milyar euro, madencilikte 570 milyon euro, imalatta da 409 milyon euro yatırım yapılacak. Konutta ise 21 milyon liralık yatırım öngörülüyor. 
     Bu arada, imalat ve konut yatırımlarında yıllar itibariyle azalma hedefleniyor. 
     
</TEXT>
</DOC>
