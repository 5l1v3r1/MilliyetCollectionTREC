<DOC>
<DOCNO> 209823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/yasam/yas03.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra geceleri yetim kaldı 
</HEADLINE>
<TEXT>

   Kazancı Bedih ve eşi, katalitik sobadan sızan gazdan zehirlenerek can verdi 
      ŞANLIURFA DHA 
   
   Türkiye'nin son gazelhanı "Kazancı Bedih" olarak tanınan Bedih Yoluk ve eşi Fatma Yoluk katalitik sobadan sızan gazdan zehirlenerek öldü. 
   Şanlıurfalı Bedih Yoluk 75 Akarbaşı semtinde kısa süre önce açtığı kasetçi dükk nına dün sabah gitmeyince oğlu Naci Yoluk, babasının Bıçakçı Mahallesi'ndeki evine gitti. Uzun süre çaldığı kapı açılmayınca Yoluk, saat 10.00 sıralarında komşularla kapıyı kırarak içeri girdi. Evde Yoluk ve dördüncü evliliğini yaptığı Fatma Yoluk'un 67 cesetleri bulundu. Eve çağrılan polis, çiftin gece ısınmak için yaktıkları katalitik sobayı açık bırakarak uyuduklarını, sönen sobadan sızan tüpgazdan zehirlendiklerini saptadı. 
   Naci Yoluk babasının soğuk algınlığı nedeniyle rahatsız olduğunu belirtirken, "Pazar günü kendisini Devlet Hastanesi'ne götürdük. Kendisine serum verildi. Daha sonra dinlenmesi için eve gönderildi. Üşüttüğü için katalitik sobayı açık bırakıp uyumuş olabilir" dedi. Çift bugün toprağa verilecek. 
   
   Şanlıurfa yasta 
   Gazelhanın ölümü Şanlıurfa başta olmak üzere sanat dünyasını yasa boğdu. "Kazancı Bedih" başta İbrahim Tatlıses olmak üzere birçok sanatçıya besteler yapmıştı. Yoluk, Şanlıurfa'daki "Sıra Geceleri"nin duayeni olarak tanınıyordu. 
   
   
</TEXT>
</DOC>
