<DOC>
<DOCNO> 234711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonyas02.html </URL>
<DATE> 2004/04/25/ </DATE>
<TIME> 07.10 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Senaryo yazarı ve yönetmen Jose Giovanni öldü... 
</HEADLINE>
<TEXT>

     Fransa doğumlu senaryo yazarı ve yönetmen 80 yaşında öldü. 
     Giovanni'nin, geçirdiği beyin kanamasının ardından tedavi gördüğü Lozan'daki klinikte dün yaşamını yitirdiği bildirildi. Giovanni çarşambadan beri klinikte yatıyordu. 
     Odunculuk, dalgıçlık, maden işçiliği, dağ rehberliği yapan ve İkinci Dünya Savaşı sırasında Fransız direnişine katılan Giovanni, savaştan sonra bir suç çetesiyle bağlantısı olduğu suçlamalarıyla karşı karşıya kalarak, ölüm cezasına çarptırılmıştı. 
     Affedilerek serbest kalmasından sonra 1950'lerin sonlarında sinema kariyerine başlayan Giovanni, Paris'teki hapishaneden kaçma girişimini anlattığı ''Delik'' adlı romanını senaryolaştırdı. Romanla aynı adı taşıyan film, yönetmen Jacques Baker tarafından beyaz perdeye aktarıldı. 
     Yönetmenliğe ise 1970'lerin başında başlayan Giovanni, 2001'de sona eren yönetmenlik kariyeri boyunca 20 film çekti. 
     
</TEXT>
</DOC>
