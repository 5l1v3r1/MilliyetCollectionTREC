<DOC>
<DOCNO> 221001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/soneko37.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu TÜFE tahmini geriledi... 
</HEADLINE>
<TEXT>

     Merkez Bankası Beklenti Anketi'ne göre, 2004 yıl sonu uygun ortalama enflasyon beklentisi, Mart ayının ilk anketinde Tüketici Fiyat Endeksi TÜFE bazında yıl sonu için öngörülen yüzde 12'ye geriledi. 
     Şubat ayının ikinci anketinde ortalama enflasyon beklentisi yüzde 12.7 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Mart ayı ikinci anket sonuçları açıklandı. 
     Buna göre, Şubat ayının ikinci anketinde yüzde 9.4-16.7 aralığında seyreden yıl sonu TÜFE öngörüsü, Mart ayının ilk anketinde yüzde 7.8-16 aralığında gerçekleşti. 
     Şubat ayının ikinci anketinde yüzde 1.1 olan cari ayın TÜFE'ye göre uygun ortalama enflasyon beklentisi ise Mart ayının ilk anketinde yüzde 1.0'a geriledi. 
     Cari ayın TÜFE beklentisi Mart ayının ilk anketinde yüzde 0.4-1.8 aralığında gerçekleşti. Cari ayın TÜFE beklentisi Şubat ayının ikinci anketinde yüzde 0.4-2.1 aralığında oluştu. 
     
     2 AY SONRASI İÇİN TÜFE BEKLENTİSİ 

     Mart ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde - 0.2-2.4, uygun ortalamada yüzde 0.8 düzeyinde oluştu. Şubat ayının ikinci anketinde de TÜFE beklenti aralığı yüzde 0.3-2.6, uygun ortalama beklentisi yüzde 1.1 olarak belirlenmişti. 
     Gelecek 12 aylık dönemin TÜFE beklentisi aralığı Mart ayının ilk anketinde yüzde 7.3-17 aralığında gerçekleşirken, uygun ortalama beklentisi yüzde 11.1 oldu. 
     Şubat ayının ikinci anketinde gelecek 12 aylık dönemin TÜFE beklentisi yüzde 8.2-18 aralığında olurken, uygun ortalama yüzde 11.7 düzeyinde gerçekleşmişti. 
     
     FAİZ ORANLARI 

     Öte yandan Mart ayının ilk anketinde, Şubat ayının ikinci anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Mart ayının ilk anket sonuçlarına uygun ortalama faiz oranı yüzde 24.1'den yüzde 22.8'e indi. Yüzde 22-26 aralığında seyretmesi öngörülen cari ayın bileşik faiz beklentisi ise Mart ayının ilk anketinde yüzde 20-26 olarak belirlendi. 
     Yıl sonu bileşik faiz beklentisi, Şubat ayı ikinci anketinde yüzde 14-22 aralığında olurken Mart ayının ilk anketinde yüzde 14-25 aralığında belirlendi. Uygun ortalama yüzde 18.8'den yüzde 18.6'ya geriledi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların kur beklentilerinde, Mart ayı ilk anketinde cari ay sonu kur beklentisi aralığı 1,300,000-1,550,000 lira olurken, uygun ortalama 1,338,700 lira oldu. 
     Şubat ayının ikinci anket sonuçlarında cari ay sonu kur beklentisi aralığı 1,300,000-1,400,000 olurken, uygun ortalama ise 1,337,200 bin lira olarak saptanmıştı. 
     Bu arada katılımcıların, Mart ayının ilk anketinde yıl sonu dolar kuru beklentisi 1,250,000-1,675,000 lira olurken, uygun ortalama 1,514,900 lira olarak belirlendi. 
     Şubat ayının ikinci anketinde, yıl sonu dolar kuru beklentisi 1,285,000-1,800,000 lira aralığında, uygun ortalama ise 1,532,900 lira olmuştu. 
     
     BÜYÜME BEKLENTİSİ 

     Katılımcılar ayrıca Mart ayının ilk anketinde, yıl sonu GSMH'sinin yüzde 3.0 ile yüzde 6.5 aralığında, uygun ortalamanın da yüzde 4.8 olacağını öngördüler. 
     Şubat ayının ikinci anketinde, yıl sonu GSMH 2.5-6.5 aralığında, uygun ortalama ise 4.8 olarak belirlenmişti. 
     Mart ayının ilk anketinde yıl sonu cari işlemler dengesinin 11 milyar dolar ile 3 milyar dolar açık arasında seyredeceği öngörüldü. 
     Şubat ayının ikinci anketinde yıl sonu cari işlemler dengesi 11 milyar dolar ile 4.5 milyar dolar arasında seyredileceği tahmin edilmişti. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
