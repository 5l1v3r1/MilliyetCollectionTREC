<DOC>
<DOCNO> 214883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/siyaset/siy02.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların önerisine AB sıcak bakmıyor 
</HEADLINE>
<TEXT>

   Rumlar, çözüm sürecinde AB'nin devreye girmesini istiyor. Ancak Brüksel, doğrudan müdahil olma konusunda istekli değil... 
   NEW YORK AA, GÜVEN ÖZALP Brüksel 

   
   KKTC'nin Kıbrıs sorununda yaşanan tıkanıklıkları gidermek amacıyla sunduğu üç aşamalı plana karşı Rum tarafı yeni bir taktik ortaya attı. 
   Kıbrıs Rum kaynaklarından alınan bilgiye göre "Rumlar, çözüm sürecinde AB'nin BM ile birlikte devreye girmesini" istiyor. Kıbrıs Rum Yönetimi KRY ayrıca dörtlü müzakerelerin de BM Genel Sekreteri Kofi Annan tarafından düzenlenmesi ve gözetiminde yapılması hususunda ısrar ediyor. Bir Rum kaynak, "KKTC önerisinde ikinci aşamayı oluşturan dörtlü KKTC, KRY, Türkiye ve Yunanistan müzakerelerin BM şapkası ve kontrolü altında yapılıp yapılmayacağının açık olmadığını" söyledi. 
   New York'ta yürütülen Kıbrıs görüşmelerine ilişkin olarak "Bize gerek duyulursa masaya otururuz" mesajı veren Avrupa Birliği AB , doğrudan müdahil olmaya sıcak bakmıyor. Gelinen aşamada hesaplarını tarafların anlaşması üzerine yapmış durumda olan, kendisinin doğrudan müdahil olması halinde sürecin uzayacağını ve ABD'nin de masaya oturacağını düşünen Birlik, çözüme ilişkin teknik çalışmaları başlatmaya hazır. 
   Rum tarafının görüşmelere AB'nin taraf olması yönündeki yaklaşımı Brüksel'de pek sıcak karşılanmıyor. Bunun en önemli nedeni ise AB'nin taraf olması halinde sürecin uzayacak olması. AB masaya oturacak üst düzey bir yetkili belirlemek istemesi halinde en azından daimi temsilcilerden oluşan COREPER'i toplamak zorunda kalacak. AB'nin işleyişi dikkate alındığında bu sürecin iki haftadan fazla süre alma olasılığı var. 
   
   
</TEXT>
</DOC>
