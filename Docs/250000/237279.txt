<DOC>
<DOCNO> 237279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sontur03.html </URL>
<DATE> 2004/05/04/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Döner bıçağı ile polisi boğazından yaraladı... 
</HEADLINE>
<TEXT>

     İzmir'in Konak ilçesinde, pastanenin camlarını kıran 2 kişi, kendilerine engel olmak isteyen polisi boğazından bıçakladı. 
     Edinilen bilgiye göre, emniyet güçlerine, Eşrefpaşa semtinde Rakım Erkutlu Caddesi'ndeki, Bayram Kara'ya ait pastanenin camlarının kırıldığı ihbar edildi. İhbar üzerine olay yerine gelen güvenlik güçleri, camları kıran kişilere engel olmak istedi. Elinde döner bıçağı bulunan Yılmaz E. 27 , kendisini yakalamaya çalışan polis memuru Cemal Erdoğan'ı 43 boğazından, Seymi Toydemir 44 isimli vatandaşı da sağ elinden hafif yaraladı. 
     Olay çıkartan Yılmaz E. ile arkadaşı Halim K. 28 , diğer ekiplerin gelmesi sonucu yakalanarak gözaltına alındı. 
     Boğazından yaralanan polis Erdoğan'ın tedavisi Yeşilyurt Atatürk Eğitim ve Araştırma Hastanesi'nde, Toydemir'in tedavisi ise Bozyaka SSK Hastanesi'nde ayakta yapıldı. 
     
</TEXT>
</DOC>
