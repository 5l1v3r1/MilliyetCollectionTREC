<DOC>
<DOCNO> 234753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/siyaset/axsiy01.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkler cesur bir seçim yaptı' 
</HEADLINE>
<TEXT>



Kıbrıs'ta önceki gün düzenlenen referandumlarda Rumların yüzde 76 oranında "hayır" demesi, birkaç ülke hariç tüm dünyada hayal kırıklığı yarattı. Rumların "hayır"ı ve Türklerin "evet"ine dün gelen tepkilerden öne çıkanları şunlar 
AB Ortak Dış Politika ve Savunma Yüksek Temsilcisi Javier Solana Kıbrıslı Rumlar, çözüm fırsatını kaçırdı. Bu tercihten üzüntü duyuyoruz. Kıbrıs Türkleri cesur bir seçim yaparak çözüme doğru açık bir pencere bıraktı. AB, birleşik Kıbrıs'ın AB'de yer alabilmesi amacıyla adadaki sorunun çözümü için çalışmayı sürdürecek. 
Belçika Başbakan Yardımcısı ve Dışişleri Bakanı Louis Michel Ciddi bir aksilik söz konusudur. Bizim rüyamız, 1 Mayıs'ta birleşmiş Kıbrıs'ın AB'ye girmesiydi. Avrupa fikri, tamamen uyum ve birleşme unsurları üzerinde temel almıştır. Zaten bu nedenle Avrupa'ya Birlik ismi verildi. Yapabileceğimiz, adanın birleşmesine Rumların hayır, Türklerin "evet" dediğini tespit etmektir. 
Fransa Dışişleri Bakanlığı Sözcüsü Herve Ladsous Fransa, Birleşik Kıbrıs'ın AB'ye girmesine izin vermeyen bu sonuçtan üzüntü duyuyor ve Kıbrıslı Türklerin ekonomik kalkınması ve AB'ye yakınlaşması için AB Komisyonu'nun somut öneriler getirmesini arzu ediyor. 



</TEXT>
</DOC>
