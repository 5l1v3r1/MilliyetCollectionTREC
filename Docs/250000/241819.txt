<DOC>
<DOCNO> 241819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/ekonomi/eko08.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari açık 5 milyar dolar 
</HEADLINE>
<TEXT>


Martta 2 milyar doları aşan cari açık ilk çeyrekte 5 milyar dolara ulaştı 

EKONOMİ SERVİSİ 

Türkiye'nin dikkatle izlenen verilerinden biri olan cari işlemler açığı mart ayını da 2 milyar dolar açıkla kapattı. Böylece Türkiye'nin ilk çeyrekteki cari açığı 5 milyar doları aştı. 
Merkez Bankası mart ayı ödemeler dengesi verilerini açıkladı. Hizmet dengesinin 404 milyon, yatırım dengesinin 381 milyon dolar fazla verdiği mart ayında 2.3 milyar dolarlık dış ticaret açığı ihracat - ithalat arasındaki fark cari açığın martta 2 milyar doları aşmasına neden oldu. Böylece Türkiye ilk çeyreği 5 milyar dolar cari açıkla tamamladı. 
İlk çeyrekte yabancıların Türkiye'ye yaptıkları doğrudan yatırım 422 milyon dolar olurken 2 milyar dolarlık portföy yatırımı geldi. Yurtdışındaki yerleşikler martta 896 milyon, ocak - mart arasında 1.4 milyar dolarlık net tahvil alımı yaptı. 

Net hata artıda 
Sistem dışından kayıtlı sisteme giren döviz olarak açıklanabilecek net hata - noksan kalemi ise martta 2.2 milyar dolar artı açıklandı. Söz konusu kalem ilk üç ayı 197 milyon dolar artıda tamamladı. 

Cari açık 5 milyar doları aştı milyon dolar 2004 Mart 2004 Ocak - Mart Cari işlemler hesabı -2.029 -5.035 - İhracat 5.340 13.881 - İthalat -7.625 -19.012 - Mal dengesi -2.285 -5.131 - Hizmet gelirleri 1.180 3.206 - Hizmet giderleri -776 -2.240 - Yatırım gelirleri 268 768 - Yatırım giderleri -649 -2.231 - Mal, hiz., yatırım gel. dengesi -2.262 -5.628 - Cari transferler 233 593 Finans hesabı 228 5.801 Net hata ve noksan 2.152 197 


</TEXT>
</DOC>
