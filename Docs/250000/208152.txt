<DOC>
<DOCNO> 208152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sonspo17.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 1 gün aradan sonra sahaya çıktı... 
</HEADLINE>
<TEXT>

     Fenerbahçe ikinci yarı hazırlıklarını Antalya'nın Kemer İlçesi'nde sürdürürken, hava koşullarının düzelmesiyle 1 günlük aradan sonra saha çalışması yaptı. 
     Teknik direktör Christouph Daum, yağmur ve rüzgarın durmasından sonra bu sabah futbolcularına istediği antrenman programını uygulama şansını buldu. Basına ve taraftarlara kapalı olarak gerçekleştirilen antrenmanda sarı-lacivertliler taktik çalışması yaptı. 
     Antrenmana sakatlığı nedeniyle tedavisi süren Kemal katılmazken, Serhat ve Aurelio, bireysel futbolcu antrenörü Gunnar Gerisch yönetiminde takımdan ayrı olarak çalışmalarını sürdürdü. 
     Kasığındaki sakatlığı nedeniyle yurtdışında tedavi olan ve kampın başından bu yana da çalışmalarını ayrı olarak sürdüren Servet, bugün takıma katıldı. Servet, antrenman sonrasında ağrılarının devam ettiğini bildirdi. 
     Fenerbahçe, hazırlıklarını bu akşam üstü basına kapalı olarak yapacağı antrenmanla sürdürecek. 
     Sarı-lacivertliler Antalya kampındaki ilk hazırlık maçını ise yarın Belek'te, Hollanda'nın Vitesse Arnheim takımıyla saat 18.30'da yapacak. 
     Bu arada antrenmanı, yönetim kurulu üyesi Hakan Bilal Kutlualp de izledi. 
     
</TEXT>
</DOC>
