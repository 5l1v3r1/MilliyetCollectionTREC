<DOC>
<DOCNO> 223959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/yazar/cemal.html </URL>
<DATE> 2004/03/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
'CHP kendine dönmeli' 
</HEADLINE>
<TEXT>

   İzmir'in 9 ilçesinin 8'inde CHP adayları Baykal tarafından belirlenmiş. Bu, Piriştina'da rahatsızlık yaratmış gibi... 
   
   İzmir'e bahar gelmiş, çağla çıkmış... Seçimi kim kazanacak Bu soruya sorana şaşıran çok Konak Meydanı'nda. Ama yine de, Saat Kulesi'nin etrafında turlarken banklarda oturan on beş - yirmi kişiye sırayla soruyorum 
   Seçimi kim kazanacak 
   Yanıt değişmiyor 
   Piriştina 
   CHP kazanacak diyene seyrek rastlıyorum. 
   Hatta biri vurguluyor 
   "Burada Ahmet Piriştina kazanacak, CHP değil." 
   Bu vurguyu yapanlar daha çok eski DSP'liler. Ya da CHP içinde Baykal'a kızanlar... Kemeraltı çarşısında bir ev hanımı şöyle dile getiriyor tepkisini 
   "Evet öyle. Kimse CHP demiyor, Piriştina diyor. CHP bu fırsattan istifade kendine dönmeli, adam olmalı..." 
   Ismarlama gömlek dükk nının sahibi kolumdan tutuyor ve "Buralarda Baykal'a tepki var. Bundan önce Ecevit'e vermiştik. Piriştina CHP'ye geçince, sol birlik olsun diye bu defa Piriştina diyoruz." 
   Ahmet Piriştina farkı... 
   Bu durum, Tarhan Erdem'in önceki akşam NTV'de yayınlanan seçim araştırmasında dikkati çekiyordu. Buna göre, İzmir Büyükşehir'de CHP'nin oyu yüzde 49.5, AKP'nin yüzde 33.7 idi. Bu bir yerel seçim değil de genel seçim olsaydı, sıralama değişecekti 
   AKP 46.6 3 Kasım'da 17 
   CHP 29, 3 Kasım'da da 29 
   AKP'nin 3 Kasım genel seçimlerine göre oyunu yükselttiği anlaşılıyor. Ancak büyükşehir yarışında AKP adayı Taha Aksoy'un bir sürpriz yaparak Piriştina'yı yakalaması uzak ihtimal... 
   
   28 Mart ve solda değişim    İlçe belediyelerinde durum farklı olabilir. İzmir'in 9 ilçe belediyesi var. Bunların 8'inde CHP adayları Baykal tarafından belirlenmiş. Bunun Ahmet Piriştina'da rahatsızlık yarattığı anlaşılıyor. Bu yüzden Buca ve Çiğli'de durumun bıçak sırtında olduğu, bu ilçelerin AKP'ye gidebileceğine işaret ediliyor. 
   Önceki gece Tarhan Erdem'in araştırmasını televizyonda izlerken çevremizde tartışılan sorulardan birkaçı şuydu 
   28 Mart, CHP'ye ne yapar 
   Baykal'ı bitirebilir mi 
   Solda değişime yol açar mı 
   Konak Meydanı'nda dört - beş kişi, ellerinde tahta sopalar, uçlarında kartondan duyurular, Saat Kulesi'nin çevresinde dön baba dönelim. Bakıyorum, ANAP adayının reklamını yapıyorlar. "Var mı öyle bir parti " diyor yanımdaki. Oysa bir zamanlar İzmir'de bir numaraydı, bugün artık yok ANAP... 
   Bizim siyaset, parti öğüten bir mekanizma. İzmir penceresinden bakınca daha iyi görülüyor. CHP'nin benzer bir akıbete uğramaması için yenilenmesi şart... Olamıyorsa, AKP'nin yükselişine karşı solda çağdaş bir alternatif oluşturulması... İkisi de bir demokrasi görevi... 
   Beş gün beş şehirlik nabız turu İzmir'le noktalanmış oluyor. 
   
   
      
   
   
</TEXT>
</DOC>
