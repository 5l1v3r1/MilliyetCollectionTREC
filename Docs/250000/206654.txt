<DOC>
<DOCNO> 206654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/dunya/adun.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Babam ne derse o 
</HEADLINE>
<TEXT>

   KKTC'de CTP ile UBP arasındaki hükümet pazarlığında ipler kopunca oğul Denktaş'ın partisi DP kilit oldu. Denktaş, Kıbrıs'ta babasının kabul etmeyeceği bir çözümün mümkün olmadığını söyledi 
      YORGO KIRBAKİ Atina 
SEFA KARAHASAN Lefkoşa 

   
   KKTC'de hükümeti kurmakla görevlendirilen Cumhuriyetçi Türk Partisi CTP lideri Mehmet Ali Talat, dün ikinci büyük parti Ulusal Birlik Partisi UBP ile ortaklık oluşturma "defterini kapattı." Böylelikle KKTC'nin siyasi geleceği, Cumhurbaşkanı Rauf Denktaş ile oğlu DP lideri Serdar Danktaş'ın atacağı adımlara endekslendi. Dünkü gelişmenin ardından Serdar Denktaş'ın Demokrat Parti'si de olası bir koalisyon hükümeti için anahtar parti konumuna geldi. 
   DP lideri Serdar Denktaş'ın ise babası Cumhurbaşkanı Rauf Denktaş'ın izlediği siyasi çizgiye yakın bir tutum takınacağı belli oldu. Serdar Denktaş, Kıbrıs konusunda babası Cumhurbaşkanı Rauf Denktaş'ın kabul etmeyeceği bir çözümün gerçekleştirilmesine imk n bulunmadığını söyledi. 
   Serdar Denktaş, Rum "Politis" gazetesine verdiği demeçte 14 Aralık seçimlerinin tek galibinin Rauf Denktaş olduğunu, Denktaş'ın Türkiye'de KKTC'den daha güçlü konumda bulunduğunu belirtti. 
   DP lideri, "Bizim beğenmediğimiz bir şeyin değişmesi için Türkiye'yi ikna edebilecek tek insan Denktaş'tır. Oyunun kurallarını çok iyi biliyor. Denktaş bir çözüm anlaşmasını imzalamam derse o zaman hepimiz mahk muz. Bunu da Mehmet Ali Talat dahil, herkes biliyor" dedi. 
   Serdar Denktaş, Ankara ile KKTC arasında diyalog eksikliği bulunmasından da şik yet etti. 
   
   'Talat dostum' 
   "Ankara yeni bir yaklaşım içinde. Ancak bu yaklaşım bizimle konuşulmadı. Bize bir şey anlatmadılar. Sadece gazetelerden bazı açıklamaları okuduk. Bu nedenle yanlış anlaşılma da söz konusu olabilir" diyen Serdar Denktaş, Ankara'da askerlerin tek başlarına bir kararı dikte ettirebileceklerine inanmadığını ve eğer bir karar söz konusu ise bu hükümet ile askerler tarafından birlikte alınacağını söyledi. Serdar Denktaş, Talat ile koalisyon hükümeti kurmalarına ilişkin bir soruya ise şu cevabı verdi "Talat, Akıncı ve DP koalisyon hükümetini hiç düşünmüyoruz. CTP - DP koalisyonu parlamentoda sadece 26 sandalyeye sahip olur. Böyle bir kararı vermek de çok zor. Talat ile iyi ilişkilerim var. Siyasi rakibim olabilir ancak kendisini çok iyi bir dostum sayıyorum. Dostluk başka, siyaset başka." 
   
   Bir seçenek azaldı 
   CTP lideri Talat, dün hükümeti kurma temasları çerçevesinde UBP lideri Derviş Eroğlu ile ipleri kopardı. UBP'nin Annan Planı'na ilişkin 17 sorusuna hükümetin oluşumuyla ilgili 3 soruyla karşılık veren CTP lideri, dün, "UBP defterinin kapandığını" bildirdi. Eroğlu, CTP'nin sorularına yanıt vermediğini ve topu BM Genel Sekreteri Kofi Annan'a attığını açıklarken, Talat, UBP'nin Mayıs 2004 hedefini kaçırmak için oyalama taktiği uyguladığını savundu. Bir seçeneğin azaldığını ifade eden Talat, CTP - Demokrat Parti DP ve Mustafa Akıncı liderliğindeki Barış ve Demokrasi Hareketi BDH seçeneğine baktıklarını bildirdi. 
   Hükümeti kurma konusunda son haftaya girdiğini ve hükümeti kuracaklarına inandıklarını söyleyen Talat, hükümet kurma görevinin UBP'ye verilmesi durumunda, UBP ile yeniden görüşmeyi şimdilik düşünmediklerini kaydetti. 
   
   Talat, Gül'e sert çıktı    CTP lideri Mehmet Ali Talat, Dışişleri Bakanı Abdulah Gül'ün, "KKTC'de yeni hükümet kurulduktan sonra Denktaş'ın müzakereleri yürütmesini çok arzu ederiz, çünkü toplumun lideridir, lider olarak bunu yapması gerekir" açıklamasına, "Türkiye buna karar veremez" yanıtını verdi. "Açıklamalardan anladığım kadarıyla Türkiye, Denktaş'ın görüşmeciliğini sadece arzu ediyor" diyen Talat, kimin görüşmeci olacağının kararını kendilerinin vereceğini söyledi. Talat, "Bu kararı Türkiye veremez. Görüşmeci kim olacak burası karar verecek" dedi. 
   
   'Kıbrıs'ta görüş ayrılığı yok' 
   ANKARA Milliyet 

   Kıbrıs sorununun çözümü konusunda Dışişleri Bakanlığı ile Genelkurmay Başkanlığı arasında derin görüş ayrılıkları olduğu yönündeki haberlere Dışişleri Bakanlığı ve Genelkurmay Başkanlığı sert tepki gösterdi. Cumhuriyet gazetesinin dünkü sayısında, "Askerin çekinceleri" başlığıyla yayımlanan ve Genelkurmay'ın, Dışişleri'nin hazırladığı öneriler paketine itirazlarını sıralayan haberin gerçeği yansıtmadığı dile getirildi. 
   Dışişleri Bakanlığı'ndan yapılan açıklamada, "Hazırlıklar başından itibaren, Genelkurmay Başkanlığımızla gerekli istişareler ve değerlendirmeler zamanlıca ve düzenli olarak yapılagelerek sürdürülmüştür. Dolayısıyla yapılan çalışmalar ortak bir tutumun belirlenmesine yöneliktir" denildi. 
   
   
</TEXT>
</DOC>
