<DOC>
<DOCNO> 223768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/soneko42.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftanın son gününü rekorla tamamladı... 
</HEADLINE>
<TEXT>

     İMKB Bileşik Endeksi 2. seansta 344.46 puan artışla 20,023.77 puandan rekorla kapandı. 
     Hisse senetleri 2. seansta ortalama yüzde 1.75 oranında değer kazandı. 
     İlk seanstaki 68.18 puanlık artış dikkate alındığında Borsa endeksi, günün tamamında 412.64 puan yükseldi. Hisse senetlerindeki günlük değer kazancı yüzde 2.10 oldu. 
     Borsa bundan önceki en yüksek kapanışını 19,926.48 puanla 9 Ocak 2004 günü gerçekleştirmişti. 
     
     SEANS BİLGİLERİ 

     Endeks, 2. seansa 19.87 puan düşüşle 19,659.44 puan seviyesinde başladı. İlk yarıyı 19,849.53 puan seviyesinde geçen endeks, seans içinde en düşük 19,659.44, en yüksek 20,023.86 puanı gördü. 
     1. seanstaki 68.18 puanlık artış dikkate alındığında endekste, günlük bazda 412.64 puan ve yüzde 2.10 oranında artış kaydedildi. 
     2. seans kapanışında mali endeks 515.12 puan artışla 27.458.42 puana, sanayi endeksi 167.26 puan artışla 17,634.34 puana, hizmetler endeksi 259.91 puan artışla 10,843.61 puana yükseldi. 
     Böylece ilk seansa göre mali grup hisseler ortalama yüzde 1.91, sanayi grubu hisseler ortalama yüzde 0.96, hizmet grubu hisseler ortalama yüzde 2.46 değer kazandı. 
     2. seansta işlem gören toplam 300 hisse senedinden 119'u değer kazandı, 113'ü değer kaybetti, 68'inin fiyatında değişiklik olmadı. 
     Seansta, 676 trilyon 867 milyar 537 milyon liralık işlem hacmi kaydedildi. Günlük işlem hacmi ise 1 katrilyon 144 trilyon 109 milyar 478 milyon lira olarak hesaplandı. 
     2. seansta Yapı Kredi Bankası, Doğan Holding, İş Bankası C , Turkcell ve Ülker, en yoğun işlem gören hisse senetleri olarak belirlendi. 
     
</TEXT>
</DOC>
