<DOC>
<DOCNO> 234922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonsiy03.html </URL>
<DATE> 2004/04/26/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
TBMM Komisyonu'ndan müstehcen açıklaması İsteyen seks shop'a gitsin 
</HEADLINE>
<TEXT>

     Türk Ceza Yasa Tasarısı'nda müstehcen yayınlara yönelik yapılan düzenleme ile seks-Shop'lar yasal statüye kavuşacak. Yetişkinler, cinsel meraklarını burada giderebilecek. 
     Türk Ceza Yasa Tasarısı için TBMM Adalet komisyonunda oluşturulan Alt Komisyonu, müstehcen yayınlara ilişkin düzenlemeyle Seks-Shop'ları yasal hale getirdi. Komisyon, Avrupa'daki uygulamanın aynısını Türk Ceza Yasası'na eklemiş oldu. 
     Böylece, müstehcen nitelikteki tüm yayınlara erişim yasaklanmış oldu. Müstehcen yayınlara internet ve televizyon üzerinden ulaşılması yasak olacak, bu konudaki yayınların satışı engellenecek. Komisyon gerekçesinde "çocukların korunması" için böyle bir düzenlemeye gidildiğini açıkladı. 
     
     İSTEYEN SEKS-SHOP'A GİDECEK 

     Düzenleme ile Seks-Shop'lar da yasal statüye kavuşmuş olacak. Sesk-Shop'lar yasada "müstehcen yayınların satıldığı özel yerler" şeklinde tanımlanacak. Yetişkinler, buralardan istedikleri yayınları alıp okuyup, izleyebilecekler. Ancak, seks-Shop'lardan 18 yaşından küçüklerin yararlanması yasak olacak. 
     
     DEĞİŞİKLİK 

     Alt komisyon, TCK'nın halen uygulanmakta olan 426'ıncı maddesini, "Şiddet kullanılarak, hayvanlarla, ölmüş insan bedeni üzerinde veya doğal olmayan yoldan yapılan cinsel davranışlara ilişkin yazı, ses veya görüntü içeren ürünleri üreten, ülkeye sokan, satışa arzeden, satan, nakleden, depolayan, başkalarının kullanımına sunan veya bulunduran kişi, bir yıldan dört yıla kadar hapis ve beşbin güne kadar adli para cezası ile cezalandırılır" şeklinde değiştirmişti. 
     
</TEXT>
</DOC>
