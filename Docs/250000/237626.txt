<DOC>
<DOCNO> 237626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur35.html </URL>
<DATE> 2004/05/05/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Okulda kavga çıktı, öğretmen ile öğrencisi bıçaklandı 
</HEADLINE>
<TEXT>

     Batman'da bir öğretmen ve öğrencisi bıçaklandı. 
     Alınan bilgiye göre, özel bir dershanede öğretmenlik yapan Orhan A. ile aynı dershanede eğitim gören Emre Y. 17 , çıkışta kimliği belirlenemeyen 3 kişinin bıçaklı saldırısına uğradı. 
     Çeşitli yerlerinden yaralanan öğrenci ve öğretmen, Nazar Tıp Merkezi'nde tedavi altına alındı. Olaydan sonra kaçan saldırganların kimlik tespitine ve yakalanmasına çalışıldığı bildirildi. 
     AA muhabirinin görüştüğü Emre Y, kendisine saldıran 2 kişiyi tanıdığını ve olayın kız meselesinden kaynaklandığını söyledi. 
     Kendisine saldıran 2 kişiyle, bir süre önce kız arkadaşına sarkıntılık ettikleri gerekçesiyle tartıştığını belirten Emre Y, ''Bugün dershane çıkışında bu kişiler bana bıçakla saldırdı. Yanımda öğretmenim de vardı o bizleri ayırmaya çalıştı. Ancak ben de öğretmenim de yaralandık'' dedi. 
     Yetkililer, saldırganların yakalanmasına çalışıldığını söyledi. 
     
</TEXT>
</DOC>
