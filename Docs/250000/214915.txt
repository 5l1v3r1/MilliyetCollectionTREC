<DOC>
<DOCNO> 214915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/yasam/yas02.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonla gelen zincirleme facia 
</HEADLINE>
<TEXT>

   Kamyon halk otobüsüne, sonra minibüse çarptı. Otobüs otomobili altına aldı, minibüs kamyonete çarptı 15 ölü 
      UFUK AKTUĞ, TUNCAY DAĞLI, MURAT KİBRİTOĞLU DHA 
   
   İskenderun'da, aşırı hızla yokuş aşağı inen kamyon, faciaya yol açtı. Antakya'dan yüklediği mısırla ilçeye gelen Sıtkı Koç 39 yönetimindeki 31 NY 956 plakalı kamyon, dün sabah saat 09.30'da Numune Mahallesi'nde yokuş aşağı inerken, yağmurdan kayganlaşan yolda kontrolden çıktı. Freni patladığı sanılan kamyon, Belen ilçesinden yolcu taşıyan Selahattin Güler 42 yönetimindeki 31 LY 077 plakalı halk otobüsüne çarptı. Otobüs, korkunç çarpma ile savruldu. Yol kenarındaki ağaç ve elektrik direklerini devirerek 15 metre sürüklenen otobüs, park halindeki bir otomobilin üzerine çıktı. 
   
   Dehşet görüntüleri 
   Bu arada kazaya yol açan kamyon da, yine aynı yönde giden 31 M 4554 plakalı bir başka minibüsü, çarparak 30 metre kadar sürükledi. 
   Kamyon takla atarak durabilirken, yolcu minibüsü de yol kenarındaki 31 LU 519 plakalı kamyonete çarptı. Savaş alanına dönen kaza yerinde, cesetler ve yaralılar etrafa dağıldı. Kaza yerinde 9 kişi yaşamını yitirirken, 34 yaralı, otomobil ve ambulanslarla SSK ve Devlet hastanelerine kaldırıldı. Bu hastanelerde 7 kişi daha tüm müdahalelere rağmen can verdi. 
   Hatay Valisi Abdulkadir Sarı, "İlk bilgilere göre, kamyon aşırı süratliydi. Freninin patladığı ihtimali de araştırılıyor" derken, Emniyet Müdürlüğü de, durumu ağır olan kamyon sürücüsü Koç'un bugüne kadar hiç ceza almadığını ve kaza yapmadığını belirledi. 
   
   Hayatını kaybedenler 
   Freni patladığı sanılan kamyonun üstte yol açtığı kazada halk otobüsü ve minibüste can veren 15 yolcunun isimleri şöyle Zafer Doğru, Yılmaz Pembe, Mustafa Savcı, Dudu Kardeş, Hülya Kirbitçi, Hayrunisa Kirbitçi, Nebahat Topçuoğlu, Hacer Aydoğan, Mediha Kıranbağlar, Kadri Kerküklüoğlu, Zülefe Taka, Kenan Bozkurt, Mehmet Yeşil, Ali Bilgin, Osman Şahan. 
   
   
</TEXT>
</DOC>
