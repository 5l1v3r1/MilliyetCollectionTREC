<DOC>
<DOCNO> 206254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sontur05.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin 'dur' ihtarına uymayan sürücü açılan ateşle yaralandı 
</HEADLINE>
<TEXT>

     Küçükçekmece'de polisin ''dur '' ihtarına uymayan bir sürücü, açılan ateş sonucu yaralandı. 
     Alınan bilgiye göre, Küçükçekmece İlçe Emniyet Müdürlüğü'ne bağlı trafik ekipleri, şüphe üzerine Ramazan Bingöl'ün kullandığı 34 AZT 62 plakalı otomobili durdurmak istedi. 
     Polisin ''dur'' ihtarına uymayan Bingöl, Ziya Gökalp Mahallesi girişinde açılan ateş sonucu yaralı yakalandı. 
     Kolundan ve yüzünden yaralanarak İstanbul Üniversitesi İstanbul Tıp Fakültesi Hastanesi'ne kaldırılan Bingöl'ün sağlık durumunun iyi olduğu öğrenildi. 
     Otomobilin çalıntı olmadığını belirten yetkililer, Ramazan Bingöl'ün polisin ihtarına neden uymadığının araştırıldığını kaydettiler. 
     
</TEXT>
</DOC>
