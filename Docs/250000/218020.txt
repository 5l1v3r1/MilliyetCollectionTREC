<DOC>
<DOCNO> 218020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/soneko40.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin ve motorin fiyatlarına beklenen zam açıklandı... 
</HEADLINE>
<TEXT>

     Kurşunsuz benzin, süper benzin ve motorin satış fiyatlarına, Özel Tüketim Vergisi'ndeki ÖTV artışa paralel, bu geceden 24.00'den geçerli olmak üzere yüzde 2,45 ile 3,63 oranında zam yapıldı. 
     Fiyatlandırmada alınan ÖTV tutarlarındaki artışa paralel yapılan ayarlamayla, İstanbul'un Avrupa yakasında kurşunsuz benzinin litre fiyatı yüzde 2,75 artışla 1 milyon 747 bin liradan 1 milyon 795 bin liraya yükseldi. 
     Yeni düzenlemeyle İstanbul'un Avrupa yakasında süper benzinin litre fiyatı yüzde 2,45 artışla 1 milyon 755 bin liradan 1 milyon 798 bin liraya çıktı. 
     Ayarlama kapsamında yüzde 3,63 oranında zam gören motorinin İstanbul'un Avrupa yakasında 1 milyon 349 bin lira olan litre fiyatı da, 1 milyon 398 bin liraya yükseldi. 
     Akaryakıt dağıtım şirketlerinin, bu oranlara paralel tüm illere dönük hesaplamaları devam ederken, listeleri, zammın yürürlüğe gireceği saate kadar tamamlamaları bekleniyor. 
     
</TEXT>
</DOC>
