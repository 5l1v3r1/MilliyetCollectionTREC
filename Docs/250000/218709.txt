<DOC>
<DOCNO> 218709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun14.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan askerleri Irak'ta bir araca ateş açtı 1 ölü, 2 yaralı... 
</HEADLINE>
<TEXT>

     Irak'ın başkenti Bağdat'ın güneydoğusundaki Samava'da, Amerikan askerlerinin dur ihtarına uymayan bir araca ateş açtığı, açılan ateşte 1 Iraklının öldüğü, 2'sinin yaralandığı bildirildi. 
     Görgü tanıkları, Amerikan askeri konvoyunun geçtiği sırada, dur ihtarına uymayan araca ateş açıldığını söylediler. 
     Öte yandan, başkentin batısındaki Ramadi'de direnişçilerin yüzlerce bildiri dağıttığı belirtildi. 
     Bildiride, direnişçilerin, Irak polisi ve askerine saldırıların arkasında olmadıkları iddiasında bulundukları kaydedildi. 
     ''İslami Direniş Hareketi'' imzalı bildiride, ''Polis ve askerin hedefimiz olmadığını ve olmayacağını, tek hedefimizin Amerikan işgalcileri olduğunu teyit ederiz'' denildi. 
     
</TEXT>
</DOC>
