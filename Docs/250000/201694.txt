<DOC>
<DOCNO> 201694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur16.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda bazı görevler için "erkek olma" şartı kaldırıldı 
</HEADLINE>
<TEXT>

     Devlet Bakanı Güldal Akşit, kamuda bazı görevler için "erkek olma" şartının kaldırıldığını belirterek, ÖSYM aracılığı ile eleman alacak kurumların sınavlarına artık kadınların da başvurabileceklerini bildirdi. 
     Akşit, Devlet Su İşleri DSİ , Devlet Hava Meydanları İşletmesi DHMİ ile Toprak Mahsulleri Ofisi TMO genel müdürlüklerine ÖSYM aracılığıyla alınması düşünülen bazı kamu görevlileri için "erkek olma" şartı istenmesinin, "bazı görevlerin kadınlar için uygun olmayacağı" öngörüsünden kaynaklandığını, bunun başkaları adına karar vermek anlamına geldiğini söyledi. 
     Akşit, kamu hizmetine başvuru ve kabul şartları arasında kadın-erkek ayırımı yapılması ve önceliklerin belirlenmesinin, hangi gerekçeye dayanırsa dayansın kabul edilebilir bir tarafının olmadığını ifade etti. 
     
</TEXT>
</DOC>
