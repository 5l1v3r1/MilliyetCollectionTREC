<DOC>
<DOCNO> 203948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/soneko27.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell genel kurulu ertelendi 
</HEADLINE>
<TEXT>

     Turkcell Holding A.Ş'nin 24 Aralık'ta, Turkcell İletişim Hizmetleri A.Ş'nin 29 Aralık'ta gerçekleştirilecek olağanüstü genel kurul toplantılarının yapılmaması kararlaştırıldı. 
     Çukurova Holding, Turkcell Holding Denetçisi Hikmet Yasemin Çetinalp ile Turkcell Holding ve Turkcell İletişim Hizmetleri A.Ş. Denetçisi İbrahim Alpay Demirtaş imzalarıyla bir açıklama yapıldı. 
     Açıklamada, söz konusu şirketlerin genel kurullarının olağanüstü toplantıya davetini kamuoyunda toplantılara çağrı amacını aşacak şekilde yanlı ve yanlış yönlendirme gayretlerinin yoğunluk kazandığının gözlemlendiği kaydedilerek, şöyle denildi 
     ''Bu çerçevede anılan şirketlerin hakim ortaklarının aralarında oluşan olumlu anlayış ortamı gereğince, gerek toplantıya çağıran denetçiler gerekse büyük ortak olarak söz konusu toplantıların anılan tarihlerde yapılmamasını kararlaştırmış olup bu konuda gerekli hukuksal işlemler başlatılmış bulunmaktadır.'' Turkcell Holding'in ertelenen Genel Kurulu'nun tarihinin Noel tatili olan 24 Aralık yarın tarihine ertelenmesi, şirket ortağı Sonera temsilcilerinin eleştirilerine konu olmuştu. 
     
</TEXT>
</DOC>
