<DOC>
<DOCNO> 234374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sondun27.html </URL>
<DATE> 2004/04/24/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Kıbrıs'ta referandumlar... Papadopulos ve Hristofyas da oy kullandı... 
</HEADLINE>
<TEXT>

     Güney Kıbrıs Rum Yönetimi lideri Tasos Papadopulos ve AKEL partisi Başkanı Dimitris Hristofyas, referandumda oylarını kullandılar. 
     Referandumda Rum kesimindeki sonuçları büyük ölçüde etkileyeceği belirtilen AKEL'in lideri Hristofyas, oyunu verdikten sonra yaptığı açıklamada, ''Birleşme yolunda yeni adımların atılabilmesi için serinkanlı olunması gerektiğini'' söyledi. 
     Papadopulus da oyunu kullandıktan sonra yaptığı açıklamada, referandumun Kıbrıs halklarının geleceğini belirleyeceğine işaret ederek, vatandaşlarının sağduyuyla hareket edeceğine inandığını belirtti. 
     Papadopulos, referandum sonuçlarının açıklanmasının ardından herkesi soğukkanlı tepki vermeye çağırdı. Papadopulos, ''Kıbrıslı Türk ve Rumların daha iyi günler hak ettiklerini'' söyledi. 
     
</TEXT>
</DOC>
