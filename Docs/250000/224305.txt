<DOC>
<DOCNO> 224305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonyas06.html </URL>
<DATE> 2004/03/21/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
İngiltere'de gizli servis takibinde eğitim 
</HEADLINE>
<TEXT>

     The Sunday Telegraph gazetesinin haberine göre,İngiltere'de üniversitelerin yabancı öğrencileri hakkında iç istihbarat servisi MI5'a bilgi verdiği öne sürüldü. 
     Üniversite yönetimleri yabancı öğrencilerinin telefon görüşmeleri ve elektronik posta yazışmalarını izleyerek elde ettiği bilgileri istihbarat örgütüne ilettiği belirtildi. 
     Üniversitelerin, amaçları terörist örgütlenme olan bazı yabancı kişilerce okulun bir kamp gibi kullanılmasına engel olmaya çalıştığınıkaydeden gazete, ''Özel tim ve MI5, İngiltere'deki bütün üniversitelerle bu konuda işbirliği içinde'' iddiasına yer verdi. 
     Uygulamanın ABD'ye yönelik 11 Eylül saldırılarının ardından başladığını ve özellikle riskli görülen bazı ülkelerin vatandaşları olan öğrencilerin yakın takibe alındığını belirten gazete, bu ülkeler arasında Hindistan, Pakistan, Küba, İran, Irak, Mısır, Suriye, Libya, İsrail ve Kuzey Kore'nin bulunduğunu öne sürdü. 
     The Sunday Telegraph gazetesi, üniversitelerin bu ülkelerden gelen öğrencileri sadece dinlemek ve izlemekle kalmayarak, onlar hakkında adres, telefon numarası ve benzeri kişisel bilgileri de polise ilettiğini yazdı. Gazete, casusluk ağını üniversitedeki öğretim üyelerinin kurduklarını, bu akademisyenlerin daha sonra İngiliz öğrenciler arasından da kendilerine yardımcı olacak kişiler bulduklarını öne sürdü. 
     
</TEXT>
</DOC>
