<DOC>
<DOCNO> 213846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/yasam/yas05.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Göl, müdürü yuttu 
</HEADLINE>
<TEXT>

   Kayıp Ağrı Emniyet Müdür Yardımcısı Zeki Küçük ve hala oğlunun cesedi Büyükçekmece Gölü'nden çıkarıldı 
      ERDAL KILINÇ - OSMAN KARA İstanbul 
   
   Büyükçekmece Gölü'nden önceki gün bulunan cesedin, tatil için İstanbul'a gelen ve kendisinden 2 gündür haber alınamayan Ağrı Emniyet Müdür Yardımcısı Zeki Küçük'ün halasının oğlu Mehmet Dağlı olduğu belirlendi. Küçük, Kurban Bayramı için Ağrı'dan İstanbul'daki ailesinin yanına geldi. Ancak, geçen perşembe sabahından beri kendisinden haber alamadıklarını belirten ailesinin başvurusu üzerine polis çalışma başlattı. Küçük'ün en son görüşme yaptığı yer, Büyükçekmece Gölü mevkii olarak belirlendi. Göl ve çevresinde yapılan aramada önceki gün 45 yaşlarında bir erkek cesedi bulundu. Cesedin, Küçük'ün halasının oğlu Mehmet Dağlı'ya ait olduğu belirlendi. Bunun üzerine Küçük'ün kaza yaparak otomobille göle uçmuş olabileceği ihtimalini değerlendiren polis, dün gölde dalgıçların da katılımıyla arama çalışması yaptı. 
   Dalgıçlar gölün Çamlık Mevkii'nde, önce 34 ZV 7613 plakalı otomobile ulaştı ve otomobilin içinde Küçük'ün cesedinin olduğu görüldü. 
   
   
   
</TEXT>
</DOC>
