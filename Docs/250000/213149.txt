<DOC>
<DOCNO> 213149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sontur35.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova'da zincirleme trafik kazası 3 ölü, 1 yaralı 
</HEADLINE>
<TEXT>

     Yalova'da meydana gelen zincirleme trafik kazasında, 3 kişi öldü, 1 kişi yaralandı. 
     Alınan bilgiye göre, Yalova'nın Altınova İlçesi'ne bağlı Tavşanlıaltı mevkiinde, Latif Çiçek idaresindeki 25 FF 080 plakalı kamyon, Bekir Akkan yönetimindeki 41 K 1894 plakalı otomobile arkadan çarptı. 
     Çarpmanın etkisiyle savrulan Bekir Akkan'ın kullandığı araç, önce Saniye Altuntaş yönetimindeki 16 TR 755 plakalı otomobile ardından da Bahtiyar Turan'ın kullandığı 35 YP 345 plakalı otomobile çarptı. 
     Zincirleme kaza sonucu Saniye Altuntaş 25 olay yerinde, Yalova SSK Yaşar Okuyan Bölge Hastanesi'ne kaldırılan Zeynep Der ile Bursa Uludağ Üniversitesi Tıp Fakültesi'ne sevk edilen Saniye Der de hastanede yaşamlarını yitirdi. 
     Uludağ Üniversitesi Tıp Fakültesi'nde tedavi altına alınan Ahmet Altuntaş'ın sağlık durumunun ise ciddiyetini koruduğu bildirildi. 
     
</TEXT>
</DOC>
