<DOC>
<DOCNO> 236350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/guncel/gun06.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
16 bin çocuk sırada 
</HEADLINE>
<TEXT>


Haydi Okula kampanyasının simge ismi Arzu Ciba şiiriyle ailelere seslendi Okumalıyım, okumalıyım 

Burcum Devrez 

'Haydi Kızlar Okula' kampanyasının İstanbul bölümü, Bağcılar'daki Kazım Karabekir İlköğretim Okulu'nda dün düzenlenen törenle başlatıldı. Ailesi tarafından okula gönderilmeyen ancak Milliyet'in haberi ve okul müdürünün yardımlarıyla tekrar okuma şansı yakalayan Arzu Ciba 10 , kendi okulundaki törende, kızlarını okutmayan ailelere seslenerek "Okumalıyım okumalıyım" şiirini okudu. 
Milli Eğitim Bakanlığı'nın önderliğinde UNICEF'in katkılarıyla 2003'te Van'da başlatılan ve 10 ili kapsayan 'Haydi Kızlar Okula' kampanyasının 2003 sonuçları ve 2004 çalışma programı açıklandı. Kızlarımızı cehalete teslim edemeyeceğimizi belirten Başbakan Erdoğan'ın eşi Emine Erdoğan, şöyle dedi "7 milyon yetişkinimiz okuma - yazma bilmiyor. Bunun dörtte üçünü kadınlarımız oluşturuyor. Elele vererek toplumumuzdan bu lekeyi söküp atmalıyız. Elimden gelenin fazlasının yapacağım." 
Okula gitmediği tespit edilen 16 bin çocuktan 10 bininin kız olduğunu belirten İstanbul Vali Muammer Güler de, "Kampanya çerçevesinde kızların okula gitmesini sağlayacağız" dedi. 



</TEXT>
</DOC>
