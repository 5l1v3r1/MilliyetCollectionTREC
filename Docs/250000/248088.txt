<DOC>
<DOCNO> 248088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonsiy05.html </URL>
<DATE> 2004/06/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Başbakan Erdoğan'ın İran gezisine sürpriz erteleme .. 
</HEADLINE>
<TEXT>

     Başbakan Recep Tayyip Erdoğan'ın Haziran ayı içinde çıkması planan İran ziyaretinin, "Temmuz ayı ya da daha sonraki bir tarihe ertelendiği" bildirildi. 
     ANKA'nın edindiği bilgilere göre, Başbakan Erdoğan, Dışişleri Bakanı Abdullah Gül'ün, 21-22 Haziran tarihleri arasında gerçekleştireceğini bildirdiği İran ziyaretini erteledi. Ertelemeye, iki ülke arasında "ziyaret programında uyum" sağlanamaması nedeniyle gidildiği belirtildi. 
     Erdoğan'ın İran ziyaretinin, İran tarafı ile görüşme programında mutabakat sağlanması halinde Temmuz ayında ya da sonraki bir tarihte yapılacağı bildirildi. 
     
     ABD İKNA EDİLMEDİ Mİ 
     Başbakan Erdoğan'ın, bu konuda en yetkili isimlerden birisi olan Dışişleri Bakanı Gül tarafından açıklanan İran ziyaretinin beklenmedik bir şekilde ertelenmesi değişik yorumlara de neden oldu. Erteleme, İran'ı "şer ekseni" içinde değerlendiren ve Erdoğan'ın gezisine diplomatik kanallardan tepki gösteren ABD'nin bu konuda "ikna edilmediği" şeklinde de yorumlandı. 
     
</TEXT>
</DOC>
