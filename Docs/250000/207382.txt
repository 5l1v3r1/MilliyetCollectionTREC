<DOC>
<DOCNO> 207382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur39.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın KKTC parti liderleriyle görüşmeleri sona erdi... 
</HEADLINE>
<TEXT>

     Başbakan Recep Tayyip Erdoğan, KKTC siyasi parti liderleriyle görüşmeleri çerçevesinde Barış ve Demokrasi Hareketi BDH Genel Başkanı Mustafa Akıncı ile görüştü. 
     Erdoğan-Akıncı görüşmesi, yaklaşık 45 dakika sürdü. 
     Erdoğan, Akıncı'dan önce Cumhuriyetçi Türk Partisi CTP Genel Başkanı Mehmet Ali Talat, Ulusal Birlik Partisi UBP Genel Başkanı ve Başbakan Derviş Eroğlu ile Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş ile biraraya gelmişti. 
     Başbakan Erdoğan böylece KKTC'deki 4 siyasi partinin liderleriyle de görüşmüş oldu. Görüşmeler toplam 2 saat 45 dakika sürdü. 
     Talat, Eroğlu, Denktaş ve Akıncı, Erdoğan'ın daveti üzerine bugün Ankara'ya gelmişlerdi. 
     
</TEXT>
</DOC>
