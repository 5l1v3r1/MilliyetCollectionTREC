<DOC>
<DOCNO> 209447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sondun25.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre, İstanbul saldırılarını soruşturuyor 
</HEADLINE>
<TEXT>

     İsviçre yetkililerinin, geçen kasımda İstanbul'da düzenlenen terörist saldırılarla ilgili olarak 2 kişi hakkında soruşturma yaptıkları bildirildi. 
     Federal Savcılık sözcüsü Hansjuerg Mark Wiedmer, İsviçre'de oturan yabancı uyruklu 2 kişinin soruşturma kapsamında bulunduğunu belirtti. 
     Wiedmer, bu kişilerin isimlerini ve başka ayrıntıları vermekten kaçındı. 
     Sözcü, haftalık SonntagsZeitung gazetesinde çıkan ve yetkililerin araştırmalarını, Halid Şeyh Muhammed ile telefon bağlantıları bulunduğundan şüphelenilen Biel'deki bir İslami örgüt ve 2 Cenevre şirketi üzerinde yoğunlaştırdıkları haberi konusunda ise yorum yapmadı. 
     El Kaide'nin 3 numaralı lideri ve 11 Eylül'ün planlayıcılarından olduğu sanılan Muhammed, geçen martta Pakistan'da yakalanmıştı. 
     
</TEXT>
</DOC>
