<DOC>
<DOCNO> 206043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo07.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü, Altay'dan İbrahim'i istiyor... 
</HEADLINE>
<TEXT>

     Ankaragücü, İkinci Futbol Ligi A Kategorisi takımlarından Altay'ın genç futbolcusu İbrahim'e talip oldu. 
     Ankaragücü Kulübü Başkanı Cemal Aydın'ın, Altay'a orta saha oyuncusu İbrahim için 600 bin dolar bonservis bedeli önerdiği öğrenildi. 
     Sarı-lacivertli kulübün İbrahim için öneri paketi maddeleri arasında bu futbolcunun Ankaragücü'nden 3 büyük kulübe transfer olması halinde bonservisinin yüzde 40'ının Altay'a ödenmesinin de bulunduğu belirtildi. 
     Öte yandan Ankaragücü, ikinci yarı hazırlıkları için bugün Beştepe Gökçe Tesisleri'nde toplanıp, akşam, 15 gün sürecek kamp çalışması için Antalya'nın Belek Beldesi'ne gidecek. Mısırlı oyuncular Ramadan ve Desouki kampa yarın katılacak. 
     Ankaragücü, Antalya'da 4 ve Marmaris'te de 2 olmak üzere toplam 6 hazırlık maçı yapacak. Sarı-lacivertliler 17 Ocak'ta Ankara'ya dönecek. 
     
</TEXT>
</DOC>
