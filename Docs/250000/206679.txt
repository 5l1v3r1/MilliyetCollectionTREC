<DOC>
<DOCNO> 206679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/magazin/mag04.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım nik ha 'yıldırım' iptal 
</HEADLINE>
<TEXT>

      DIŞ HABERLER SERVİSİ 
   
   Çocukluk arkadaşı Jason Allen Alexander ile üç gün önce evlenen Britney Spears, törenin üzerinden 12 saat geçmeden gözyaşları içinde evliliğini iptal ettirmek için yasal işlem başlattı. 
   Yeni yılı kutlamak için gittiği Palms Oteli'nin kilisesinde yaptığı evlilikten birkaç saat sonra, "Aman Tanrım, ne yaptım " diyerek gözyaşlarına boğulan pop yıldızı, panikle avukatlarını arayarak evliliğin iptalini istedi. Spears ve Alexander'ın, evlilik kararını alırken içkili olduğu, ikilinin evlenme kararı almadan önce iki gün boyunca içki içerek parti yaptıkları öne sürüldü. 
   Spears'ın evlenme kararını alırken Alexander'a "Evlensek eğlenceli olmaz mıydı, hadi gidip evlenelim" dediğini belirten avukatlar, Britney'in böyle bir evlilik yaparak "intihar ettiğini" söylüyorlar. Spears'ın evliliğini iptal ettirememesi durumunda boşanmak için milyonlarca dolar harcayacağı belirtiliyor. 
   
   En çok 'Britney' arandı    DIŞ HABERLER SERVİSİ 
   İnternet arama motoru Google üzerinden 2003'te en çok aranan kişi ve konuların listesi hazırlandı. Dünya çapında, 1 yıl boyunca 55 milyar aramaya dayanılarak oluşturulan listenin başında ABD'li pop yıldızı Britney Spears geliyor. 'En çok aranan 10' listesinin ikinci sırasında küçük büyücü Harry Potter yer alırken Shakira üçüncü, Matrix ise dördüncü oldu. "En çok aranan 10" listesinin geri kalanı ise şöyle 
   5. İngiliz futbolcu David Beckham 
   6. Müzik grubu 50 Cent 
   7. Irak 
   8. Yüzüklerin Efendisi üçlemesi 
   9. Cinsel taciz iddiasıyla hakkında dava açılan NBA yıldızı Kobe Bryant 
   10. Bisiklet turnuvası Tour de France 
   
   
</TEXT>
</DOC>
