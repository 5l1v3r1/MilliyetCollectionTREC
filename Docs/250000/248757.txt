<DOC>
<DOCNO> 248757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonspo05.html </URL>
<DATE> 2004/06/17/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Malatyaspor, Saidou'dan vazgeçti, Petkov'a yöneldi... 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, transfer çalışmalarını sürdürdüklerini bildirdi. 
     Tanrıverdi, yaptığı açıklamada, Konyaspor'dan Cenk ve Polonya 1. Lig takımlarından Legia Varşova'da forma giyen Vlodarczyk'ın transferi konusunda önemli aşamalar kaydettiklerini belirtti. Tanrıverdi, şöyle dedi 
     ''Cenk'i ve Polonyalı Vlodarczyk'in transferi gerçekleştiğinde mevcut futbolcularımızdan Atilla Birlik ile forvette iyi bir üçlü oluşturacağına inanıyorum. Gelecek sezon ligde ses getirecek bir takım kurmak istiyoruz. İnşallah gelecek sezon üst sıralar için mücadele edecek bir takım kuracağız. Transferler için bütçemizi zorluyoruz.'' Tanrıverdi, İstanbulsporlu Saidou'dan kesin olarak vazgeçtiklerini, Fenerbahçe'den Petkov'un transferi konusunun da bu futbolcunun Avrupa Futbol Şampiyonası finallerinden dönmesini beklediklerini kaydetti. 
     
</TEXT>
</DOC>
