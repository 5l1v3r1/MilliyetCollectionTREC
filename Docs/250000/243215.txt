<DOC>
<DOCNO> 243215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sondun21.html </URL>
<DATE> 2004/05/27/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
El Kaide'den gerilla savaşı çağrısı... 
</HEADLINE>
<TEXT>

     El Kaide'nin Suudi Arabistan'daki kolunun başı olduğu öne sürülen Abdülaziz El Mükrin adına yapılan bir açıklamada, Suudi Arabistan'da şehirlerde gerilla savaşı yapılması önerisinde bulunuldu. 
     Bazı internet sitelerine gönderilen Arapça açıklamada, militanların ''Suudi yönetimine karşı şiddet eylemlerinde başarıya ulaşmaları için'' tavsiyeler verildiği belirtildi. 
     Açıklamada, ''şehirlerdeki çalışmanın, 4 kişiyi aşmayan küçük grupları gerektirdiği'', ''eylemcilerin ajanlardan ve şüpheci gözlerden sakınabilmeleri için o kentin sakinlerinden olması gerektiği'' gibi tavsiyeler yer aldı. 
     Açıklamanın gerçekten El Mükrin'e ait olup olmadığı bilinmiyor, ancak mesajı yayımlayan sitelerin, aynı kişiden daha önce de benzer mesajlar yayımladığı belirtiliyor. 
     Suudi Arabistan, geçen yıl El Kaide'nin sorumlu tutulduğu 9'u Amerikalı 50 kişinin öldüğü bombalı intihar saldırılarından bu yana militanlara karşı mücadele ediyor. 
     
</TEXT>
</DOC>
