<DOC>
<DOCNO> 245380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur08.html </URL>
<DATE> 2004/06/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Öğretmenlik tercih edenlere burs... 
</HEADLINE>
<TEXT>

     Öğrenci Seçme Sınavı ÖSS sonucunda, Milli Eğitim Bakanlığı'nın MEB ihtiyaç duyduğu branşlardaki öğretmenlik programlarını ilk beş tercihi içinde belirtecek öğrencilere burs verilecek. 
     Alınan bilgiye göre, MEB'in her yıl verdiği burs için 2004-2005 eğitim-öğretim yılında 1500 kontenjan ayrıldı. Buna ek olarak, sadece Anadolu öğretmen lisesi mezunu 2 bin 500 öğrenci de burstan yararlanacak. 
     Bursa başvurmuş olmak için, ÖSS'yi kazandıktan sonra tercih formunu doldururken, MEB'in belirlediği branşlardaki öğretmenlik programlarını ilk beş tercihi içine yazarak yerleşmeye hak kazanmak gerekiyor. 
     Burslu okutulacak öğrencilerde şu koşullar aranıyor 
     - T.C. vatandaşı olmak, - 22 yaşını geçmemiş olmak, - Sağlıklı olmak, - Kazandığı programı ilk beş tercihi arasında yazmış olmak Özel yetenek sınavı sonucuna göre alınan programlar için yetenek sınavını kazanmış olmak 
     - Kesin kaydını yaptırmış olmak, - Memuriyet yapmasına engel bir mahkumiyeti bulunmamak, - Özel kanunlarla affa uğramış olunsa bile herhangi bir okuldan disiplin cezası veya kanuni bir kovuşturma geçirmemek. 
     
     YURTKUR VERECEK 
     Kamu kurum ve kuruluşlarının sağladığı bursların bundan böyle sadece Yükseköğrenim Kredi ve Yurtlar Kurumu YURTKUR tarafından verilmesi öngörüldüğü için MEB, burs verilecek öğrencilerin listesini YURTKUR'a bildirecek. Öğrencilere bursu YURTKUR verecek. 
     Öğretmenlik bursunun miktarı Bakanlar Kurulu kararıyla belirleniyordu. Ancak, yeni kanun nedeniyle gelecek yıldan itibaren miktarlar YURTKUR'un belirlediği oranda olacak. 
     
     KONTENJANLAR 
     MEB, en fazla kontenjanı İngilizce, Türkçe ve Sınıf öğretmenlikleri için belirledi. 
     2004-2005 eğitim-öğretim yılında burs verilecek öğretmenlik programları ve 1500 kontenjanın dağılımı şöyle 
     ''Okul Öncesi Öğretmenliği 80 , Sınıf Öğretmenliği 250 , Zihin Engelliler Öğretmenliği 30 , İşitme Engelliler Öğretmenliği 20 , Görme Engelliler Öğretmenliği 20 , Türkçe Öğretmenliği 140 , İlköğretim Matematik Öğretmenliği 100 , Sosyal Bilgiler Öğretmenliği 60 , Fen Bilgisi Öğretmenliği 60 , İngilizce Öğretmenliği 250 , Bilgisayar Öğretim Teknolojileri Öğretmenliği 100 , Rehberlik ve Psikolojik Danışmanlık 90 , İlköğretim Din Kültürü ve Ahlak Bilgisi Öğretmenliği 50 , Türk Dili ve Edebiyatı Öğretmenliği 100 , Matematik Öğretmenliği 70 , Elektrik Öğretmenliği 15 , Elektronik Haberleşme Öğretmenliği 15 , Muhasebe Finansman Öğretmenliği 20 , Bilgisayar Öğretmenliği 30 .'' 
     
</TEXT>
</DOC>
