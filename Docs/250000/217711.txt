<DOC>
<DOCNO> 217711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/soneko17.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sucuklarda hindistan cevizi, hardal tohumu ve soğan var 
</HEADLINE>
<TEXT>

     Pastırma ve sucuğun anavatanı olarak bilinen Kayseri'de üretim çeşidi her geçen gün artırılıyor ve müşterilere yeni damat tadları sunuluyor. 
     Pastırma ve sucuk üretimi de yapan Beğendik A.Ş., yeni ürünleri olan tombul sucukları piyasaya çıkarttı. 
     Beğendik A.Ş. Gıda Mühendisi Nesrin Kayacı, AA muhabirine yaptığı açıklamada, yeni ürünleri olan tombul sucuklarda, sinirden arındırılmış dana eti kullanıldığını belirterek, şu bilgileri verdi 
     ''Yeni ürünlerimizde sığır eti dışında hiçbir başka et kullanılmadı. Diğer sucuklara göre yüzde 20 daha az yağlı olan sucuklarımız, biberli, varyantlı ve sade olarak üretildi. Biberli tombul sucukların dış kaplamasında pul biber ve hindistan cevizi, varyantlı sucukların dış kaplamasında ise kurutulmuş soğan, kurutulmuş yeşil biber ve kırmızı biber, hardal tohumu ile karabiber kullanıldı. Ürünlerimiz son derece hijyen olduğu için çiğ olarak da tüketilebilir.'' Beğendik'in yeni ürünü olan 600 ila 700 gram ağırlığındaki tombul sucuklar, kilosu 14 milyon 950 bin liraya satılıyor. 
     
</TEXT>
</DOC>
