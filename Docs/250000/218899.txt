<DOC>
<DOCNO> 218899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun04.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson kar maskesiyle alışverişe çıkınca... 
</HEADLINE>
<TEXT>

     Başında kar maskesiyle bir mağazaya alışverişe giden Michael Jackson, kendisini soyguncu sanan müşteriler tarafından ihbar edilince polis tarafından az daha tutuklanıyordu. 
     Aspen yakınlarındaki Glenwood Springs Wal-Mart mağazasında meydana gelen olayla ilgili olarak polis yetkilileri, ''Durumun, yerel Wal-Mart mağazalarından telefonla kendilerine haber verildiğini ve biri maskeli 2 kişinin mağazadan ayrılarak siyah bir ciple Aspen'e doğru gittiğinin'' belirtildigini ifade ettiler. 
     ''Olayın otoyol devriyesine bildirilmesi üzerine siyah cipin durdurulduğu ve içinde gerçekten yüzünde kar maskesi olan bir şahıs bulunduğu'' polisler tarafından kaydedildi. 
     ''Polislerin şahıstan maskesini çıkarmasını istedikleri ve şahsın buna uyduğu, sonuçta yüzünde kar maskesi bulunan kişinin Michael Jackson olduğunun anlaşıldığı'' açıklandı. 
     Polislerin, kendilerine karşı koymadığı için Michael Jackson'a teşekkür ettikleri ve yoluna devam etmesine izin verdikleri bildirildi. 
     Öte yandan, ''Aspen Daily News'' gazetesi, Michael Jackson'un çocuklarıyla Aspen yakınlarındaki Old Snowmass bölgesinde 22 hektarlık orman içinde bulunan bir malikanede kaldığını yazdı. 
     Çocuklara tacizde bulunmakla suçlanan Michael Jackson'un davasının bu yılın sonuna doğru California'da başlaması bekleniyor. 
     
</TEXT>
</DOC>
