<DOC>
<DOCNO> 208333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun38.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmde en çok büyüyen Akdeniz ülkesi Türkiye... 
</HEADLINE>
<TEXT>

     İspanya'daki IERA araştırma merkezinin raporunda, Akdeniz havzasındaki turizm pazarında son 2 yılda en fazla büyüme gösteren ülkenin Türkiye olduğu belirtildi. 
     Akdeniz'deki ''güneş ve deniz turizminde'' İspanya, İtalya, Hırvatistan, Mısır, Yunanistan, Malta, Fas, Portekiz, Tunus ile birlikte rekabette olan Türkiye'nin, son 2 yılda yüzde 13.8 artış ile en fazla büyüme gösteren ülke olduğu kaydedildi. 
     IERA'nın verdiği bilgilere göre, 2002'de 51.7 milyon turist alan İspanya, diğer Akdeniz ülkelerine büyük fark atarken İspanya'nın 2000'ye oranla yüzde 5.5'lik büyüme kaydettiği belirtildi. 
     Raporda, İspanya'nın kendisini rakip olarak görmeye başladığı ülkelerin başında, 2002'de yüzde 13.8 artışla 13.2 milyon turistin ziyaret ettiği Türkiye yer aldı. Türkiye'yi, yüzde 11.4'lük artışla 4.9 milyon turist çeken Mısır takip etti. 
     IERA, İspanya'nın ardından turizmde istikrar arayan ülkeler olarak Tunus, Fas, Yunanistan, Bulgaristan, Hırvatistan ve Türkiye'yi gösterdi. 
     
</TEXT>
</DOC>
