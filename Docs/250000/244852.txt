<DOC>
<DOCNO> 244852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/ekonomi/eko02.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, AB'den tarih alır' 
</HEADLINE>
<TEXT>


Başbakan Tayyip Erdoğan'ın 'AB için destek' çağrısıyla açtığı WAN Kongresi'ne katılan AB'li gazeteciler, Türkiye ile müzakerelerin başlatılacağını, ancak tam üyeliğin 10 yıl sürebileceğini düşünüyor 

PINAR AKTAŞ, AHU COŞKUN İstanbul 

Başbakan Tayyip Erdoğan'ın 'AB için destek çağrısı'yla açılan Dünya Gazeteler Birliği WAN Kongresi'ne katılan Avrupa Birliği AB üyesi ülkelerden gelen gazeteciler Türkiye'nin aralıkta üyelik müzakereleri için karar alınmasını bekliyor. AB üyesi ülkelerden gelen 25 gazetecinin çoğunluğu Türkiye'nin AB'ye üyeliğini desteklediğini söylerken 14'ü "Aralıkta müzakere tarihi alırsınız" dedi. 
George Brock İngiltere The Times Genel Yayın Yönetmeni GYY AB ve Türkiye arasındaki müzakere süreci umarım aralıkta başlar. Her şey yolunda giderse Türkiye 10 yıl içinde üye olur.Matti Apunen Finlandiya - Aamulehti GYY Müzakere süreci dört - beş yıl sürebilir. Sabırlı olun. Türkiye 2011'de AB üyesi olur. Aralıkta ne olur bilemem. Jose Marquiros Portekiz Jn - Jornal De Noticias Yönetim Kurulu Üyesi Portekizlilerin Türkler için özel duyguları var. Ülkemiz üyeliğinizi destekleyecek.David Trads Danimarka - Information GYY Çok güçlü destekçinizim. Üye olacaksınız. Türkiye, Müslüman ve demokratik bir ülkenin olabileceğini gösterdi.Ramunas Terleckas Litvanya Verslo Zinios GYY Vekili Aralıkta bir tarih alırsınız. Önümüzdeki 2 yılda üye olursunuz. Litvanya, Türkiye'yi destekleyecek.Barbro Teir Finlandiya Editorial Office GYY Er ya da geç üye olacaksınız. Ben destekliyorum ve müzakerenin aralıkta başlamasının iyi olacağını düşünüyorum. Said Essoulami İngiltere Ortadoğu ve Kuzey Afrika Basın Özgürlüğü Merkezi Direktörü Türkiye AB'ye üye olmalı. İngiltere'de Türkiye'nin üyeliği için bir destek var. Türkiye, Ortadoğu konusunda AB için önemli rol oynayabilir.Per Lyngby Danimarka Nordjyske Stiftstidende GYY Türkiye'nin AB'ye üyeliğini destekliyorum. Aralıkta müzakere tarihi alacağınızdan emin değilim.Nicola Bovoli İtalya Euromeeting Italiana Başkanı AB üye olmalısınız. Bazıları 70 milyon nüfusu sorun olarak algılıyor. Ama aralıkta tarih alırsınız. Katja Riefler Almanya Serbest Gazeteci Bana göre AB üyesi olmalısınız. AB'deki politik duruma göre üyelik 10 yılınızı alır. Umarım aralıkta tarih alırsınız.Mette Bock Danimarka Jydskevestkysten GYY Türkiye doğuyla batı arasında anahtar. Büyük ve Müslüman bir ülke olması önemli sorun gözüküyor. Ama aralıkta tarih alırsınız.Pia Ingberg Finlandiya Tribune Media Services Direktörü Neticede üye olacaksınız ama önümüzdeki 10 yıl içinde.Fred Bakker Hollanda Het Financieele Dagblad GYY Aralıkta tarih alırsınız. Türkiye, üye olacak ama Hıristiyan demokratlar buna karşı çıkıyor.Nadia Salah Fransa L'economiste GYY Türkiye'ye yıllar önce gelmiştim. İstanbul bir Avrupa kenti olmuş. AB'ye üye olmanız Müslümanlar için olumlu olur. Per Folkver Danimarka Politiken Fotoğraf Edit. Üyelik zor. İnsan haklarında yapmanız gerekenler var. Ordu da sorun.Pierre François Lovens Belçika La Libre Belgique Muhabiri Litvanya ve Slovenya gibi ülkeler AB üyesi olurken Türkiye'nin üye olamamasını anlayamıyorum.Jose Leite Pereira Portekiz Noticias Gazetesi Editörü AB'ye gireceğinize inanıyorum. Üyelik ne zaman bilmiyorum.Pieter Sijpersma Hollanda Dagblad Van Het Noorden GYY Aralıkta müzakere tarihi verileceğini umuyorum. Türkiye'nin birliğe katılması AB için iyi olur.Erik Bjerager Danimarka Kristeligt Dagblad GYY Türkiye'nin AB'ye üyeliğine karşıyım. Çünkü nüfusu çok. Ama sanırım size bir tarih verecekler. 


</TEXT>
</DOC>
