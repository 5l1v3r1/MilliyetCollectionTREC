<DOC>
<DOCNO> 204086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/yasam/ayas.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başakların yüzü şansa dönecek 
</HEADLINE>
<TEXT>

   Şans gezegeni Jüpiter yeni yılda Başak burcundakilere altın fırsatlar sunuyor. Yeteneklerinizi ortaya koyduğunuz oranda şansınız katlanacak. Maddi kazançlar, yeni yatırımlar sizleri bekliyor 
      2004'te sizi neler bekliyor - 6 
   Hakan Kırkoğlu 
   
   25 Eylül'e kadar sizinle birlikte olan Jüpiter size her alanda yenilenme, öğrenme ve kendinizi geliştirme fırsatı sunuyor. Bu yıl karşınıza çıkacak fırsatları çok iyi değerlendirmeye bakmalısınız. Sıra sizde 
   Jüpiter her on iki yılda bir burcunuza gelerek size genişleme, zenginleşme ve öğrenme fırsatları sunmakta. Önünüzde kaçırmamanız gereken fırsatlar var ve Jüpiter'in koruyuculuğu altında eski endişelerinden sıyrılabilirsiniz. Başak pratik, akılcı ve detaylardan zevk alan bir burçtur ama risk almak konusunda çekingen davranır. Halbuki bu yıl arkanızdan esen güçlü rüzgar sayesinde projelerinizi gerçekleştirme fırsatı bulacaksınız. Kendinize olan güveninizin artması ilişkilerinize de olumlu yansıyacak. Daha iyimser halinizle çok daha olumlu bir izlenim uyandıracaksınız. Geçmişe ait problemler silinirken bedensel alanda da rahatlama, eğer varsa, sağlıkla ilgili sorunlar da ortadan kaldırılabilir. 
   Bu yıl disiplin gezegeni Satürn de size destek vermekte. Satürn'ün bu konumu iş hayatında sağlam başarılara ve ileriye yönelik önemli yatırımlara işaret ediyor. Satürn ileriye yönelik daha sağlam projeler, grup çalışmalarında elle tutulur sonuçlar getirmekte. 
   Uranüs ise 7 yıl kalmak üzere karşıt burcunuz Balık'a yerleşmekte. Bu gezegen ilişkilerinize beklenmedik gelişmeler, ani kopmalar, tanışmalar ve daha fazla heyecan getirmekte. Bu etki özellikle 24-29 Ağustos doğumluları yakından ilgilendirecek. 
   Pluto ise 13-17 Eylül günleri arasında doğanları sert açısı altında tutuyor. Bu transit altında kendinizi yenileyebilir, içinizdeki gücü ortaya koyabilirsiniz. Bununla birlikte, mücadele etmeniz de gerekecek. Ev, yerleşim ve ailevi olaylara ait gelişmeler yüzünden kendinizi yenilemeniz gerekebilir. 
   
   İş ve Para 
   Bu yılınızda iş hayatında başarı size çok daha kolay gelecek ve pek çok Başak kariyer alanında önemli sıçramalar yapabilir. Jüpiter'in vereceği fırsatları Satürn sayesinde daha somut hale getirebilirsiniz. Ortaklaşa çalışmalar, grup çalışması iş hayatınızda size daha fazla destek sağlayabilir.Açıkça bu yıl karşınıza çıkacak fırsatları es geçmemeli ve programlı çalışarak kazanma kapasitenizi yüksek tutmalısınız. Her alanda gelişmeye açıksınız. 
   
   Sağlık 
   Jüpiter'in koruyucu etkisi altında sağlığınızda problem beklememelisiniz ve süregelen rahatsızlıklara da daha kolay çareler bulunabilir. Bununla birlikte bazı Başaklar iştahlarını daha iyi kontrol edebilmeliler. 21 Mart - 7 Mayıs, 10 Ağustos - 26 Eylül dönemlerinde sağlığınıza daha fazla önem vermelisiniz. 
   
   Şanslı Alanlar 
   Şans gezegeni Jüpiter'in sizinle birlikte olması zaten 2004 yılında en şanslı burcun Başak olduğunu göstermekte. Yeni girişimler hiç beklemediğiniz oranda fırsatlar sunmakta. Şans kişiliğinizde gizli ve yeteneklerinizi ortaya koyduğunuz oranda da büyüyecek. 25 Eylül sonrasında ise maddi kazançlar, yeni yatırımlar ve size maddi destek verecek gelişmelerle karşılaşabilirsiniz. 
   
   Mücadele Alanları 
   Uranüs özellikle 24-29 Ağustos doğumlu Başakları şaşırtabilir ve yakın beraberliklere heyecan getirmekle ani kopmalara da neden olabilir. Böyle bir etki altında değişime direnmemelisiniz. Aksi takdirde yüksek fiziksel gerginlik sağlığınızı yakından etkileyebilir. Özellikle Mars'ın sert açılar kuracağı 21 Mart - 7 Mayıs ve 25 Aralık sonrasında ilişkiler, evlilik ve ortaklıklar alanında stresle karşılaşabilirsiniz. 
   
   Aşk ve İlişkiler 
   Başaklar, partnerlerinin geniş bakış açısına sahip, hassas ve duygusal açıdan gelişmiş olmasına önem verirler. Aslında bu durum bir tezat yaratmaktadır zira Başak analizin ve akılcılığın burcudur ama zıtlar birbirini çeker örneği burada da çalışır. Başak aşkta faydacı ve son derece pratik olabilir. Başak sevgisini seni seviyorum demek yerine, partnerine yardımcı olacak biçimde, göstermeyi tercih edecektir. 
   
   Başak Kadını 
   Başak kadını aklı ile öne çıkar. Pek çok kişi Başak burcunu aşırı düzenli ve titiz olması nedeniyle alaya alsa da bu burç kadını düşüncelerini akılla sıralayan, sadece fiziksel aşka inanan bir tiptir. Mükemmeliyet arayan bu kişi ile ilk bakışta kolayca iletişim kurmak, özellikle aşk gibi tılsımlı bir ilişkiye girmek zor gözükür. Başak yetenekli bir aktristir ve körü körüne aşk yaşamak yerine kendini uzun süre saklı tutabilir. Uranüs'ün etkisi yakın beraberliklere heyecan getirmekte. 14 Ocak olan dönem, 5 Mart - 3 Nisan, 3 - 29 Ekim dönemlerinde beraberlikler sağlamlaşabilir, yeni başlangıçlar da olabilir. Bununla birlikte 21 Mart - 7 Mayıs, 10 Ağustos - 26 Eylül ve 25 Aralık sonrasında ilişkilerde çatışmalar, kopmalar sizi yıpratabilir. 
   
   Başak Erkeği 
   Başak erkeği tutku yerine akla ve özenli olmaya önem verir. Eğer astrolojik haritasında aşırı uçlar yoksa bu erkek itinalı, kibar ve kolay uyum sağlayan bir görünüm sergiler. Bununla birlikte mükemmeliyetçi yapıları nedeniyle duygusal konularda kendilerini rahat anlatamayabilirler. Asla agresif ve maço değildir ama sinirli yapısı nedeniyle kendini rahat hissetmesi zaman alacaktır. Mars'ın olumlu açılarda aşk hayatında daha başarılı ve cesur davranabilirsiniz. Bu yıl ilişkilerde düz bir çizgide kalmak pek kolay olmayacak ama 3 Şubat - 21 Mart, 10 Ağustos - 26 Eylül, 11 Kasım - 25 Aralık arasında aşkta mutlu olmak çok daha kolay. 
   
   BAŞAK 24 Ağustos - 22 Eylül    Tanımlayan kelimeler Ilımlı, sorumluluklarının bilincinde, titiz, güvenilir, mükemmellik arayan, pratik ve iyi organize olan 
   - Dırdırcı, sürekli şikayet eden, aşırı eleştirel, sert, aşırı mükemmeliyetçi, tutucu 
   Yönetici gezegeni Merkür 
   Elementi Toprak, Niteliği Değişen 
   Mitolojisi Mısır'da tahıl tanrısı olan Nidaba Başak yani bakire burcunun ilk sembolü olarak görülür. Sümerlerde bu sembol daha çok toprak ana olarak ifade edilmiştir. Ayrıca tanrı Hermes'in iyileştirici gücü Başak'la, kısaca Merkür'le ilişkilidir. 
   Vücutta karşı geldiği bölge Bağırsaklar 
   Rengi Mavi, yeşil tonları 
   Metali Civa ve nikel 
   Taşı Sardoniks 
   
   Yükselen burçlarına göre Başak ve 2004    YÜKSELEN KOÇ 
   Bu yıl sizi oyalayabilecek koşullar özellikle ev hayatında ortaya çıkabilir. İş hayatında daha çok bir temel atma dönemindesiniz ve daha sabırlı olmaya bakmalısınız. 
   
   YÜKSELEN BOĞA 
   2004 size istediklerinizin çoğunu getirebilir. Yaratıcı alanda kendinizi ifade edebilir, düşüncelerinizi daha somut hale getirebilirsiniz. 
   
   YÜKSELEN İKİZLER 
   Yeni yılda ev hayatında genişleme, daha rahat şartlar gözüküyor. Çevrenizden de destek alabileceksiniz. Yılın son çeyreğinde aşk hayatında daha olumlu gözüküyor. 
   
   YÜKSELEN YENGEÇ 
   Bu yıl size önemli sorumluluklar getirmekte ama Jüpiter'in desteği sayesinde engelleri aşabileceksiniz. Hayatınızda yeni bir dönem başlıyor. 
   
   YÜKSELEN ASLAN 
   Yeni yılda maddi alanda önemli fırsatlar, yükselen kazançlar ve iş hayatında karşınıza çıkabilecek şanslar var. Yılın son çeyreğinde eğitim hayatında daha başarılı olabilirsiniz 
   
   YÜKSELEN BAŞAK 
   Jüpiter'le birlikte neredeyse herşey sizden yana. Kişiliğinizle etki bırakabileceğiniz bir yıldasınız. Yeni girişimler sizi mutlu edecek. Evlilikle ilgili gelişmeler mümkün. 
   
   YÜKSELEN TERAZİ 
   Bu yıl başarı size kariyer yoluyla gelmekte. İş hayatınızda canlanma söz konusu. İş hayatında sizi test eden koşullar olmakla birlikte bu durumu fırsata çevirebileceksiniz. 
   
   YÜKSELEN AKREP 
   2004 size yaratıcı alanda somut sonuçlar getirebilir. Bu yıl grup çalışmalarından destek bulabileceğiniz koşullar var. Yeniliklere daha açık durmalısınız. 
   
   YÜKSELEN YAY 
   Yeni yılda başkalarının kaynaklarından yararlanabilirsiniz. Eşinizin ya da ortağınızın maddi durumundaki olumlu gelişmelerden kazanç sağlayabilirsiniz. 
   
   YÜKSELEN OĞLAK 
   Bu yıl bazı engellemeler ve beklemeler olmakla birlikte Jüpiter'in koruyucu etkisi altındasınız. Ortaklaşa alanda ve evlilik hayatında daha gerçekçi olmanız gerekiyor. 
   
   YÜKSELEN KOVA 
   Yeni yılda iş hayatında yeni gelişmeler ve değişiklikler kazancınızı arttırabilir. Bu arada yeni eğitimler de gündeme gelebilir. Yılın son çeyreği aşk hayatı daha keyifli olabilir. 
   
   YÜKSELEN BALIK 
   2004'te beraberlikler ve evlilikle ilgili konularda hızlı gelişmeler ve kazançlar söz konusu. Eşinizi ya da ortağınızı ilgilendiren konular hayatınızı yakından etkileyebilir. 
   
   En uyumlu olduğu burçlar 
   Boğa ve Oğlak 
   
   En zorlandığı burçlar 
   İkizler ve Balık 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 24 AĞUSTOS 2 EYLÜL 3 EYLÜL 12 EYLÜL 13 EYLÜL 22 EYLÜL 00 00 Yengeç Yengeç Yengeç 00 30 Yengeç Yengeç Yengeç 01 00 Yengeç Yengeç Aslan 01 30 Yengeç Yengeç Aslan 02 00 Yengeç Aslan Aslan 02 30 Aslan Aslan Aslan 03 00 Aslan Aslan Aslan 03 30 Aslan Aslan Başak 04 00 Aslan Aslan Başak 04 30 Aslan Başak Başak 05 00 Başak Başak Başak 05 30 Başak Başak Başak 06 00 Başak Başak Başak 06 30 Başak Başak Terazi 07 00 Başak Başak Terazi 07 30 Başak Terazi Terazi 08 00 Terazi Terazi Terazi 08 30 Terazi Terazi Terazi 09 00 Terazi Terazi Akrep 09 30 Terazi Terazi Akrep 10 00 Terazi Akrep Akrep 10 30 Akrep Akrep Akrep 11 00 Akrep Akrep Akrep 11 30 Akrep Akrep Akrep 12 00 Akrep Akrep Yay 12 30 Akrep Akrep Yay 13 00 Akrep Yay Yay 13 30 Yay Yay Yay 14 00 Yay Yay Yay 14 30 Yay Yay Oğlak 15 00 Yay Yay Oğlak 15 30 Yay Oğlak Oğlak 16 00 Oğlak Oğlak Oğlak 16 30 Oğlak Oğlak Kova 17 00 Oğlak Oğlak Kova 17 30 Oğlak Kova Balık 18 00 Kova Kova balık 18 30 Kova Balık Koç 19 00 Balık Balık Koç 19 30 Balık Koç Boğa 20 00 Koç Koç Boğa 20 30 Koç Boğa İkizler 21 00 Boğa boğa İkizler 21 30 boğa İkizler İkizler 22 00 İkizler İkizler İkizler 22 30 İkizler İkizler Yengeç 23 00 İkizler İkizler Yengeç 23 30 İkizler Yengeç Yengeç 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE TERAZİ 
   
   
</TEXT>
</DOC>
