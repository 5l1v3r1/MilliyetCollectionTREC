<DOC>
<DOCNO> 232870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo11.html </URL>
<DATE> 2004/04/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Pistons'ın Bucks'ı 108-82 yendiği maçta, Mehmet Okur 8 sayı attı 
</HEADLINE>
<TEXT>

     ABD Profesyonel Basketbol Ligi'nde NBA play-off mücadelesine, bu sabaha karşı yapılan 4 maçla devam edildi. 
     Normal sezonu Merkez Grubu ikincisi olarak tamamlayan Detroit Pistons, sahasında Milwaukee Bucks'ı 108-82 yenerek play-off mücadelesinde 1-0 öne geçmeyi başardı. 
     Pistons'da sadece 9 dakika forma şansı bulan Mehmet Okur, 8 sayı attı, 1 hücum ribauntu aldı ve 1 de asist yaptı. 
     Okur, 2 sayılık atışlarda 3'de 3, serbest atışlarda ise 4'de 2 isabet bulurken 1 kere denediği 3 sayılık atışta isabet bulamadı. 
     Pistons'da ayrıca Richard Hamilton, 21 sayı, 3 ribaunt ve 8 asistle, Rasheed Wallace 17 sayı, 10 ribaunt ve 2 asistle, Ben Wallace 17 sayı, ve 14 ribauntla, Tayshaun Prince 14 sayı, 11 ribaunt ve 1 asistle, Chauncey Billups 12 sayı, 2 ribaunt ve 6 asistle, Corliss Williamson da 12 sayı, 5 ribaunt ve 1 asistle galibiyeti getiren isimler oldular. 
     Konuk ekipte ise Desmond Mason'un 16 sayı ve 3 ribauntu, Michael Redd'in 11 sayı, 4 ribaunt ve 2 asisti ile Erick Strickland'ın 10 sayı, 4 ribaunt ve 3 asisti galibiyet için yeterli olmadı. 
     Günün diğer maçlarında Sacramento Kings, Dallas Mavericks'i 116-105, Miami Heat, New Orleans Hornets'ı 81-79 ve Minnesota Timberwolves, Denver Nuggets'ı 106-92 yenerek play-off'da 1-0 öne geçen takımlar oldular. 
     Minnesota Timberwolves-Denver Nuggets mücadelesinde, Minnesotalı Sam Cassel, rakip potaya 40 sayı göndererek günün en skorer ismi oldu. 
     NBA'de play-off mücadelesi, yarın sabaha karşı yapılacak Memphis Grizzlies-San Antonio Spurs ve Houston Rockets-Los Angeles Lakers karşılaşmalarıyla devam edecek. 
     
</TEXT>
</DOC>
