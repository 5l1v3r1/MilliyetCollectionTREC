<DOC>
<DOCNO> 225700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/spor/spo02.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobre harek tı 
</HEADLINE>
<TEXT>

   Yönetici Hakan Bilal Kutlualp, golcü oyuncunun transferi için Brezilya'ya gidiyor. Cruzeiro'nun bonservis bedelini 3 milyon dolara indirdiği ancak yönetimin kiralamaya sıcak baktığı öğrenildi 
      YUSUF KOBAL 

   
   Daum rapor verdi 
   FENERBAHÇE Teknik Direktörü Daum, Yönetim Kurulu'na verdiği raporda Marcio Nobre'yi gelecek sezon da mutlaka takımda görmek istediğini belirtti. Astronomik bonservis bedeli nedeniyle Brezilya'nın Cruziero takımından bir yıl daha kiralanacak olan golcü oyuncu için Sarı-Lacivertli yönetim düğmeye bastı. Nobre'nin kulübü ile yapılan ön görüşmede bonservisi 3 milyon dolara kadar düşmesine rağmen Fenerbahçe'nin kiralamaya daha sıcak baktığı öğrenildi. 
   
   Nobre kalmak istiyor 
   DIŞ İlişkiler Sorumlusu Hakan Bilal Kutlualp'in önümüzdeki hafta Brezilya'ya giderek transfere noktayı koyacağı belirtildi. Devre arası yapılan sözleşmeye göre Nobre bir yıl daha aynı koşullarda kiralanabilecek. Ancak Nobre'nin kararı da bağlayıcı olacak. Daum ile görüşen Brezilyalı golcünün takımda kalmak istediği belirtilirken, Nobre'nin bonservisi için Fenerbahçe Yönetimi'nin gelecek sezonun sonunda hamle yapması bekleniyor. 
   
   Sol kanada üç aday    Tuncay'ın yokluğunda sol kanat Petkov, Rebrov veya Ali Güneş'e teslim edilecek 
   Sıkıntı var 
   ADANASPOR maçının hazırlıklarını dün yaptığı tek antrenmanla sürdüren Fenerbahçe'de sol kanat sıkıntısı yaşanıyor. Tuncay'ın cezası nedeniyle Teknik Direktör Daum'un bu bölgede Rebrov, Petkov ve Ali Güneş üçlüsü arasında tercih yapacağı belirtildi. Petkov veya Rebrov'un oynaması halinde Aurelio'nun yedek kalabileceği öğrenildi. 
   
   Bugün gidiyorlar 
   ALMAN hoca sağ kanatta da çıkmaza girdi. Bu alanda Fatih - Selçuk ikilisine şans vermeyi planlayan tecrübeli teknik adamın Serhat ile de yakından ilgilendiği ve bu futbolcunun oynama ihtimalinin belirmesi halinde sürpriz bir kadro sahaya sürebileceği kaydedildi. Fenerbahçe bu sabah yapacağı çalışmanın ardından Adana'ya gidecek. 
   
   Acele işe...    GENÇLERBİRLİĞİ maçında ayak bileğinden sakatlanan ancak kısa sürede toparlanan Fenerbahçe'nin genç oyuncusu Mehmet Yozgatlı kendi kendini yaktı. Doktorların tüm uyarılarına rağmen antrenmanlara erken başlayan Mehmet'in ayağında ödem oluştu. Ayağındaki soruna rağmen idmanlara çıkmaya devam eden genç oyuncunun sakatlığı nüksetti. Adanaspor maçında oynayamayacak olan Mehmet'in Sebat karşılaşmasına yetiştirilmesine çalışılıyor. 
   
   Adanaspor çekinmiyor    ADANASPOR Genel Menajeri Şahabettin Yavuzer, Fenerbahçe'yi yenmek istediklerini söyledi, "İyi bir rüzgar yakalayan rakibimizi biz durduracağız" dedi. Ligde kalma umudunu yitirmediklerini, bu yüzden maça Fenerbahçe'den daha rahat çıkacaklarını ifade eden Yavuzer, "Bu hafta Türkiye'nin gözü Adana'da olacak. Bizim kaybedecek hiçbir şeyimiz yok. Ancak, kazanacağımız çok şeyler var. Üç puanı almamız sürpriz sayılmamalı" dedi. 
   
   
</TEXT>
</DOC>
