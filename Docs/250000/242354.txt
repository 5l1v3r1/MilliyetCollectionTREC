<DOC>
<DOCNO> 242354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/soneko15.html </URL>
<DATE> 2004/05/24/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Borusan Genel Müdürlüğü'ne Tayfun İşeri getirildi... 
</HEADLINE>
<TEXT>

     Borusan Grubu'nda, üst düzey yöneticiler arasında görev değişiklikleri yapıldı. 
     Borusan Boru'da 10 yıldır Genel Müdür olarak görev yapan Bülent Demircioğlu, Borusan Mannesmann Yönetim Kurulu Murahhas Azası oldu. 
     Demircioğlu'ndan boşalan Borusan Boru Genel Müdürlüğü'ne, Borusan Makina Genel Müdürü Tayfun İşeri getirildi. 
     Borusan Güç Sistemleri Genel Müdürü Ercüment İnanç, Borusan Makina'nın başına gelirken, Borusan Holding 6 Sigma Kurumsal Yayılım Sorumlusu Sinan Yükeb de Borusan Güç Sistemleri Genel Müdürü oldu. 
     Yeni düzenlemeler çerçevesinde Borusan Makina'da satış ve satış sonrası hizmetleri de ayrıldı. Murat Erkmen Satıştan Sorumlu Genel Müdür Yardımcılığı görevine devam ederken, Ömer Meti Satış Sonrası Hizmetler Genel Müdür Yardımcılığı'nı üstlendi. 
     Semra Akman Borusan Holding İnsan Kaynakları ve 6 Sigma Genel Müdür Yardımcısı oldu. Borusan ve Mannesman Boru Mali İşler Genel Müdür Yardımcılığı'na ise Elif Ayhan getirildi. 
     Borusan'dan yapılan açıklamada, Grup üst yönetiminde bilgi birikimini kurum içinde yaygınlaştırarak katma değeri artırmak ve karar alma süreçlerine farklı bakış açılarının zenginliğini katmak amacıyla zaman zaman rotasyonlar gerçekleştirildiği belirtildi. 
     Bu rotasyonların Gruba dinamizm kattığı kaydedilen açıklamada, yapılan atamalarda grup çalışanlarının terfilerine öncelik verildiği, son değişikliklerde de bu geleneğin bozulmadığı vurgulandı. 
     
     ÖZGEÇMİŞLER 
     Borusan Mannesmann Yönetim Kurulu Murahhas Azası Bülent Demircioğlu, 1949 yılında doğdu. Saint Joseph Fransız Lisesi'ni bitiren Demircioğlu, yüksek öğrenimini İstanbul Teknik Üniversitesi Mühendislik Fakültesi Elektrik Bölümü'nde tamamladıktan sonra, iki yıl ITT firmasında çalıştı. 1974 yılında Borusan Gemlik Tesisleri'nde Genel Müdür Yardımcısı olarak çalışmaya başladı. 
     Yelken sporu ile ilgilenen Bülent Demircioğlu, evli ve iki çocuk babası. 
     Borusan Boru'nun yeni Genel Müdürü Tayfun İşeri, 1955 yılında dünyaya geldi. İşeri, yüksek öğrenimini Texas A M Üniversitesi'nde tamamladı. Aynı üniversitede endüstri mühendisliği konusunda master yapan İşeri, 1984 yılında Borusan'da çalışmaya başladı. 1994 yılına kadar Borusan Amortisör'ün, 2004 yılı Nisan ayı sonuna kadar ise Borusan Makina'nın Genel Müdürü olarak görev yaptı. 
     Futbol ve squash ile ilgilenen Tayfun İşeri, evli ve iki çocuk babası. 
     Borusan Makina Genel Müdürü Ercüment İnanç, 1957 yılında doğdu. Ankara Koleji'ni bitirdikten sonra, Manchester Üniversitesi'nde 1979 yılında Makina Mühendisliği bölümünden mezun oldu. 1984 yılından beri Borusan grubunda görev yapmakta olan İnanç, 1998 yılına kadar Birlik Çelik ve Supsan'da Genel Müdürlük görevlerinde bulundu. 1997 yılında Milli Prodiktivite Merkezi tarafından yılın işvereni seçildi. 
     Ercüment İnanç, evli ve bir çocuk babasıdır Borusan Güç Sistemleri Genel Müdürü Sinan Yükeb, İTÜ'de makine mühendisliği eğitimi aldı. Amerika'da makine mühendisliği mastırının ardından, üniversitede asistan olarak çalıştıktan sonra yurda dönen Yükeb, Türkiye Demir Çelik İşletmeleri'nde çalıştı. 1994 yılında Borçelik'in kurulması ve devreye alınması ile birlikte fabrika müdürü olarak görev yaptı. 2000 yılı başında Borusan Yassı Çelik İcra Komitesi Üyeliği ve 2002 Mart ayı itibariyle 6 Sigma Kurumsal Yayılım Koordinatörlüğü görevini üstlendi. 
     
</TEXT>
</DOC>
