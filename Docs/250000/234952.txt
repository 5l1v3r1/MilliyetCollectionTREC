<DOC>
<DOCNO> 234952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo04.html </URL>
<DATE> 2004/04/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Inter-Lazio yenişemedi, Juventus perişan 
</HEADLINE>
<TEXT>

     İtalya Serie A'da 76 puanla liderlik koltuğunda oturan Milan, Udinese deplasmanından 0-0 beraberlikle döndü ve son 3 haftaya en yakın rakibi Roma'nın 6 puan önünde girdi. 
     Liderin takipçisi Roma kendi evinde Empoli'yi 3-0 mağlup etti. Sarı-kırmızılıların gollerini Francesco Totti 2 ve John Carew atarken, Roma'dan Carew, Empoli'den de Vargas kırmızı kart gördü. 
     63 puanla 3. sırada bulunan Juventus ise Lecce'ye kendi sahasında 4-3 yenilerek taraftarlarını bir kez daha hayal kırıklığına uğrattı. Henüz 1. dakikada Trezeguet ile öne geçen Lippi'nin öğrencileri arka arkaya 4 gol yiyerek 56. dakikaya 4-1 yenik girdi. Lecce'nin sayılarını Franceschini, Konan 2 ve Chevanton kaydederken, Juventus'un diğer iki golü Del Piero ve Maresca'dan geldi. 
     Dördüncülük mücadelesi veren Inter ve Lazio ise, Giuseppe Meazza Stadı'nda 0-0 berabere kaldı. Inter'de Emre 47. dakikada oyuna dahil oldu. 
     Diğer sonuçlar şu şekilde Ancona-Chievo 0-2, Bologna-Siena 3-1, Brescia-Perugia 1-1, Modena-Sampdoria 1-0, Reggina-Parma 1-1. 
     İtalya'da zirvedeki takımların kalan maçlarının programı şöyle 
     

     

32.HAFTA Milan-Roma Perugia-Juventus 33.HAFTA Reggina-Milan Roma-Perugia Juventus-Sampdoria 34.HAFTA Milan-Brescia Sampdoria-Roma Siena-Juventus      
</TEXT>
</DOC>
