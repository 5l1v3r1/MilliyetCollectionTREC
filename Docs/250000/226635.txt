<DOC>
<DOCNO> 226635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy49.html </URL>
<DATE> 2004/03/29/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Demirel, seçim sonuçlarını yorumladı... 
</HEADLINE>
<TEXT>

     9. Cumhurbaşkanı Süleyman Demirel, yerel seçim sonuçlarına ilişkin, ''Siyasi iktidarın oyu artmıştır. Tabii bu gerek Avrupa Birliği AB önünde, gerek başka yerde güç ifade eder. Halkın, daha çok hükümetin arkasında olacağını ifade eder'' dedi. 
     Demirel, Türkiye Bilimler Akademisi tarafından İTÜ Maçka Yerleşkesi'nde düzenlenen ''Geçmişten Geleceğe Türk Bilim ve Teknoloji Politikaları'' konulu toplantının ardından, basın mensuplarının yerel seçimlerle ilgili sorularını yanıtladı. 
     ''Seçimin herkese hayırlı olmasını'' dileyen Demirel, ''ufak tefek bazı müessif olaylar olmasına karşın Türkiye'nin 12. yerel seçimini başarıyla gerçekleştirdiğini, seçimde 93 bin kişinin görev aldığını'' söyledi. 
     Süleyman Demirel, bir gazetecinin ''Seçimlerin Türkiye'nin AB'ye giriş sürecindeki etkileri ne olur '' şeklindeki sorusu üzerine, şunları kaydetti 
     ''Siyasi iktidarın oyu artmıştır. Aslında beklenildiği kadar artmamıştır. Oyu neden artmıştır, ne ifade eder Bu, Türkiye'de tartışılacak. Ama netice itirabiyle bir başarıdır. Tabii bu gerek AB önünde, gerek başka yerde güç ifade eder. Halkın, daha çok hükümetin arkasında olacağını ifade eder. Meseleye böyle bakmak lazım.'' ''Seçim sonucunda bazı siyasi partilerde değişim görülebilir mi '' sorusuna ise Demirel, ''Olabilir'' diye karşılık verdi. 
     
     İKTİDAR VE MUHALEFETE ÖNERİLER... 
     ''Deneyimli bir devlet adamı olarak, bu seçim sonuçlarına göre iktidar ve muhalefete önerilerinin ne olduğunun'' sorulması üzerine de Demirel, ''İktidara, herkese eşit davranmasını tavsiye ederim. Muhalefete de, ortaya çıkardıkları kişilerin arkasında olmalarını ve yardımcı olmalarını tavsiye ederim. Halkın önüne koyup seçtirdikleri kişilere yardımcı olmaları lazım'' dedi. 
     Demirel, ''Seçim sonuçlarına göre AK Parti merkez bir parti olarak değerlendirilebilir mi '' sorusuna karşılık da, ''Onlar çok zor, biraz daha detayını görmek lazım. Yani bu rakamları yapan unsurları biraz daha iyi görmek lazım. Daha birkaç gün lazım. Bugünkü bilgilerle bu kadar söylenebilir'' diye konuştu. 
     ''AK Parti, merkez sağ bir parti olabilir mi '' şeklindeki bir başka soru üzerine de Demirel, ''Bunlar çok kaygan şeyler... Biraz vakit ister'' dedi. 
     
</TEXT>
</DOC>
