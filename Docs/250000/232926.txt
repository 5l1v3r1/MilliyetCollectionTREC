<DOC>
<DOCNO> 232926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur23.html </URL>
<DATE> 2004/04/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İrlandalı geline Türk usülü düğün... 
</HEADLINE>
<TEXT>

     Aydın'ın Kuşadası İlçesi'nde tanıştığı İrlandalı kız arkadaşıyla evlenen Aydınlı damadın düğünü büyük ilgi gördü, Kuşadası'nda çalıştığı otele tatile gelen İrlandalı Helen Cunnigham isimli kız arkadaşıyla bir süre flört edip, evlilik kararı alan Nurettin Kara 27 , Aydın'ın Germencik İlçesi'nde davul ve zurnalar eşliğinde düzenlenen törenle mutluluğa ilk adımı attı. 
     İrlanda Milli Eğitim kadrosunda devlet memuru olduğunu belirten Helen Cunnigham AA muhabirine yaptığı açıklamada, eşinin Türk örf adetlerine göre evlenme teklifini severek kabul ettiğini belirterek, şunları söyledi 
     ''Kuşadası'nda otelde başlayan aşkımız, din, dil ve ırk ayrımına rağmen evlilikle noktalandığı için çok mutluyuz. Türkiye'yi ve Türk insanını çok sıcak buluyorum. Örf, adet ve düğünlerinin çok güzel olduğunu duymuştum. Bu güzelliği yaşadığım için ayrı bir sevincim var. Emekli olduktan sonra ileride Türkiye'ye yerleşmeyi düşünüyoruz.'' Damat Nurettin Kara ise 5 ay önce kendisinin İrlanda'ya gittiğini ve çalışmaya başladığını, evliliğe hazır olduklarına inandıkları için düğünü kendi memleketinde yaptığını belirtti. 
     Genç çiftin Park Mahallesi'ndeki düğününe yüzlerce vatandaş katılırken, düğün geç saatlere kadar sürdü. 
     
</TEXT>
</DOC>
