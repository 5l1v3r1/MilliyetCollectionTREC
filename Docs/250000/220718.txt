<DOC>
<DOCNO> 220718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun47.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas'ta ingiliz intihar komandoları... 
</HEADLINE>
<TEXT>

     Hamas, geçen yıl İsrail'de düzenlenen bir intihar saldırısının sorumluluğunu üstlenirken, saldırıyla ilgili olarak 2 İngiliz eylemcinin veda kasetlerini yayınladı. 
     Video kasetlerde, Derby'li Ömer Han Şerif 27 ve Londra'nın banliyösü Hounslow'dan olan Asıf Hanif 21 adlı İngiliz vatandaşları, askeri giysiler ve ellerinde silahlarla görünüyor. Şerif, Kuran'dan ayetler okurken, Hanif, Filistin halkının çektiği acıları ve buna tepkisini anlatıyor. 
     Hamas'in İngilizleri geçen yıl örgüte aldığı, her ikisinin de Gazze ile İsrail arasındaki Erez geçidinden geçmek için İngiliz pasaportlarını kullandığı belirtiliyor. 
     30 Nisan'daki Mike'ın Yeri adlı kafede meydana gelen intihar saldırısında 3 İsrailli ölmüş, 50 kişi yaralanmıştı. Burada Hanif'in kendisini havaya uçurduğu, Şerif'inse patlayıcılarının patlamayarak kaçtığı kaydediliyor. 
     Şerif'in cesedinin olaydan 2 hafta sonra bir plaj yakınında bulunduğu ve İsrailli patalogun ölüm nedeninin boğulma olduğunu söylediği belirtiliyor. 
     
</TEXT>
</DOC>
