<DOC>
<DOCNO> 210054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/spor/spo15.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Toshack'a yeni yuva    BEŞİKTAŞ'IN eski teknik direktörü John Benjamin Toshack, İspanya 1. Ligi takımlarından Real Murcia ile anlaştı. Geçtiğimiz yıl İtalya Seri B'de mücadele eden Catania'nın başında geçirdiği 3 aylık periyottan sonra uzun zamandır bir takım çalıştırmayan Galli teknik adamın yeni takımı ligde son sırada bulunuyor. 
   
   Kulüplere harcırah müjdesi    SON dönemlerde yaşanan ekonomik sıkıntılar yüzünden zor günler yaşayan amatör kulüp ve sporcuların yurtiçi faaliyetlerinde aldıkları harcırahların iyileştirilmesi için çalışmalara başlandı. Bir çok branşta parasızlık yüzünden Türkiye şampiyonaları başta olmak üzere pek çok faaliyete kulüplerin sporcu gönderemediği gözönüne alınarak, böyle bir iyileştirmeye gidildiği vurgulandı. 
   
   Parma veda etti    GENÇLERBİRLİĞİ'NİN UEFA Kupası'ndaki rakibi Parma, İtalya Kupası çeyrek finalinde karşılaştığı ve ilk maçta deplasmanda 2 - 0 yenildiği Lazio ile 1 - 1 berabere kalarak kupaya veda etti. Sarı - Lacivertliler 71'de Stankoviç'in ayağından yedikleri gole 81'de Bresciano ile cevap verdi. 
   
   Tuborg iyi başladı    ERKEKLER Avrupa Kupası Güney Konferansı Play -Off ilk maçında Tuborg Pilsener, Kıbrıs Rum Kesimi'nin Pizza Express Apollo takımını kendi sahasında 77-61 yendi. İlk yarısı 36-28 Tuborg lehine tamamlanan maç sırasında bir grup taraftar KKTC bayrağı açtı. 
   
   
</TEXT>
</DOC>
