<DOC>
<DOCNO> 232681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/spor/spo15.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Şenoğlu finalde    10 bin dolar ödüllü ITF Circuit Ternis Turnuvası'nda sporcumuz İpek Şenoğlu tek bayanlarda finale kaldı. Meksika'nın Morelia kentindeki şampiyonanın yarı finalinde Şenoğlu, ABD'li rakibi Sarah Riske'yi 7-5 ve 6-3 ile yendi. 
   
   Urkal kaybetti    YARI ağır siklette Avrupa Profesyonel Boks Şampiyonu unvanını elinde bulunduran Oktay Urkal, Dünya Şampiyonu Harris ile dün yaptığı mücadeleyi sayıyla kaybetti. Ağır siklette Almanya adına ringe çıkan Cengiz Koç ise ABD'li rakibi Hayes'e karşı sayıyla kazandı. 
   
   Havuzda iki rekor    LÜKSEMBURG'DA yapılan CIJ Meet 2004 Yüzme Şampiyonası'na katılan Fenerbahçe şampiyon oldu. Ayşe Ergin, 50 metre sırtüstünde 00.31.45'lik derecesiyle ve 100 metre sırtüstünde 01.07.76'lık derecesiyle 14 yaş grubunda iki Türkiye rekoru kırdı. 
   
   Potada yüz akımız    21. Avrupa Genç Bayanlar Basketbol Şampiyonası Yarı Final Eleme Grubu'nda son maçını dün yapan Millilerimiz, Finlandiya'yı 108-50 yenerek, ikinci galibiyetini aldı. Türkiye, grubunda 4. olmasına karşın en iyi puan ve averaja sahip iki takımdan biri olarak finallere kalmayı başardı. 
   
   Çetinçalı'nın acı günü    CNN Türk Galatasaray muhabiri Kadir Çetinçalı'nın babası Kemal Çetinçalı dün vefat etti. Çetinçalı'nın cenazesi bugün Sahrayı Cedid Camii'nde öğlende kılınacak namazın ardından Zincirlikuyu Mezarlığı'na defnedilecek. Spor servisi olarak Çetinçalı ailesine sabır, merhuma da Allah'tan rahmet diliyoruz. 
   
   
</TEXT>
</DOC>
