<DOC>
<DOCNO> 225880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo14.html </URL>
<DATE> 2004/03/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Malatyaspor Trabzonspor'u yenecek güçteyiz... 
</HEADLINE>
<TEXT>

     Malatyaspor Kulübü Basın Sözcüsü Ali Cengiz, Trabzonspor'u yenecek güçte olduklarını söyledi. 
     Ali Cengiz, yaptığı açıklamada, kendi sahalarında yapacakları Trabzonspor maçı hazırlıklarının bugün tamamlanacağını ve çalışmaların çok iyi geçtiğini bildirdi. 
     Kazanmak istedikleri bir maç olacağını, son haftalarda iyi oynamalarına karşın istedikleri sonuçları alamadıklarını kaydeden Cengiz, bu kötü gidişe ''dur'' demek istediklerini belirtti. 
     Trabzonspor'un güçlü bir takım olduğunu ifade eden Cengiz, şöyle konuştu 
     ''Rakibimiz şampiyonluk hesapları yapıyor. Ancak biz de ligin üst sıralarına yeniden yükselmek istiyoruz. Trabzonspor'u yenecek güçteyiz. Futbolcularımıza güveniyoruz. Taraftarlarımızın da takımı yalnız bırakmayacaklarına inancımız tamdır. Takımda kart cezalısı Serkan Bensol görev almayacak.'' 
     
</TEXT>
</DOC>
