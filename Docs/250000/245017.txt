<DOC>
<DOCNO> 245017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/soneko42.html </URL>
<DATE> 2004/06/03/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
OPEC, üretimi artırma kararı aldı... 
</HEADLINE>
<TEXT>

     Katar Petrol Bakanı Abdullah al-Attiyah, Petrol İhraç Eden Ülkeler Örgütü'nün OPEC , günlük üretim kotasını iki milyon varil arttırma konusunda anlaştığını doğruladı. 
     Attiyah, OPEC toplantılarının yapıldığı Beyrut'ta, Reuters Haber Ajansı'na yaptığı açıklamada, 2 milyon varillik ilave ham petrol üretimi kararının hemen yürürlüğe gireceğini belirtirken, OPEC'in, 21 Temmuz'da yapacağı üretim değerlendirme toplantısının ardından, duruma göre, Ağustos ayında da günlük 500 bin varillik bir ilave artışın yapılacağını vurguladı. 
     Attiyah, OPEC hem petrol üretim kotasını arttırma kararını da iyi bir anlaşma olarak değerlendirirken, Beyrut'ta alınan kararın, Temmuz'daki toplantıya kadar, piyasalar üzerindeki etkisinin de test edileceğini ifade etti. 
     
     UZLAŞTILAR 

     Petrol İhraç Eden Ülkeler Örgütü'nün OPEC , günlük üretimi 1 Temmuz'dan itibaren 2 milyon varil ya da yüzde 8 artırarak 25.5 milyon varile çıkarma kararı, örgüt içinde bir uzlaşma olarak niteleniyor. 
     Gözlemciler, günlük üretimde en az 2.5 milyon varillik bir artışı uygun gören Suudi Arabistan ile fazla üretimin fiyat çöküşüne yol açabileceğinden endişe eden İran ve Venezüella gibi daha az artış isteyen ülkeler arasındaki uzlaşmayla, 2 milyon varillik artış kararının çıktığına işaret ediyorlar. 
     OPEC'in üretim artışı kararı, geçen haftalarda zaman zaman 41 doların üzerine çıkan petrolün varil fiyatını hem üreticiler hem de tüketicilerce kabul edilebilecek makul bir seviyeye çekmeyi amaçlıyor. 
     OPEC, resmi olarak petrolün varil fiyatının 22-28 dolar arasında oluşmasının ''normal ve makul'' olacağını savunuyor. 
     
</TEXT>
</DOC>
