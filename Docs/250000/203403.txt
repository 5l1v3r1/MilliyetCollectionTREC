<DOC>
<DOCNO> 203403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sonspo12.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 1-Gençlerbirliği 3 maç bitti 
</HEADLINE>
<TEXT>

     Trabzonspor, nefesleri kesen bir mücadeleye sahne olan maçta, Gençlerbirliği'ne kendi sahasında 3-1 yenildi. 
     Maça her iki takım da hızlı başladı ve özellikle orta saha, Süper Lige yaraşır bir mücadeleye sahne oldu. 
     Maçın ilk golü Gençlerbirliği'nden geldi. Bir ara pasında kaleci ile karşı karşıya kalan Veysel topu Trabzonspor filelerine gönderdi. 
     Trabzonspor beraberlik golü için çok beklemedi. Golün iki dakika sonrasında gelişen bir Trabzonspor atağında Yattara'nın ortasında ters bir kafa vuran Ali Tandoğan kendi kalesine golü attı. 
     İkinci yarı da müthiş bir mücadeleye sahne oldu. Her iki kalede de karşılıklı tehlikeler yaşanırken, Youla iyi bir deparla Trabzonspor defansını arkasında bıraktı ve topu Petkoviç'in ardından filelerle buluşturdu. 
     Bundan sonraki dakikalar Trabzonspor'un beraberliğe ulaşmak için büyük baskısına sahne oldu. Maçın son uzatma dakikasında gelişen bir Trabzonspor atağında Erdinç'in vuruşunda kaleci Damir topu çıkarttı ancak bordo mavililer topun çizgiyi geçtiğini öne sürerek itiraz ettiler. Çok tartışılacak pozisyonun ardından karşılaşma devam etti ve Gençlerbirliği oyuna yeni giren M'byo'nun ayağından 3. golünü buldu. Maç da protestolar altında 3-1 Trabzonspor'un yenilgisiyle sonuçlandı. 
     
</TEXT>
</DOC>
