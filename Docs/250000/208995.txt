<DOC>
<DOCNO> 208995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/yasam/yas05.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahtakale 'koku' aldı 
</HEADLINE>
<TEXT>

   Korsan cennetine baskın yapıldı ama ortalıkta birkaç 'şaşkın tezg htar'dan başka kimse yoktu .. 
      ŞAKİR AYDIN İstanbul 
   
   Her tür korsan ürünün kolayca bulunabildiği Tahtakale'de dün öğle saatlerinde Mali Şube Müdürlüğü ve Çevik Kuvvet ekipleri bir ortak operasyon düzenledi. Eminönü Yeni Cami Meydanı'nda toplanan ekipler, farklı sokaklardan Tahtakale'ye girdi. Polis, satıcıların kaçmaması için tüm giriş ve çıkışları da kapattı. Ancak polisin bu uygulaması sonuçsuz kaldı. Çünkü, diğer günlerde korsan satıcıların tıklım tıklım doldurduğu semtte satıcı bulmak neredeyse imk nsız gibiydi. Polis, kaçmaya çalışan yaklaşık 15 satıcıyı gözaltına aldı. Gözaltına alınan korsan satıcılar "Tezg h benim değil. Bir arkadaşımın yanına gelmiştim" diyerek polisten kurtulmaya çalıştı. Yetkililer, operasyonların sürdürüleceğini bildirdi. 
   
   Korsan pazarına trilyon yağıyor    İstanbul Valiliği İl Denetim Komisyonu'nun 1.5 yılda düzenlediği 419 operasyonda, korsan üretildikleri tespit edilen 38 bin 143 müzik kasedi, 221 bin 931 müzik CD'si, 546 bin 169 film CD'si, 103 bin 248 adet program ve oyun CD'si ile 57 bin 43 kitaba el konuldu. "Korsan piyasa değeri" yaklaşık 3 trilyon lira olan bu eserlerin orijinal piyasa değerinin ise 9 trilyon 223 milyar 410 milyon lira olduğu bildirildi. Operasyonlarda, 1203 kişi de yakalandı. Ele geçirilen korsan eserler arasında orijinal piyasa değeri yaklaşık 4.5 trilyon lira olan film CD'leri ön plana çıktı. Korsanda en çok satılanlar sıralaması ise şöyle 
   Film Yüzüklerin EfendisiMüzik Tarkan 'Dudu'Kitap Oktay Sinanoğlu 'Hedef Türkiye' 
   Ayşe Kulin 'Sevdalinka" 
   Duygu Asena 'Aşk Gidiyorum Demez' 
   Doğan Cücenoğlu 'Savaşçı' 
   Cezmi Ersöz 'Şizofren Aşka Mektup' 
   
   
</TEXT>
</DOC>
