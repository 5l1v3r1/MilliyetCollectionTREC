<DOC>
<DOCNO> 210868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/soneko11.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan Erdoğan'ın mesajlarından çok cesaret aldım 
</HEADLINE>
<TEXT>

     Birleşmiş Milletler BM Genel Sekreteri Kofi Annan, Başbakan Recep Tayyip Erdoğan ile çok yararlı bir görüşme yaptığını söyledi. 
     Yaklaşık 45 dakika süren görüşmenin ardından gazetecilerin sorularını yanıtlayan Annan, Başbakan Erdoğan'ın Kıbrıs konusunda görüşmelerin yeniden başlamasını ve 1 Mayıs'a kadar çözüme ulaşılmasını istediğini belirterek, kendisinin de Erdoğan'ın mesajlarından çok cesaret aldığını kaydetti. 
     Kofi Annan, Erdoğan'a ''görüşmelerin yeniden başlayabilmesi için iki tarafın da iradesini ortaya koymasının zaruri olduğunu anımsattığını'' söyledi. Annan, Erdoğan'ın Kıbrıs konusunda iki tarafın güvendiği bir arabulucunun devreye girmesi yönündeki isteğini nasıl karşıladığı sorusunu yanıtlarken de şöyle dedi 
     ''Açıktır ki Erdoğan'ın önerisini yakinen inceleyeceğim, yıllardır benim temsilcim bu konuda çok iyi bir arabuluculuk hizmeti yürütmekte. Kendisine bir çok hükümetin, özellikle İngiltere ve ABD ülkelerinin temsilcileri de yardımcı oldu. Ancak, çabaların yeniden başlatılması için bir arabulucuya, bu sürece ilgi duyan tüm ülkelerin yardımına ihtiyacımız olacak.'' Annan, ''Sizce Türk tarafı Kıbrıs'ta çözüm için yeterli iradeye sahip mi '' şeklindeki bir soruya da şu cevabı verdi 
     ''Başbakan Erdoğan'dan duyduklarım bana cesaret verdi. Başbakan Erdoğan Türk tarafının ilerleme sağlanması için iradeye sahip olduğunu bildirdi. Tabii bu sorunun başka tarafları da var ve açıktır ki onların da görüşlerini dinlememiz gerekmektedir.'' 
     
</TEXT>
</DOC>
