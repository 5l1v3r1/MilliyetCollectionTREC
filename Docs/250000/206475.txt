<DOC>
<DOCNO> 206475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/siyaset/siy03.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı Uzanlar ödesin 
</HEADLINE>
<TEXT>

   Erdoğan, AKP İstanbul İl Başkanlığı'nın düzenlediği Siyaset Akademisi Yerel Yönetimler Okulu'nu bitirenlere sertifikalarının verilmesi nedeniyle düzenlenen törene katıldı. 
      MEHMET DEMİRKAYA İstanbul 

   
   Başbakan Recep Tayyip Erdoğan, İmar Bankası'nın eski sahipleri Uzan ailesine seslenerek, "Mudileri tahrik etmek suretiyle kimin üzerine gönderiyor Bu kadar dürüstseniz, mudilere ödenecek parayı gelin BDDK'ya ödeyin" dedi. Erdoğan, BDDK'nın, İmar Bankası'nda 600 - 700 milyon dolarlık bir riskten söz ettiğini ancak karşılarına çıkan rakamın 6.5 milyar dolar olduğunu kaydetti. "Bu kadar dürüst hareket eden o bankanın yönetimi, bu aradaki farkı nereye götürdü" diye soran Erdoğan, sözlerini şöyle sürdürdü "Bu milletin parası. Temmuzdan sonra artık bu ülkede Hazine'nin güvenceyi temsil etmesi diye bir şey olmayacak. 1 milyar dolar bir yerden para gelecek diye 50 yere başvuruyoruz. Ama öbür taraftan 6.5 milyar dolar bu şekilde gidiyor." 
   
   
   
</TEXT>
</DOC>
