<DOC>
<DOCNO> 217034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/astro/index.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekete geçin 
</HEADLINE>
<TEXT>

   
   
   Koç burcunda büyüyen Ay harekete geçmek için olumlu bir güne işaret ediyor. İş hayatında atılan adımlar yapıcı sonuçlar getirecek. Sezgilerden de yararlanabiliriz. Koç'lar duygusal nedenlerle dengelerini kaybedebilirler. Çok huzurlu olduklarını söylemek zor ama yeni girişimlerde şanslılar. Boğa'lar bugünlerde iç seslerini daha fazla dinlemeliler. Dilekleri hemen yerine gelmese de olayların iç yüzünü daha iyi anlayabilirler. İkizler yeni planların eşiğinde. Değişiklikler onlara son derece yararlı gelecek. Yeni hedeflerini kurarlarken gruplardan ve arkadaşlardan da destek bulabilirler. Yengeç'ler iş hayatında yoğun ve çok şey başarabilecekleri bir gündeler. Gün mücadele dolu geçecek. Kendini ortaya koyma imkanı söz konusu. Aslan'lar yaratıcı ve aynı zamanda esnekler. Yeni ilgililer, yabancılarla ilgili konular ya da ufuklarını genişletebilecekleri olanaklar bulabilirler. Hevesle hareket edebilirler. Başak'lar maddi konularda başkalarının sorumluluklarını almak durumunda kalabilirler. Bu yüzden kendilerine zarar verebilecek bir pozisyona da düşebilirler. 
   Terazi'ler için bugün başkalarının ne dediği özel bir önem taşıyabilir. Yakın beraberlikler açısından hassasiyet gösterebilecekleri şartlar ortaya çıkabilir. Kararsızlıktan kaçınmalılar. Akrep'ler detay isteyen konularda hızlı hareket edebilme yeteneğine sahipler. İş ortamında da çabuk karar vermelerini gerektirebilecek projelerle karşılaşabilirler. Yay'lar canlı enerjiler altındalar. Çocuklarla ilgilenmek, yeni hobiler ya da onlara keyif verecek konular gündemde olabilir. Oğlak'lar için yoğun bir gündeyiz. Pek çok iş tamamlanmayı bekliyor olabilir ama aceleci olunmamalı. Mücadele de söz konusu. Kova'lar yeni girişimlerden yanalar. Kendilerini sabırsız biçimde ortaya koymak isteyecekler. Fikir değiştirmekten planları altüst olabilir. Balık'lar atacakları adımı nasıl sürdüreceklerini ve sağlama alabileceklerini düşünmeliler. Bu yüzden maddi konularda yeni girişimler gündeme gelebilir. 
</TEXT>
</DOC>
