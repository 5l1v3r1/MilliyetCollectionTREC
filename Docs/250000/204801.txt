<DOC>
<DOCNO> 204801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sonspo11.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Van de Paar da yolcu... 
</HEADLINE>
<TEXT>

     Trabzonspor, Belçikalı oyuncu Van De Paar ile de yollarını ayırıyor. 
     Kulüp asbaşkanı Nevzat Şakar, A.A muhabirine yaptığı açıklamada, teknik heyetin Van De Paar'ı kadroda düşünmediğini ve yönetim olarak bu konuda hareket geçtiklerini söyledi. 
     Bugün Van De Paar'ın menajerine haber yolladıklarını ve yurtdışında bulunan menajerinin gelecek hafta Trabzon'a geleceğini de kaydeden Şakar, ''Oturup konuşacağız ve sözleşmesini karşılıklı feshedeceğiz. Bu konuda anlaşacağımızı düşünüyoruz. Herhangi bir sorun çıkacağını sanmıyoruz'' dedi. 
     Belçikalı oyuncu, sakatlığı nedeniyle ligin ilk haftalarından sonra bordo-mavili takımda forma giyememişti. 
     Teknik direktör Turgay Semercioğlu, daha önce de Oumar, Bayram ve Mustafa Yalçınkaya'nın gitmesi yönünde yönetim kuruluna rapor vermişti. 
     
</TEXT>
</DOC>
