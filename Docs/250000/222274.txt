<DOC>
<DOCNO> 222274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonspo17.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Vakıfbank Güneş Sigorta şampiyon 3-0 
</HEADLINE>
<TEXT>

     Voleybol Avrupa Bayanlar ''Top Teams'' Kupası final maçında Vakıfbank Güneş Sigorta, Almanya'nın ULM Aliud Pharma takımını 3-0 yenerek, kupanın sahibi oldu. 
     Bursa Atatürk Salonu'nda oynanan maça voleybol severler büyük ilgi gösterdi. Yaklaşık beş bin Bursalı'nın desteğini arkasına alan Vakıfbank, ilk sete oldukça hızlı başladı. 
     Vakıfbank Güneş Sigorta ilk teknik molaya 8-7 önde girdi. Elif, Shvets ve Neslihan'ın etkili oyunlarıyla ikinci teknik molayı da 16-15 önde bitiren sarı-kırmızılılar, seti de 25-19 kazandı. 
     2. sette daha rahat bir oyun sergileyen Vakıfbank, Kolomiets ve Neslihan'ın sayılarıyla farkı açmaya başladı. İlk teknik faulü 8-4 önde geçen Türk temsilcisi, ikinci teknik mola sonunda 8 sayılık farka ulaştı 16-8 
     Rakibinin Blom ile sete ortak olma çabalarına Elif ve Neslihan'ın sayılarıyla karşılık veren Vakıfbank, bu seti de 25-15'lik skorla kazandı. 
     3. sette de üstün oynayan Vakıfbank, seti 26-24, maçı 3-0 kazandı. 
     

VAKIFBANK GÜNEŞ SİGORTA 3 - ULM ALIUD PHARMA ALMANYA 0 Salon Atatürk Hakemler Andrey Zenovich Rusya xxx, Amnon Nesher İsrail xxx Vakıfbank Güneş Sigorta Kolomiets xxx, Ivanyunishka xxx, Aysun xxx, Elif xxx, Shvets xxx, Neslihan xxxx Necla xxx, Ebru xxx ULM Aliud Pharma Loikkanen xx, Veh xx, Blom xxxx, Hart xx, Dambendzet xx, Ross xxx Wijnhoven xx, Neumaier x, Stumpf x, Campbell x Setler 25-19, 25-15, 26-24 Süre 64 dakika 21, 20, 23      
</TEXT>
</DOC>
