<DOC>
<DOCNO> 203447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/guncel/gun20.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Camilere 'engelli' düzenlemesi    Dİyanet İşleri Başkanı Ali Bardakoğlu, engelliler için camilerde bazı değişiklikler yapılacağını, hutbelerin işaret diliyle anlatılacağını ve kabartmalı Kuran basılacağını bildirdi. Diyanet İşleri Başkanlığı'nca düzenlenen sempozyumda konuşan Bardakoğlu, Diyanet'in engelliler için bazı projeler hazırladığını bildirdi. Bardakoğlu, "Buna bir lütuf olarak bakmak hem incitici hem de ciddi anlamda bir ahlaki sorun. İnsan olmanın onur ve nimetleri paylaşılmalı" dedi. 
   
   Kadın çalıştıran 6 birahane kapatıldı    TUNCELİ'DE, iki yıldır kadın garson çalıştıran ve özellikle kentte yaşayan kadınların tepkisini çeken 6 birahane valilik kararıyla kapatıldı. 
   Kentteki 12 birahanede 35 kadın garson çalışıyor. Bazı erkeklerin bu garsonlarla kurdukları ilişki nedeniyle çıkan kavgalarda 2 kişi ölürken, 3 kişi de yaralanmıştı. Olayların ardından sokağa dökülen vatandaşlar, bu kadınların Tunceli'den gönderilmesini istemişti. Kentteki kadınlar da topladıkları 5 bin imzayı valiliğe teslim etmişti. 
   6 birahaneyi 10 gün süreyle kapatan valilik, "Eksikliklerin giderilmesi durumunda yeniden açılacak" diye açıklama yaptı. 
   
   
   
</TEXT>
</DOC>
