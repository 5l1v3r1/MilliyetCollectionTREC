<DOC>
<DOCNO> 223077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun46.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, dörtlü zirveye katılmayacağını açıkladı 
</HEADLINE>
<TEXT>

     KKTC Cumhurbaşkanı Rauf Denktaş, Kıbrıs'ta çözüm için İsviçre'de yapılacak dörtlü görüşmelere katılmayacağını açıkladı. 
     Bu durumda Mart ayının 24'ünde Zürih'te Türkiye ve Yunanistan'ın da katılacağı dörtlü zirvede Cumhurbaşkanı Denktaş yeralmayacak. 
     Denktaş bundan önceki açıklamalarında Rumların anlaşma yanlısı olmadığını ve oraya gitmesinin bir mucize yaratmayacağını söylüyordu. 
     Denktaş bugün İsviçre'deki dörtlü zirveye katılmayacağını resmen açıklamış oldu. 
     Bugün kulislerde Denktaş'ın çekileceği konuşulurken Dışişleri Bakanlığı Sözcüsü Namık Tan, KKTC Cumhurbaşkanı Rauf Denktaş'ın görüşmelerden çekileceği yönünde Ankara'ya herhangi bir bildirimde bulunmadığını söylemişti. 
     KKTC Başbakanı Mehmet Ali Talat da bugün gazetecilerin sorularını yanıtlarken ''Cumhurbaşkanı Denktaş'ın görevden istifa edebileceğinin söylendiğinin'' hatırlatılması üzerine şöyle konuştu 
     ''Cumhurbaşkanı söylüyor ama görüşmelerin bu aşamasında böyle bir hareket çok yanlış olur. Çok yanlış bir şeyi yapabileceğini düşünmek istemiyorum. Ben olmaması gerektiğine inanıyorum ve yapamaz diye düşünüyorum" 
     
</TEXT>
</DOC>
