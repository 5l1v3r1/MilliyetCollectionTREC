<DOC>
<DOCNO> 232499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun07.html </URL>
<DATE> 2004/04/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Şaron Rantisi'yi öldüren orduyu kutladı... 
</HEADLINE>
<TEXT>

     İsrail Başbakanı Ariel Şaron, Hamas lideri Abdülaziz Rantisi'yi dün akşam düzenlenen hava saldırısında öldüren orduyu kutladı. 
     Şaron, haftalık kabine toplantısından önce yaptığı açıklamada, Rantisi'yi hedef alan başarılı operasyonundan dolayı orduyu kutladığını söyledi. 
     İsrail Başbakanı, Hamas liderlerine yönelik saldırıların, Gazze Şeridi ve Batı Şeria'daki yerleşkelere ilişkin yeni planını hayata geçirinceye kadar devam edeceğini belirtti. 
     Yeni planı hakkında da konuşan Şaron, ABD Başkanı George Bush tarafından da desteklenen planı ileriye götüreceğini kaydetti. 
     Şaron, yeni planında, İsrailli yerleşimcilerin Gazze Şeridi'nin tamamıyla Batı Şeria'nın bazı bölümlerinden çekilmesi karşılığında, Batı Şeria'daki diğer yerleşkeleri daimi olarak elinde tutmak istiyor. 
     Bu arada, İsrailli Bakan Gideon Ezra, Hamas'ın Suriye'de bulunan diğer siyasi lideri Halid Meşal'in de hedef alınan isimler arasında olduğunu söyledi. 
     Ezra, Meşal'in de Rantisi gibi öldürüleceğini ve ilk fırsatta bunu yapacaklarını kaydetti. 
     
</TEXT>
</DOC>
