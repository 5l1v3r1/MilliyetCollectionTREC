<DOC>
<DOCNO> 243782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun27.html </URL>
<DATE> 2004/05/29/ </DATE>
<TIME> 19.23 </TIME>
<AUTHOR>  </AUTHOR>
<HEADLINE>
ABD, Suudi Arabistan'daki vatandaşlarına ülkeyi terk etmelerini istedi 
</HEADLINE>
<TEXT>

     Suudi Arabistan'ın doğusundaki El Huber kentinde bugün 16 kişinin öldüğü saldırıların ardından, ABD'nin Riyad Büyükelçiliği, vatandaşlarına bu ülkeyi terk etmeleri çağrısıni yineledi. 
     ABD Büyükelçiliği yetkilisi, ''Bugünkü terörist saldırılar nedeniyle, Amerikan vatandaşlarına yaptığımız ülkeyi terk etmeleri çağrısını yineliyoruz'' dedi. 
     Yetkili, saldırıların olduğu El Huber kentine yakın olan Dahran'daki ABD Konsolosluğu'nun yarına kadar kapalı olacağını, konsolosluktaki personele ülkede kalmak isteyip istemediklerinin sorulduğunu söyledi. 
     El Huber kentinde, petrol tesisleri ve petrol şirketi çalışanlarının bulunduğu siteleri hedef alan 3 ayrı saldırıda 7'si yabancı 16 kişi ölmüştü. 
     Saldırının sorumluluğunu El Kaide örgütü üstlenmişti. 
     
</TEXT>
</DOC>
