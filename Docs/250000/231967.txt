<DOC>
<DOCNO> 231967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun40.html </URL>
<DATE> 2004/04/16/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Sadr hutbede konuştu Necef'e girmelerine izin vermeyeceğiz 
</HEADLINE>
<TEXT>

     Radikal Şii lider Mukteda Sadr, işgalci birliklerin Necef'e girmesine izin vermeyeceklerini söyledi. 
     Necef yakınlarındaki Kufe'de 10 gündür ilk kez cemaata seslenen Sadr, Amerikalılar önderliğindeki koalisyonla anlaşma yapmanın hiçbir işe yaramayacağını belirterek, şöyle konuştu 
     ''İşgalci birliklerin Necef'e ve dinimizce onlara yasaklanan kutsal mekanlara girmesine izin vermeyeceğiz. Bu birlikler yıllar boyunca bulundukları yerde kalabilir ve mevzilerini koruyabilirler, onlarla anlaşma yapmaya çalışmak bir işe yaramaz.'' Şehit düşmek istediğini söyleyen Sadr, ''Bana sabırlı olmam için yardım edin ve bilin ki bu savaş sizin dininize karşı bir savaştır. Bazıları, bizi egemenliğin devrini ve hükümetin kurulmasını geciktirmekle suçluyor. Bizim yaptığımız, Irak'ın satılmasını ve hain bir hükümet kurulmasını geciktirmek'' dedi. 
     
</TEXT>
</DOC>
