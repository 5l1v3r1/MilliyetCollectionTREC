<DOC>
<DOCNO> 234672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonspo14.html </URL>
<DATE> 2004/04/25/ </DATE>
<TIME> 13.50 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Milli Takım'da Yanal dönemi resmen başlıyor... 
</HEADLINE>
<TEXT>

     A Milli Futbol Takımı'nda Ersun Yanal dönemi yarın resmen başlıyor. 
     Şenol Güneş'in yerine Milli Takımlar Teknik Direktörlüğü görevine getirilen Yanal, daha önce 4 yıllığına anlaştığı Futbol Federasyonu ile yarın resmi sözleşme imzalayacak. 
     A Milli Futbol Takımı'nın Belçika maçı için kampa gireceği Polat Renaissance Otel'de gerçekleştirilecek imza töreni saat 12.00'de yapılacak. 
     Ersun Yanal, imza töreninin ardından, 28 Nisan Çarşamba günü Brüksel'de Belçika ile yapılacak özel maç hakkında görüşlerini açıklayacağı basın toplantısı düzenleyecek. 
     
     BELÇİKA MAÇI İÇİN KAMPA GİRİYORLAR 
     A Milli Futbol Takımı aday kadrosu, yarın İstanbul Polat Renaissance Otel'de toplanacak. 
     Öğle saatlerinde biraraya gelecek ve ilk çalışmasını saat 19.30'da Galatasaray'ın Florya Metin Oktay Tesisleri'nde yapacak olan ay-yıldızlı ekip, 27 Nisan Salı günü saat 11.00'de özel uçakla Belçika'ya gidecek. Milliler, aynı gün TSİ 20.30'da karşılaşmanın oynanacağı statta son çalışmasını yapacak. 
     Belçika ile Türkiye A milli futbol takımları arasındaki özel maçı Hollanda Futbol Federasyonu'ndan Dick van Egmont yönetecek. 
     Brüksel'deki King Baudouin Stadı'nda TSİ 21.15'de başlayacak karşılaşma Kanal D'den naklen yayınlanacak. 
     
     ADAY KADRO 
     Ersun Yanal'ın Belçika maçı için aday kadroya çağırdığı isimler şöyle 
     Ümit Özat, Fatih Akyel, Tuncay Şanlı, Volkan Demirel Fenerbahçe , Fatih Tekke, Gökdeniz Karadeniz, Tolga Seyhan Trabzonspor , İbrahim Üzülmez Beşiktaş , Çağdaş Atan Denizlispor , Ömer Çatkıç, İbrahim Toraman Gaziantepspor , Bülent Korkmaz, Hakan Şükür, Hasan Şaş Galatasaray , Murat Hacıoğlu Diyarbakırspor , Deniz Barış, Serkan Balcı Gençlerbirliği , Zafer Biryol Konyaspor , Rüştü Reçber FC Barcelona , Okan Buruk, Emre Belözoğlu FC Inter , Yıldıray Baştürk Bayer 04 Leverkusen , Nihat Kahveci Real Sociedad , Ümit Davala Werder Bremen , Fatih Sonkaya Roda JC Kerkrade , Hamit Altıntop FC Schalke 04 , Halil Altıntop Kaiserslautern . 
     Bu arada, Galatasaray'ın Malatyaspor ile yaptığı lig maçında belinden sakatlanan Hakan Şükür ile Trabzonspor'un Diyarbakırspor ile yaptığı maçta sakatlanan ve sezonu kapattığı açıklanan Fatih Tekke'nin, yarın milli takım doktorları tarafından kontrol edileceği ve büyük olasılıkla aday kadrodan çıkarılacakları öğrenildi. 
     
</TEXT>
</DOC>
