<DOC>
<DOCNO> 249752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur42.html </URL>
<DATE> 2004/06/21/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Gözaltındaki sanığa "ekmek arası esrar"... 
</HEADLINE>
<TEXT>

     Kayseri'de, esrar bulundurmaktan Emniyet Müdürlüğü'nde gözaltında bulunan arkadaşına, ''Ekmek arası esrar'' getiren bir kişi suçüstü yakalandı. 
     Alınan bilgiye göre, bir ihbarı değerlendiren Kaçakçılık ve Organize Suçlarla Mücadele Şube Müdürlüğü ekipleri, 30 Ağustos Bulvarı üzerinde Talip D'nin üzerinde 36 gram esrar bularak gözaltına aldı. 
     Talip D'nin, emniyetteki sorgusunda, esrarı Yıldırım Beyazıt Mahallesi Hisar Caddesi üzerinde oturan Rasim Ö'den aldığını belirtmesi üzerine, Rasim Ö'nün 62 evinde yapılan aramada da bahçeye kavanoz ve poşetlerle gömülü olarak 777 gram esrar maddesi ele geçirildi. 
     Gözaltına alınan Rasim Ö'ye, arkadaşı olduğunu belirten Veli T, 36 poşet içinde yemek getirdi. Yemek poşetinde yapılan kontrolde ekmek arasına yerleştirilmiş 5 gram esrar ile 8 adet esrar içiminde kullanılan sigara kağıdı ele geçirildi. 
     Yetkililer, Veli T'nin de gözaltına alındığını soruşturmanın sürdürüldüğünü belirttiler. 
     
</TEXT>
</DOC>
