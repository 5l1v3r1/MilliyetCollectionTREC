<DOC>
<DOCNO> 206232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/soneko17.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Asgari ücrete, son 10 yılın en yüksek zammını yaptık" 
</HEADLINE>
<TEXT>

     Başbakan Recep Tayyip Erdoğan, ''Asgari ücrete, son 10 yılın en yüksek zammını yaptık'' dedi. 
     Karabük'ün Safranbolu İlçesi'nden İstanbul'a giderken, TEM Otoyolu Düzce Yeşilyaylı Tesisleri'nde mola veren Başbakan Erdoğan, gazetecilere, asgari ücretle ilgili açıklamalarda bulundu. 
     Asgari ücrete yapılan zammın, son 10 yılın en yüksek zammı olduğunu ifade eden Erdoğan, şunları söyledi 
     ''Asgari ücretle ilgili Asgari Ücret Komisyonu çalışma yaptığı zaman, ben bu rakamların insani olmadığını söyledim. Ekonomi her geçen gün daha iyiye gidiyor. Asgari ücrette son 10 yılın en yüksek zammı yapıldı. Hiçbir hükümet bu kadar zam yapamadı. Bizim amacımız insanımızın insanca yaşamasını sağlamaktır. Türkiye her geçen gün daha da güçleniyor. Bu, halkımıza yansıyor. Gelecek daha da hayırlı olacak.'' 
     
</TEXT>
</DOC>
