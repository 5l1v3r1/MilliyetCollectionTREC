<DOC>
<DOCNO> 228881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun05.html </URL>
<DATE> 2004/04/06/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
ABD'lilerin Irak konusunda Bush'a desteği yüzde 40 düştü 
</HEADLINE>
<TEXT>

     Amerikalıların, geçen hafta Felluce'de 4 Amerikalı sivilin cesetlerinin yakılıp parçalanmasından sonra Başkan George Bush'a Irak konusundaki desteğinin yüzde 40'a düştüğü bildirildi. 
     Pew Araştırma Merkezi'nin, 1-4 Nisan tarihlerinde 790 kişiyle yaptığı anket, Bush'a Irak konusundaki desteğin, Ocak ayının ortalarından bu yana yüzde 19 oranında düştüğünü ortaya koydu. 
     Anket, Bush'a Irak konusundaki desteğin 2002 yılı Ekim ayından bu yana en düşük seviyeye geldiğini de gösterdi. 
     Amerikalıların sadece yüzde 32'si Bush'un Irak'ta ne yapacağına ilişkin açık bir planı olduğunu düşünürken, yüzde 57'si buna katılmadığını belirtti. Katılımcıların yarısı, Amerikan askerlerinin Irak'ta kalması gerektiğini söyledi. Bu oran geçen Ocak ayında yüzde 63'tü. 
     Ankete katılanların yüzde 39'u Bush'un ekonomi politikasını onaylarken, ABD Başkanı'nın enerji politikasına destek verenlerin oranı yüzde 29 olarak belirlendi. 
     Amerikalıların yüzde 'ünün ise ABD Başkanı George Bush'un terörist tehditlerle mücadele yöntemini onayladı. 
     
</TEXT>
</DOC>
