<DOC>
<DOCNO> 239637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun32.html </URL>
<DATE> 2004/05/13/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Rumsfeld, Ebu Garip cezaevinde 
</HEADLINE>
<TEXT>

     Irak'a sürpriz ziyarette bulunan ABD Savunma Bakanı Donald Rumsfeld'in Ebu Garib cezaevini ziyaret ettiği belirtildi. 
     Reuters ajansının haberine göre, görgü tanıkları, Rumsfeld'in Amerikalıların Iraklılara işkence yaptığına ilişkin fotoğrafları yayımlanan Ebu Garib cezaevini ziyaret ettiğini söyledi. 
     Rumsfeld, Ebu Garib'deki işkence fotoğraflarının basına yansımasıyla zor duruma düşmesinin ardından bugün Irak'a beklenmedik bir ziyaret yapmıştı. 
     Savunma Bakanı Rumsfeld, Bağdat'a gelirken tutuklularla ilgilenen yetkilileri dinleyeceğini, tutuklulara işkence yapıldığının ortaya çıkmasıyla patlak veren durumu örtbas etmeye çalışmak için Bağdat'a gelmediğini söylemişti. 
     Rumsfeld, dün de ABD Senatosu tahsisler komitesinin savunma alt komitesinde, Irak'ta askeri sorgulama tekniklerini savunmuştu. 
     Rumsfeld, Cenevre Konvansiyonu gibi uluslararası kuralları ihlal ettikleri ve bu yüzden Amerikalı esirlerin hayatlarının tehlikeye atılabileceği suçlamasını reddetmişti. 
     
</TEXT>
</DOC>
