<DOC>
<DOCNO> 248875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/guncel/gun90.html </URL>
<DATE> 2004/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Neresi haber 

Milli Eğitim Bakanı Hüseyin Çelik, küçük bir kıza karnesini veriyor ve soruyor "Büyüyünce ne olmak istiyorsun " Kız cevap veriyor, "Şarkıcı"... Eğer Sayın Bakan, bir erkek çocuğa karne verip aynı soruyu sorsaydı, "Çakır olucam" cevabını alacaktı. Diğer muhtemel cevapları ise, "Caner olucam, Acun olucam, Canpolat olucam..." şeklinde sıralamak mümkün... Asıl öğretmen, doktor, mühendis, hemşire, memur ya da kısaca "adam olucam" şeklinde bir cevap alsaydı Sayın Bakan, işte o zaman "adam köpeği ısırmış" olacak ve bir haber değeri taşıyacaktı. Acaba Sayın Bakan bu cevaptan bir alarm sinyali almış mıdır 
ODTÜ'den İlker Çıkrıkçılı adlı okurumuzdan bir mail "Köy okullarını gezip kitap ve eğitim yardımı yapan İLKYAR İlköğretim Okullarına Yardım Vakfı dağıtımlar sırasında bir takım anketler de yapmış. Bu okullardaki ilkokul çocuklarına 2-3 yıl önce gelecekte ne olmak istedikleri sorulduğunda genellikle alınan cevap "çoban" iken artık çoğunlukla "mafya" cevabı alınıyormuş. Acaba çobanlık, mafyalıktan daha eski bir "zanaat" olduğundan mıdır " 

Kulağımdan öp beni, hoşnut kalayım... 
Vincent Van Gogh 

Merak kediyi öldürdü 

ShockHabercilerden ve SerinDuruşçulardan gelen sorulara devam 
Mesir macunlu Cornetto'nun ambalajı kırmızı olduğu halde reklamda oynayan çocuk neden mor ambalajlı dondurmayı yemektedir Reklamın Mesir macunlu Cornetto'yu ön plana çıkarması gerekmez mi Bir Ayşe Teyze'nin diğerlerine konferans verdiği Ace reklamında diğer Ayşe Teyzeler Ace'yi bilmiyorlarsa özellikleri nedir Diğerleri cahilse asıl Ayşe Teyze'nin doğruyu söylediğini nasıl bilebiliriz Ortamda müziğin gürültüsünden insan yanındakinin kulağına ağzını dayayıp bağırsa bile sesini duyuramazken Fiat'ın yeni reklamında Tuba Ünsal'ın ortama girdiğinde topuklu ayakkabısının çıkardığı sesler nasıl rahatça duyulabilmektedir Eğer müzik sesi gerçekten kısıksa o kadar insan nasıl ve neden coşup tepinmektedir Petit Danone reklamında ürünü yiyen çocuklar neden aradan yıllar geçmesine rağmen hala sarı kuşaktadırlar Bir çocuk büyürken neden diğeri büyümez Yapı Kredi reklamında manav, Mehmet Aslantuğ'a erik koyarken niye kese kağıdını tutturamamaktadır Bu durumda o sahnenin tekrarının çekilmesi gerekmez mi Mehmet Aslantuğ manavına nasıl bir güven duymaktadır ki ikram edilen beleş eriklerden yıkamadan yer Neden gazetelerin promosyon amaçlı dağıttığı hediyelerin reklamlarında "Bayiinizden ısrarla isteyin " yazmaktadır Bayideki kişilik ilk isteyişte hediyeyi vermeyip kendine mi saklamaktadır Bu uyarı reklamcıların bu olaya karşı geliştirmiş olduğu bir çözüm yöntemi midir Sil-Oxi reklamında masayı enkaza çeviren adama gelecekten Sil-Oxi getiren kadının beyaz elbisesinin önünü neden lekelerle kaplıdır Gelecekten günümüze deterjanı getiren kadın neden kendisi kullanmamaktadır Maggi reklamında Çinli bir çocuğu evine davet etmiş olan aile neden Çinlilere özgü bir yemek ikram etmektedir Çocuk pilavı Çin'de yeterince yememiş midir Başka bir ülkeye değişik bir kültürü tanımaya gelen çocuğa yemekten sonra da Çin müziği dinletilip, kendisiyle Çin daması da oynanmış mıdır 

Şekle Göre 
"Sevişmek cinaslıdır .." b b 
</TEXT>
</DOC>
