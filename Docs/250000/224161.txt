<DOC>
<DOCNO> 224161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/yasam/ayas.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
O-2 otoyolunda ters yön faicası 
</HEADLINE>
<TEXT>

   Mahmutbey gişelerinden hemen sonra acil durum aralığından otobana ters yönden giren genç üniversiteli, 5 kilometre sonra faciaya yol açtı 
      MUTLU BOZDAĞ, ELVAN EZBER, ESRA ALUS İstanbul 
   
   Kıbrıs'ta okuyan üniversite öğrencisi Levent İmre 26 , ağabeyinin hediye ettiği otomobille ters yönden girdiği otoyolda 5 kilometre ilerledikten sonra bir başka otomobille çarpıştı. Kazada İmre ve çarptığı aracın sürücüsü öldü. 
   İngiltere'te yaşayan ağabeyinin hediye ettiği K-483 P plakalı otomobili gece yarısı Kapıkule Gümrüğü'nden teslim alan Levent İmre 26 , sabaha karşı 04.30 sıralarında O-2 otoyolu Mahmutbey gişelerine geldi. İddiaya göre, gişelerden geçip, acil durumlar için bırakılan aralıktan ters yöne giren İmre, mucize eseri karşıdan gelen trafiğe rağmen devam etti. Ancak beş kilometre sonra İmre, Tekstilkent mevkiinde Edirne istikametine giden Mühendis Mehmet Balta 39 idaresindeki 34 R 7246 plakalı otomobille çarpıştı. 
   
   Mühendisin feci sonu 
   Kazada İmre'nin otomobili hurdaya dönerken, Balta'nın bulunduğu otomobil alev alarak yanmaya başladı. Otomobili saran alevler gelen itfaiye ekibince söndürülse de, Balta yanarak feci şekilde ölmekten kurtarılamadı. 
   Yine itfaiye ekiplerinin ağır yaralı halde sıkıştığı otomobilinden çıkardığı İmre de, kaldırıldığı hastanede can verdi. Yakınları İmre'nin boş zamanlarında taksicilik yaptığını ve ailesinin İzmir'de yaşadığını söyledi. Acı haberle hastaneye koşan Balta'nın eşi Güldane Balta ise fenalık geçirdi. 
   
   
</TEXT>
</DOC>
