<DOC>
<DOCNO> 243063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur30.html </URL>
<DATE> 2004/05/26/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Madde bağımlısı genç polisi bıçakladı, polis de onu vurdu 
</HEADLINE>
<TEXT>

     Bursa'nın merkez Yıldırım İlçesi'nde, bir kişiyi yaraladığı gerekçesiyle gözaltına alınmak istenen madde bağımlısı genç, bıçakla direndiği polis tarafından tabancayla vuruldu. 
     Alınan bilgiye göre, Yavuzselim Mahallesi Hayrettinoğlu Caddesi'nde Zafer Ö. 19 , kız arkadaşına laf attığı gerekçesiyle Gökmen A. ile tartışmaya başladı. 
     Tartışmanın kavgaya dönüşmesi üzerine, Gökmen A, Zafer Ö'yü bıçakla yaraladı. İhbar üzerine olay yerine giden Yavuzselim Polis Merkezi ekipleri, Gökmen A'yı gözaltına almak istedi. 
     Madde bağımlısı olduğu bildirilen ve gözaltına alınmaya direnen Gökmen A, polis memuru İbrahim B'yi bıçakla omzundan yaralarken, polis memuru da zanlıyı tabancayla karın boşluğundan vurdu. 
     Gökmen A, Yüksek İhtisas Hastanesi'nde tedavi altına alındı. 
     
</TEXT>
</DOC>
