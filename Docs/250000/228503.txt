<DOC>
<DOCNO> 228503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/ekonomi/ekoz1.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>

   
   Albaraka Türk sermayesini yükseltti    Albaraka Türk, Genel Kurul Toplantısı ile ödenmiş sermayesini 100 trilyon TL'ye yükseltti. Konuyla ilgili bir değerlendirme yapan Albaraka Türk Genel Müdürü Dr. Adnan Büyükdeniz kurum aktif büyüklüğünün 2003 yılı sonu itibariyle yaklaşık 1.2 trilyon TL'ye ulaştığını belirterek, kurum faaliyetlerinde kaydedilen genişlemeye paralel olarak mali yapıyı daha da güçlendirme amacıyla sermaye artışı yapıldığını ifade etti. 
   
   TSKB, 41 trilyon TL k r açıkladı    TSKB, 2003 yılında enflasyona göre düzeltilmiş brüt karını 91 tirlyon TL'ye çıkarttığını ve brüt k r üzerinden 50 trilyon TL kredi ve diğer alacaklar için karşılık ayırdıktan sonra net 41 trilyon TL k r ettiğini açıkladı. TSKB Genel Müdürü Halil Eroğlu, "TSKB, geşmiş yılların deneyimlerini ileri yıllara taşımaktadır. Avrupa Birliği'ne giriş sürecindeki olumlu gelişmeler, kaynak yaratma imkanlarını artıracaktır" dedi. 
   
   Acıbadem'den 'Destek' Sağlık Sigortası    Acıbadem Sağlık ve Hayat Sigorta devlet memuru, emekli sandığı mensupları ve bakmakla yükümlü oldukları aile bireyleri için özel hastanelerin talep ettiği hizmet bedeliyle, devletin karşıladığı miktar arasında oluşan farkı güvence altına alıyor. Memurların çalıştıkları kurumdan alacakları vizite kağıdı ve sağlık karnesi, emekli sandığı üyelerinin ise sağlık karneleri ve Acıbadem Destek Sağlık Sigortası kartı ya da Sigorta Poliçesi ile özel sağlık kurumlarına oluşacak fiyat farkını Acıbadem Destek Sağlık Sigortası karşılıyor. 
   
   Turyap'tan 100 trilyonluk müzayede    Tasarruf Mevduatı Sigorta Fonu'nun TMSF elinde bulunan gayrimenkullerin satışı, 27 Nisan'da İstanbul'da gerçekleştirilecek. Turyap tarafından düzenlenecek müzayedede, TMSF bünyesine alınan bankalara ait, toplam muhammen bedeli 100 trilyon lirayı bulan 700 gayrimenkul, yeni sahiplerini bulacak. Müzayede kapsamında satışa sunulacak olan pakette, İstanbul ağırlıklı olmak üzere Adana, Ankara, Antalya, Balıkesir, Bolu dahil 33 ilde bulunan arsa, işyeri ve konutlar yer alıyor. 
   
   
</TEXT>
</DOC>
