<DOC>
<DOCNO> 219673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/spor/spo15.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Suriye Başbakanı Fener fanatiği    SURİYE Başbakanı Muhammed Naci Otri, Türkiye'deki spor aktivitelerini, özellikle de Fenerbahçe'nin maçlarını yakından izlediğini söyledi. Anadolu Ajansı Yönetim Kurulu Başkanı ve Genel Müdürü Hilmi Bengi ile Genel Müdür Yardımcısı Elvan Baransel'i kabul eden Otri, sporda karşılıklı faaliyetlerin iki ülke ilişkilerini geliştireceğini vurguladı. 
   
   Kuralar çekiliyor    FUTBOLDA Türkiye Kupası Yarı Final kuraları bugün İstanbul'da çekilecek. Beylerbeyi'nde saat 11.00'de gerçekleştirilecek olan kura çekimine Fenerbahçe, Trabzon, Gençlerbirliği ve İstanbulspor takımlarının temsilcileri katılacak. Yarı final, 17 Mart'ta tek maçlı eleminasyon sistemine göre oynanacak. 
   
   Gençler 2. oldu    BELÇİKA'NIN Oostduinkerke kentinde düzenlenen A Genç Uluslararası Futbol Turnuvası'nda Türkiye ikinci oldu. İlk karşılaşmada Sırbistan Karadağ'a 2-0 yenilen Türkiye, ikinci maçında Belçika ile 2-2 berabere kaldı. Son maçında ise Polonya'yı 3-0 mağlup etti. 
   
   Saygıner patladı    TÜRKİYE'Yİ bilardoda zirveye taşıyan Semih Saygıner ve Tayfun Taşdemir, Dünya Bilardo Şampiyonası için Almanya'ya gitti. Saygıner, "Başkan Faruk Yüksel bizimle gelmiyor. Şaka olmalı. Cuma günü başlayacak turnuva için Atina'ya pazartesi gidecekmişsiz. Orada nasıl hazırlanırız düşünen yok" dedi. 
   
   Para basıyor    MANCHESTER United'ın dünyanın en zengin kulübü olduğu açıklandı. Bir danışmanlık şirketi tarafından yapılan araştırma sonucunda Manchester'ın bir yılda televizyon, gişe ve forma satışlarından toplam 251.4 milyon Euro kazandığı bildirildi. 
   
   Barajı aştık    TÜRKİYE 36'sı erkek ve 15'i bayan olmak üzere toplam 51 sporcuyla Atina Olimpiyat Oyunları'na katılmayı garantiledi. Halter Milli Takımı, Atina'ya erkeklerde altı, bayanlarda dört sporcudan oluşan tam kadroyla gitmeyi garantileyerek büyük bir başarıya imza attı. 
   
   
</TEXT>
</DOC>
