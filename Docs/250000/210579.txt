<DOC>
<DOCNO> 210579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/yasam/ayas.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çıplak kraliçeye' acı düğün hediyesi 
</HEADLINE>
<TEXT>

   Danimarka Veliaht Prensi'yle evlenecek Letizia Ortiz'i 'nü' resmeden ressam, 'düğün günü' sergi açmaya karar verdi 
      DIŞ HABERLER SERVİSİ 
   
   İspanya'nın müstakbel kraliçesi Letizia Ortiz'in 1996'da 'nü' tablolarını yapan Kübalı ressam Waldo Saavedra, güzel kadının Prens Felipe ile evleneceği gün, Arjantin'in başkenti Buenos Aires'te 'Ortiz Sergisi' açacağını açıkladı. 
   Saavedra, 22 Mayıs'ta Prens Felipe ile Madrid'te evlenecek Ortiz'in üç tablosundan en 'canlı' olanını sergileyeceğini de vurguladı. Meksika'nın El Informador gazetesindeki haberde ressam Saavedra, Meksika'da gazetecilik yapan Ortiz ile 1996'da, bir sergisinde tanıştığını ve aralarında "sıkı bir dostluk" kurulduğunu söylemişti. Ortiz'le ilgili haberin yayınlanmasından sonra önde gelen basın organlarının röportaj yapmak için sıraya girdiği Saavedra'ya, sanat çevrelerinden destek geldi. Kübalı sanatçılar Amaruy Perez ve Silvio Rodriguez, Saavedra'yla dayanışma içinde olduklarını açıkladılar. 
   
   
</TEXT>
</DOC>
