<DOC>
<DOCNO> 246286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur02.html </URL>
<DATE> 2004/06/08/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yazık değil mi bu çocuklara .. 
</HEADLINE>
<TEXT>

     Eraydın AYTEKİN SİVAS, DHA 

Sivas'ta Türkiye Minikler Boks Şampiyonası'nda 11 yaşındaki çocuklar, boks eldivenleriyle dövüşerek birbirlerini kanlar içinde bıraktılar. 
     Sivas'ta önceki gün başlayan Minikler Boks Türkiye Şampiyonası'nın ikinci gününe girilirken, belediyenin çalışma yapması nedeni ile salonun suları kesilince kafileler sıkıntı yaşadı. Tuvaletler ve banyolarda su akmaması sporcuları sıkıntıya soktu. 
     Sivas 4 Eylül Spor Salonu'nda devam eden ve 47 ilden 8 sporcunun katıldığı şampiyonanın ikinci gününde 114 müsabaka yapıldı. Dün maç için salona gelen sporncu kafilesini ilginç bir sürpriz karşıladı. Belediyenin tesisat yenileme çalışmaları nedeni ile salonun suları kesildi. Organizasyon eksikliğinden kaynaklanan olay nedeni ile banyo ve tuvaletlerde suların akmaması sporcuları sıkıntıya soktu. İkinci günde de maçlar büyük çekişme içerisinde geçti. Müsabakalar 11 Haziran tarihine kadar devam edecek. 

     
</TEXT>
</DOC>
