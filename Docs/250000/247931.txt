<DOC>
<DOCNO> 247931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/ekonomi/eko06.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ATV markasının satışı durduruldu 
</HEADLINE>
<TEXT>



İstanbul İcra Müdürlüğü, ATV ve Medi Grup markalarının satışını durdurdu. 
Dinç Bilgin'in Halk Bankası'na olan 35 trilyon lirayı aşkın kredi borcu nedeniyle İstanbul İcra Müdürlüğü'nün haciz koyduğu ATV ve Medi Grup markalarının satışının, İstanbul İcra Müdürlüğü'nün talimatıyla durdurulduğu bildirildi. 

5 trilyon lira değer biçildi 
Ankara 12. İcra Hakimliği de ATV markası için 5 trilyon lira, Medi Grup markası için de 300 milyar liralık fiyat tespitinde bulunmuştu. İlk artırımda mevzuat gereğince takdir edilen 5 trilyon liranın en az yüzde 60'ına denk gelen 3 trilyonu veren çıksaydı ATV logosu satılacaktı. Medi Grup için minimum satış rakamı ise 120 milyar lira idi. İlk artırmada yeterli teklifin çıkmaması durumunda, 21 Haziran'da aynı yerde bu kez ikinci açık artırmaya çıkılacaktı. 

Marka, 2007'ye kadar korumalı 
ATV markasının, "Radyo televizyon kanalları, haber ajansları, eğlence hizmetlerinde" kullanılmak üzere 27 Ekim 2007'ye kadar koruma tescili bulunuyor. 7 Mart 2000 tarihine kadar koruma tescili bulunan Medi Grup'un malvarlığı içinde "yayın, haberleşme, haber ajansı, yayıncılık, dergi yayımlama, kitap, baskı, matbaacılık, ofset baskı hizmetleri" bulunuyor. 
Şirketin diğer hizmetleri arasında "Basılı evraklar, basılı yayınlar, gazeteler, dergiler, broşürler, risaleler, kitaplar, rehberler, takvimler, posterler, resimler, afişler, fotoğraflar, tablolar, çıkartmalar, matbaa ve ciltleme hizmetleri, yazı kağıtları, defterler, zarflar, etiketler, dosyalar, oyunlar" da yer alıyor. 


</TEXT>
</DOC>
