<DOC>
<DOCNO> 235064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonyas19.html </URL>
<DATE> 2004/04/26/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Kaza yapan SYDV yetkilisi hakkında soruşturma başlatıldı 
</HEADLINE>
<TEXT>

     Çorum'un Sungurlu İlçesi Sosyal Yardımlaşma ve Dayanışma Vakfı yetkilisi hakkında soruşturma açıldığı bildirildi. 
     Sungurlu Kaymakamı Erol Türkmen, AA muhabirine yaptığı açıklamada, Sosyal Yardımlaşma ve Dayanışma Vakfı yetkilisi İ.K'nın beraberinde Leyla Çolak 30 adlı kadınla birlikte Sungulu-Küçükincesu yolunda kaza yapması üzerine soruşturma başlattıklarını söyledi. 
     Kendilerinin görevli olarak ilçe dışında oldukları bir zamanda meydana gelen kazanın şüphe uyandırdığını ve olayın aydınlatılması için Mal Müdürünü görevlendirdiğini anlatan Türkmen, ''Vakıf yetkilisi yanında bir kadınla kaza yapıyor. Kamazoğlu'nun yanındaki bayanın vakıftan yardım aldığı şeklinde iddialar var. İlçede ayrıca halk arasında Vakıf yetkilisinin mağdur durumdaki dul ve kadınlarla ilişki kurduktan sonra kendilerine Vakıf aracılığıyla yardım yaptığı iddia ediliyor. Bunun açıklığa kavuşması için soruşturma başlattık'' dedi. 
     Çorum Valisi Erhan Tanju da konunun Valilik tarafından da ayrıca inceleneceğini söyledi. 
     
</TEXT>
</DOC>
