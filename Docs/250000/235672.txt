<DOC>
<DOCNO> 235672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur22.html </URL>
<DATE> 2004/04/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yardım etmek isterken emekli maaşını çaldırdı 
</HEADLINE>
<TEXT>

     Bursa'nın merkez Osmangazi İlçesi'nde, ''Camiye hayır yapmak istiyorum'' diyen kişiye yardım etmek isteyen yaşlı adam, emekli maaşını çaldırdı. 
     Alınan bilgiye göre, Taştan Acar 74 , Selçukhatun Mahallesi'nde bulunan Ziraat Bankası Yıldırım Şubesi'nden emekli maaşını çekti. 
     Evine gitmek üzere bankadan ayrılan Acar'ın yanına yaklaşan kişi, ''camiye hayır yapmak istediğini'' söyleyerek, cebinden bir zarf çıkardı. Zarfın içinde 3 bin dolar olduğunu söyleyen kişi, Acar'a, ''Benim vaktim yok, rica etsem bu parayı bir camiye verir misin '' dedi. 
     Kimliği henüz belirlenemeyen kişi, olumlu yanıt alınca zarfı Acar'ın cebine koyarak uzaklaştı. Bu kişinin yanından ayrılmasından sonra cebini kontrol ettiğinde emekli maaşının çalındığını, zarfta ise gazete kağıtları olduğunu gören yaşlı adam, polise başvurdu. 
     Acar'ın emekli maaşını çalarak kayıplara karışan kişinin kimliğinin belirlendiği, yakalanması için çalışma başlatıldığı bildirildi. 
     
</TEXT>
</DOC>
