<DOC>
<DOCNO> 228229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/soneko11.html </URL>
<DATE> 2004/04/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 1.69 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.69 oranında değer yitirdi. 
     Borsa, geçen hafta Pazartesi günü yaptığı rekor kapanıştan sonra Salı günü yüzde 4.10'luk bir düzeltme gerçekleştirdi. Diğer günlerde kaydedilen artışlar ise yüzde 1'in altında kaldı. 
     Piyasalar, Kıbrıs konusundaki gelişmeleri takip etmeyi geçen hafta da sürdürdü. İsviçre'deki görüşmelerden çıkan sonucu olumlu algılayan Borsa, Annan Planının 24 Nisan'da refaranduma sunulacak olmasının etkisiyle, bekleyişe geçti. Endeks hafta içinde en düşük 19,880, en yüksek 20,314 puanı gördü. 
     Bugün açıklanacak enflasyon rakamlarının önümüzdeki hafta piyasa üzerinde etkili olacak faktörler arasında bulunduğuna işaret eden uzmanlar, Kıbrıs'ta yapılacak referandumla ilgili haberlerin de gelecek hafta Borsaya yön vermesinin beklendiğini, belirsizlik netleşene kadar borsada durgun seyir izlenebileceğini kaydediyor. 
     
     ÖZETLE PİYASALAR 
     Borsadaki durgun seyrin yanında İMKB Tahvil ve Bono Piyasası ortalamalarında 1 puana yaklaşan düşüşler oldu. Altında ve dövizde düşüş eğilimi vardı. Mevduat faizlerinin ortalamalarında ve haftalık repo oranlarında herhangi bir değişiklik olmadı. 
     Hisse senetleri haftalık bazda ortalama yüzde 1.69 oranında değer yitirdi. 24 ayar külçe altının gram satış fiyatı yüzde 1.39 oranında, Cumhuriyet altınının satış fiyatı da yüzde 0.83 oranında düştü. Türk Lirası karşısında dolar yüzde 0.91, Euro da yüzde 0.56 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0. oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.37, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası'nda İMKB , Pazartesi günü haftaya ortalama yüzde 0.24'lük artış ve tarihi kapanış rekoru ile başladı. Salı günü gelen ortalama yüzde 4.10'luk düzeltmenin ardından hisse senetleri Çarşamba günü ortalama yüzde 0.80, Perşembe günü ortalama yüzde 0.65 ve Cuma günü yine ortalama yüzde 0.80 oranında artış kaydetti. 
     Endeks, hafta boyunca 351.09 puanlık düşüşle 20,836.12 puandan 20,485.03 puana geriledi. Hisse senetlerindeki haftalık ortalama kayıp yüzde 1.69 oldu. 
     İMKB Ulusal-Mali Endeksi 875.87 puan düşüşle 28,439.26 puandan 27,563.39 puana gerilerken, İMKB Ulusal-Sanayi Endeksi 7.16 puan artarak 18,375.70 puandan 18,382.86 puana ve İMKB Ulusal-Hizmetler Endeksi de 31.99 puan artarak 11,358.51 puandan 11,390.50 puana çıktı. 
     Böylece, mali grup hisseleri ortalama yüzde 3.08 oranında değer yitirirken, sanayi grubu hisseleri de ortalama yüzde 0.04 oranında ve hizmetler grubu hisseleri ortalama yüzde 0.28 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 309 hisse senedinden 174'ü değer kazanırken, 116 hisse senedi değer yitirdi, 19 hisse senedinin değeri değişmedi. 
     Geçen hafta en yüksek oranlı artış yüzde 115.91 ile M. Zorlu Holding YENİ hisselerinde gerçekleşti. 
     Yüzde 114.74'lük artışla Garanti Yatırım Ortaklığı YENİ hisseleri ikinci ve yüzde 69.74'lük artışla da Ünal Tarım YENİ hisseleri üçüncü oldu. 
     En yüksek oranlı düşüş ise yüzde 37.11 ile Deniz Yatırım Ortaklığı hisselerinde oldu. Yüzde 28.00'lik düşüşle Birlik Mensucat YENİ hisseleri ikinci ve yüzde 24.31'lik düşüşle de Birlik Mensucat hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 827 milyar 635.5 milyon adet hisse senedi işlem gördü ve karşılığında 6 katrilyon 216 trilyon 74.6 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında tüm döviz türleri değer yitirdi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.91 oranında, euro da yüzde 0.56 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 12 bin lira düşerek 1 milyon 309 bin liraya, Euronun satış fiyatı da 9 bin lira düşerek 1 milyon 600 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.41 oranında düşerek 2 milyon 400 bin liraya, İsviçre Frangı'nın satış fiyatı da yüzde 1.16 oranında düşerek 1 milyon 23 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 312 bin liradan, Euro 1 milyon 595 bin liradan, İngiliz Sterlini 2 milyon 400 bin liradan ve İsviçre Frangı da 1 milyon 20 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 1.39 oranında, Cumhuriyet altınının satış fiyatı da yüzde 0.83 oranında düştü. 
     Külçe altının gram satış fiyatı 17 milyon 750 bin liraya, Cumhuriyet altınının satış fiyatı da 120 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.47 oranında artarak 17 milyon 980 bin 400 lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0. oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2,587 puan artarak 490,577 puandan 493,164 puana çıktı. 
     Geçen haftanın en çok değer kazanan katılma belgeleri, yüzde 12.39'luk artışla ABN Amro A Tipi Değişken Fon, yüzde 4.09 oranındaki artışla Akbank A Tipi Teknoloji Sektör Fon ve yüzde 3.61 oranındaki artışla da İş Bankası A Tipi İştirak Fon oldular. 
     Haftanın en çok değer yitiren katılma belgeleri de yüzde 1.83'lük düşüşle Turkish Yatırım A Tipi Değişken Fon, yüzde 1.'lük düşüşle İnter Yatırım A Tipi Karma Fon ve yüzde 1.52'lik düşüşle de İş A Tipi Mali Endeks Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.35 ile yüzde 0.46 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.37 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.50 olan haftalık reponun net getirisi de yüzde 0.33 olarak gerçekleşti. 
     
</TEXT>
</DOC>
