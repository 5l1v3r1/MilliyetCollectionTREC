<DOC>
<DOCNO> 216236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko09.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Evsahipleri Maliye'nin takibinde... 
</HEADLINE>
<TEXT>

     Adana Defterdarlığı'nca yapılan denetimlerde, gayrimenkul sahiplerinin büyük çoğunluğunun gelir beyanında bulunmadığı belirlendi. 
     Defterdar İhsan Akyol, kira ödemelerinin çalışanlar tarafından vergi iadesinde kullanıldığını, buraları kullananların da bu giderlerini masraf gösterdiğini, bu sayede beyanı yapılmayan kira gelirlerinin ortaya çıkarılabildiğini söyledi. 
     Akyol, geçen yıl, KDV iadesi ve işyeri gideri olarak gösterilen kira kontratlarıyla ilgili 980 mükellefin incelemeye alındığını ifade ederek, şunları kaydetti 
     ''Bu incelemede, 79 mükellefin beyanda bulunduğunu, buna karşılık 519 gayrimenkul sahibinin kira geliri sağladığı halde bunu bildirmediğini belirledik. Beyanda bulunmayan 30 mükellef adreslerinde bulunamadığından ulaşılamadı. 188 mükellefin ise başka illerde ikamet ettiğini belirleyerek, bağlı oldukları vergi dairelerine bilgi verdik.'' Akyol, gayrimenkul kira geliri beyanında bulunmamasından dolayı beyan dışı kalan gelir tutarının 456 milyar lira olduğunu bildirdi. 
     
</TEXT>
</DOC>
