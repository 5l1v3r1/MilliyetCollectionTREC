<DOC>
<DOCNO> 229944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonsiy01.html </URL>
<DATE> 2004/04/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Babacan'dan Sabancı'ya ziyaret .. 
</HEADLINE>
<TEXT>

     Devlet Bakanı Ali Babacan, Amerikan Hastanesi'nde tedavi gören Sabancı Holding Yönetim Kurulu Başkanı Sakıp Sabancı'yı ziyaret etti. 
     Babacan, Paris'ten yurda döndükten sonra Atatürk Havalimanı'ndan Amerikan Hastanesi'ne geldi. 
     Hastanede yaklaşık 15 dakika kalan Babacan, çıkışta gazetecilere yaptığı açıklamada, uyuduğu için Sakıp Sabancı ile bizzat görüşemediğini, ailesiyle görüştüğünü belirterek, ''Acil şifalar diliyorum. Türk iş dünyasının çok sevilen ve sayılan bir ismi. Kısa zamanda iyileşmesini diliyoruz'' dedi. 
     Babacan, ''Sağlık durumuna ilişkin doktorlarla görüştünüz mü '' şeklindeki soru üzerine, tedavinin devam ettiğini söyledi. 
     Bakan Babacan, makam aracı olarak kullandığı otomobilin çalınmasına ilişkin soruyu yanıtlamadı. 
     Öte yandan, ünlü şovmen Mehmet Ali Erbil de Sakıp Sabancı'yı ziyaret amacıyla Amerikan Hastanesi'ne geldi. 

     
</TEXT>
</DOC>
