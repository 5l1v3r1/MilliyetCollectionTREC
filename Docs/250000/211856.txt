<DOC>
<DOCNO> 211856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/yasam/yas03.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidan çukuru mezarı oldu 
</HEADLINE>
<TEXT>

   İlköğretim ikinci sınıf öğrencisi küçük Ümit'in cesedi, K ğıthane'de bir fidanlıkta, dikilecek ağaçlar için açılmış su dolu çukurda bulundu 
      MUTLU BOZDAĞ, OSMAN KARA İstanbul 
   
   K ğıthane'de "Kurbanlıkları görmeye gidiyorum" diyerek evden ayrılan Mehmet Rıfat İlköğretim Okulu ikinci sınıf öğrencisi Ümit Aslan'dan 12 acı haber geldi. Küçük Ümit, İstanbul Büyükşehir Belediyesi'nin 3 yıl önce ağaçlandırma çalışması başlattığı alandaki bir fidan çukurunda ölü bulundu. 
   İki arkadaşı ve kardeşi Tayfun'la önceki gün evden ayrılan Aslan, evine dönmedi. Aile tüm aramalara rağmen çocuklarını bulamayınca polise başvurdu. Polis, dün sabah saat 08.30 sıralarında Seyrantepe'de, Barboros Caddesi yanındaki fidanlıkta, yaklaşık bir metre derinliğinde ve iki metre genişliğindeki su dolu çukur içinde boğulmuş bir çocuk cesedi buldu. Olay yerine çağrılan baba Aslan, gözyaşları içinde oğlunu teşhis etti. 
   
   Öldürüldü mü 
   İnceleme sırasında polis, Ümit'in montunu çukurdan 6 metre uzakta buldu. 
   Soruşturma başlatan Cumhuriyet Savcısı, küçük çocuğun yüzünde çizikler olduğunu belirterek, "Bu çizikler fidanlıktaki çamlıklardan da kaynaklanmış olabilir. Kesin ölüm nedeni, otopsinin ardından ortaya çıkacak" dedi. 
   İnşaat işçisi 4 çocuk babası Aslan ise şu iddiada bulundu 
   "Oğlum Tayfun, üç çocuğun Ümit'i başka tarafa doğru götürdüğünü söylüyor. Ağaçlık alan son zamanlarda tinercilerin mek nı haline gelmişti. Oğlum öldürülmüş olabilir." 
   
   
</TEXT>
</DOC>
