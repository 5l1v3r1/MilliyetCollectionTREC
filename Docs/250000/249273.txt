<DOC>
<DOCNO> 249273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonspo13.html </URL>
<DATE> 2004/06/19/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Fenerbahçe'de Saadettin Saran'ın durumu 10 Temmuz'da belli olacak 
</HEADLINE>
<TEXT>

     Fenerbahçe Kulübü Haysiyet Divan Kurulu bugün toplanırken, eski yönetici Sadettin Saran'ın durumunun 10 Temmuz Cumartesi günü yapılacak toplantıda karara bağlanacağı açıklandı. 
     Tuncer Erdoğan başkanlığında biraraya gelen kurul, gerekli incelemelerin sürdürülmesi yönünde görüş birliğine varırken, kararı bir sonraki toplantıya bıraktı. 
     Haysiyet Divan Kurulu Başkanı Tuncer Erdoğan, AA muhabirine yaptığı açıklamada, Saran ile yapılan röportajdaki kayıtlarla gazetedeki metinler arasında farklılıklar gördüklerini, bunu inceleyerek bir sonraki toplantıda karar vereceklerini söyledi. 
     Sadettin Saran, Fenerbahçe Kulübü'nün son kongresi öncesinde bir gazetede yer alan ''Kulüpte kirli işler dönüyor'' şeklindeki açıklamaları nedeniyle, başkan Aziz Yıldırım'ın isteğiyle Haysiyet Divanı'na verilmişti. 
     
</TEXT>
</DOC>
