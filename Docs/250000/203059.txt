<DOC>
<DOCNO> 203059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sontur16.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile kadın, şofbenden sızan gazdan zehirlenip öldü... 
</HEADLINE>
<TEXT>

     Adana'da, hamile bir kadın, banyoda şofbenden sızan gazdan zehirlenerek öldü. 
     Alınan bilgiye göre, merkez Yüreğir İlçesi Selahattin Eyübi Mahallesi 15. Sokakta'ta, Semiha Çetinkaya 20 , duş almak amacıyla girdiği banyoda şofbenden sızan gazdan zehirlendi. 4 ay önce birlikte yaşamaya başladığı Cihan Alagöz ve ailesi tarafından Numune Hastanesi'ne kaldırılan 1 aylık hamile kadın, kurtarılamadı. 
     Hastanede, Cumhuriyet Savcısı'na ifade veren Cihan Alagöz, ''yakında resmi nikah yaptırmayı düşündüğü'' Semiha Çetinkaya ile kirada oturduklarını ve ''evin fiziki yapısı müsait olmadığı için şofben bacası yaptıramadıklarını'' söyledi. 
     Alagöz, daha önce de eşinin banyoda rahatsızlandığını belirterek, ''Böyle bir şey olacağını hiç düşünmedik'' dedi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
