<DOC>
<DOCNO> 226806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun22.html </URL>
<DATE> 2004/03/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Necef'te işsizlerle İspanyol askerleri çatıştı 
</HEADLINE>
<TEXT>

     Irak'ın güneyindeki Necef'te işsizlerle İspanyol askerleri ve Irak polisini karşı karşıya getiren çatışmada 1 İspanyol askerinin de aralarında bulunduğu 5 kişinin yaralandığı bildirildi. 
     Polis yetkilileri, yüzlerce işsizin vilayet binasına ve polis araçlarına taş atmasıyla başlayan çatışmada, 2 Iraklı polis, 1 İspanyol kadın asker ve 2 işsizin yaralandığını açıkladı. 
     Aynı kaynaklar, göstericilerin lastik yaktığını, polisin de 30 kadar kalaşnikoflu göstericiyi gözaltına aldığını belirtti. 
     Necef ve ülkenin güneydeki bölgelerinde işsizler daha önce de gösteri düzenlemişti. Ülkenin aktif nüfusunun yaklaşık yüzde 50'si işsiz durumda bulunuyor. 
     
     İSPANYA YARALI ASKERİMİZ YOK 

     İspanya Savunma Bakanlığı, Irak'ın güneyindeki Necef'te işsizlerle İspanyol askerleri ve Irak polisini karşı karşıya getiren çatışmada hiçbir İspanyol vatandaşının yaralanmadığını bildirdi. 
     Bakanlık sözcüsü, bir İspanyol askerinin de aralarında bulunduğu 5 kişinin yaralandığını bildiren Irak polisini yalanlayarak, ''Hiçbir İspanyol yaralanmadı, diğer yaralı kişileri bilemem'' dedi, ancak başka ayrıntı vermedi. 
     Irak polis yetkilileri, yüzlerce işsizin vilayet binasına ve polis araçlarına taş atmasıyla başlayan çatışmada, 2 Iraklı polis, 1 İspanyol kadın asker ve 2 işsizin yaralandığını açıklamıştı. 
     
</TEXT>
</DOC>
