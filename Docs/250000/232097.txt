<DOC>
<DOCNO> 232097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur12.html </URL>
<DATE> 2004/04/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Sokağa atılan bebeğin ortaya çıkardığı dram... Anne ilköğretim öğrencisi 
</HEADLINE>
<TEXT>

     Tekirdağ'ın Çorlu İlçesi'nde 40 gün önce bir okulun bahçesine poşet içinde terk edilen 2 günlük bebek, bir aile dramını ortaya çıkardı. 
     Çorlu İlçe Emniyet Müdürlüğü ekiplerince bulunan bebeğin annesinin Kütahya'da yaşayan 14 yaşındaki bir ilköğretim okulu öğrencisi, babasının ise küçük kızın kendisinden 2 yaş büyük olan ağabeyi olduğu belirlendi. 
     AA muhabirinin aldığı bilgiye göre, Çorlu İlçe Emniyet Müdürlüğü ekipleri, bir okulun bahçesinde poşet içinde buldukları 2 günlük kız çocuğunun annesini bulabilmek amacıyla bölgedeki hastanelerde doğum yapan kadınları araştırdı. 
     Araştırmada, bebeğin Çorlu'da özel bir hastanede 1 Mart'ta doğum yapan A.Y 14 olduğunu, küçük kızın Kütahya'da ailesiyle yaşadığını tespit eden Çorlu polisi, durumu Kütahya Emniyet Müdürlüğü'ne bildirdi. 
     Kütahya Emniyet Müdürlüğü ekipleri, A.Y'nin ifadesine başvurunca, bebeğin küçük kızın yaşadığı ''Ensest ilişki'' sonucu dünyaya geldiği anlaşıldı. 
     İddiaya göre, küçük kız ifadesinde, lise öğrencisi olan ağabeyi B.Y'nin 16 2 yıl önce tecavüzüne uğradığını, bu tarihten sonra da evde yalnız kaldıklarında kendisiyle zorla ilişkiye girdiğini söyledi. Durumu bildirdiği annesi G.Y'nin de ağabeyine engel olamadığını savunan A.Y, ilişki sonucu hamile kalması üzerine babasının da durumu öğrendiğini kaydetti. 
     Doğum için annesiyle birlikte, dayısı M.Y'nin yaşadığı Çorlu'ya gittiğini, özel hastanede sezaryenle kız çocuğu dünyaya getirdiğini, bebekle birlikte 2 gün hastanede kaldığını anlatan küçük kız, ''Hastaneden çıktıktan sonra, babam anneme telefonda çocuğu Kütahya'ya getirmeyin deyince, annem ve dayım, Çocuk Esirgeme Kurumu'na bırakmak için bebeği götürdüler'' iddiasında bulundu. 
     Anne G.Y 35 ise bebeği vermek için Çorlu'daki Çocuk Esirgeme Kurumu'na götürdüklerini, ancak kurumun bebeği kabul etmediğini öne sürerek, ''Bunun üzerine bebeği poşet içine koyarak adını hatırlamadığım bir okula terk ederek Kütahya'ya döndük'' dedi. 
     İfadeler doğrultusunda gözaltına alınan B.Y, Kütahya Emniyet Müdürlüğü'ndeki sorgulamasının ardından sevk edildiği adliyede nöbetçi savcı tarafından tutuklandı. 
     
</TEXT>
</DOC>
