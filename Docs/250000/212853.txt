<DOC>
<DOCNO> 212853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/yasam/yas06.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da, 'Bir kayıp bulunuyor' haberi 
</HEADLINE>
<TEXT>

   Bayram dolayısıyla, mutlu sonla biten bir 'kayıp aranıyor' haberi.. İşte, kaçan oğulla, dedektif gibi iz sürüp bulan babanın hik yesi.. 
      Ayten Görgün 
   
   Güngören'de yaşayan 16 yaşındaki Yalçın İbil için 8 Ağustos 2003 gecesi bir türlü geçmek bilmedi. İlk ve ortaokulda en parlak öğrenciyken, lise 1'de 7 zayıf birden getiren Yalçın, sabah saat 06.00'da uyandı, usulca giyindi. Parmak uçlarında evin kapısından tam çıkarken, öteki odadan annesinin sesini duydu ve oturma odasına geçip televizyon izlemeye başladı. Sesler kesilince, babasının cebinden cüzdanını kaptığı gibi, soluğu dışarıda aldı. 
   
   Balıkçılık kısa sürdü 
   Sonrasını, Yalçın'dan dinleyelim 
   "Cüzdanda 250 milyon lira vardı. Kredi kartından da, yerim bulunmasın diye farklı gün ve noktalarda 550 milyon çektim. Önce Beyazıt'ta bir pansiyona yerleştim. Param bitince, bir internet kafede iş buldum. Patronla anlaşamadık. Bir sabah bankta oturmuş gazetedeki iş ilanlarına bakarken biri yol sordu. İlanlara baktığımı görünce de 'Balıkçılık yapar mısın ' dedi. Tekneye biner binmez kustum. Adam 'Senden balıkçı olmaz' deyip bana Sarıyer Rumeli Feneri'nde bir balık lokantasında iş buldu." 
   Adama ve restorandakilere kendisini Deniz diye tanıtan Yalçın, ailesinin İtalya'da yaşadığı, İstanbul'daki kız kardeşiyle anlaşamadığı için evden ayrıldığı hik yesini anlattı. 400 milyon maaşla komiliğe başlayan Yalçın, saç ve sakallarını da uzattı. 
   Yalçın'ın ailesi ise perişan haldeydi. 
   
   Eski flörtü arayınca... 
   Anne Sariye İbil, "Ölmüşse" korkusuyla k buslar görüyordu. Serbest muhasebeci baba Faruk İbil ise çoktan peşine düştüğü oğlunu nasıl bulduğunu, şöyle anlattı 
   "Yalçın, annesinin cep telefonunu kullanırdı. Önce tüm arananları listeledim. En çok arananları çıkarıp adreslerini buldum, arkadaşları ve aileleriyle görüştüm. Sonunda gizli bir cep telefonu numarasından ortaokulda flört ettiği kız arkadaşını aradığını öğrendim. Gizli numarayı Savcılık tespit etti. Adana'da kayıtlıydı. Polis adreste kimseyi bulamadı. Araştırdık, Sarıyer'de aşçılık yapan bir adama ait çıktı. Adamla konuştum, 'Burada yeni işe başlayan biri var ama adı Deniz, hem de 16 değil 20 yaşlarında' dedi. Yine de görmek istedim. Ve gittiğimde, oğlumu karşımda buldum." 
   Babasının bulmasıyla geçen ekimde evine dönen Yalçın, bilgisayar mühendisi olmak istese de, kaçıp özgür olmak fikri h l kafasının bir köşesinde... 
   
   
</TEXT>
</DOC>
