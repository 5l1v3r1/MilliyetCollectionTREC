<DOC>
<DOCNO> 202683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun11.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft, yeni işletim sistemini baştan yaratıyor... 
</HEADLINE>
<TEXT>

     Yazılım firması Microsoft, 2005 ya da 2006'da piyasaya çıkartacağı Windows işletim sisteminin en yeni sürümü olan Longhorn'un geliştirilmesi için özel bir çalışma grubu kurdu. 
     ''Windows Nüve İşletim Sistemi Birimi'' adı verilen grubun tüm Windows programlarını geliştirmekle görevli olacağı bildiriliyor. 
     Longhorn kod adlı işletim sisteminin sadece Windows'da değil, aynı zamanda Office ve Server gibi ürünlerin yazılımlarında da değişimlere yol açacağı kaydedildi. 
     Windows, Microsoft'un en büyük birimini oluşturuyor. Dünyadaki bilgisayarların yüzde 90'ından fazlasında kullanılan işletim sisteminin, Microsoft firmasına yılda 10,4 milyar dolar kazandırdığı bildirildi. Bu meblağ, Microsoft'un gelirlerinin üçte birini oluşturuyor. 
     Yeni birimin başına Microsoft'un kıdemli elemanlarından Brian Valentine'in getirileceği ifade edildi. 
     Microsoft grup başkan yardımcısı Jim Allchin, yeni oluşturulan birimle ilgili olarak yaptığı açıklamada, ''çalışmayla, Microsoft ürünlerinin daha güvenli ve güvenilir hale getirileceğini'' belirtti. 
     
</TEXT>
</DOC>
