<DOC>
<DOCNO> 210966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/spor/spo02.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'dan suçlama 
</HEADLINE>
<TEXT>

      YUSUF KOBAL 

   
   'Eziyet ediliyor' 
   TEKNİK Direktör Daum, Güngören Yahya Baş Stadı'ndaki kar kalınlığının 40 santim olması ve temizleme çalışmalarının maç saatine kadar bitmeyeceğinin bilinmesine karşın takımın stada çağrılmasına bir anlam veremedi. Alman hoca, "Bize eziyet ediliyor. Saha temizlenmemiş. Buna rağmen stada gelmek zorunda kalıyoruz. Oysa bu maç dünden ertelenebilirdi" diyerek tepkisini dile getirdi. 
   
   Dereağzı'na gittiler 
   HOOIJDONK da stadın durumunu görünce, yanındakilere "Biz neden buradayız " demekten kendini alamadı. Bunun üzerine Sarı-Lacivertli futbolcular Dereağzı Tesisleri'ne giderek antrenman yaptılar, daha sonra tekrar Topkapı Eresin Oteli'ne gelerek kampa girdiler. Bu arada karlı zemine rağmen Fenerbahçeli futbolcuların özel kar ayakkabısı temin etmedikleri de öğrenildi. 
   
   'Fenerbahçe'ye gitmeyeceğim'    KULÜBÜ Basel'e ve Fenerbahçe'ye bir faks çeken Hakan Yakın, bu sezon Fenerbahçe'ye gitmesinin olanaksız olduğunu, takımından ayrılamayacağını bildirdi. Hakan Yakın, gerekçe olarak Fenerbahçe'nin önerdiği senelik paranın 1.4 milyon dolar olduğunu, oysa kendisinin Basel'den daha fazla para aldığını, ayrıca Fenerbahçe'nin Şampiyonlar Ligi'nde mücadele etmemesinin bu transferin gerçekleşmemesinde etkili olduğunu belirtti. 
   
   
</TEXT>
</DOC>
