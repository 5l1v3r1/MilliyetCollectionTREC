<DOC>
<DOCNO> 223334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/tv/ekran.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mikrofonda Orhan Pamuk 
</HEADLINE>
<TEXT>

   "Benim Adım Kırmızı", "Radyo Tiyatrosu"na uyarlanıyor. Zuhal Olcay, Tamer Karadağlı, Genco Erkal gibi isimlere teklif götürülecek projede Pamuk'un da bir rolü olacak 
      Radyo Tiyatrosu'nu 40 yılı aşkın süredir devam ettiren TRT İstanbul Radyosu, Orhan Pamuk'un "Benim Adım Kırmızı" adlı romanını mikrofonlara taşıyor. TRT'nin Radyo Televizyon dergisinin haberine göre prodüktörlüğünü Kıvanç Nalça'nın üstlendiği oyunun müziklerini ise Mercan Dede yapacak. Oyuncu kadrosu için Zuhal Olcay, Ayla Algan, Müşfik Kenter, Cihan Ünal, Can Gürzap, Genco Erkal ve Tamer Karadağlı gibi ünlü isimlerin düşünüldüğü oyunda, Orhan Pamuk'un da bir rolü olacak. Kast çalışmaları süren oyunun kayıtlarının, bu ay içinde yapılması planlanıyor. Pamuk'un "Cevdet Bey ve Oğulları" adlı eserinin uyarlama çalışmaları da sürdürülüyor. 
   
   İskender Pala'nın eseri yakında 
   İstanbul Radyosu Tiyatro ve Eğlence Yayınları Müdürü Ergisoy Acarbaş, mikrofona taşımayı planladıkları eserler arasında Prof. İskender Pala'nın "Babil'de Ölüm" ve "İstanbul'da Aşk Var" adlı romanlarının da olduğunu söylüyor. 
   
   
   Çanakkale geçilmez    Bugün 18 Mart... Çanakkale Zaferi iki programda işleniyor 
   Derinlerdeki Tarih Savaş Karakaş'ın belgeseli Çanakkale'yi geçemeyen savaş gemilerinin su altı görüntülerini yansıtacak. TV8 21.00 
   Arena Uğur Dündar, ısrarlı yayınlarla tamamlanmasını sağladığı Çanakkale Şehitleri Abidesi'nden seslenecek. KANAL D 23.10 
   
   
   'Gelin'e intihar şoku    Başrollerini Zara ve Bulut Aras'ın oynadığı "Gelin"de Zeynep'in ölümü herkesi çok üzer. Hazal'ın gazeteye gittiği sırada Aram, Özer'i kaçırır. Daha sonra Hazal'ı arar ve kocasına karşılık, gazetede bir haberin yayımlanmasını ister. İstediği olunca da Özer'i serbest bırakır. Onu almaya giden Hazal, burada Özer'i intihar etmek üzereyken bulur. 
   KANAL D 21.50 
   
   

   Seçim hattı    Büyük Seçim Araştırması Tarhan Erdem, üç büyük şehirde NTV için araştırdı "Hangi parti ne kadar oy alıyor " Sonuçlar ekranda. NTV 20.30 
   Haber Kritik Başbakan R. Tayyip Erdoğan, Haluk Örgün'ün konuğu olacak ve yerel seçimlerden Kıbrıs'a gündemi değerlendirecek. SAMANYOLU 23.00 
   Sağduyu Sedat Yazıcıoğlu, siyasetin renkli yüzlerini konuk ediyor Hamdi Üçpınarlar, Esat Kıratlıoğlu ve Kamer Genç. TV8 23.00 
   32. Gün Mehmet Ali Birand'ın sunduğu yapım, yerel seçimler öncesinde DP'nin "Yeter Söz Milletin" sloganından, Ecevit'in "mavi gömleği"ne, Özal'ın "Ortadirek"inden, Refah Partisi'nin "Adil Düzen"ine seçim kazandıran kampanyalar ekrana taşınacak. CNN TÜRK 23.05 
   Siyaset Meydanı Önce Melih Gökçek AKP , ardından Yılmaz Ateş CHP soruları yanıtlıyor. ATV 23.10 
   
   
</TEXT>
</DOC>
