<DOC>
<DOCNO> 220407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/siyaset/siy07.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, Gümüşhane'de ANAP'ı destekliyor 
</HEADLINE>
<TEXT>

   GÜMÜŞHANE DHA 

   
   Gümüşhane'de aday listelerini İl Seçim Kurulu'na geç teslim ettikleri gerekçesiyle bu ilde yerel seçimlere katılamayan AKP, ANAP ile ittifak yaptı. 
   İstifa eden AKP Gümüşhane İl Başkanlığı'na vek leten atanan Aydın Pişiren, seçimi kazanma şansı az olduğu öne sürülen ANAP'lılarla görüşerek, "İttifak yapalım" dedi. ANAP'lı yöneticilerin bu öneriyi kabul etmesinin ardından, ANAP Belediye Başkan Adayı Hakan Bilgin istifa ederek, yerine 2 partinin ortak adayı ve ANAP'ın eski il başkanlarından olan Süleyman Köprülü aday gösterildi. 
   AKP'den belediye başkan adayı olarak gösterilen Pişiren, "Seçimi kazandığımız takdirde ANAP'lı arkadaşlar 29 Mart sabahı toplu olarak AKP'ye katılacaklar. Başkan olmak bana nasip değilmiş fakat, Gümüşhane'ye en hizmeti verebilmek için elimizden geleni yapacağız" dedi. 
   
   
</TEXT>
</DOC>
