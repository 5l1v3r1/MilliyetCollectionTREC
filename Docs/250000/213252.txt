<DOC>
<DOCNO> 213252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun08.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Kuş gribi hastamız yok 
</HEADLINE>
<TEXT>

     Çin, ülkede hiç kimsenin kuş gribi hastalığına yakalanmadığını bildirdi. 
     Tarım Bakanlığı'ndan yapılan açıklamada, kuş gribinin kontrol altına alınması ve önlenmesinin hala zorlu bir iş olduğu, mücadelenin kararlı bir şekilde sürdürüldüğü belirtildi. 
     Açıklamada, ülkede kuş gribi hastası kimsenin bulunmadığı da kaydedildi. 
     Çin'de kuş gribinden etkilenen bölgelerin sayısı 12'ye yükselmiş, ülkede ayrıca 4 yerde H5N1 virüsüne rastlandığı doğrulanmıştı. 
     Bu arada ABD, kuş gribi salgını nedeniyle Güneydoğu Asya ülkelerinden kümes hayvanı ithalini yasakladı. 
     Kümes hayvanı ithalinin geçici bir süre yasaklandığı ülkelerin Kamboçya, Endonezya, Japonya, Laos, Güney Kore, Tayland, Vietnam ve Çin olduğu belirtildi. 
     
</TEXT>
</DOC>
