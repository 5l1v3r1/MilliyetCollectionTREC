<DOC>
<DOCNO> 227825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yazar/akyol.html </URL>
<DATE> 2004/04/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Diplomatik satranç 
</HEADLINE>
<TEXT>

   
   İSVİÇRE'NİN Bürgenstock beldesindeki müthiş pazarlıkta, Yunan Başbakanı Karamanlis bir öneride bulunuyor 
   - Burada hep beraber masadan kalkalım. Türkiye ve Yunanistan olarak ekim ayında masaya oturup bu işi beraber çözeriz. 
   Karamanlis, bunu hem Kofi Annan'a, hem Başbakan Erdoğan'a söylüyor. Ekim ayının niye daha kolay olacağını da anlatıyo Rum yönetimi nasıl olsa AB'ye gireceğine göre, Kıbrıs görüşmelerinin ekime bırakılması ne fark ederdi Taraflar daha iyi hazırlanır, kamuoylarını daha iyi hazırlardı vs... 
   Türk tarafı bunu kabul etmiyor. Çünkü 
   - Çünkü kasımdaki Amerikan seçimleri sebebiyle Rum lobisinin Amerikan diplomasisindeki rolü ekim ayında çok artar. Karamanlis'in hesabı bu. Kabul edemeyiz. 
   Diplomaside bir konuyu görüşürken nasıl kırk faktörün hesaba katıldığına dair bir örnektir bu. 
   Tabii Annan, bu ekim ayı teklifini Türklerin reddetmesinden memnun oluyor, çünkü o Amerikan seçimlerine bakmıyor, ama New York'ta belirlediği takvimin aksamadan işlemesini istiyor. 
   
   KIBRIS müzakerelerinde ABD ve İngiltere'nin çok aktif olduğunu, Türkiye'nin bundan yararlandığını biliyoruz. Ama perde arkasına baktığımızda anlıyoruz ki, ABD ve İngiltere "akıl almaz derecede aktif" olmuşlar. 
   Neden Kaşımıza, gözümüze şıklar mı 
   - Birçok sebebi var. Doğu Akdeniz'de istikrar... Bunun Ortadoğu dengelerini olumlu etkileyeceği... Çözümsüz sorunlarla çalkalanan dünyamızda, hele de bölgemizde, Kıbrıs'ın bir 'çözüm örneği' olmasının sağlayacağı ivmeye duyulan ihtiyaç... 
   Buna BM'nin ve Annan'ın ihtiyacı var. ABD ve Bush'un ihtiyacı var. AB'nin de ihtiyacı var. Çözülmez gözüken bir sorunu çözmüş olacaklar. 
   Bu faktör Türkiye'nin lehine işliyor, Türk tarafı bunu iyi kullanıyor. Çünkü Rum - Yunan tarafı kendi politikası bakımından işi sürüncemede bırakmak istiyordu, bu da yukarıda belirttiğim uluslararası eğilime ters düşüyordu. 
   Diplomasi böyledir. Bir konunun satrancını oynarken uzak ve yakın bütün taşları hesaba katarsınız. 
   
   MÜZAKERELERİN en gergin bir anında Yunan Başbakanı Karamanlis diyor ki 
   - Kıbrıs meselesinde hiçbir sonuç alamasak bile, Türk - Yunan dostluğu zedelenmesin. 
   Erdoğan cevap veriyor 
   - Kostas, emin ol biz buna senden daha fazla itina gösteriyoruz. 
   Başbakan Erdoğan, müzakereler sonrasındaki basın toplantısında da Türk - Yunan dostluğuna kuvvetle vurgu yaptı. 
   Bir ata sözümüz vardır gençliğimizdeki Kıbrıs mitinglerinde sık sık tekrarlanırdı 
   "İt derisinden post, Yunandan dost olmaz " 
   Onlarda da bizim hakkımızda olumsuz atasözleri var. Bunlar geçmişte kalan sözlerdir. Şimdi ise, İsmail Cem ve Papandreu'nun yaptıkları açılımdan sonra, iki taraf da görüyor ki, dostluk çatışmaktan daha iyi ve daha yararlıdır. 
   Anadolu'yu Yunan istilasından kurtaran Atatürk, sonradan Türk-Yunan sınırının bir gün kalkacağını bile söylemişti 
   Konjonktürü, zamanın neyi gerektirdiğini doğru görmek, diplomasi sanatının kurallarından biridir. 
   Zamanımız sorunların çözümünü, dostlukların geliştirilmesini gerektiriyor tabii satrancı iyi oynayarak... Türkiye bunu yapıyor. 
   
      
   
   
</TEXT>
</DOC>
