<DOC>
<DOCNO> 246576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonspo17.html </URL>
<DATE> 2004/06/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Ankaraspor, Brezilyalı 4 futbolcuyla anlaşma yolunda... 
</HEADLINE>
<TEXT>

     Birinci Süper Lig'in yeni ekibi Büyükşehir Belediyesi Ankaraspor'da, teknik direktör Samet Aybaba'nın 4 Brezilyalı futbolcuyla anlaşma sağladığı bildirildi. 
     A.A muhabirinin edindiği bilgiye göre, geçen cuma gününden bu yana Brezilya'da bulunan teknik direktör Samet Aybaba ve asbaşkan Mehmet Emin Katipoğlu'nun, 4 Brezilyalı futbolcuyla büyük ölçüde anlaşma sağladığı öğrenildi. Anlaşmaya varılan oyunculardan 2'sinin santrfor, diğerlerinin ise stoper ve sol açık mevkiinde oynadığı bildirilirken, bu futbolcuların yaşlarının 20 ile 24 arasında değiştiği kaydedildi. 
     Öte yandan yeni sezonda 6 yabancı futbolcu oynatma hakkını da kullanmak isteyen başkent ekibinde, asbaşkan Mehmet Emin Katipoğlu'nun, antrenör Bahattin Güneş ile Mısır'da forma giyen 2 oyuncuyla görüşmek üzere 12 Haziran Cumartesi günü bu ülkeye gideceği ifade edildi. 
     
</TEXT>
</DOC>
