<DOC>
<DOCNO> 239131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo32.html </URL>
<DATE> 2004/05/11/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Bursaspor, PFDK'nın verdiği karara itiraz edecek... 
</HEADLINE>
<TEXT>

     Bursaspor Kulübü Genel Sekreteri, avukat Yunus Egemenoğlu, Profesyonel Futbol Disiplin Kurulu'nun PFDK verdiği ''bir maç saha kapatma cezası''na itiraz edeceklerini belirterek, ''Tahkim Kurulu'nun itirazımızı kabul ederek bu hukuki hatayı düzelteceğine inanıyoruz'' dedi. 
     Egemenoğlu, AA muhabirine yaptığı açıklamada, PFDK'nın verdiği 1 maçlık saha kapatma cezasının hukuka aykırı olduğunu savundu ve konuyla ilgili Tahkim Kurulu'na yarın itirazda bulunacaklarını söyledi. 
     Saha kapatma cezasının sadece Bursaspor Kulübü'nü değil tüm Bursa'yı yakından ilgilendirdiğini ifade eden Egemenoğlu, şöyle konuştu 
     ''PFDK'nın geçen hafta verdiği kararları hepimiz biliyoruz. Bu kararlarla, Çaykur Rizespor maçının devre arasında gerçekleştirdiği iddia edilen olayları karşılaştırdığımızda Bursaspor'a verilen ceza ağır. En ağır para cezası verilmeliydi. Tahkim Kurulu'nun itirazımızı kabul ederek bu hukuki hatayı düzelteceğine inanıyoruz.'' 
     
</TEXT>
</DOC>
