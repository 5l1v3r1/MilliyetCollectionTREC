<DOC>
<DOCNO> 219712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/yazar/uras.html </URL>
<DATE> 2004/03/04/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
MİLLİYET YAZARLARI SEÇİM TURUNDA 
</HEADLINE>
<TEXT>
   Dört parti kafa kafaya 
   Giresunlulara göre merkezde belediye başkanlığı seçiminde dört aday Karaibrahim CHP , Özdemir DYP , Yüksel AKP ve Alçelik'in SP şansları aynı... 
   
      Giresun'da Kale mesire yerinde Orhan Hıdımoğlu'nun çay bahçesinde CHP İl Başkanı Eşref Karaibrahim'in Liman Lokantası'ndan getirttiği pideleri yerken ve çayımızı içerken belediye başkan adayları da masamıza konuk oldu. Temayül yoklamasında Bülent Bektaşoğlu 105'e 100 oy ile CHP adaylığını Hasan Yücel Karaibrahim'e karşı kaybetmiş. Ama şimdi Karaibrahim için bütün gücüyle çalışıyor. Eski belediye başkanı Mehmet Işık CHP'den milletvekili seçildiği için son 18 aydır Karaibrahim belediye başkanlığı yapıyor. Karaibrahim diyor ki "Bir genç askerden dönünce ya kahvede oturacak, ya da başka yerlerde kendine iş arayacak. En büyük sorunumuz Giresun'u yaşanabilir bir şehir haline getirebilmek. Metin Sözen Hoca'nın eteğine yapıştık. Kelkit Projesi'ne girdik. Tarihi Kentler Birliği'ne üye olduk. ÇEKÜL'ün Amasya, Mudurnu, Yalvaç projeleri örneği Giresun'u turistik cazibe merkezi haline getirmeye çalışacağız. 
   
   Rum evleri onarıldı 
   Zeytinlik Mahallesi'ndeki yüz dolayındaki Rum evini onarıyoruz. Giresun yaylalarını, Kale'yi, Giresun Adası'nı turistlere açacağız. Hedefimiz 5 yıl içinde yılda 100 bin turist. Turizmin yanında üniversitenin kurulup gelişmesi de istihdam imk nlarının artmasını sağlayacak." 
   DYP adayı Dr. Ergun Özdemir eski milletvekillerinden. Ankara deneyimi ve politika deneyimi yanında Giresunluların da sevdiği bir kişi. AKP adayı Hurşit Yüksel inşaat mühendisi. SP Turhan Alçelik eski milletvekili. SHP adayı Hayati Tökez, eczacı. MHP adayı Mehmet Gürsoy müteahhit. DSP adayı Mehmet Özdemir inşaat mühendisi. 
   Mehmet Özdemir heyecanlı, dinamik bir genç. Elinde proje dosyası. Seçilirsem Giresun'un çehresini değiştireceğim, diyor. AKP adayı Yüksel de, Rize AKP adayı Halil Bakırcı gibi gözünü yeni açılan sahil otoyolu ve deniz arasında boş kalan alanlar ile şehrin yamaçlarına dikmiş durumda. Çay bahçeleri, balık lokantaları yaptırmayı, yeşil yamaçları isk na açmayı düşünüyor. 
   
   AKP'de kargaşa 
   AKP adayları, AKP iktidarının imk nlarına fazla ölçüde güveniyor. "Seçilirsek hükümet bizim projelere para bulacak" diyor. DYP adayı Dr. Ergun Özdemir, "Giresun'a kim belediye başkanı olur ise tek sorunu işsizliğe çözüm aramak olacak" diyor. 
   Giresunlulara göre merkezde belediye başkanlığı seçimi "kafa kafaya". Dört aday Karaibrahim CHP , Özdemir DYP , Yüksel AKP ve Alçelik SP benzer şansa sahip. 
   AKP'de il ve ilçe teşkilatı ayrı ayrı il genel meclis üyesi listesi verdi. Seçim kurulu ilin listesini iptal etti, ilçeninkini kabul etti. Genel Merkez de ilçeyi feshetti. Bu kargaşanın DYP ve SP oylarını yükselteceği söyleniyor. 
   
      
   
   
</TEXT>
</DOC>
