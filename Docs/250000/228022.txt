<DOC>
<DOCNO> 228022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sontur01.html </URL>
<DATE> 2004/04/02/ </DATE>
<TIME> 03.50 </TIME>
<AUTHOR>  </AUTHOR>
<HEADLINE>
Altın Objektif Ödülleri sahiplerini buldu 
</HEADLINE>
<TEXT>

     Magazin Gazetecileri Derneği'nce MGD verilen ''11. Altın Objektif Ödülleri'', Olivium Outlet Center'da düzenlenen törenle sahiplerini buldu. 
     Törende, ''Yazılı Basın'' dalında, ''En İyi Magazin Haberi Ödülü'' Hürriyet Gazetesi'nden Erol Işık ile Vatan Gazetesi'nden Nur Gülmez Bel'e verilirken, Hürriyet'ten Arzu Akbaş, Star Gazetesi'nden Orkun Bulut ve Magazin Dergisi'nden Yasin Yıldız mansiyona değer bulundu. 
     ''Yılın En İyi Röportajı Ödülü''nü, Hürriyet Gazetesi'nden Sema Denker alırken, Milliyet Gazetesi'nden Birsen Altuntaş ve Hürriyet Gazetesi'nden Dilek Dallıdağ'a da mansiyon verildi. ''Yılın En İyi Magazin Haber Fotoğrafı Ödülü'', Takvim Gazetesi'nden İsmail Bayrak'a değer görülürken, Hürriyet Gazetesi'nden Cenker Tezel ve Star Gazetesi'nden Eren Abdullahoğlu da mansiyon aldı. 
     ''Yılın En İyi Estetik Magazin Fotoğrafı Ödülü'' de Vatan Gazetesi'nden Haşim Öz'e sunuldu. 
     
     EN İYİ HABER PORTALI 
     ''Yılın En İyi Haber Portalı'' dalında ''haberturk.com'' ödüle layık görülürken, ''Yılın En İyi Magazin Portalı'' dalında ise ödüle ''ucankus.com'' değer bulundu. 
     ''Yılın En İyi Serbest Yazısı'' dalında Sabah Gazetesi'nden Yüksel Aytuğ ödül alırken, ''magazinci.com''dan Osman Demirbağ da mansiyon aldı. 
     ''Görsel Basın'' dalında ''Yılın En İyi TV Magazin Haberi''nde Kanal D'den Reşat Balcıoğlu ödül kazanırken, ATV'den Taner Güngör ve Tatlıses TV'den Oğuzhan Türkoğlu mansiyon kazandı. 
     ''En iyi Magazin Röportajı'' dalında Show TV'den Seyhan Erdağ ve ATV'den Murat Öztütüncü ödül aldı. Bu dalda, Show TV'den İlke Uğurlu Gürman, Kanal D'den Reşat Balcıoğlu ve ATV'den Mutlu Şimşek'e mansiyon verildi. 
     ''En İyi Haber Görüntüsü'' ödülü Star TV'den Abdullah Burak'a, mansiyonlar ise ATV'den Volkan Atmaca ve MMC'den Murat Başaran'a sunuldu. 
     ''En İyi Haber Kurgusu'' dalında ATV'den Tankut Gürsel ödül alırken, Elma Vision'dan Hüseyin Hatun'a mansiyon verildi. 
     ''Jüri Özel Ödülü'' de Lig TV'den Neslihan Yavuzcan'a değer görüldü. 
     Törende, ''Basın Meslek Onur Ödülleri'' de Hulusi Tunca, Uğur Güneri, Şenay Düdek, Ali Altan ve Tahir Yaman'a verildi. 
     
     TELEVİZYON 
     Televizyonda, ''Yılın Haber Spikeri'' dalında Ali Kırca, ''Yılın Magazin Programı'' dalında Pazar Keyfi, ''Yılın Kuşak Programı'' dalında ''Dünya Hali'', ''Yılın Sunucusu'' dalında Mehmet Ali Erbil, ''Yılın Yıldızı'' dalında Hasan Kaçan, ''Yılın Müzik-Eğlence-Şov Programı'' dalında ''Zaga'', ''Yılın Dizisi'' dalında ''Bir İstanbul Masalı'', ''Yılın Haber Tartışma Programı'' dalında ''Arena'', ''Yılın Yarışma Programı'' dalında ''Kim 500 Milyar İster'' ve ''Yılın Komedi Programı'' dalında ''G.A.G'' ödül aldı. 
     
     RADYO 
     Radyo dalında, Ceyhun Yılmaz ''Yılın Radyo DJ'i'', Kadir Çöpdemir de ''Yılın Radyo Programı'' ödülünü alırken, ''Yılın Radyosu'' dalında Best FM ödüle değer görüldü. 
     
     MÜZİK 
     Törende Yıldız Tilbe, ''Yılın En İyi Pop Sanatçısı'', ''Yılın En İyi Şarkısı'' Çabuk Olalım Aşkım ve ''Yılın Albümü'' Anca Gidersin dallarında ödül aldı. 
     ''Yılın En İyi Türk Müziği Sanatçısı'' dalında Umut Akyürek, ''Yılın En İyi Halk Müziği Sanatçısı'' dalında Ceylan, ''Yılın En İyi Fantazi Müzik Sanatçısı'' dalında Davut Güloğlu, ''Yılın En İyi Rock Müzik Sanatçısı'' dalında da Kıraç ödüle değer görüldü. 
     Dilek Budak, ''Yılın Çıkış Yapan Sanatçısı'' dalında ödül alırken, ''Yılın Klibi'' dalında Kayahan, ''Bir Aşk Hikayesi''yle ödüle layık bulundu. 
     Törende, ''Yaşam Boyu Meslek Onur Ödülü'' Şehrazat'a, ''MGD Özel Ödülü'' de Sertab Erener'e verildi. 
     
     SİNEMA 
     ''Sinema'' dalında ''Yılın Sinema Sanatçısı'' Şevket Çoruh seçilirken, ''O Şimdi Asker'' filmi ''Yılın Sinema Filmi'' oldu. Bu dalda ''Yılın Yönetmeni'' ödülüne, Mustafa Altıoklar değer görüldü. 
     ''Tiyatro'' dalında, ''Yılın Tiyatro Oyunu'' olarak ''Bana Bir Şeyhler Oluyor'' seçilirken, ''Yılın Tiyatro Oyuncusu'' Altan Erkekli oldu. 
     ''Moda'' dalında Bahar Korçan ''Yılın Modacısı'' olurken, ''Yılın Mankeni'' olarak Vahe Kılıçarslan seçildi. 
     
</TEXT>
</DOC>
