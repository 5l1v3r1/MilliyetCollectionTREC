<DOC>
<DOCNO> 244565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonyas01.html </URL>
<DATE> 2004/06/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
'Çağa Hukuk Ödülü 2003' Doç. Dr. Engin'e verildi 
</HEADLINE>
<TEXT>

     Çağa Hukuk Vakfı'nca bu yıl 3'üncüsü düzenlenen ''Çağa Hukuk Ödülü'', Galatasaray Üniversitesi Hukuk Fakültesi öğretim üyesi Doç. Dr. Murat Engin'e verildi. 
     İş Kuleleri'ndeki İş-Sanat İstanbul Salonu'nda gerçekleştirilen ödül töreninde konuşan Çağa Vakfı Yönetim Kurulu Başkanı Barbaros Çağa, Çağa ailesinin 4 kuşaktan beri avukat yetiştirdiğini söyledi. 
     Bu seneki yarışmanın temasının ''İş sözleşmesinin işletme gerekleri ile feshi'' olduğunu belirten Çağa, ''Yeni İş Yasamız 10 Haziran 2003'de hayata geçirilmiştir. Yeni yasanın yorumlanmasında bazı zorluklar çıkıyor. Yeni yasa, eski iş yasalarına göre bambaşka bir yapıda. İşçi-işveren çatışmasından arınmış ve üretim ile istihdamın artırılmasını hedefleyen bir yasadır'' diye konuştu. 
     Barbaros Çağa, Çağa Hukuk Ödülü'ne bu yıl Galatasaray Üniversitesi Hukuk Fakültesi öğretim üyesi Doç. Dr. Murat Engin'in değer görüldüğünü açıkladı. 
     Doç. Dr. Engin'e ödülü, Seçici Kurul üyesi Yargıtay 9. Hukuk Dairesi Onursal Başkanı Aydın Özkul tarafından verildi. 
     
</TEXT>
</DOC>
