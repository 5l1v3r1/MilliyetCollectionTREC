<DOC>
<DOCNO> 246366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/guncel/gun02.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada gazeteci arıyor 
</HEADLINE>
<TEXT>


İSTANBUL Milliyet 

Dünya Hukukçular Birliği Başkanı Richard Mcphee, Kanada'da gazeteci ve kameraman açığı yaşandığını söyledi. Mcphee, dün İstanbul'da düzenlediği basın toplantısında, Türkiye'nin de aralarında bulunduğu 13 ülkenin uluslararası hukuk şirketlerinin üye olduğu Dünya Hukukçular Birliği'nin 2005 kongresinin İstanbul'da yapılacağını açıkladı. Kanada'nın en büyük şirketlerinden birinin sahibi olan ve İstanbul'da da ofisi bulunan Mcphee şunları söyledi "Kanada'ya göçmen olarak gitmek, çalışanlar için çok kolay. Özellikle gazeteci ve kameraman açığı var. Eğer İngilizce ya da Fransızca biliyorsanız, dört yıllık da deneyiminiz varsa, rahatlıkla göçmen olarak gelebilirsiniz. Ayrıca Kış Olimpiyatları'na hazırlanan Kanada'da, başta inşaat olmak üzere birçok işkolunda işçiye ihtiyaç var." 


</TEXT>
</DOC>
