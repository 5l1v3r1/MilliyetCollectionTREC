<DOC>
<DOCNO> 220345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur37.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Türkiye'de yolsuzluklar teker teker temizleniyor" 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'deki kirlilikler, pislikler, yolsuzluklar ve hırsızlıkların teker teker temizlendiğini belirterek, '' Kimse bu adamlarla uğraşamaz diyenler, şimdi bize şapkalarını çıkarıp selam vermeye başladılar'' dedi. 
     Gül, partisince Kayseri'nin Yahyalı ve Yeşilhisar ilçelerinde düzenlenen mitinglerde yaptığı konuşmalarda, AK Parti iktidarında enflasyonun sıfıra düşeceğini söyledi. 
     ''İlaç fiyatlarının düşeceğine, KDV'nin ineceğine inanır mıydınız '' diyen Bakan Gül, şöyle devam etti 
     ''Adım adım bunlar gerçekleşiyor. Türkiye yeniden inşa ediliyor. Türkiye'deki kirlilikler, pislikler, yolsuzluklar, hırsızlıklar teker teker temizleniyor. Kimse bu adamlarla uğraşamaz diyenler, şimdi bize şapkalarını çıkarıp selam vermeye başladılar. Çünkü biz sadece Allah'tan ve kuldan korkarız. Bizim inancımıza göre önce size, sonra yaradana hesap vereceğiz. Bu sorumluluğu alan insanlar yapabilirler mi Gece-gündüz çalışıyorlar. Bundan dolayı işler çok şükür iyiye gidiyor.'' Geçmişte merkezi hükümetin belediyeleri kıskandığı için yetki vermediğini belirten Gül, AK Parti iktidarında belediyelerin ve hükümetin kucaklaştığını kaydetti. 
     Kayseri Büyükşehir Belediye Başkanı Mehmet Özhaseki de yerel seçimlerin, 14 ay önce iktidara gelen AK Parti hükümetinin güven oylaması niteliği taşıdığı için ayrı bir önemi olduğunu söyledi. 
     Bakan Gül'e AK Parti Kayseri milletvekilleri Mustafa Duru, Mustafa Elitaş, Taner Yıldız, Adem Baştürk ve Niyazi Özcan da eşlik etti. 
     
</TEXT>
</DOC>
