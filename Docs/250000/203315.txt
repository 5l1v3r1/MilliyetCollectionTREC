<DOC>
<DOCNO> 203315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/magazin/amag.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bayhan hem suçlu hem kötü söylüyor' 
</HEADLINE>
<TEXT>

   Deniz Seki, mektupla Popstar'a dönmeyi teklif ettiği iddialarını yalanlayıp ekledi Popstar, kucak açma yarışmasına döndü 
      İlknur Gülmez 
   
   Deniz Seki, önceki gün yollarını ayırdığı Med Yapım'ın suçlamalarını dün yalanladı. Swissotel'de Avukatı Aydın Kurban'la basın toplantısı düzenleyen Seki, "Med Yapım'ın benim reklam yaptığım değerlendirmesini ve sağa sola faks çekmesini onlara yakıştıramadım" dedi. Seki şunları söyledi 
   "Bu olayı reklamım için kullanacak zihniyette biri olsaydım, jüriden ayrılmaz ve böyle bir tepki vermez, haftalarca jüri üyesi olarak televizyonda görünmeye ve para kazanmaya devam ederdim. Çekilen fakslarda yer alan mektup yazdığım ve cumartesi günü görevime geri dönmeyi teklif ettiğim şeklindeki ifadeler tamamen asılsızdır." 
   
   'Sabıka yok sayılamaz' 
   Geçen hafta Popstar'ı terk ettikten sonra bir daha geri dönmeme kararı aldığını belirten Seki, sözlerini şöyle sürdürdü 
   "Yarışmadan ayrıldığımın ertesi günü yapımcı firmaya kesinlikle bu yarışmada jüri üyesi olarak bulunmayacağımı ve yerime birini bulmalarını söyledim. Bayhan, kendisiyle ilgili böyle bir konuyu jüriden ve halktan neden gizledi Türkiye'nin popstarını yani en az 10 - 15 milyon gencimizin örnek alacağı bir insanı seçmek için yola çıkıyorsanız, böyle bir sabıkayı önemsiz sayamazsınız. Bu herhangi bir ses ya da kaset yarışması olsa, Bayhan'ın geçmişinden kime ne 'İsteyen alır kasedini, isteyen almaz' der geçerim. Ama bu noktada samimiyetsizlik başlıyor. Jüri üyesi olarak böyle bir samimiyetsizliğe alet olmak istemedim." 
   
   'Dedem de yandı' 
   Kötü şarkı söylemesine ve sabıkasına rağmen taçlandırılan Bayhan Gürhan'ın psikolojisiyle oynandığını iddia eden Seki, şöyle devam etti 
   "Yarışma bir anda Popstar yarışmasından çıkıp Türkiye şevkat ve kucak açma yarışmasına döndü. İnsanlar bana 'Bayhan'ın sabıkasını önceden biliyor muydunuz, daha sonra sırf reyting olsun diyerek mi basına açıkladınız ' diye soruyor. Bu soruya cevap bulmakta zorlanıyorum. Tepkim Bayhan'ın sabıkasının gizlenmiş ve Med Yapım'ın sabıka kaydı istememiş olması ve tüm bunlara rağmen Bayhan'ın, popstarını arayan bir yarışmada tutulması. Bayhan'la ilgili bir durum, bir süre sonra bu yarışmasının en önemli promosyon unsuru olarak kullanılmamalı." 
   Yerine jüri üyesi olan Zerrin Özer için de, "Kendisi bir gazetede, 'Seki'nin yerinde olsam onun gibi davranırdım' demişti. İsmi neonlara kazınmış bir sanatçı olan Özer'e başarılar dilerim" dedi. Seki, Bayhan gibi cinayet işlediği ortaya çıkan dedesi Cevat Kaban konusunda da, "Dedem, zamanında CHP'den milletvekilliği için başvuruda bulundu. Sabıkası, aktif politika hayatını bitirdi" diye konuştu. 
   
   Nilüfer, Bayhan'a açık destek verdi    Hülya Avşar bu haftaki şov programına Hülya Koçyiğit, Nilüfer, Latif Doğan, Şenol İpek ve Popstar yarışmasından elenen Aydan Kaya'yı konuk etti. Nilüfer Popstar'ı izlediğini, favorisinin elenen Aydan Kaya olduğunu söyleyince, Avşar da Kaya'yı stüdyoya davet etti. Popstar'ın amacına uygun bir yarışma olduğunu vurgulayan Nilüfer, şunları söyledi "Yarışmacıları her hafta daha gelişmiş buluyorum. Benim favorim Aydan'dı. Barış'ı da beğeniyorum. Bayhan konusu ise çok hassas, ama gencecik bir insanı suç işledi diye dışlamaya çalışmak çok yanlış. 'Popstar olur mu ', ona halk karar verir. O çocuğun şarkı söylemesinde beni etkileyen bir şey var. İçindeki acıyı sesine yansıtıyor. Aydan'dan ise popstar değil ama iyi yorumcu olur." 
   
   
</TEXT>
</DOC>
