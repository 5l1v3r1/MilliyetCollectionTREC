<DOC>
<DOCNO> 220011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun39.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos, Denktaş'ın iskan önerisini "garip" buldu 
</HEADLINE>
<TEXT>

     Kıbrıs Rum yönetimi lideri Tasos Papadopulos, KKTC Cumhurbaşkanı Rauf Denktaş'ın, yerinden edilecek Kıbrıslı Türklerin iskanına ilişkin önerilenini ''garip'' diye niteledi. 
     Rum radyosunun haberine göre, Papadopulos, bugünkü görüşme sonrasında yaptığı açıklamada, Cumhurbaşkanı Denktaş'ın Kıbrıslı Türklerin iskanıyla ilgili ''yeni ve garip'' önerilerle geldiğini söyledi. 
     Papadopulos, Denktaş'ın, ''iskan edileceklere yer ve tatmin edici iş imkanları sağlanmadan, hiçbir Kıbrıslı Türkün yerinden edilmemesi ve 1963'te yerinden edilen Kıbrıslı Türklerin iskan edildikleri yerlerde kalmaları gerektiği'' şeklindeki önerisini ''garip'' buldu. 
     
</TEXT>
</DOC>
