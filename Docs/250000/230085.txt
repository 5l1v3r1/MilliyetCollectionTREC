<DOC>
<DOCNO> 230085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/siyaset/siy06.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac Tavrımız değişmedi 
</HEADLINE>
<TEXT>

   Fransız hükümeti Türkiye'nin AB üyeliğine karşı görüş bildirirken, Cumhurbaşkanı Chirac, 'AB Komisyonu'nun kararını bekliyoruz" dedi 
      DIŞ HABERLER SERVİSİ 

   
   Fransa'da Türkiye'nin Avrupa Birliği AB üyeliğine ilişkin olarak başlayan tartışmaya katılan Cumhurbaşkanı Jacques Chirac, ülkesinin Türkiye konusundaki tutumunun değişmediğini açıkladı. 
   Chirac adına açıklama yapan Cumhurbaşkanlığı sözcüsü, Fransa'nın AB ile Türkiye arasında tam üyelik müzakerelerinin açılması için AB Komisyonu'nun aralıktaki kararını beklemeye devam edeceğini bildirdi. 
   Sözcü, iktidardaki Halkçı Hareket Birliği Partisi'nin UMP Dışişleri Bakanı Michel Barnier'nin Türkiye'nin AB üyeliği konusunda tereddütleri olduğunu, UMP'nin Genel Sekreteri François Baroin'ın partisinin Ankara'nın üyeliğine açıkça karşı olduğu şeklindeki açıklamalarından sonra da pozisyonun değişmediğine dikkati çekti. 
   Türkiye'nin AB üyeliğine olumlu bakışıyla tanınan Chirac, 26 Mart'ta Brüksel'de yapılan bir Avrupa Konseyi toplantısında, "Türkiye, demokrasi ve insan hakları konularında tartışılamaz bir çaba göstermiştir" demişti. 
   UMP yetkililerinin bir kısmı, Türkiye'nin AB üyeliği yerine Alman muhafazak rların önerdiği gibi "imtiyazlı ortaklık" verilmesinden yana. UMP, Türkiye'nin AB üyeliğini, haziranda yapılacak Avrupa Parlamentosu AP seçimleri öncesi oy toplamak için kullanıyor. Fransız kamuoyunun önemli bir kısmı, Türkiye'nin AB üyesi olmasına karşı çıkıyor. 
   
   Basında gündem Türkiye 
   Türkiye tartışmasına Fransız basını da katıldı. Le Figaro gazetesi, Cumhurbaşkanlığı kaynaklarının "Chirac'ın Türkiye'nin üyeliği konusunda ne destekleyici, ne de engelleyici bir tavır içinde bulunduğunu" belirttiğini kaydetti. 
   Liberation gazetesi de Halkçı Hareket Birlik Partisi UMP ile Chirac'ın Türkiye konusunda farklı tutum içine girdiği yorumunu yaptı. 
   
   
   
</TEXT>
</DOC>
