<DOC>
<DOCNO> 211217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sondun23.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Liberation "Türkiye, Kıbrıs konusunda yumuşuyor" 
</HEADLINE>
<TEXT>

     Fransa'da yayınlanan Liberation gazetesinde çıkan bir haberde, ''Türkiye'nin Kıbrıs konusunda yumuşadığı'' yorumu yapıldı. 
     Ankara'nın uzun zaman süren bir tereddütten sonra, BM'nin Kıbrıs planının ana hatlarını kabul ettiği belirtilen haberde, MGK'nın geçen hafta sonu yaptığı toplantıya da geniş yer verildi. 
     Başbakan Tayyip Erdoğan'ın Davos'ta BM Genel Sekreteri Kofi Annan ile yaptığı görüşmeye atıfta bulunulan haberde, Kofi Annan'ın, Erdoğan'ın önerilerinden ''cesaretlendiği'' yolundaki açıklamasına da dikkat çekildi. 
     Liberation'un haberinde, ''Türkiye'nin adada birleşmeden yana Mehmet Ali Talat'ın koalisyon hükümeti kurmasında ağırlığını koyduğu'' yorumu yapılırken, Kıbrıs sorununun çözümünün, Türkiye'nin AB ile tam üyelik müzakerelerine başlaması konusunda da etkili olduğu bildirildi. 
     
</TEXT>
</DOC>
