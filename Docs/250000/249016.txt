<DOC>
<DOCNO> 249016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonsiy03.html </URL>
<DATE> 2004/06/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
157 İsrail güvenlik görevlisine Türkiye'de çalışma izni çıktı 
</HEADLINE>
<TEXT>

     Türkiye'ye gelen İsrailli turistlerin güvenliklerinin sağlanması için, Türkiye'deki bazı havaalanlarına geliş ve gidişlerde görev yapmak üzere 157 İsrailli güvenlik görevlisine çalışma izni verildiği belirtildi. İsrail'in, yabancı ülkelerdeki vatandaşlarının güvenliğini sağlama görevini, İsrail istihbarat servisi MOSSAD yerine getiriyor. 
     İsrail'in muhafazakar gazetelerinden Haaretz'de yer alan haberde, İsrail'in Ankara Büyükelçiliği'nden bir üst düzey yetkiliye dayanarak, "Türk yetkililerin, İsrail güvenlik görevlileri için 157 yeni çalışma iznine onay verdiği" belirtildi. 
     Geçen haftalarda, İsrail'den Türkiye'ye yönelik pek çok charter uçak seferi, Türkiye'nin, Türk havaalanlarında İsrailli güvenlik görevlilerinin çalışmasına izin vermediği için iptal edilmişti. 157 yeni çalışma izninin çıkmasının ardından, İsrail'den Türkiye'ye uçak seferlerinin yeniden başlayacağı da kaydedildi. 
     
     TÜRK HAVAALANLARINDA SİLAHLI YABANCI KORUMA 
     İsrail'in Türk havaalanlarında görev yapmasını talep ettiği "silahlı" güvenlik görevlilerinin sayısının, terör tehdidi gerekçesiyle arttırılmasını istediği belirtilirken, bu talebin özellikle İstanbul dışındaki Antalya ve Dalaman gibi havaalanlarına yoğunlaştığına da dikkat çekildi. 
     
</TEXT>
</DOC>
