<DOC>
<DOCNO> 210618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun06.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrika'nın en sevimli hayvanı çita... 
</HEADLINE>
<TEXT>

     Kısa adı WWF olan Dünya Yaban Hayatını Koruma Fonu tarafından başlatılan dünyanın en sevimli hayvanını seçme yarışmasının Afrika bölümü tamamlandı. 
     Bu kıtayı temsil eden 3 hayvan arasında yapılan oylama sonucu çita oyların yüzde 39'unu alarak kıtanın en sevimli hayvanı seçildi. 
     Çitayı, yüzde 33 oy alan bambu lemuru ve yüzde 26 oy toplayan esmer yunus izledi. 
     Afrika hayvanları için yapılan oylamada filler, meerkat ve çalılık bebeği denilen hayvanlara da oy çıktı. 
     -SIRADA GÜNEY AMERİKA HAYVANLARI VAR- WWF yetkilileri, Afrika'dan sonra oy verme sırasının Güney Amerika'ya geldiğini açıkladılar. 
     Güney Amerika için kaplan çizgili yaprak kurbağası, mavi ayaklı martı ve altın yeleli aslan, Tamarin maymunu yarışıyor. 
     Bu hayvanlardan kurbağa ve maymun, yaşadıkları ortamın insanlar tarafından tahrip edilmesi yüzünden yok olma tehlikesiyle karşı karşıya bulunuyor. Ayrıca maymunların yavruları hayvan kaçakçıları tarafından çalınıyor. 
     Mavi ayaklı martılar ise yumurtalarının çalınması ve aşırı avlanma yüzünden yiyecek balık bulamadıkları için tehdit altında. 
     WWF'nin internette düzenlediği yarışmada Avrupa hayvanları için oy verme 2 Şubat'ta başlayacak. Bunu 16 Şubat'ta Asya, 1 Mart'ta Kuzey Amerika, 15 Mart'ta Antarktika ve 29 Mart'ta Avustralya izleyecek. 
     Sevimli hayvanlar için oy vermek isteyenler worldwildlife.org cutest adresine girerek oy kullanabiliyor. 
     
</TEXT>
</DOC>
