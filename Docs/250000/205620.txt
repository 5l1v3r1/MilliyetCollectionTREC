<DOC>
<DOCNO> 205620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/dunya/axdun02.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra, Kıbrıs harek tı planlamış 
</HEADLINE>
<TEXT>


NEVSAL ELEVLİ Londra 


İngiltere hükümetinin, 1974 yılında Kıbrıs'ta gerçekleştirilen Yunan destekli Sampson darbesiyle görevden uzaklaştırılan dönemin Rum Başkanı Başpiskopos Makarios'u yeniden işbaşına getirmek için 12 bin kişilik güçle Ada'ya müdahale etmeyi planladığı ortaya çıktı. Üzerinde gizliliği kaldırılan İngiliz Devlet Arşivi'nin geçtiğimiz cumartesi günü kamuoyuna açıklanan belgelere göre, Temmuz 1974'te İngiltere Savunma Bakanlığı'nın ordunun yardımı ile "Başpiskopos Makarios'u başkanlığa tekrar getirebilmenin" değerlendirmesini yaptığı, bunun için de 3 tugay asker ve hava kuvvetleri desteğine ihtiyaç olacağı ve Kıbrıs halkının İngilizleri iyi karşılayacağı hatta yardımcı olacakları tahmini yapıldı. Ancak komutanlar, bazı kesimlerin İngilizlere karşı gerilla savaşı verebileceği ve İngiltere'nin Kuzey İrlanda'da yaşadığı gerilla türü mücadeleyle karşı karşıya kaldığı zaman Makarios'u korumanın zorlaşacağı ve asıl problemlerin o zaman başlayacağı uyarısında bulundu. Bunun üzerine müdahaleden son anda vazgeçiliyor. 


</TEXT>
</DOC>
