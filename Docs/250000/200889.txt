<DOC>
<DOCNO> 200889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko38.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     İstanbul Menkul Kıymetler Borsası İMKB Ulusal 100 Endeksi, 2000 yılı Mayıs ayından sonra ilk kez 17,000 puanın üstüne çıkmasına rağmen gelen satışlarla geriledi. 
     İMKB Ulusal 100 endeksi, 1. seansta 27.82 puan artışla 16,941.13 puandan kapandı. Endeks, 2. seansta ise 80.12 puan gerileyen endeks günü 16.861.01 puandan tamamladı. Endekste günlük bazdaki düşüş 52.30 puan olurken, hisse senetleri ortalama yüzde 0.31 değer yitirdi. 
     Hisse senetleri piyasasında günlük işlem hacmi 1 katrilyon 381 trilyon 723 milyar 422 milyon lira olarak belirlendi. 
     Borsa uzmanları, 16,500 direncini kıran piyasada bugün de olumlu havanın devamıyla alımların hızlandığını ve endeksin 17,100 puan seviyesine kadar yükseldiğini belirterek, bu seviyesinin üzerinde tutunamayan endeksin gelen kar satışlarıyla gevşediğini ancak yarın da alımların devam etmesini beklediklerini ifade ediyor. 
     
     DÖVİZ 
     Merkez Bankası, doların bugünkü efektif kurunu alışta 1 milyon 425 bin 645 lira, satışta ise 1 milyon 435 bin 675 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 8 bin 344 lira, satışta ise 8 bin 402 lira geriledi. 
     Kapalıçarşı'da dün 1 milyon 440 bin liradan kapanan dolar, güne 1 milyon 439 bin liradan, 1 milyon 760 bin liradan kapanan Euro da 1 milyon 758 bin liradan başladı. Kapanışta, doların satış fiyatı 1 milyon 435 bin lira, Euro'nun satış fiyatı 1 milyon 757 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda 26 Ocak 2005 vadeli, bugün valörlü tahvilin bileşik getirisi 0.47 puan geriledi. 
     Bu kağıdın aynı gün valörlü işlemlerinin basit getirisi yüzde 28.27, bileşik getirisi yüzde 27.79 oldu. Dün bu kağıdın aynı gün valörlü işlemlerinde basit getiri yüzde 28.77, bileşik getiri yüzde 28.26'dan kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 25.99 oldu. 
     
</TEXT>
</DOC>
