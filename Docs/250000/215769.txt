<DOC>
<DOCNO> 215769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo24.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Beşiktaş ile zorlu bir mücadele yapacağız... 
</HEADLINE>
<TEXT>

     Malatyaspor Kulüp Basın Sözcüsü Ali Cengiz, bu hafta Beşiktaş ile zorlu bir lig mücadelesi yapacaklarını söyledi. 
     Cengiz, A.A muhabirine yaptığı açıklamada, lider Beşiktaş ile yapacakları karşılaşmaya iyi bir şekilde hazırlandıklarını belirterek, bu zorlu sınavdan iyi bir sonuçla ayrılmak istediklerini bildirdi. 
     Çaykur Rizespor ve Samsunspor ile oynadıkları karşılaşmaları kaybettiklerini ifade eden Cengiz, şöyle dedi 
     ''Bu maçlarda iyi oynamamıza rağmen arzuladığımız puan veya puanları alamadık. Bu hafta Beşiktaş ile zorlu bir lig mücadelesi yapacağız. Rakibimiz son haftayı Denizlispor galibiyetiyle kapatarak en yakın rakibiyle arasındaki puan farkını 5'e yükselterek moral buldu. Biz de kötü gidişe 'dur' demek için bu maçtan galibiyetle ayrılmak istiyoruz.'' Cengiz, futbolcuların sahadaki çabansının yanı sıra taraftarların da destiğini maç boyunca sürdürmesini istedi. 
     
</TEXT>
</DOC>
