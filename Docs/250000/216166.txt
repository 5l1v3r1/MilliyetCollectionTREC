<DOC>
<DOCNO> 216166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/yasam/yas13.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İki saatte üç kez tecavüze uğradı 
</HEADLINE>
<TEXT>

   ŞAKİR GÜREL Ordu DHA 
   
   Ünye'de, eşinden ayrı yaşayan üç çocuk annesi 38 yaşındaki Ç.K.'ye, daha önce ilişki kurduğu Fahri Demir 25 ve arkadaşı Ahmet Şenol Şahin 27 tarafından iki saatte üç kez tecavüz edildiği öne sürüldü. 
   Ç.K.'nın ifadesine göre olay şöyle gelişti. Ç.K., telefonla görüştüğü Demir'le 13 Şubat akşamı buluşmak için randevulaştı. Ancak Demir, arkadaşları Şahin ve İrfan Ateş'le 26 birlikte geldi. Dört kişi otomobille Ünye Kalesi'ne gitti. Demir, burada tartıştığı Ç.K.'ya bıçak zoruyla tecavüz etti. Ardından kadını ortak tanıdıkları A.A.'nın evine bırakan Demir, bir saat sonra geri dönüp Ç.K.'yı yeniden aldı. Demir ve Şahin, ıssız bir yere götürdükleri kadına burada yeniden tecavüz etti. Ç.K.'nın polise başvurusması üzerine gözaltına alınan Demir ve Şahin, kadının kendi isteğiyle ilişkiye girdiklerini öne sürdü. Ancak mahkeme iki zanlıyı tutuklayarak cezaevine gönderdi. 
   
   
</TEXT>
</DOC>
