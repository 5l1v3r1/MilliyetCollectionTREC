<DOC>
<DOCNO> 245756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/soneko01.html </URL>
<DATE> 2004/06/06/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Nisan ayında 376 yatırım teşvik belgesi verildi... 
</HEADLINE>
<TEXT>

     Teşvik belgeli yatırımların tutarı, bu yıl Nisan ayında, yaklaşık 1.6 katrilyon lirayı bulurken, toplam 376 adet yatırım teşvik belgesi verildi. 
     Hazine Müsteşarlığı'nın, bu yılın Nisan ayında verdiği teşvik belgelerinin sektörel dağılımı Resmi Gazete'nin bugünkü sayısında yayımlandı. 
     Buna göre, Nisan ayında tarım sektörüne 5 yatırım teşvik belgesi verildi ve belgelerin toplam yatırım tutarı 13 trilyon 506 milyar 870 milyon lira olarak hesaplandı. 
     Madencilik sektörüne ise 19 belge verilirken, belgelerin toplam yatırım tutarı 86 trilyon 193 milyar 416 milyon lira olarak hesaplandı. 
     İmalat sanayi 258 adet belge ile Nisan ayında en fazla yatırım teşvik belgesi alan sektör oldu. Sektörün, bu belgeler karşılığında toplam yatırım tutarı 1 katrilyon 61 trilyon 42 milyar 372 milyon lira oldu. 
     Nisan ayı içinde en fazla belge alan bir diğer sektör ise hizmetler sektörü oldu. Hizmetler sektörü de aldığı 89 adet belge karşılığında 360 trilyon 285 milyar 118 milyon liralık yatırım hedefleniyor. 
     Diğer yandan enerji sektörüne 5 adet yatırım teşvik belgesi verilirken, bu alanda da 45 trilyon 419 milyar 846 milyon liralık yatırım hedefleniyor. 
     Böylece, Nisan ayı içinde 5 sektörde toplam 376 adet yatırım teşvik belgesi verilmiş oldu. Çeşitli illerde yapılması planlanan teşvik belgeli yatırımların toplam tutarı ise 1 katrilyon 566 trilyon 447 milyar 622 milyon lira düzeyinde hesaplandı. 
     
</TEXT>
</DOC>
