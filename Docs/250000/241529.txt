<DOC>
<DOCNO> 241529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/dunya/dun01.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gökkuşağı Operasyonu' dün de sürdü 8 ölü 
</HEADLINE>
<TEXT>


DIŞ HABERLER SERVİSİ 


Birleşmiş Milletler'in BM kınama kararına rağmen "Gökkuşağı Operasyonu"na dün de devam eden İsrail ordusuna ait bir Merkava tankı, Refah mülteci kampına önceki gün düzenlenen saldırıda devriye geziyor. İsrail ordusu, geçen salı günü başlattığı "Gökkuşağı Operasyonu"na dün de devam etti. Gece saatlerinde Gazze Şeridi'ndeki Refah mülteci kampına giren İsrail askerleri, Cenin ve Brazil mahallelerinde 5, dün sabah da Tel El Sultan Mahallesi'nde 2 Filistinliyi, Refah kentinde ise HAMAS askeri lideri Halid Ebu Anza'yı 37 öldürdü. İsrail tank ve helikopterleri, önceki gün Refah'ta operasyon karşıtı gösteri yapan Filistinlilere ateş açmış, saldırıda 15 kişi ölmüş, 40 kişi de yaralanmıştı. Dün Refah mülteci kampına giren İsrail askerlerinin tank ateşi ve füze saldırısıyla ölen 8 kişiyle birlikte "Gökkuşağı Operasyonu"nda 3 günde ölenlerin toplam sayısı 42'ye yükseldi. İsrail ordusunca yapılan açıklamada, askerlerin bölgeye silah kaçakçılarınca kullanılan tünelleri aramak amacıyla girdiği ifade edildi. 


</TEXT>
</DOC>
