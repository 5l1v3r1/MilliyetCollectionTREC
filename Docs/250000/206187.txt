<DOC>
<DOCNO> 206187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/yazar/okur.html </URL>
<DATE> 2004/01/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hodri meydan 
</HEADLINE>
<TEXT>

   
   Euro çıldırdı. Dolar sürünüyor. 
   Olacak iş mi 
   Oluyor, oluyor. 2004'te seçim maratonuna girecek olan ABD de elinden geleni yapıyor. Derdi ne Çok basit Almanya ve Fransa. Üstelik, Irak'taki petrol vanalarını eline geçirmişken, yani güçlenirken niye böyle yapıyor 
   O da basit bölgesel ekonomik güçleri yıpratma politikası. Almanya ve Fransa'da resesyona girme stresi yaratma stratejisi. 
   
   Diplomasi ince oyun 
   Ama siz, siz olun Almanya neresi, ABD neresi demeyin. Ekonomik savaşlar her şeyin belirleyicisi. 
   Biliyorsunuz her ülke en fazla ihracatı, komşularına yapıyor. Oysa biz trene bakar gibi bakıyoruz. İşte komşularımız İran, Irak, Suriye... 
   İşe bakın, burnumuzun dibindeki Suriye'den ilk kez bir devlet başkanı Türkiye'ye resmi ziyaret yapıyor. Beşar Esad, salı günü Ankara'da olacak. 
   Diplomatik görüşmelerin yanı sıra en önemli gündem maddelerinden birisi de ekonomi. Ve görüşülecek konu Sınır Ticareti ve Sınır Ticaret Merkezleri AŞ. 
   Şaşırmayın. Sınır Ticaret Merkezleri AŞ önemli. 
   Niye mi 
   Ürün bazında sınırlara çekindüzen getirecek, iş ve aş yaratacak da ondan... 
   Eh petrol işi de cazibesini yitirdi zaten, çözüm şart. 
   Bakın ne oldu. 10 Nisan 2003 yılında bir kararname çıktı. Bir hafta önce de 2 yönetmelik. 
   Diyor ki Sınır illerdeki sınır kapılarına çekidüzen verelim. Başta valiliklere bağlı il özel idareler olmak üzere, ilgili ilin ticaret ve sanayi odaları, esnaf odaları ve Türkiye İhracatçılar Meclisi bir araya gelsin. Bir AŞ kursunlar ve kurulan şirketler, "Sınır Ticaret Merkezleri AŞ çatısı altında işletmecilik yapsın. 
   Tam 8 aydır süren çalışma sonucu iki AŞ kuruldu. 
   Van Sınır Ticaret Merkezi AŞ ve Ağrı Doğubeyazıt Sınır Ticaret Merkezi AŞ. 
   Büyük ihtimalle hafta başı Esendere Sınır Ticaret Merkezi AŞ kurulacak. Bu üç şirket, 56 kalem tarım ürününde İran ile ilgili sınır ticaretini yapacak. Artık İran karpuzu öyle istediğiniz gibi ortalıkta olmayacak. 
   Şimdi sırada Suriye ile ilgili sınır illeri ve sınır kapıları gündemde. Ürün listeleri belli olacak. Ağırlık tarım ürünlerinde. 
   Biz bu noktada durup, ihracatımız içinde kuş gibi yer alan tarım sektörüne bir öneri getireceğiz. Öyle ya nüfusumuzun yüzde 40'ı toprağa bağlı. AB yolculuğu çok önemli. AB deyince siyasi sorunlar tamam da ya ortak tarım politikası 
   
   İşin en can alıcı noktası 
   TİM'e diyoruz ki gelin Ziraat Odaları Birliği'ne destek verin. Ziraat Odaları Birliği, çok ortaklı bir dış ticaret şirketi kursun. Siz, destek olun. Tarım üreticisi ürünlerini değerlendirebileceği bir alan bulsun. Tam da Sınır Ticaret Merkezleri kurulurken kötü mü olur sanki Hodri meydan 
   
      
   
</TEXT>
</DOC>
