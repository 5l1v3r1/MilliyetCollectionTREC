<DOC>
<DOCNO> 239736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonspo13.html </URL>
<DATE> 2004/05/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Centilmen Pierre van Hooijdonk... 23 hafta kart görmedi 
</HEADLINE>
<TEXT>

     Birinci Süper Futbol Ligi'nde şampiyonluğunu ilan eden Fenerbahçe'nin bu başarısında büyük pay sahibi olan Pierre van Hooijdonk, sezonu ceza almadan tamamlama başarısı gösterdi. 
     Ligde 3. sarı kartını Fenerbahçe'nin 10. haftada Adanaspor'u Kadıköy'de 3-0 yendiği maçta gören Hollandalı futbolcu, bu karşılaşmadan sonra adeta sarı kartı unuttu. Van Hooijdonk, bu sarı kartın ardından cezalı duruma düşeceği 4. sarı kartı görmeyerek, takımını 23 maçta da yalnız bırakmadı, attığı, attırdığı ve kurtardığı gollerle takımının şampiyonluğunda belki de en büyük pay sahibi oldu. 
     Van Hooijdonk, ligdeki ilk sarı kartını sarı-lacivertli takımın 5. haftada Fenerbahçe Şükrü Saracoğlu Stadı'nda Gaziantepspor'u 3-1 yendiği, 2. sarı kartını da 1 hafta sonra Atatürk Olimpiyat Stadı'nda Galatasaray ile yapılan ve 2-2 berabere kalınan maçta gördü. 
     
</TEXT>
</DOC>
