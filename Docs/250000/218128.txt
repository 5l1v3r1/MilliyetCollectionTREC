<DOC>
<DOCNO> 218128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/magazin/amag.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Akkaya Ben aptal değilim 
</HEADLINE>
<TEXT>

   Tam 160 bin euro'ya son model Jaguar aldığı iddia edilen Deniz Akkaya, "O kadar aptal mıyım Arabam 1998 model ve 50 bin euro'ya aldım" dedi 
      Bayram Kaygusuz 
   
   Deniz Akkaya, Muya terliklerinin reklam yıldızı oldu. Çekimlere yeni aldığı 1998 model Jaguar marka otomobiliyle gelen Akkaya, 160 bin euro yaklaşık 270 milyar lira verip son model bir Jaguar aldığı iddialarını da yalanladı. 
   Aldığı Jaguar'ı, üstüne hiç para vermeden Range Rover cipiyle takas ettiğini söyleyen Akkaya, 'çıkan habere çok bozulduğunu' söyleyip şöyle devam etti 
   "Keşke o kadar param olsa. Bir otomobile 160 bin euro yatıracak kadar aptal değilim. Aldığım otomobilin fiyatı belli ve faturaları elimde. İsteyen galeriyi arayıp öğrenebilir." 
   
   25 milyar indirim yaptılar 
   Jaguar'ı satın aldığı Aşkın Otomotiv'in sahibi Aşkın Topallı da, Akkaya'nın vergisi yüksek olduğu için cipini değiştirdiğini açıkladı. 
   Topallı, Akkaya'nın vergisi düşük ama 'imajına yakışan' bir otomobil istediğini belirtip, şöyle konuştu 
   "Biz de kendisine Jaguar'ı verdik. Jaguar'ın yıllık vergisi 2 milyar 800 milyon, cipin 9 milyar liraydı. Aldığı Jaguar'ın fiyatı 65 bin euro. Akkaya sürekli müşterimiz. Ona 15 bin euro yaklaşık 25 milyar lira indirim yaptık. Eski otomobilini takas ettik, bize ayrıca para vermedi." 
   
   Kazancı çok düştü    İstanbul Defterdarlığı'nın kayıtlarına göre Deniz Akkaya, iki yıl içinde ciddi ölçüde maddi kayba uğradı. Akkaya geçen yıl 410 milyar kazanç beyan edip, 134 milyar vergi ödedi. Mükellefi olduğu Göztepe Vergi Dairesi'nin kayıtlarına göre Akkaya'nın 2003'teki kazancı ise, bir yıl önceki vergisi kadar. Bu yıl için bugüne dek 153 milyar kazanç beyan eden Akkaya 58 milyar vergi ödeyecek. 
   
   
</TEXT>
</DOC>
