<DOC>
<DOCNO> 241242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sontur28.html </URL>
<DATE> 2004/05/19/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
İzmir'de fuhuş operasyonu 
</HEADLINE>
<TEXT>

     Aydın'ın Kuşadası İlçesi'nden kaçırılan 2 Rus kadını İzmir'de para karşılığında erkeklerle fuhuş yapmaya zorladıkları iddia edilen ikiz kız kardeşler ile şoförleri yakalandı. 
     Alınan bilgiye göre, Didim Cumhuriyet Başsavcılığı'na başvuran Rus asıllı Türk vatandaşı Manana Çetinkaya, Kiev'den tatil yapmak amacıyla yanlarına gelen Elena Gafurova 25 ve Klara Zopnina'nın 24 , 1 hafta kaldıktan sonra Kuşadası'na gittiğini söyledi. Çetinkaya, bir süre sonra Rus kadınların kendisini telefonla arayarak, kaçırılıp İzmir'in Alsancak semtindeki bir eve götürüldüklerini ve erkeklerle para karşılığında fuhuş yapmaya zorlandıklarını söylediklerini anlattı. Çetinkaya, Rus kadınların zorla tutuldukları evin telefon numarasını polise verdi. 
     Didim Cumhuriyet Savcılığı talimatıyla, Didim İlçe Emniyet Müdürlüğü ekipleri, telefon numarasından evin adresini tespit ederek İzmir Emniyeti'ne bildirdi. İzmir Asayiş Şube Müdürlüğü Ahlak Büro Amirliği ekipleri, baskın düzenledikleri evin sahibi ikiz kız kardeşler A.S. ve A.S ile şoförleri Salih T'yi gözaltına aldı. 
     Evde yapılan aramada, içinde Rus kadınların fuhuş yaptıkları müşteri listesi, porno CD'ler ve fuhuş parası olduğu bildirilen 2 milyar 775 milyon liranın içinde bulunduğu gizli kasa ile 2 otomobile el konuldu. 
     İkiz kız kardeşler ve şoförleri, emniyetteki işlemlerinin ardından adliyeye sevk edildi. 
     
</TEXT>
</DOC>
