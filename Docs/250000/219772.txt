<DOC>
<DOCNO> 219772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/soneko09.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi, 218 milyon dolar net kar açıkladı... 
</HEADLINE>
<TEXT>

     Petrol Ofisi, 2003 yılı net karını bir önceki yıla oranla yüzde 104 artırarak, 218 milyon dolara yükseltti. 
     Petrol Ofisi'nin 2003 yılı finansal sonuçları, Şirket Yönetim Kurulu Başkanı Vural Akışık ve Genel Müdür Ertuğrul Tuncer tarafından açıklandı. 
     Petrol Ofisi, uluslararası finansal raporlama standartlarına uygun olarak hazırlanan konsolide mali tablolarına göre, 2003 yılında 6 milyar dolar tutarında net satış yaptı. 
     Şirketin, 2002 sonunda 1 milyar 311 milyon dolar olan kredi borcu ise 475 milyon dolar azalarak, 31 Aralık 2003 itibariyle 836 milyon dolara geriledi. 
     
     KREDİ BORCU 790 MİLYON DOLARA GERİLEDİ 
     Petrol Ofisi'nin kredi borcunun Şubat 2004 itibariyle 790 milyon dolar seviyelerine indiği açıklandı. 
     2003'de faaliyete geçen 65 bin metreküp kapasiteli Antalya Tesisi ve 20 bin metreküp kapasiteli Kırıkkale Tesisi ile birlikte özelleştirme sonrasında, Petrol Ofisi'nin yaptığı yatırımların tutarı 215 milyon dolara ulaştı. 
     
</TEXT>
</DOC>
