<DOC>
<DOCNO> 212337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/spor/spo15.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Top UEFA'da    ALMANYA'DA yapılacak 2006 Dünya Kupası grup eleme maçlarını belirleyecek fikstür toplantısında taraflar anlaşmadı. Ukrayna'nın başkenti Kiev'deki toplantıda özellikle ev sahibi ülke yetkilileri bütün seçeneklere olumsuz yaklaşınca fikstürün 18 Şubat'ta UEFA tarafından belirleneceği açıklandı. Toplantıya Şenol Güneş ile Can Çobanoğlu da katıldı. 
   
   Çaça'ya veda    KONYASPOR, verim alamadığı Brezilyalı Çaça ile yollarını ayırdı. Ligin ilk yarısında birkaç kez forma şansı bulmasına karşın bekleneni veremeyen Çaça, genellikle ilk 18'de yer almasına rağmen, yedek olarak sahaya çıktı. Teknik Direktör Tevfik Lav'ın isteği üzerine Çaça'nın sözleşmesi fesh edildi. 
   
   Batista tamam    ÇAYKUR Rize, bir süredir denemeye aldığı Brezilyalı Alenzo Batista'yı beğendi. Ülkesinde Serrano kulübünde görev yapan ve ara transferde denenmek için antrenmanlara çıkarılan 23 yaşındaki golcü futbolcu ile sözleşme imzalanacağı açıklandı. 
   
   Altıntop'un hayali    ALMANYA'DA Schalke 04'te forma giyen Hamit Altıntop, Türkiye'de futbol oynamaya sıcak baktığını tekrarladı. Genç oyuncu, B.Z gazetesine, "Kalbim Türkiye için atıyor. Bir zaman sonra Türkiye'de yaşamak istiyorum. Şimdilik kız arkadaşım yok. Ancak her gün en az 10 aşk mektubu alıyorum" diye konuştu. 
   
   Bursa iddialı    TEKNİK Direktör Ümit Kayıhan, Beşiktaş maçına mutlak galibiyet parolasıyla hazırlandıklarını belirtip, "Başka bir ihtimali düşünmek bile istemiyorum. Kazanıp, taraftarımıza bayram hediyesi vermek istiyoruz" dedi. Sakat Sertan'ın durumu maç saatinde kesinlik kazanacağı bildirilirken, denenen Emeka geri gönderildi. 
   
   Antep sancılı    TÜRKİYE Kupası'nda Beşiktaş'ı farklı yenerek moral bulan Gaziantepspor, ligdeki zorlu Galatasaray maçının hazırlıklarını tamamlayarak, İstanbul'a geldi. Teknik Direktör Nurullah Sağlam, "Tüm hesabımız galibiyet üstüne" dedi. Afrika Kupası'nda bulunan Bouazizi ve Jaziri'nin yanı sıra sakat Yusuf ve Lazarov'un durumlarının belirsizliği sıkıntı yaratıyor. 
   
   Rakiplerin maçları    BEŞİKTAŞ 
   20.30 Malaga - Valencia 
   GAZİANTEPSPOR 
   21.30 Brescia - Roma 
   
   Lejyonerlerin maçları    16 30 Köln - Monchengladbach 
   Mustafa Doğan 
   16 30 Munich 1860-Kaiserslautern 
   Halil Altıntop 
   16 30 Werder Bremen-Hertha Berlin 
   Ümit Davala 
   
   2. Lig'de bugün    A Kategorisi 
   13.30 Dardanel - Yimpaş Yozgat 
   13.30 Antalya - Karşıyaka 
   13.30 Altay - Adana DS 
   13.30 B.B.Ankara - İst.B.Bld. 
   12.00 Sakarya - Sivas 
   B Kategorisi C Grubu 
   13.30 Mezitli - Hatay 
   
   3. Lig'de bugün    13.30 D.Bakır DİSKİ - GASKİ 
   13.30 Pazarspor - Çubukspor 
   13.30 Tarım Kredi - Çorum 
   13.30 Kestel - Y.Turgutlu 
   
   
</TEXT>
</DOC>
