<DOC>
<DOCNO> 231040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo28.html </URL>
<DATE> 2004/04/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Elazığspor Trabzonspor maçı herkes için önemli bir maç... 
</HEADLINE>
<TEXT>

     Elazığspor Teknik Direktörü Güvenç Kurtar, Trabzonspor maçının önemli olduğunu belirterek, ''Bu maç hem üst sıralardaki hemde alt sıralardaki takımlar için büyük önem taşıyor'' dedi. 
     Kurtar, AA muhabirine yaptığı açıklamada, takımın, Trabzonspor maçının hazırlıklarını sürdürdüğünü ifade ederek, bugün taktik ağırlıklı bir antrenman yaptıklarını söyledi. 
     Elazığspor PAF takımıyla çift kale maç yapacaklarını ifade eden Kurtar, takımda Eren ve Bekir'in sakat olduğunu bildirdi. 
     Elazığspor'un matematiksel olarak umudunun olduğunu ifade eden Kurtar, şöyle dedi 
     ''Trabzonspor maçının hazırlıklarını sürdürüyoruz. Bugün tek idman yaptık. Takımda bir moralsizlik var. Bunu aşmaya çalışıyoruz. Bu maç üst ve alt sıralarda bulunan takımlar için de önemli bir maç. Trabzonspor maçına çok iyi bir hakem üçlüsünün verilmesi gerekir. Biz kazanmak için oynayacağız. Bu maçtan 3 puan alırsak takımı kurtarma şansımız olabilir.'' Taraftarı Cumartesi günü yanlarında görmek istediklerini ifade eden Kurtar, taraftar desteğinin her zaman önemli olduğunu sözlerine ekledi. 
     
</TEXT>
</DOC>
