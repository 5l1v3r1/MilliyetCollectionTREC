<DOC>
<DOCNO> 237256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonspo12.html </URL>
<DATE> 2004/05/04/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Inter çöktü, Emre'ye kötü not Zaccheroni gidiyor... 
</HEADLINE>
<TEXT>

     İtalya Ligi’nde hafta sonu Lecce’ye 2-1 yenilerek, Şampiyonlar Ligi şansını zora sokan Mavi-Siyahlı ekipte teknik direktör Zaccheroni’nin koltuğu sallantıda, Emre’nin performansı ise beğenilmedi. 
     Pazar günü yaşadığı Lecce yenilgisiyle İtalya Ligi’nde 5. sıraya gerileyen ve Şampiyonlar Ligi şansını bitime 2 hafta kala Parma’ya kaptıran Inter’de dengeler alt-üst oldu. 
     Maçta 90 dakika görev alan Emre Belözoğlu’na tüm İtalyan basını kötü not verdi. La Gazzetta dello Sport, performansını eleştirdiği milli oyuncu için, Emre de bir başka düş kırıklığıydı. Orta alanda boş yere dolaştı durdu. Tanınmaz vaziyetteydiö diye yazdı. 
     
     Emre'nin üzerine sis çökmüştü 

     Corriere dello Sport da ,öPırıl pırıl güneşli havaya rağmen, Emre’nin üzerine adeta bir sis çökmüştü. Hiçbir yaratıcılık sinyali gözlenmediö ifadesini kullandı. 
     Koltuğu tehlikeye giren teknik direktör Zaccheroni’nin Devler Ligi’ne kalınmaması durumunda gönderileceği belirtildi. 
     Öte yandan sadece 8 dakika görev alan Vieri’nin de kendisiyle konuşmak isteyen bir televizyon muhabirinin mikrofununu yere fırlattığı bildirildi. 

     
</TEXT>
</DOC>
