<DOC>
<DOCNO> 200411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sonspo19.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş-Chelsea maçının tüm biletleri satıldı... 
</HEADLINE>
<TEXT>

     Almanya'nın Gelsenkirchen kentindeki Arena Auf Schalke Stadı'nda 9 Aralık Salı günü Beşiktaş ile FC Chelsea arasında yapılacak Avrupa Şampiyonlar Ligi karşılaşmasının biletleri tükendi. 
     FC Schalke 04 Kulübü Basın Sözcüsü Gerd Voss, maça 48 saat kala çok az bir yedek kontenjana dek tüm biletlerin satıldığını, bu nedenle maç günü gişelerin kapalı kalacağını bildirdi. 
     Voss, FC Chelsea'nin yarın TSİ 13.30, Beşiktaş'ın da TSİ 14.30'da basın toplantısı düzenleyeceklerini, akşam saatlerinde de Arena Auf Schalke stadında birer antreman yapacaklarını söyledi. 
     Voss, basın toplantılarına FC Chelsea takımından teknik direktör Claudio Rainieri ile 2 futbolcunun, Beşiktaş'tan ise teknik direktör Mircea Lucescu ile birlikte takım kaptanı Tayfur Havutçu ve 1 futbolcunun daha katılacağını bildirdi. 
     FC Chelsea'nin antremanının TSİ 19.30'da başlayacağını ve ilk 15 dakikasının basına açık olacağını ifade eden Voss, basına tümüyle açık olacak Beşiktaş'ın antremanının ise TSİ 21.30'da başlayacağını kaydetti. 
     
</TEXT>
</DOC>
