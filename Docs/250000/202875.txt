<DOC>
<DOCNO> 202875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/spor/spo15.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Kupa mesaisi    FENERBAHÇE, Türkiye Kupası'nda bugün İkinci Lig B Kategorisi C Grubu takımlarından Gaziantep Büyükşehir Belediye ile karşılaşacak. Şükrü Saracoğlu Stadı'nda 20.30'da başlayacak olan maçı Cem Deda yönetecek. Karşılaşmayı Show TV naklen yayınlayacak. 
   
   İkinci lig fobisi    İKİNCİ Lig takımları, Fenerbahçe'nin kupadaki belalısı oldu. Sarı - Lacivertliler 1966-67'da Samsun'a, 1979-80'de Lüleburgaz'a, 1980-81'de Ankaragücü'ne, 1991-92'de Kocaeli'ne, 1999-2000'de Pendik'e, son olarak da geçen yıl Konya'ya elenmişti. 
   
   Ülker-Barcelona    EUROLİG A Grubu'nda mücadele eden Ülker, Ergin Ataman yönetimde Avrupa'daki ilk sınavını İspanya'da Barcelona önünde verecek. Barcelona'da oynanacak ve TSİ 21.40'ta başlayacak karşılaşma, Sky Türk'ten naklen yayınlanacak. 
   
   Mindere yeni model    GREKOROMEN Güreş Milli Takımı'nın başına getirilen Beyaz Rus Kamandar Majydav'ı kabul eden GSGM Müdürü Mehmet Atalay, minderde de Derwall-Denizli, Piontek-Terim modelini uygulayacaklarını söyledi. Atalay, "Yanına yetenekli yardımcılar vereceğiz" dedi. 
   
   Erzik'ten mesaj    UEFA Asbaşkanı Şenes Erzik, Futbol Federasyonu Başkanı Haluk Ulusoy ile hiçbir sorununun olmadığını açıkladı. Erzik, "Bunlarla vakit kaybetmeyelim. Gerginlik kimseye fayda sağlamaz. Kulüp ve federasyon yöneticileri suçlu aramak yerine ben nerede hata yaptım demeli" dedi. 
   
   Gökdeniz zirvede    IŞIK Sigorta sponsorluğunda düzenlenen "11 Altın Adam" yarışmasında Kasım ayının altın adamı Trabzonsporlu Gökdeniz oldu. Celal Doğan 167 puanla ayın altın yöneticisi seçilirken, Giray Bulak 133 puanla ayın antrenörü, Metin Tokat ise 115 puanla ayın hakemi seçildi. 
   
   Lejyonerler ne yaptı    Reggina - Inter 1 - 1 
   Emre 59'da girdi 
   Cuidad Murcia - Barcelona 0 - 4 
   Rüştü oynamadı 
   Stuttgart - B.Leverkusen 2 - 3 
   Yıldıray 65 dakika oynadı 
   Schalke - Wolfsburg 1 - 1 
   Hamit 90 dakika oynadı, 1 gol attı 
   B.Dortmund - K'lautern 1 - 1 
   Halil 90 dakika oynadı 
   
   Rakipler ne yaptı    BEŞİKTAŞ 
   Valencia - R.Murcia 2 - 0 
   GENÇLERBİRLİĞİ 
   Parma - Venezia 0 - 1 
   GAZİANTEP 
   Palermo - Roma 1 - 2 
   
   
</TEXT>
</DOC>
