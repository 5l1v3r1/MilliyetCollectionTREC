<DOC>
<DOCNO> 211308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sontur09.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş Taner, Türbank ihale davasında tanık olarak dinleniyor... 
</HEADLINE>
<TEXT>

     Devlet eski Bakanı Güneş Taner, işadamı Korkmaz Yiğit ile Hayyam Garipoğlu ve Erol Evcil'in de aralarında bulunduğu 10 sanığın yargılandığı ''Türkbank İhalesi Davası'' kapsamında ''tanık'' sıfatıyla ifade veriyor. 
     ''Teşekkül oluşturarak Türk Ticaret Bankası'nın resmi ihalesine fesat karıştırmak'' suçlamasına ilişkin İstanbul 7. Ağır Ceza Mahkemesi'nde görülen davanın duruşmasına, tutuksuz sanıklardan Korkmaz Yiğit ve Yavuz Ataç katıldı. Davanın diğer tutuksuz sanıkları olan Mustafa Kefeli, Mehmet Kocabaş, Hayyam Garipoğlu, Aydoğan Semizer, Mehmet Emin Cankurtaran, Duran Akbulut, Atilla Yıldırım ve Erol Evcil ise duruşmaya gelmedi. 
     Mahkeme heyetinin, ''tanık'' olarak dinlenmesini kararlaştırdığı Devlet eski Bakanı Güneş Taner de, İstanbul Adalet Sarayı'na gelerek ifade vermeye başladı. 
     
</TEXT>
</DOC>
