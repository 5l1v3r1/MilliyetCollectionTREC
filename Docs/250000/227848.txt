<DOC>
<DOCNO> 227848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun05.html </URL>
<DATE> 2004/04/02/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Şaron "Gazze'nin tamamından çekilmeliyiz" 
</HEADLINE>
<TEXT>

     İsrail Başbakanı Ariel Şaron, Gazze'nin tamamından çekilmeyi planladıklarını söyledi. 
     Şaron, Fısıh bayramı nedeniyle Maariv gazetesine verdiği demeçte, Gazze'de terkedecekleri bölgelerin genişliği konusunda ilk kez bilgi verdi. 
     Gazeteye yaptığı açıklamada, Filistin lideri Yaser Arafat'ı, Filistin-İsrail barışının önünde engel olarak gösteren Şaron, ''Herkes, Arafat'ın barış sürecini tıkadığını biliyor'' dedi. 
     Arafat'ın güvenliğinin garantide olmadığını ifade eden Şaron, Haaretz gazetesine verdiği demeçte de, güvenlik duvarının inşaasını tamamlayacaklarını ve İsrail'deki kaçak Filistinlileri sınırdışı edeceklerini söyledi. 
     Şaron, İsrail'deki Arap köylerinde onbinlerce Filistinlinin yaşadığını kaydetti. 
     Gazze Şeridi'nin tamamından çekilme planlarını tekrar vurgulayan Şaron, Batı Şeria'daki 4 yerleşim birimini de terkedeceklerini belirtti. 
     Şaron, ''Gazze'den, burada olanlardan sorumlu tutulmamak için çıkmamız gerek'' dedi. 
     
</TEXT>
</DOC>
