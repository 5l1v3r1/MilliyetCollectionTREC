<DOC>
<DOCNO> 213804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/magazin/amag.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Seni seviyorum Türkiye' 
</HEADLINE>
<TEXT>

   Popstar yarışmasını yüzde 52.87 oy alarak zaferle bitiren Abidin, sevincini "Seni seviyorum Türkiye" diye haykırarak gösterdi. Kanal D'de yapılan final gecesine ilgi büyüktü 
      Deniz Altuntaş 
   
   Kanal D'nin reyting rekorları kıran yarışma programı Popstar'ın galibi Abidin oldu. 13 haftalık eleme maratonunun sonunda Abidin yüzde 52.87 oy alırken, diğer finalist Firdevs de yüzde 47.13 oyla ikinci oldu. Yarışmanın dün Doğan TV Center'da gerçekleştirilen finaline ilgi büyüktü. Abidin ve Firdevs'in hayranları stüdyoyu hıncahınç doldururken, yarışmanın daha önceki bölümlerinde elenen Popstar adayları da arkadaşlarına destek verdi. 
   Bugüne kadar hiç kırmızı odaya girmeden birinci seçilen Abidin, sevincini "Seni seviyorum Türkiye" diye haykırarak gösterdi. Abidin daha sonra, ikinci olan Firdevs ve elenen diğer adaylarla birlikte "Pamuk Kalbinden Taşınıyorum" adlı şarkıyı seslendirdi. 
   
   İddiaya girmişler 
   Birinciliğin kendisini çok heyecanlandırdığını söyleyen Abidin, "Her yerim titriyor. Ben hep, 'Birinci veya ikinci olmak fazla önemli değil' dedim. Firdevs birinci olsaydı da çok sevinirdim. Aramızda hiçbir zaman rekabet olmadı. Daha yolun çok başındayım. İnşallah güzel şeyler yaparak, destek veren insanların yüzünü kara çıkartmayacağım. Ben, Firdevs'in kazanacağını düşünüyordum. İddiaya da girmiştik" diye konuştu. 
   
   'Abidin beni onore etti' 
   Abidin'in ilanı aşkına henüz karşılık vermediğini belirten Firdevs, şöyle devam etti 
   "Abidin, ilanı aşk yaparak yüreklilik gösterdi. Beni onore etti. Dünyada çok az kadının yaşayabileceği mutluluğu bana yaşattı. Bir kadın başka ne ister ki. Karşılığı verilecek biri varsa o da Abidin'dir. Şarkı söylemeyi öğreneceğim. Sonra aşkı öğreneceğim." 
   
   Elenenler şarkı söyledi 
   Yarışmadan elenen Popstar adayları da sırayla sahneye çıkarak birer şarkı seslendirdiler. Müge "Yeniden Başlasın", Ceyda "Nerede", Evren "Geceler", Aydan "Dansöz Dünya", Serkül "Onursuz Olmasın Aşk", Selçuk "Sen İste", Eser "Bebeğim", Elena "Başka Bahar" ve Barış "Sessiz Gemi" adlı şarkıları söylediler. 
   
   Bayhan da katıldı 
   Yarışmanın en çok konuşulan ve tartışılan isimlerinden Bayhan Gürhan da geceye hasta yatağından katıldı. İki hafta önce burun ameliyatı olan Bayhan, Kurban Bayramı'nın birinci günü burnunda tekrar bir problem yaşadığını anlatarak, "Yine hastaneye kaldırıldım. Çok şükür nefes alıyorum, yaşıyorum" dedi. Bayhan da yatağından "Seninle Olmak Var Ya" adlı şarkıyı söyledi. 
   Final gecesini Doğan Medya Grup Başkanı Mehmet Ali Yalçındağ, Milliyet İcra Kurulu Başkanı Hanzade Doğan, Kanal D İcra Kurulu Başkan Yardımcısı Arzuhan Yalçındağ, Kanal D Genel Müdürü Murat Saygı, Kanal D Haber Genel Yayın Yönetmeni Fatih Altaylı da izledi. 
   
   Jüri üyeleri Abidin hak etti    Abidin'in birinciliğinin açıklanmasından sonra jüri üyeleri şu yorumları yaptı 
   t Zerrin Özer Abidin'in birinci olmasını yürekten istiyordum. Tanrı dileğimi kabul etti. Çok mutluyum. 
   t Ahmet San Abidin Popstar'dır. 
   t Armağan Çağlayan Abidin hak ettiği yerde. Hiç kırmızı odada olmadan buradasın. Firdevs de büyük gelişme gösterdi. Bu yarışma ona da çok şey kattı. 
   t Ercan Saatçi Abidin hak ederek kazındı. Önce Abidin'e albüm yapacağız. Önümüzdeki hafta Popstar'da seslendirilen 20 şarkıdan albüm çıkaracağız. Canlı kayıtlar, alkış sesleri de albümde olacak. 
   
   Osmantan'ın yerine Seray    Popstar'ın üç sunucusundan biri olan Osmantan Erkır, görevini bıraktı. Erkır'ın yerine Popstar'ın başında yapımcı Fatih Aksoy'la anlaşmazlığa düşüp ayrılan Seray Sever getirildi. Yapımcı Fatih Aksoy, "Osmantan, Popstar'ın format sahibinin temsilcisiydi. Temsilcilik ayrı, sunuculuk ayrı. Bütün sunucular para alır. Sunucu olmak başka bir şey, format sahibinin temsilcisi olmak başka. Osmantan'dan sunuculuğu bırakmasını rica ettim, ayrıldı. Yerine Seray Sever başladı" dedi. 
   
   Abidin'e sevindim 
   İkinci olan Firdevs, sonucu "Çok üzülmedim. Buraya kadar geleceğimi beklemiyordum. İkinci olduğuma sevindim. Ama, Abidin'in birinci olmasına da çok sevindim. Yarışmada çok şey öğrendim. Burası Popstarlığı öğretiyor" diye değerlendirdi. 
   
   Şarkıcı jüri 
   Final programının başında jüri üyeleri de bir sürpriz yaparak şarkı söyledi. Zerrin Özer "Ben Böyleyim" şarkısını seslendirirken, Ercan Saatçi de piyano çaldı. Armağan Çağlayan ve Ahmet San ise Zerrin Özer'e vokal yaptı. Yoğun istek üzerine de Armağan Çağlayan, Saatçi'nin "Dönmelisin" şarkısını söyledi. Saatçi de eline gitarını alarak, "Sayenizde" adlı şarkıyı jüri üyeleri ve yarışmanın sunucularıyla birlikte seslendirdi. 
   
      Firdevs sahneye "kaçak" çıkmış 
   POPSTAR yarışmasında ikinci olan Firdevs'in, 1997'de Rize'nin Pazar ilçesinde dansöz olarak sahneye çıktığı ve yaşı tutmadığı için kaçak çalıştığı iddia edildi. 1997'de Mavi Köşk Restoranı'nın orkestrasında çalışan Yılmaz Memişoğlu, Firdevs'in eşiyle birlikte 7 yıl önce Pazar'a geldiğini ve restoranlarında sahne aldığını öne sürdü. Memişoğlu, "Firdevs, gerçek adıyla sahneye çıktı. O zaman 16 - 17 yaşlarındaydı. Yaşı tutmadığından için sahneye çıkarmak için karakoldan izin almak istedik. Ama, 18 yaşından küçük olduğu için izin alamayınca da sahneye kaçak olarak çıkardık" dedi. n RİZE DHA 
   
   Firdevs'e h l şığım 
   Firdevs'e h l şık olduğunu söyleyen Abidin, "Ben Firdevs'i sevdiğimi planlayarak söylemedim. Yanlış bir şey yaptığımı düşünmüyorum. Çok iyi arkadaşız. Duygularımı anlattım. Belki de zamanı gelmemiş. Yarışmadan sonra bir şeyler olabilir. Kısmet. Onun dürüstlüğü ve samimiyeti bana yetiyor" dedi. 
   
   'Şöhret olmak kolay, kalıcılık zor'    Deniz Seki, Popstar'da kendini gösterenlere 'ışık hızıyla' kaybolmamaları için öğüt verdi 
   BAYRAM KAYGUSUZ 
   Deniz Seki, "Aşkların En Güzeli" adlı albümünün ikinci klibini "Böyle Gelmiş Böyle Gider"e çekti. Büyükçekmece Kütür Park'taki çekimlerde çingene tiplemesiyle kamera karşısına geçen Seki'nin klibi 20 bin dolara mal oldu. 
   Seki, çekimler sırasında Bayhan Gürhan yüzünden jürisinden ayrıldığı Popstar'la ilgili soruları da yanıtladı. "Yarışmadan iyi şarkı söyleyenler elendi. Elena ve Barış'ın elenmesine çok üzüldüm" diyen Seki, Türkiye'de şöhret olmanın kolay, sanatçı olmanın ve zirvede kalmanın zor olduğuna dikkat çekerken, şunları söyledi 
   
   'Göründüğü gibi değil' 
   "Birkaç ayda ne sanatçı olunur, ne de Popstar. Sadece birinciye bir kapı aralanacak. Bundan sonrası onun zek sına, şansına ve iş aşkına bağlı. Bu iş göründüğü kadar kolay değil. Bu piyasada ışık hızıyla var olursun, ışık hızıyla da yok olursun." 
   
   
   
   
   
</TEXT>
</DOC>
