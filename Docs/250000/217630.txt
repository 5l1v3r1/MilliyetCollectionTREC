<DOC>
<DOCNO> 217630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/yazar/guclu.html </URL>
<DATE> 2004/02/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Atatürk 3397 kitap okudu. Ya siz 
</HEADLINE>
<TEXT>

   
   Okuyan bir toplum olmadığımız kesin. Gazete ve kitap satışları ortada. Nüfus artıyor. Onlar azalıyor. Oysa Türkiye Cumhuriyeti'nin kurucusu Mustafa Kemal'in en büyük özlemi okuyan bir Türkiye yaratmaktı. 
   Latin harflerine geçiş, okuma yazma kampanyaları, dünya klasiklerinin Türkçeye çevrilmesi, eğitime duyduğu özel ilgi hep bu yüzdendi. 
   Sağlığında hem çok okudu hem de okumayı hep teşvik etti. Ölümünden sonra ise pek çok şey gibi okuma konusundaki duyarlılığı da unutuldu gitti. 
   Bazen öylesine aykırı tutumlar ile karşılaşıyoruz ki sanki özellikle okuyan bir toplum istenmiyor. Ezberci ve test usulü sınava dayalı eğitim sistemi de bunun bir parçası. Okullar ve öğretmenler de giderek artan bir şekilde okumayı teşvik yerine körelten kurumlar haline geliyor. İstisnalar yok mu Elbette fazlası ile var. Ama onlar da çırpındıkları ile kalıyorlar. 
   
   Ayda kaç kitap    Kitap kurdu musunuz Örneğin ayda kaç kitap okuyorsunuz .. 
   Siz bunları düşünürken ben Atatürk'le ilgili bilgileri vereyim. Uludağ Üniversitesi'nin Dergisi'nde okudum. Sosyoloji Bölü Başkanı Prof. Dr. Fügen Berkay'ın konferansından alıntı yapmışlar. İşte satır başları 
   Atatürk, okumayı öylesine severdi ki bu alışkanlığını cephede de sürdürdü. Ortalama insan ömrüne göre kısa bir yaşamı oldu. 57 yıllık yaşamı boyunca toplam 3 bin 397 kitap okudu. Bizzat kendi notları ve işaretlerinin bulunduğu harita ve belgeler bu sayıya dahil değil. Bu sayı, kendi alanında uzman bir aydının ortalama okuması gereken bir kitap sayısıdır. 
   Atatürk'ün okuduğu kitaplara ilişkin bir araştırma, Anıtkabir Derneği'nce 24 cilt halinde derlenerek kitaplaştırıldı. Bu kitapların orijinallerinden bin 741'i Çankaya Köşkü'nde, 2 bin 151'i Anıtkabir'de, 102'si İstanbul Üniversitesi Kütüphanesi'nde, 3'ü de Samsun Halk Kütüphanesi'nde koruma altındadır... 
   Dergide araştırma ile ilgili daha fazla ayrıntı yok. Örneğin bu kitaplar hangileri, konu dağılımı nasıl ve hangi tarihte, hangilerini okumuş Bir anda merakımı çekti. Önümüzdeki haftaya Bursa'ya gideceğiz. Prof. Berkay'ı görürsem ilk soracağım soru bu olacak. O da olmaz ise ilk Ankara ziyaretinde Anıtkabir'e gidip merakımı gidereceğim. Bu konuda yeni bilgiler edindiğimde, elbette bunları da sizlerle paylaşacağım. 
   
   Baykal gençler dedi    CHP Genel Başkanı Deniz Baykal, dün belediye başkan adaylarını basına tanıtırken, eğitim ve gençler bizim için çok önemli dedi. 
   Bununla da yetinmedi, yerel yönetimlere farklı bir bakış açısı getireceğiz. Belediyeler gençlerin eğitimden barınmaya, işsizlikten burslara kadar her türlü sorunlarını çözen kurumlar haline gelecek dedi. Şaşırsak, ooo günaydın desek de helal olsun demekten kendimizi alamadık. 
   Baykal'ın bu söylemine bakalım adaylar nasıl bakacak 
   CHP'nin Ankara, İstanbul, İzmir ve Gaziantep adayları Ateş, Sirmen, Piriştina ve Doğan, bu gece Genç Bakış'ta konuğumuz olacak. Bu hafta onları, sonraki haftalarda da diğer partilerin adaylarını dinleyeceğiz. Bakalım eğitime, gençlere ve kentlerin diğer sorunlarına nasıl çözüm getirecekler. 
   Gençler adına bu konunun takipçisi olacağız... 
   Özetin özeti Gençlerin, sadece CHP tarafından da olsa fark edilmiş olmaları çok önemli bir gelişme Darısı diğer partilerimizin başına... 
   
      
   
   
</TEXT>
</DOC>
