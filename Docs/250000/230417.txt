<DOC>
<DOCNO> 230417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo04.html </URL>
<DATE> 2004/04/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Blackburn ateşle oynuyor, Ronaldo Manchester'ı kurtardı 
</HEADLINE>
<TEXT>

     İngiltere Premier Ligi’nde kümede kalma mücadelesi veren Tugay Kerimoğlu’nun takımı Blackburn sahasında Leeds United’a 2-1 yenildi. 
     Leeds'ten Caldwell ve Viduka’nın gollerine ev sahibinden Short cevap verebildi. Tugay 90 dakika forma giydi. Evinde 29 Kasım’dan bu yana kazanamayan Mavi-Beyazlılar böylece 16.’lıkta kaldı. Ancak bir maç eksiğiyle 17. sırada bulunan Portsmouth ve Leeds, Blackburn ile aynı puana sahip. 
     
     Ronaldo oyuna girince... 
     Premier Lig'de şampiyonluk yarışından uzak kalan Manchester United, zorlu Birmingham deplasmanından üç puan almayı başardı. 
     Şampiyonlar Ligi'ne girme mücadelesi veren rakibi karşısında genç oyuncularına şans veren United, karşılaşmanın ilk yarısını 39. dakikada Grainger'in frikikten attığı golle 1-0 yenik kapadı. 
     İkinci yarıda Ferguson'un Ronaldo'yu oyuna almasıyla canlanan Kırmızı-Şeytanlar 60'da bu futbolcunun golüyle eşitliği sağladı. Bu dakikadan sonra üstünlüğü ele geçiren United, 78'de Luis Saha'nın kafa golüyle galibiyete uzandı. 
     Diğer sonuçlar Blackburn-Leeds 1-2, Bolton-A.Villa 2-2, Charlton-Portsmouth 1-1, Chelsea-Middlesbrough 0-0, Leicester-Fulham 0-2, M.City- Wolves 3-3, Everton-Tottenham 1-3. 
     
</TEXT>
</DOC>
