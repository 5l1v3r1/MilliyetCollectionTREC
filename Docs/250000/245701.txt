<DOC>
<DOCNO> 245701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/spor/axspo01.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
4 Yüz güldürmedi 2-1 
</HEADLINE>
<TEXT>


A Milli Futbol Takımımız, tarihindeki 400. sınavını yenilgiyle kapadı. Ay - Yıldızlı ekibimiz üç gün önce devirdiği Güney Kore'ye bu kez takıldı. Teknik Direktör Yanal da beşinci maçında mağlubiyetle tanıştı 


Kötü oynadık 
A Milli Futbol Takımımız, tarihindeki 400. maçında Güney Kore'ye 2-1 yenildi. Ersun Yanal yönetiminde oynadığı dört hazırlık maçından da başı dik ayrılan Ay - Yıldızlı ekibimiz üç gün önce devirdiği rakibi karşısında yine Hakan Şükür ile öne geçti ancak bu üstünlüğünü koruyamadı. İkinci yarıda oyunun tüm kontrolünü eline geçiren Güney Kore, önce Yoo Jung'un penaltısıyla eşitliği sağladı, ardından Kim Eun ile skoru lehine çevirdi. Serhat'ın bir şutu direkten döndü. 

Maçın karnesi 
MEHMET DEMİRCAN 

HAKEMLER Yoshida, Nagi Japonya , Krishnan Singapur 
TÜRKİYE Volkan 6 Ömer Dk.46 6 - Tolga 5 , Bülent 5 İbrahim Dk. 59 5 , Deniz 4 - Serkan 5 , Ümit Özat 5 , Okan 4 Fatih Dk.59 4 , Yıldıray 6 Serhat Dk.73 4 , Hasan 5 Tuncay Dk.30 5 - Nihat 6 Hamit Dk. 59 3 , Hakan Şükür 6 Zafer Biryol Dk.59 4 
GÜNEY KORE Kim Yong 6 - Yoo 6 , Cho Byung 5 , Kim Chi 5 Jin Jhoi Dk. 52 5 - Kim Dong 5 , Pank 6 Park Yong Dk.74 5 , Kim Nam 5 , Kim Jung 6 , Kim Do 5 Choi Sung Dk.52 6 - Kim Eun 6 , Cho Jae 6 Ahn Dk.52 6 
GOLLER Hakan Şükür Dk.44 , Yoo Dk.66 pen. , Kim Eun Dk.76 

Seyirci şoku 
ORGANİZASYON yetkilileri ve Kore Futbol Federasyonu, 2002'deki muhteşem üçüncülük maçı sonrası iki ülke arasındaki bu karşılaşmaya en az 50 bin seyirci bekliyordu. Ancak dün tribünlerde yine büyük boşluklar oluştu. Maçı yaklaşık 200 Türk seyirci izledi. 65 bin kişilik stadın tribünlerinde 35 bin kişi yer aldı. 

Rüştü'ye engel 
BELİNDEN spazm geçiren kaleci Rüştü Reçber son anda kadrodan çıkarıldı. Teknik Direktör Ersun Yanal, sürpriz bir kararla Volkan'ı ilk on birde sahaya sürdü. İkinci yarıda ise Ömer görev aldı. 

Anlamlı pankartlar 
KORELİ taraftarlar tribünlere anlamlı pankartlar astı. "Biz kardeşiz ama siz bizden daha öndesiniz", "Biz kardeş ülkeyiz ve 2006'ya beraber gidelim" yazılı pankartlar uzun süre alkış topladı. 

Tişört jesti 
MİLLİ Takım oyuncuları ısınırken yine üzerlerinde Kore ve Türk bayrağı olan tişörtler giydiler. Ay - Yıldızlı futbolcular soyunma odasına giderken bu tişörtleri Koreli seyircilere hediye ettiler. 

'Meyvelerini toplayacağız' 


'Ders çıkaracağız' 
TEKNİK Direktör Ersun Yanal, Güney Kore'nin kazanma arzusunun kendilerinden daha fazla olduğunu söyledi. Yanal, "Bu kamp döneminde elde ettiğimiz deneyimin meyvelerini grup maçlarında alacağımızı düşünüyorum. Hatalarımızdan ders çıkarmalıyız. Takım olarak atak yaparken, takım halinde de defans yapmalıyız. Bunu başarabilirsek, daha iyi olacağız" diye konuştu. 

'Önlem alınacak' 
EKSİKLER konusunda gerekli önlemleri alacağını belirten Milli Takım hocası, "Yaratıcı oyuncularımızın, oyun karakteri ile başarıyı yakalıyoruz. Onlar, gerçek performanslarını gösterdiğinde, sorun yaşamayacağımızı düşünüyorum. Yaratıcı oyuncularımızın sayısı ne kadar artarsa, o kadar keyif veren bir futbol ortaya koyabiliriz" ifadelerini kullandı. 

Ümitler elendi 1-1 

FRANSA'DA yapılan Toulon Turnuvası'nda Çin ile 1 - 1 berabere kalan Ümit Milli Takımımız elendi. İlk yarısı 0 - 0 kapanan maçta Ay - Yıldızlı ekibimiz 75. dakikada Umut Bulut'un attığı golle öne geçti. Ancak 80 3'te gelen Wan'ı golü yarı final şansımızı son anda yok etti. Çin ile birlikte Kolombiya'yı 2 - 0 yenen Fransa yarı finale yükseldi. 


</TEXT>
</DOC>
