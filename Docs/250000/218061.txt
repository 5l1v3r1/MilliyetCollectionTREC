<DOC>
<DOCNO> 218061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sontur02.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'nın Finike ilçesi açıklarında 4.9 büyüklüğünde deprem 
</HEADLINE>
<TEXT>

     Antalya'nın Finike İlçesi açıklarında, Akdeniz'de meydana gelen depremde can ve mal kaybının olmadığı bildirildi. 
     AA muhabirinin ilçe kaymakamlarından aldığı bilgiye göre, Finike İlçesi'ne yaklaşık 40 kilometre uzaklıkta denizde meydana gelen 4.9 büyüklüğündeki depremin hissedildiği ilçelerde can ve mal kaybı olmadı. 
     Finike İlçesi Kaymakamı Ahmet Önal, ilçede depremin hissedildiğini, can ve mal kaybının olmadığını, bazı vatandaşların heyecanlanmasına ve evlerinden dışarıya çıkmasına neden olduğunu söyledi. 
     Kumluca İlçesi Kaymakamı Ahmet Kurt da, depremi hissettiklerini, ancak can ve mal kaybının olmadığını belirtti. 
     Depremin ilçelerinde can ve mal kaybına neden olmadığını bildiren Kemer İlçesi Kaymakamı Nazmi Günlü ise kısa süreli bir sallantı hissettiklerini kaydetti. 
     
</TEXT>
</DOC>
