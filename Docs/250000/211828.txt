<DOC>
<DOCNO> 211828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/siyaset/siy01.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrat afeti 
</HEADLINE>
<TEXT>

   İstanbul'u felç eden kar felaketine acil müdahalede bulunamayan kurumlarda görevli bazı bürokratların yerel seçimlerde adaylık için istifa ettikleri ortaya çıktı 
      MEHMET DEMİRKAYA İstanbul 

   
   İstanbul'da, şiddetli kar yağışı ve fırtına nedeniyle "beyaz felaket"in yaşanmasında, birçok bürokratın yerel seçimde aday olabilmek için görevinden istifa etmesi etkili oldu. Daire başkanı, genel müdür, müdür, müdür yardımcısı ve memur olmak üzere istifa eden 33 bürokratın yerine vek leten atananlar, karar alırken ve direktif verirken yetersiz kaldı. 
   Özellikle Afet Koordinasyon Merkezi AKOM Başkanı Mesut Pektaş'ın, kar fırtınasının başladığı akşam hastaneye kaldırılması, yokluğunda vek let edecek olan İtfaiye Daire Başkanı Sabri Yalın'ın seçimlere katılmak için görevinden istifa etmesi, bir başka AKOM üyesi Yol Bakım ve Onarım Müdürü Ali Aydın'ın hacca gitmesi, diğer istifa eden bürokratlar nedeniyle zamanında ve etkili müdahale edilemedi. 
   En üst düzeydeki alarm durumu olan "C planı"nda, belediyenin ilgili müdürlükler, bağlı şirketler ve müteahhitlere bağlı ekiplerinin kısa sürede harekete geçirilmesi sağlanamadı. Bunda istifa edenlerin yerine vek leten atananların tecrübesizliği ve özverili davranmak istememeleri etkili olduğu belirtildi. Başta Hadımköy olmak üzere otoyollarda kilitlenen trafiğin açılmasını amacıyla orta bariyerlerin kesilmesi için İstanbul Valiliği'nden 7 saat onay beklenmesi de bunun en çarpıcı örneği olarak gösterildi. Kulislerde, Büyükşehir Belediyesi Genel Sekreteri Altan Raşit Civan'ın fırtınanın başladığı gece bürokratlara yaptığı sert eleştiride, "Onlar dışardan, sizler içerden adama Başkan Ali Müfit Gürtuna etmediğinizi bırakmadınız" dediği öne sürülüyor. 
   
   Seçim için istifa edenler 
   İstifa eden bazı bürokratlar ve yerel seçimde aday adayı oldukları yerler şöyle 
   İtfaiye Daire Başkanı Sabri Yalın Bursa - Osmangazi , Çevre Koruma ve Geliştirme Daire Başkanı Faruk Anılsın Küçükçekmece , Acil Yardım ve Cankurtarma Müdürlüğü'nden doktor Sadık Danışman, Kütüphaneler Müdürü Ali Mazak Mersin , İstanbul Darülaceze Müdürlüğü'nden daire amiri Güven Yıldız ile doktor Aydan Kuvel, Planlama Müdürlüğü'nden Murat Özdal Onan, Yol Bakım ve Onarım Müdürlüğü'nden Pehlivan Özkan Gül ve Ali Kaya, Altyapı Koordinasyon Müdürlüğü'nden Halil İbrahim Çiftçi Üsküdar , Zabıta Müdürlüğü'nden Şükrü Aygün, Acil Yardım ve Cankurtarma Müdürlüğü'nden doktor M. Emin Dindar Cizre , Mezat Müdürlüğü'nden Vehbi Kara, Yanıcı Parlayıcı ve Kimyevi Depolar Müdürlüğü'nden ibrahim Söylemez, Trafik Müdürlüğü'nden mühendis Mevlüt Albayrak, Mezbahalar Müdürlüğü'nden Abdullah Gökçe, Yol Bakım ve Onarım Müdürlüğü'nden Yaşar Yıldırım. 
   İGDAŞ Genel Müdürü Süreyya Polat Erzurum'dan, Hamidiye A.Ş. Genel Müdürü Arif Dağlar Kartal'dan, KİPTAŞ Genel Müdürü İsmet Yıldırım'ın da Ümraniye'den, İSFALT Genel Müdürü Hasan Arpacı Kartal'dan, Spor A.Ş. Genel Müdürü Ayhan Bölükbaşı da Küçükçekmece'den aday adayı olmak için izin alarak görevlerinden ayrıldı. 
   
   
   
</TEXT>
</DOC>
