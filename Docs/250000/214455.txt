<DOC>
<DOCNO> 214455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sondun14.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Janet Jackson "internet tarihine" geçti 
</HEADLINE>
<TEXT>

     Amerikan Futbol Süper Kupası'nın Super Bowl's devre arasında yaptıkları şovda Justin Timberlake'in göğsünü açmasıyla skandal yaratan Janet Jackson, sanal alemde tüm rekorları altüst etti. Jackson, internetteki arama motorlarında bugüne kadar en çok aranan kişi unvanını elde etti. 
     Internetteki ''imdb'' sitesinin haberine göre, sağ göğsü milyonların önünde açılan Jackson, internet tarihine geçti. 
     Milyonların önünde yol açtıkları skandal yüzünden defalarca özür dileyen Jackson ve Timberlake'in ''malum şovlarının'' fotoğraflarını görmek isteyenler, internette arama motorlarının başına oturdu. 
     
     MADONNA İLE BRITNEY GERİDE KALDI 
     İkilinin fotoğrafları, bugüne kadar 24 saat içerisinde en çok aranan dosyalar olan ''11 Eylül olayları'', ''Paris Hilton'un seks kaseti'' ve ''Madonna ile Britney Spears'ın sahnede öpüşmesi'' başlıklarını fersah fersah geride bıraktı. 
     Internetin en popüler iki arama motoru olan Terra Lycos ve Yahoo'da izdihama yol açan 38 yaşındaki Jackson ile 24 yaşındaki Timberlake, şovun ertesi günü olan Pazartesi bu motorları kilitledi. 
     Jackson, pazartesi günü Paris Hilton'un kasetinin 60, Madonna-Spears öpüşmesinin ise 80 misli daha fazla arandı. 
     Bu sabah itibariyle Yahoo arama motorunun ''tarihine geçen'' Janet Jackson-Justin Timberlake ikilisinin, sitede yapılan tüm aramaların yüzde 20'sini işgal ettiği ortaya çıktı. 
     
</TEXT>
</DOC>
