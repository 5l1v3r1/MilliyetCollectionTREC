<DOC>
<DOCNO> 247584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sontur02.html </URL>
<DATE> 2004/06/13/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Dilovası'nda depoda yangın 2 kişinin canını aldı 
</HEADLINE>
<TEXT>

     Kocaeli'nin Gebze İlçesi'ne bağlı Dilovası Beldesi'ndeki yangın söndürülürken, depoda 2 kişinin cesedi bulundu. 
     Nazım Konuksever'e ait Batı Nakliyat Şirketi'nin deposunda çıkan ve yaklaşık 5 saat sonra söndürülen yangın sonrası itfaiye ekiplerince yapılan araştırmada iki erkek cesedi buldu. 
     Olaya el koyan Gebze Cumhuriyet Savcılığı, cesetlerin kimliğini belirlemek için soruşturmayı sürdürüyor. 
     Bu arada, yangının çıkış nedeni henüz belirlenemezken, hasar tespit çalışmalarının da sürdüğü kaydedildi. 
     Gece saat 03.00 sıralarında çıkan yangına İzmit Büyükşehir Belediyesi, İstanbul Büyükşehir Belediyesi, TÜPRAŞ, Körfez, Derince, Gebze, Dilovası ve Darıca Belediye itfaiye ekipleri su ve köpük sıkarak müdahalede bulunmuştu. 
     
     KİMLİKLER BELLİ OLDU 

     Kocaeli'nin Gebze İlçesi'ne bağlı Dilovası Beldesi'ndeki yangında ölen 2 kişiden birinin kimliği belli oldu. 
     AA muhabirinin edindiği bilgiye göre, Batı Nakliyat Şirketi'nin boya ve fırça deposunda meydana gelen yangında ölenlerden birinin kamyon sürücüsü Erol Can olduğu belirlendi. 
     Bu arada, polis, olayla ilgili 2 şirket yöneticisinin ifadesini aldı. 
     Olayla ilgili soruşturma devam ederken, ölen diğer kişinin kimliğinin belirlenmesine çalışılıyor. 
     
</TEXT>
</DOC>
