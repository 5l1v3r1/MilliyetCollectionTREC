<DOC>
<DOCNO> 243869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/ekonomi/eko01.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 5 milyona kiralık işyeri varmış... 
</HEADLINE>
<TEXT>


İstanbul Defterdarlığı'nın yaptığı incelemelerde İstanbul'da toplam 876 işyerinin kirasının 5 milyon liranın bile altında gösterildiği tespit edildi 

NEDİM ŞENER 

Bu yılın bütçesinde 50.5 katrilyon lira gelir hedefi konulan İstanbul Defterdarlığı, kent genelinde büyük bir vergi incelemesine başladı. Başta lüks konut ve araç sahipleri olmak üzere tüm kesimler tek tek masaya yatırılarak hasılat artırılmaya çalışılıyor. İstanbul Defterdarı Kadir Boy bu incelemeyi "üç at" şeklinde formüle ettiklerini belirtirken, "Katı, atı, ve yatı olanlar hedefimiz içinde" diye özetledi. 
Özellikle beş ve üzerinde evi olanlara yönelik kira kazançları ile ilgili olarak büyük bir inceleme yapıldığını belirten Boy, 105 bin kişinin büyük bölümünün vergi dairelerine çağrıldığını söyledi. Bunların 65 bininin ilk kez beyanname vermesinin sağlandığını anlatan Boy, 22 bin kişinin ise yapılan çağrılara rağmen vergi dairelerine gelmediğini söyledi. Boy, gelmeyenlerle ilgili olarak beş yıl geriye dönük olarak inceleme yapılacağını açıkladı. 

'Rakamlar trajik' 
Kadir Boy, meskenler yanında işyerleri kiraları ile ilgili incelemenin de sürdüğünü belirtirken "Ortaya çıkan rakamların çok trajik" olduğunu söyledi. 
İstanbul'da kiralık toplam 355 bin 343 işyeri bulunduğunu belirten Boy, kira stopajını düşük ödemek için kirasını 5 milyon lira gösterenlerin bile bulunduğunu söyledi. Toplam 876 işyerinin kirasını 5 milyon liradan az gösterdiğine dikkat çeken Boy, "Şişli gibi bir ilçede bile 34 işyeri kirasını 5 milyondan düşük gösteriyor. İlginç tespitlerimiz var, hepsi de gelip kiraları rayiçlerine yükseltiyorlar" dedi. 

Kirada 250 trilyonluk matrah artışı sağlandı İstanbul Defterdarı'nın kayıtdışı ekonomiyle mücadele kapsamında yaptığı çalışmalardan şu sonuçlar alındı 
POS makinesinden geçen ancak fatura kesilmeyen kredi kartlarında 7.4 trilyonluk fark bulundu.418 gemi acentasından 22'si inceleme sonucunda 237 milyar lira matrah artırdı.Değeri 100 bin euro ve üzeri olan otomobil sahibi bin 70 kişi incelendi. 120 milyar lira matrah artırımı sağlandı.Yarış atı sahibi 400 mükellefin incelemesine başlandı.Naylon fatura kullandığı belirlenen 195 işyerinin denetlenmesi tamamlandı. 343 milyar lira vergi, ceza ve gecikme faizi uygulanırken, toplam 632 milyar lira ceza yazıldı.Hurda metal sektöründe faaliyet gösteren 200 işyerinin tamamı incelme altında. Şu ana kadar denetlenen 34 işyerinde toplam 50 trilyon liralık naylon fatura tespit edildi. Sahne alan 200 sanatçının 51'i denetlendi. 4.6 trilyonluk kazanç farkı bulundu. Toplam 892 milyar vergi tahakkuk ettirildi.Kira kazançlarından dolayı ev sahipleri 250 trilyon lira matrah artırdı. Tahakkuk eden vergi 180 trilyon lira oldu. 

İstanbul'da 105 bin kişinin 5'ten çok evi var Konut sayısı Kişi sayısı 5 konut ve üzeri 105 bin kişi 4 konut ve üzeri 80 bin kişi 3 konut ve üzeri 130 bin kişi 2 konut ve üzeri 280 bin kişi 

11 bin 500 işyerinin kirası 25 milyondan az Kira tutarı İşyeri sayısı 0 - 5 milyon TL 876 5 - 10 milyon TL 1.532 10 - 20 milyon TL 5.899 20 - 25 milyon TL 4.059 25 milyon lira ve üzeri 342.977 Toplam 355.343 


</TEXT>
</DOC>
