<DOC>
<DOCNO> 217875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/siyaset/siy11.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzanlar'ın saltanatı sürüyor ..' 
</HEADLINE>
<TEXT>

      
   Başbakan Recep Tayyip Erdoğan, imk nsızlık içinde zannedilen Uzanlar'ın h l saltanat içinde olduğunu belirterek, "İmk nlar yine sınırsız, sonsuz. Bütün bu imk nlara rağmen bu devlete, bu millete olan borçlarını ödemiyorlar. Sürekli olarak kaçmaktalar. Ne gerekiyorsa yapacağız" dedi. 
   Erdoğan, CNN Türk'te katıldığı programda, batık bankalarla ilgili para ödeme görüşmelerinin kısa zamanda bitirilmesi gerektiğini söyledi. Uzanlar'ın İmar Bankası'yla ilgili Türkiye'ye toplam maliyetinin vergileriyle 8 - 9 milyar doları bulduğunu belirten Erdoğan, şunları söyledi 
   
   'Acırsanız acınırsınız' 
   "Çok değerli bir patronum vardı. 'Acırsanız acınırsınız' diye bir sözü vardı. Şimdi çok önemli bir makamdayız. Acıma hissimizi kendi tasarruf imk nlarımızdan kullanarak yapabiliriz. Ama bize emanet edilmiş bir imk ndan bu tasarrufu yapamayız. " 
   "Önümüzdeki 15 - 20 gün içinde başka bir şey çıkacak mı " sorusuna da Erdoğan, "Çıkabilir, bunların adresi verilmez" karşılığını verdi. n ANKARA Milliyet 
   
   Uzan'ın Calico'su emekli askerden 
   TOLGA ŞARDAN Ankara 

   Uzanlar'ın Pamukova'daki çiftliğinde yapılan aramada bulunan Uzi'nin 9. Cumhurbaşkanı Süleyman Demirel'in armağanı olması, Uzanlar'ın silahın menşeini devlete açıklama zorunluluğunu ortadan kaldırdı. Soruşturmanın ilk aşamasında ortaya çıkarılan GP Genel Başkanı Cem Uzan'ın sahibi olduğu Calico M - 950 model tam otomatik tabancanın ilk sahibinin de emekli bir TSK mensubu olduğu belirlendi. Uzan'ın 1994'te devraldığı ve özel operasyon silahı olarak adlandırılan tam otomatik silahı, İzmir 2. Ana Jet Üs Uçuş Eğitim Merkezi Harek t Komutanlığı'nda görevli bir albayın Türkiye'ye getirdiği saptandı. 
   
   Paraları kamyon şoförleri taşımış    TOLGA ŞARDAN Ankara 

   Emniyet Genel Müdürlüğü, Uzan Grubu'na ait çimento fabrikalarından mal alan bayilerin bilgisine başvurulması için 81 İl Emniyet Müdürlüğü'ne emir gönderdi. Fabrika yönetimlerinin, İstanbul'daki merkezden gelen talimat üzerine, bayilerin bir yıl süresince aldığı malların karşılığını Ocak 2004'te peşin ve nakit olarak isteyerek TMSF'den para kaçırdığı iddiasını araştıran polis, 9 bayinin ifadesini aldı. 
   
   Vadeliden peşine geçiş 
   Bayiler, 2004'e kadar teminat mektubu karşılığında vadeli alım yaptıklarını, ancak İmar Bankası soruşturmasının başlamasından sonra fabrika yönetiminin isteğiyle peşin alım yapmaya başladıklarını anlattı. Bayiler, daha önce İmar Bankası'ndaki hesaba yatırılan paraların, soruşturma sonrasında, fabrikadan mal almaya giden kamyon şoförleri aracılığıyla elden nakit olarak ödenmeye başlandığını söyledi. 
   
   GP maaşları Telsim'den 
   Bu arada Uzanlar'ın, Genç Parti'de çalışan bazı görevlilerin maaşlarını da Telsim ve diğer elektronik şirketlerinden sağladığı ortaya çıktı. Bu gelişme sonrasında Uzan'ın geçen cumadan itibaren partideki bazı görevlilerin işine son verdiği saptandı. 
   
   Sismik arama başladı    Uzan ailesine ait Pamukova Bakacak köyü yakınlarındaki çiftlikte geçen cumartesi başlatılan araştırmalar, dün Ankara'dan gelen özel ekipler ve Kocaeli Üniversitesi Jeofizik Bölümü'nden 4 sismik araştırma uzmanının eşliğinde sürdürüldü. Haciz işlemi tamamlanan Hummer ve Mercedes marka 2 cip de İstanbul'a götürüldü. 
   
   
   
   
</TEXT>
</DOC>
