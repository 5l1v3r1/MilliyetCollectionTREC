<DOC>
<DOCNO> 226111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/soneko03.html </URL>
<DATE> 2004/03/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
BOTAŞ'ın doğalgaz bağlantı ve dağıtım hattı projeleri.... 
</HEADLINE>
<TEXT>

     Boru Hatları ile Petrol Taşıma A.Ş. BOTAŞ tarafından muhtelif yerlerde ihaleye çıkarılan doğalgaz bağlantı ve dağıtım hattı projeleri için açılan ihaleler sonuçlandı. 
     Horasan PT-1 doğal gaz dağıtım hattı projesinin 1. kısmını 2 milyon 966 bin 130 ABD Doları, 2. kısmını 2 milyon 869 bin 7 ABD Doları, 3. kısmını ise 3 milyon 264 bin 86 ABD doları bedelle ''Erko İnşaat Ticaret Limited Şirketi'' kazandı. 
     Toplam 10 adet firmanın teklif verdiği ve bu tekliflerin tümünün geçerli sayıldığı ihalede işin süresi 220 gün olarak belirlendi. 
     Açık ihale usulü ile 18 Kasım 2004 tarihinde açık ihale usulü ile yapılan iş birinci ve ikinci kısım yaklaşık 80'er kilometre boru hattı, 3. kısım ise 76 kilometre boru hattı ile RM A istasyonu yapımı olmak üzere toplam 3 ayrı kısım olarak yaptırılacak. 
     Öte yandan BOTAŞ Genel Müdürlüğü'nün 8 Mart 2004 tarihinde açık ihale usulü ile gerçekleştirdiği, Karacabey-Mustafa Kemal Paşa, Adana-İskenderun-Osmaniye, Malatya-Kahramanmaraş-Gaziantep ve Tarsus-Mersin doğal gaz bağlantı dağıtım hattı projelerini kazanan firmalar da belli oldu. 
     Söz konusu yerlerde sanayi müşterilerine yönelik muhtelif çaplarda doğal gaz bağlantı ve dağıtım hattı yüksek ve düşük basınç ve basınç düşürme ve ölçüm istasyonu RM A yapımı işlerini muhtelif bedellerle ''Pasiner Endüstri Tesisat Sanayi ve Ticaret A.Ş'' kazandı. 
     Söz konusu projelerlerin bedelleri ve yapılacak olan işler şöyle 
     5 milyon 546 bin 345 ABD Doları bedelle sonuçlanan, 11 firmanın teklif verdiği ve bu tekliflerin tümünün geçerli sayıldığı Karacabey-Mustafa Kemal Paşa projesi ile Karacabey ilçesi için muhtelif çaplarda yaklaşık 54 bin 120 metre uzunluğunda düşük basınçlı çelik boru hattı, 1 adet basınç düşürme ve ölçüm istasyonu yaptırılacak. 
     Ayrıca Mustafa Kemal Paşa ilçesi için muhtelif çaplarda yaklaşık 61 bin 765 metre uzunluğunda düşük basınçlı çelik boru hattı, 1 adet basınç düşürme ve ölçüm istasyonu inşaa ettirilecek. 
     İşin süresi 12 ay olarak belirlendi. 
     
     ADANA-İSKENDERUN-OSMANİYE 
     Toplam 12 firmanın teklif getirdiği ve bu tekliflerin tümünün geçerli sayıldığı, Adana-İskenderun-Osmaniye doğal gaz bağlantı dağıtım hattı projesi 9 milyon 164 bin 487 ABD doları bedelle sonuçlandı. 
     Söz konusu proje genel olarak Adana ili için muhtelif çaplarda yaklaşık 15 bin 670 metre uzunluğunda yüksek basınçlı ve yaklaşık 104 bin 550 metre uzunluğunda düşük basınçlı çelik boru hattı ile 3 adet basınç düşürme ve ölçüm istasyonunu kapsayacak. 
     İskenderun ili içinse muhtelif çaplarda yaklaşık 7 bin 468 metre uzunluğunda yüksek basınç ve yaklaşık 9 bin 689 metre uzunluğunda düşük basınçlı çelik boru hattı ile 3 adet basınç düşürme ve ölçüm istasyonu yaptırılacak. 
     Ayrıca Osmaniye iline muhtelif çaplarda yaklaşık 9 bin 970 metre uzunluğunda yüksek basınçlı ve yaklaşık 16 bin 345 metre uzunluğunda düşük basınçlı çelik boru hattı ile 3 adet basınç düşürme ve ölçüm istasyonu kurdurulacak. 
     
     MALATYA-KAHRAMANMARAŞ-GAZİANTEP 
     Öte yandan toplam 13 firmanın teklif verdiği ve bunlarının tümünün geçerli sayıldığı Malatya-Kahramanmaraş-Gaziantep doğal gaz bağlantı dağıtım hattı projesi ise 7 milyon 906 bin ABD Doları bedelle sonuçlandı. 
     Proje ile Malatya ili için muhtelif çaplarda yaklaşık 380 metre uzunluğunda yüksek basınçlı ve yaklaşık 13 bin 145 metre uzunluğunda düşük basınçlı çelik boru hattı ve 2 adet basınç düşürme ve ölçüm istasyonu yaptırılacak. 
     Kahramanmaraş iline muhtelif çaplarda yaklaşık bin 850 metre uzunluğunda yüksek basınçlı ve yaklaşık 35 bin 225 metre uzunluğunda düşük basınçlı çelik boru hattı ile 2 adet basınç düşürme ve ölçüm istasyonu kurulacak. 
     Ayrıca Gaziantep iline muhtelif çaplarda yaklaşık 14 bin 425 metre uzunluğunda yüksek basınçlı ve yaklaşık 35 bin 620 metre uzunluğunda düşük basınçlı çelik boru hattı ile yaklaşık 3 adet basınç düşürme ve ölçüm istasyonu inşaa ettirilecek. 
     
     TARSUS-MERSİN 
     Öte yandan 15 firmanın teklif verdiği ve bu tekliflerin tümünün geçerli sayıldığı, Tarsus-Mersin doğal gaz bağlantı dağıtım hattı projesi işleri ihalesi, 5 milyon 104 bin 130 ABD Doları bedelle sonuçlandı. 
     Söz konusu proje, Tarsus için muhtelif çaplarda yaklaşık 2 bin 930 metre uzunluğunda yüksek basınçlı ve yaklaşık 39 bin 709 metre uzunluğunda düşük basınçlı çelik boru hattı ile 1 adet basınç düşürme ve ölçüm istasyonunu kapsayacak. 
     Mersin ili içinse muhtelif çaplarda yaklaşık 8 bin 555 metre uzunluğunda yüksek basınç ve yaklaşık 38 bin 280 metre uzunluğunda orta basınçlı çelik boru hattı ile 2 adet basınç düşürme ve ölçüm istasyonu yaptırılacak. 
     Söz konusu işlerin süresi 425 gün olarak belirlendi. 
     
</TEXT>
</DOC>
