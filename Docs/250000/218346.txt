<DOC>
<DOCNO> 218346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo39.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Metroya gaz sıktıran Japon tarikat liderine ölüm cezası 
</HEADLINE>
<TEXT>

     Japonya'da bir mahkeme, 1995 yılında Tokyo metrosuna düzenlenen zehirli gaz saldırısının emrini verdiği gerekçesiyle tarikat lideri Şoko Asahara'yı ölüm cezasına çarptırdı. 
     BBC'nin haberine göre, hakkında 13 cinayet ve cinayete teşebbüs suçlaması bulunan Aum Şinrikyo tarikatının kurucusu Asahara, tüm iddialardan suçlu bulundu. 
     Tarikatın diğer 11 üyesi daha önce ölüm cezalarına çarptırılmışlardı. 
     Mahkemenin yargıcı, Asahara'nın ölüm cezasını açıklarken, tarikat lideri sekiz yıldır süren davada olduğu gibi sessizce kararı dinledi. Yargıç, savunma avukatlarının, Asahara'nın tarikat üyeleri üzeindeki kontrolü kaybettiği yolundaki savunmalarını reddetti. 
     Aum Şinrikyo tarikatı, Budizm, Hinduizm ve Hıristiyanlığın bazı özelliklerini taşıyor. 
     Asahara'nın neden böyle bir saldırı düzenlenmesi emri verdiği ise h l belirsiz. 
     Tokyo metrosuna Sarin gazıyla düzenlenen saldırıda 12 kişi ölmüş binlerce kişi de gazın etkisiyle ciddi şekilde hastalanmışlardı. 
     
</TEXT>
</DOC>
