<DOC>
<DOCNO> 245524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun04.html </URL>
<DATE> 2004/06/05/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beyaz Saray Irak'ın yeni başkanı G-8 zirvesine katılıyor... 
</HEADLINE>
<TEXT>

     Beyaz Saray, Irak'ın yeni başkanı Gazi El Yaver'in 9 Haziran'da yapılacak G-8 toplantısına katılacağını açıkladı. 
     ABD Başkanı George Bush'un İtalya'nın başkenti Roma'ya yaptığı ziyaret sırasında Beyaz Saray tarafından yapılan yazılı açıklamada, Büyük Ortadoğu Projesi reformlarına ilişkin tartışmalara katılmak amacıyla El Yaver'in toplantıya katılacağı belirtilirken, ''Zirvede El Yaver, G-8, Türkiye, Ortadoğu ve Afrika liderleriyle görüşerek, bölgenin reformları için Irak'ın siyasi, sosyal ve ekonomik yeniden doğuşuna nasıl katkıda bulunacağını ele alacak'' ifadesi kullanıldı. 
     Yazılı açıklamada, ''Bu vesileyle Başkan Bush, Irak'ın demokratik, güvenlik ve müreffeh bir ülke haline gelmesi için sarf ettiği çabalardan ötürü Başkan El Yaver'e desteğini bir kez daha ifade edecek'' denildi. 
     G-8 zirvesine, Türkiye, Afganistan, Cezayir, Bahreyn ve Yemen de davet edildi. 
     
</TEXT>
</DOC>
