<DOC>
<DOCNO> 247639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/ekonomi/eko02.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu vergiyle barışamadı 
</HEADLINE>
<TEXT>


Vergi barışıyla 1.2 katrilyon ödemesi gereken KİT'ler ve belediyelerin yaptığı ödeme miktarı 137 trilyonda kaldı 


Devlet ile vergi borçluları arasında barış sağlamak için uygulamaya konulan Vergi Barışı Kanunu'na en aykırı davranan kesim yine kamunun kendisi oldu. 
Vergi barışından yararlanmak için başvuruda bulunan KİT'ler, belediyeler ve il özel idareleri, bugüne kadar yatırmaları gereken her 100 lira verginin ancak 11 lirasını ödedi. 
Vergi barışı uygulamasından yararlanmak için 162 KİT, 9 bağlı müessese, ortaklık ve iştirak, 14 büyükşehir belediyesi, 59 bunlara bağlı kuruluş, bin 343 belediye, 162 belediyelere bağlı kuruluş, 8 il özel idaresi ve 29 da bu idarelere bağlı kuruluş başvurmuştu. 

Son taksit bu ay ödenecek 
Vergi barışıyla bu kuruluşların toplam vergi borçları, 1 katrilyon 391 trilyon 36 milyar liraya düşürüldü. Vergi Barışı uygulamasında nisanda sekizinci taksit ödendi. Bu ay ödenecek dokuzuncu taksitle ödeme dönemi sona erecek. 
Nisan sonu itibariyle KİT'ler, İktisadi Devlet Teşekkülleri ve mahalli idarelerden vergi barışı uygulaması çerçevesinde 137 trilyon 68 milyar lira vergi tahsilatı yapıldı. 
Oysa 1.3 katrilyon lira vergi borcu bulunan bu kuruluşların, nisan sonu itibarıyla vergi barışı kapsamında 1 katrilyon 236 trilyon 476.8 milyar lira vergi ödemesinde bulunması gerekiyordu. 

Davalık alacaklarda tahsilat daha yüksek gerçekleşti trilyon TL Vergi borçlusu Borcu Gereken ödeme Yapılan ödeme KİT'ler, belediyeler 1.391 1.236 137 Kesinleşmiş alacak 3.797 3.375 1.491 Kesinleşmemiş veya davalık 621 552 446 Kendiliğinden beyan 168 149 117 Matrah artırımı 1.857 1.650 1.523 


</TEXT>
</DOC>
