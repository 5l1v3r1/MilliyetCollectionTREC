<DOC>
<DOCNO> 223283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/ekonomi/eko12.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
HP'den Microsoft'a karşı Linux hamlesi 
</HEADLINE>
<TEXT>

      EKONOMİ SERVİSİ 
   
   Microsoft'un yazılım sektöründe tekelleşmesine tepki olarak doğan açık yazılım firması Linux, Microsoft'a karşı olan savaşını bir cephede kazandı. Dünyanın en büyük bilgisayar şirketlerinden HP, bilgisayarlarını bundan sonra Microsoft yerine Linux donanımlı yazılımlarla satacağını açıkladı. 
   HP'nin Çin, Hindistan ve diğer Asya ülkelerine olan satışlarında da bu geçerli olacak. HP'nin bu girişimini Microsoft tehlike olarak algıladı. IBM ise daha önce kendi ofislerindeki 10 bin bilgisayarında Linux programı kullanımına başlamıştı. Linux donanımlı bilgisayar satan markalardan biri de Dell. Verilere göre dünyadaki PC kullanıcılarının yüzde 94'ü Windows kullanıyor. Linux'un pazar payı ise şimdilik sadece yüzde 3. Son yıllarda pazar payını artırma girişimleri ile dikkat çeken firmanın bu alandaki çalışmalarını devam ettireceği tahmin ediliyor. 
   
   
</TEXT>
</DOC>
