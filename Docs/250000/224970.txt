<DOC>
<DOCNO> 224970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/dunya/dun06.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide üyeleri tünelden kaçmış 
</HEADLINE>
<TEXT>

   
   Pakistan ordusu, sınırdaki Veziristan bölgesinde kıstırdığı El Kaide üyelerinin, 1.6 kilometrelik bir tünelden kaçmış olabileceklerinin tespit edildiğini açıkladı. Ordudan ismi açıklanmayan bir yetkili, bölgedeki El Kaide üyelerinin kaldığı sanılan evlerin yıkılmasının ardından tünelin ortaya çıktığını söyleyerek, tünelin Veziristan'da Ahmedzai Vezir aşiretinin üyelerine ait iki evin altından Afganistan sınırına kadar uzandığını belirtti. Pakistan, geçen hafta, Güney Veziristan'da aralarında El Kaide'nin 2 numaralı ismi Eymen El Zevahiri'nin de bulunduğu sanılan 500 savaşçıyı kıstırdığını açıklamıştı. Ordunun açıklamasında, "Çember etkisini göstermeden bu tünelden kaçmış olmalarından endişe ediyoruz" denildi. 
   
   
</TEXT>
</DOC>
