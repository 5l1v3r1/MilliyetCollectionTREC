<DOC>
<DOCNO> 202104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/guncel/agun.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırı emrini Aktaş ve Ekinci'den aldık 
</HEADLINE>
<TEXT>

   İstanbul'daki 4 saldırıda kullanılan bombaları hazırlayan ekipteki Fevzi Yitiz, "Habib Aktaş ve Azad Ekinci vur emrini verdi. Ben eylemcileri buldum" dedi 
      Erdal Kılıç 
   
   Afganistan'daki El Kaide kampında eğitim gören Fevzi Yitiz 31 , dün saldırılarda kullanılan bombaların hazırlandığı İkitelli Metal-İş Sanayii Sitesi'ndeki "Gökkuşağı Pazarlama" adlı şirkete götürüldü. Tatbikatın ardından DGM'ye sevk edilen Yitiz tutuklandı. Van'daki ailesini görmek için İran'dan çıkan Yitiz, 10 Aralık'ta Hakk ri'de yakalandı. 10 kişilik bombacı ekibi, Yitiz adına kiralanan dükk nda yaklaşık 6 - 7 ay hazırlık yaptı. 
   
   'Bombaları gece yaptık' 
   Yitiz, ifadesinde şunları söyledi "1994'te gittiğim Afganistan'da, El Kaide kontrolündeki kampta savaş teknikleri, bomba yapımıyla ilgili eğitim aldım. Türklerin ağırlıklı olduğu kampta Ekinci ve Aktaş'ı sık sık görüyordum. Eylem emrini de Aktaş ve Ekinci verdi. Ben de intihar eylemcisi olabilecek bazı isimler temin ettim. Bomba malzemelerini İstanbul'un değişik yerlerinden topladık. Dikkat çekmemek için sabahın erken saatlerinde ya da gece geç saatlerde bomba ve düzenek çalışması yaptık." 
   
   'Ramazan'da olması kötü' 
   Sitedeki dükk nı bomba yapımı laboratuvarına dönüştürdüklerini anlatan Yitiz, sözlerini şöyle sürdürdü "Yaptığımız bomba miktarına bakınca, etkili bir eylem olacağını biliyordum. Bombaları deterjan paketlerinin içerisine yerleştirerek kamyonete yükledik. Saldırıdan önce Van'a, ardından kendi pasaportumla İran'a gittim. Eylemleri televizyondan takip ettim. Eylemlerin Ramazan ayına denk gelmesini onaylamıyorum." 
   
   Pansiyon işletiyordu    DHA 
   Van'da işlettiği pansiyonu kapattıktan sonra pazarlamacılık yapacağını söyleyen Fevzi Yitiz'in, altı ay önce Bingöllü eşini bırakarak İstanbul'a gittiği ortaya çıktı. Altı kardeşin beşincisi olan Yitiz, Van Atatürk Lisesi'nden mezun oldu. Yitiz, iki yıl önce Sıhke Caddesi'nde öğrencilerin kaldığı bir pansiyon işletmeye başladı. Ancak bir süre sonra borçları nedeniyle pansiyonculuğu bıraktı. Yakınları, Yitiz'in İstanbul'da perakendecilik yapan kardeşi Mahmut Yitiz'in yanında çalıştığını, eşinin de Bingöl'deki ailesinin yanına gittiğini söyledi. Van'da lokanta işleten Gıyasettin Yitiz de, kardeşinin oyuna getirildiğini savunarak, "Namazında, niyazındaydı. Hiçbir siyasi örgütle ilgisi yoktu" dedi. 
   
   'Dükk nı hep mesai bitince açıyorlardı'    GÜLAY FIRAT İstanbul 
   İkitelli Metal - İş Sanayii Sitesi'ndeki esnaf bombacılarla komşu çıkmanın şaşkınlığı içinde. Bombacıların bomba imal ettiği dükk nın, mesai bitiminde açıldığını, gün boyu kapalı olduğunu söyleyen bir esnaf, şunları anlattı "Yedi ay önce 35 - 40 yaşlarında biri sakallı üç erkek, deterjan işi yapmak için sitede dükk n açacaklarını söyleyip, elektrik başvurusu konusunda yardım istedi. Dükk nı iki ay önce açtılar. Deterjanları Anadolu'ya sattıklarını söylüyor, isteyenlere satmıyorlardı. Ramazan başında yemekhanemizdeki deterjan bitince, komşu diye dükk na daldım. İçerideki kişi bana 'Satış yapamam' dedi. Ben de 'Komşu değil miyiz Patronun gelince neyse parası veririm' dedim. 30 kiloluk bulaşık deterjanı aldım. Polis bidon için 'Birinci dereceden delil, deterjanı kullan ama bidonunu atma' dedi." 
   Deterjan dükk nı açılışı öncesinde dükk na metal yüklü kamyonların geldiğini gören işçi Cemil Tutu da, "İşle ilgisi olmadığı için garipsemiştim ama kim böyle bir şeyi tahmin edebilir ki " diye konuştu. 
   
   ARANDIĞINI BİLMİYORDU    İran'da kaldığı dönemde tüm gazete ve televizyonları takip ettiğini belirten Yitiz, "Adım hiçbir yerde geçmedi. Arandığımı bilmiyordum. Ailemi özlediğim için sınırı geçtim. Girer girmez kontrolde yakalandım" dedi. 
   
   
</TEXT>
</DOC>
