<DOC>
<DOCNO> 233106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun43.html </URL>
<DATE> 2004/04/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Mübarek Araplar ABD'den hiç olmadığı kadar nefret ediyor 
</HEADLINE>
<TEXT>

     Mısır Cumhurbaşkanı Hüsnü Mübarek, Ortadoğu'da Arapların, Irak'a saldırısı ve İsrail'in iki Hamas liderini suikastla öldürmesinden sonra ABD'den ''bugüne kadar hiç olmadığı kadar çok nefret ettiğini'' kaydetti. 
     Mübarek, Fransız Le Monde gazetesine verdiği demeçte, ABD'nin eylemlerinin Arap dünyasında umutsuzluk, düş kırıklığı ve adaletsizlik duygusu yarattığını belirtti. 
     ''Bölgede şimdiye kadar hiç olmadığı kadar Amerikalılara karşı nefret oluştuğunu'' ifade eden Mübarek, oluşan düşmanlık duygusundan kısmen ABD'nin, arka arkaya iki Hamas liderini suikastla öldüren İsrail'e desteğinin sorumlu olduğunu kaydetti. 
     Mübarek, başlangıçta bazı kişilerin ABD'nin kendilerine yardım ettiğini düşündüğünü ve ortada bir düşmanlık bulunmadığını ifade ederek, ''Irak'ta olanlardan sonra bugüne kadar görülmemiş bir nefret oluştu ve Amerikalılar da bunu biliyor'' dedi. 
     Umutsuzluk ve haksızlığa uğrama duygusunu sadece Ortadoğu bölgesiyle sınırlı kalmayacağını ifade eden Mübarek, ABD ve İsrail'in çıkarlarının sadece Ortadoğu bölgesinde değil, dünyanın her yerinde güvende olmayacağını kaydetti. 
     Mısır Cumhurbaşkanı Mübarek, ABD'yi geçen hafta ziyaretinin ardından dün geldiği Paris'te Fransa Cumhurbaşkanı Jacques Chirac ile görüşmüştü. 
     
</TEXT>
</DOC>
