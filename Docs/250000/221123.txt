<DOC>
<DOCNO> 221123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/siyaset/asiy.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'İn İtİrazı 
</HEADLINE>
<TEXT>

   Kamuda teftiş kurullarını kaldıran yasa tasarısına önüne gelmeden itiraz eden Sezer, yolsuzlukları birkaç kahraman müfettişin aydınlattığını söyledi 
      Ayhan Aydemir Ankara 

   
   Cumhurbaşkanı Ahmet Necdet Sezer, 125 yıl önce kurulan Maliye Teftiş Kurulu dahil, kamu kurumlarındaki bütün teftiş kurulu başkanlıklarının kaldırılmasını öngören "kamu reformu yasa tasarısı"na, önüne gelmeden itiraz etti. Sezer, "Müfettişlere h kim güvencesi verilmelidir. Eğer yolsuzlukların üzerine gidilecekse, bu kesinlikle sağlanmalıdır" dedi. 
   Ankara'da yaklaşık 50 bin kişinin katıldığı mitingle protesto edilen, ancak TBMM'de 49 maddesi AKP'lilerin oyları ile geçen 60 maddelik tasarı konusunda Sezer, yakın çevresine bazı değerlendirmeler yaptı. Sezer, özellikle tasarının kamu kurumlarındaki teftiş kurullarının kaldırılarak yerine "İç Denetim Koordinasyon Kurulu"nun oluşturulmasını düzenleyen bölümü üzerinde durdu. 
   Alınan bilgiye göre, "Müfettişlere h kim teminatı verilmesi gerekir" diyen Sezer, güvenceden yoksun müfettişlerin rapor hazırlamakta güçlük çektiğine işaret etti. Sezer, yolsuzluklarla ciddi mücadele etmek isteyen hükümetlerin bu konuda mutlaka adım atması gerektiğini belirterek, "Birkaç kahraman müfettişle ancak bu tür yolsuzluk olayları aydınlatılabiliyor" diye konuştu. 
   Yürürlükteki sistemin de bağımsız soruşturma yapılmasını engellediğini vurgulayan Cumhurbaşkanı, "Tamamen bakana bağlı olan bir müfettiş, bakanın siyasi görüşü doğrultusunda rapor hazırlayabilir. Bunun önüne geçilmesi, ancak müfettişe h kim güvencesi sağlanması ile mümkün olabilir" dedi. 
   Sezer'in, Devlet Denetim Elemanları Derneği Genel Başkanı Atılay Ergüven ve yönetim kurulu üyelerini de kabul ederek, bu konudaki şik yetleri dinlediği de öğrenildi. 
   
   Müfettişler tarihe karışacak    CHP ve çok sayıda sivil toplum örgütünün protesto ettiği kamu reformu tasarısı yasalaşırsa teftiş kurulları kaldırılacak. 
   Müfettişler, başka bir göreve atanmak üzere oluşturulacak havuzda toplanacak. Daha önce kabul edilen Kamu Mali Yönetim ve Kontrol Kanunu uyarınca hükümet tarafından belirlenen 7 üyeden oluşacak "İç Denetim Koordinasyon Kurulu" kamu kurumlarında iç denetimin koordinasyonunu üstlenecek, denetçilerin eğitimini üstlenecek. 
   Mevcut düzenlemede doğrudan bakana bağlı müfettişler üçlü kararnameyle atanırken, yeni düzenlemeyle kamu kurumlarının yöneticileri kendilerini denetleyecek iç denetçileri atayabilecekler. 
   Kamu idarelerinin harcama sonrası denetimini "dış denetim" adı altında Sayıştay yapacak. 
   
   
   
</TEXT>
</DOC>
