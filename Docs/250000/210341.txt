<DOC>
<DOCNO> 210341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun07.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson'un otomobili açık artırmada... 
</HEADLINE>
<TEXT>

     Amerikalı pop yıldızı Michael Jackson'un ''What More Can I Give'' şarkısının klibinde kullandığı klasik Bentley marka otomobili açık artırmayla satılacak. 
     Açık arttırmayı düzenleyen Barrett-Jackson firmasının başkanı Craig Jackson, otomobilin satışıyla ilgili anlaşmanın, Jackson hakkında çocuklara taciz iddiasıyla dava açılmasından çok önce, geçen yıl Ekim ayında imzalandığını söyledi. 
     Michael Jackson'un metalik mavi renkli arabasına 150 bin dolar istediği, ancak hafta sonu yapılacak açık artırmada bu fiyatın çok üstüne çıkılabileceği ve aracın 500 bin dolara satılmasının beklendiği kaydedildi. 
     Antika ve klasik arabaların satılacağı 4 günlük müzayede için Scottsdale kasabasına 400 bin kişinin akın etmesi bekleniyor. 
     Müzayedede araçların 100 bin doların üstünde alıcı bulduğu belirtiliyor. 
     
</TEXT>
</DOC>
