<DOC>
<DOCNO> 219885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/ekonomi/aeko.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bornoz pazarını bile Çin'e kaptırdık 
</HEADLINE>
<TEXT>

   Türkiye'nin en iddialı ürünlerinden bornozda ABD'deki pazar payının yüzde 33'ten yüzde 18'e indiğini, Çin'in payının ise yüzde 3'ten 25'e çıktığını belirten TOBB Başkanı, 'Rekabet stratejisi oluşturmalıyız' dedi 
      EYLEM TÜRK 
   
   Türkiye Odalar ve Borsalar Birliği TOBB Yönetim Kurulu Başkanı Rifat Hisarcıklıoğlu, Türkiye'nin en iddialı ürünlerinden biri olan bornozda ABD'deki pazarını Çin'e kaptırdığını belirterek, "2002 sonunda bornoz kotası kalkmadan önceki dönemde Türkiye'nin ABD bornoz pazarındaki payı yüzde 33'tü. Bu rakam 2003'te yüzde 18'e indi. Buna karşılık Çin'in yüzde 3.5 olan pazar payı 2003 sonunda yüzde 25'e çıktı" dedi. 
   
   'Yatırım haritası çıkarılmalı' 
   Türkiye'de strateji eksikliği olduğunu kaydeden Hisarcıklıoğlu, kimsenin Türkiye'nin sanayi envanterini, kurulu sanayi gücünü, sektörel ağırlığını bilmediğini belirtti. Yatırım haritası çıkarılması gerektiğini ve bu çalışmanın TOBB tarafından yapıldığını aktaran Hisarcıklıoğlu "Bunlar yapılmadan, 'geliri 1.500 doların altındaki illerde yatırım yapılsın da nasıl yapılırsa yapılsın' kolaycılığı var. Strateji oluşturmak lazım" dedi. 
   Hangi sektörlerde rekabet edilebileceği konusunda bilgi sahibi olmadan konuşulduğunu anlatan Hisarcıklıoğlu, "Türkiye bu durumda Çin'le uluslararası pazarlarda nasıl rekabet edecek " diye sordu. 
   
   'En tepedekiler, herkesten fazla şik yetçi oluyor'    Ekonomi muhabirleriyle İstanbul'da yaptığı toplantıda konuşan Hisarcıklıoğlu, Türkiye'nin zaman kaybedilmeden çözülmesi gereken sorunlarının bulunduğunu belirterek şöyle devam etti "Evinizin kapısını sağlama almadığınız sürece nasıl mücadele edeceksiniz Oturup anlattığınız zaman işin en tepesindeki kişi en çok şikayetçi oluyor. Sanırım bu 57. Hükümet döneminden kalma, bürokrasiden gelen bir alışkanlık. Sen derdini anlatıyorsun, o daha çok şikayet edince, Bu suçlu değil diye düşünüyor insan. Bakanlar Kurulu'nda oturan sensin, programı koyan sensin ama benden de fazla bağıran da sensin..." 
   Dünyada Türkiye'deki kadar denetim olan, ama yolsuzluk da olan bir ülkenin olmadığını belirten Hisarcıklıoğlu, "Bu sistemi devam ettiremeyiz, devam ettirirsek borç almaya, borç aldıkça da emir almaya devam ederiz. Bu da onurumuza yakışmaz" dedi 
   
   'Kız isteyen bize gelir' 
   Hisarcıklıoğlu, "Kaç oda başkanının yerel seçimlerde aday olduğu" ile ilgili bir soruyu da, "Oda başkanları kendi bölgelerinde sorunlar ve çözümlerine ilişkin fikir sahibi olan kanaat önderleridir. Kız isteyenden, gayrimenkul alana, iş kurmayı planlayana kadar herkesin oda başkanlarının fikirlerine başvurur. Bu nedenle siyaset kurumunun ilgisi de doğal" diyerek yanıtladı. 
   
   Şiddetli rekabet kaçınılmaz    TOBB tarafından Prof. Dr. Üstün Güven'e hazırlatılan Çin Raporu'nda, 2005 sonrasında Türkiye'yi bekleyen risklere dikkat çekildi. Raporda, özellikle tekstil ve konfeksiyon ürünlerinde Çin ile şiddetli bir rekabete girilmesinin kaçınılmaz görüldüğü belirtildi. Raporda, 2003'ün 11 aylık döneminde Çin'den ithalatın 2002'nin aynı dönemine göre yüzde 82 artışla 2.2 milyar dolar düzeyine yükseldiği ifade edildi. Türkiye'nin Çin'e ihracatında yüzde 82 artış kaydedildiği, ancak 11 aylık ihracatın yine de 500 milyon doların altında gerçekleştiğine dikkat çekildi. Raporda şöyle denildi "Çin'e karşı önlem almaya elverişli mevzuatla buna ilişkin enstrümanlar bugünkü sistemimiz içinde esasen yeterli sayılacak ölçüde mevcut. Aslolan bunların süratle ve kararlılıkla uygulamaya aktarılmasıdır. ABD ve AB ile temaslarda başta Çin olmak üzere Uzakdoğu'dan gelebilecek ticari tehdide karşı ortak önlem alınması imk nlarının araştırılması ihmal edilmemelidir." 
   
   Çin'den yapılan ithalat 2.2 milyar dolara çıktı bin dolar Yıllar İhracat İthalat 1999 36.649 894.813 2000 96.010 1.344.731 2001 199.373 925.620 2002 268.229 1.368.317 2002 11 244.645 1.217.803 2003 11 446.601 2.225.118 
   
</TEXT>
</DOC>
