<DOC>
<DOCNO> 209101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sonspo06.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
42 sporcuyla Atina Olimpiyatları'ndayız 
</HEADLINE>
<TEXT>

     Yunanistan'ın başkenti Atina'da Ağustos ayından yapılacak 2004 Yaz Olimpiyat Oyunları'na kısa bir süre kala, Türkiye'de olimpiyat barajını şu ana kadar 8 federasyondan 42 sporcu aşarken, atletizm ve halter, 10'ar sporcuyla başı çeken federasyonlar oldu. 
     Tarihinde ilk kez oyunlara sporcu gönderme başarısını gösteren atletizmde, Süreyya Ayhan, Elvan Abeylegesse, Ebru Kavaklıoğlu, Eşref Apak, Candeğer Kılınçer Oğuz, Lale Öztürk, Berk Tuna, Filiz Kadoğan, Ercüment Olgundeniz ve Serap Aktaş, Atina'da yarışma hakkını elde ederken, muhtemel 10 sporcu daha olimpiyat kotasını aşma şansına sahip bulunuyor. 
     Halterde ise 6 erkek, 4 bayan sporcu kotayı aşma başarısını gösterirken, atıcılıkta Oğuzhan Tüzün, judoda Neşe Şensoy ve Hüseyin Özkan, okçulukta Natalia Nasaridze, yelkende Ali Kemal Tüfekçi, Ali Enver Adakan ve Ertuğrul İçingir, yüzmede Derya Erke, Nazlı Uzman, Gülşah Gönenç, İlkay Dikmen, Aytekin Mindan, Cem Paşaoğlu, Emre Çelik, Kaan Tayla ve Orel Oral ile güreşte ise 3 grekoromen ve 3 serbest olmak üzere 6 sporcu kotayı aşarak oyunlarda Türkiye'yi temsil etme başarısını gösterdiler. 
     
     BÜTÇE BÜYÜK AMA 
     Federasyonların 2004 yılı bütçesinde 2.5 trilyon liralık aslan payını alan voleybol ve basketbol, Atina'da olmayacak. 
     1 trilyon 75O milyarlık bütçesiyle boks ve 1 trilyon 600 milyar liralık bükçesiyle tekvandoda, sporcuların kalan turnuvalarda barajı aşma şansı hala var. 
     Judoda 8, atıcılık, boks ve yüzmede 4'er, binicilik, masa tenisi ve yelkende 2'şer, güreşte 3, halter, tekvando ve okçuluk'da ise 1'er olimpiyat baraj turnuvası daha yapılacak. 
     Atletizm'de de 9 Ağustos tarihine kadar yapılacak tüm müsabakalarda, sporcular olimpiyatlara katılma hakkı alabilecekler. 
     Teniste ise puan toplamı esası olması nedeniyle, kotayı geçen sporcular Haziran ayı içinde belirlenecek. 
     
</TEXT>
</DOC>
