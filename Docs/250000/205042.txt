<DOC>
<DOCNO> 205042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/spor/spo03.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 model Aslan 
</HEADLINE>
<TEXT>

   Fatih Terim bundan sonra yola devam edeceği oyuncularla ikinci yarının hazırlıklarına başladı. Tecrübeli hoca genç kadrosuna önümüzdeki günlerde birkaç ilave yapacak 
      ERHAN TELLİ 

   
   Tatil sona erdi 
   GALATASARAY yeni çehresi ile Florya'da çalışmalara başladı. Sarı - Kırmızılı takımın Teknik Direktörü Fatih Terim'in futbolcularına verdiği bir haftalık tatil dün sona erdi. Dün sabah yapılan çalışmaya katılan ve özellikle genç oyuncuların bir araya geldiği kadro Terim'in yeni gözdelerinden oluşuyor. Terim'in ligin ikinci yarısında bu oyunculara sürekli şans vereceği ve elde kalan tecrübelilerle kaynaştıracağı belirtildi. 
   
   De Boer belirsiz 
   TECRÜBELİ hocanın artık elinde bulunan kadroyu kesinlikle değiştirmeyi düşünmediği ve ne olursa olsun yoluna bu oyuncularla devam edeceği bildirildi. Ayrıca alt yapıdan gelen Cafer Can, Mülayim, Arda, Sedat, İlker, Volkan Glatt'la birlikte Karşıyaka'dan alınan Emrah ile yeni bir yapılanma içine girecek olan Terim, bu kadroya bir kaç genç oyuncu daha transfer edecek. De Boer'in durumu da dönüşünde masaya yatırılacak. 
   
   Mukavelesi feshedilenler 
   Abdullah 
   
   Kiralık gidenler 
   Lukunku 
   
   Gözden düşenler 
   Bülent, Baliç, Arif, Hakan Ünsal, Murat Erdoğan 
   
   3 Ocak'da kadroya dahil olacaklar 
   Mondragon, Hakan Şükür, Sabri, Ayhan, Hasan Şaş, Ergün, Batista 
   
   Yeni gözdeler 
   Ümit Karan, Ömer, Suat Usta, Volkan, Orhan Ak, Berkant, Cihan, Petre, Bratu, Tamas, Mülayim, Cafer, Daniel Macar futbolcu , PAF'ın kalecisi Emrah 
   
   Hakan'a erteleme    DEVRE arasında burnundan ameliyat olması beklenen Hakan Şükür'e yapılacak operasyon ertelendi. Kulüp doktoru Bülent Bayraktar, burnunda kırık bulunan ve nefes almakta güçlük çeken yıldız oyuncunun şimdilik operasyona alınmayacağını açıkladı, "Hakan sezon bitene kadar böyle oynayacak"ifadesini kullandı. 
   SARI - Kırmızılı takımın dünkü çalışmasında futbolcuların göğüslerine takılan manyetik bir bant aracılığıyla nabızları kontrol edildi ve performans düzeyleri ölçüldü. Ayağında dikiş olan Bratu da takımdan ayrı olarak hafif düz koşu yaptı. Terim özellikle genç oyuncularla yakından ilgilendi. 
   
   'Tek sorumlu yönetim değil'    'Başkana maledilmez' 
   GALATASARAY Kürek Şubesi'nin yeni yıl kutlamalarına katılan Başkan Özhan Canaydın ilginç açıklamalar yaptı. Canaydın, "Sportif başarısızlık tek başına başkana maledilemez. Bunun sorumluları vardır. Yönetim de sadece bunlardan biridir. Yeni yılda yepyeni bir Galatasaray ortaya çıkaracağız" ifadelerini kullandı. 
   
   'Transfer olmaz' 
   ÖZHAN Canaydın, "Sanıyorum hocamız son iki maçta görev verdiği genç oyuncularına ikinci yarıda daha fazla forma verecek. Ara transferde önemli bir transfer yaşanacağına inanmıyorum. Çünkü ara transferde gelenlerin başarılı olduğu söylenemez" dedi. Canaydın, Lucescu ile de arasında bir sorun bulunmadığını belirtti. 
   
   Stres attılar    SARI - Kırmızılı futbolcular sabah yapılan antrenman sonrası İstanbul'da yeniden gösterime giren Anadolu Ateşi'ni izlemeye gittiler. Lütfi Kırdar'da keyifli saatler yaşayan Galatasaraylı oyuncular moral depoladılar. 
   
   
</TEXT>
</DOC>
