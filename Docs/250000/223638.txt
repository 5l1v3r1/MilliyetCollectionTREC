<DOC>
<DOCNO> 223638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yasam/yas04.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars'tan UFO mu geçti 
</HEADLINE>
<TEXT>

   NASA tarafından Kızıl Gezegen'i incelemesi için gönderilen robot Spirit, hareketli bir cisim tespit etti. Uzmanlar, cismin UFO ya da bir meteor olabilecegini ifade etti 
      DIŞ HABERLER SERVİSİ 
   
   Mars'ta incelemelerini sürdürerek çektiği fotoğrafları Amerikan Uzay ve Havacılık Dairesi "NASA"ya gönderen robot gezgin Spirit'in Kızıl Gezegen'in gökyüzünde hareketli bir cisimi tespit ettiği açıklandı. Uzmanlar, bu hareketli cismin UFO ya da bir meteor, ya da 30 yıl önce fırlatılan, ancak görevi sona eren Viking Orbiter - 2 adlı uzay gözlem aracının artığı olabileceğini düşünüyor. 
   
   İpuçları araştırılıyor 
   Texas'ın A M Üniversitesi'nden Dr. Mark Lemmon, bunun ne olduğunu hiçbir zaman bilemeyebileceklerini belirterek, "Ama ipuçlarını araştırıyoruz" dedi. 
   Dr. Lemmon, şu anda Kızıl Gezegen'in etrafında 9 uydunun dönmekte olduğunu, bunlardan 3'ünün aktif durumda bulunduğunu söyledi, ancak bunların nerede olduklarının kesin olarak bilindiğini, bu nedenle de Spirit'in tespit ettiği ışık şeridi halindeki gökcisminin bu uydular olamayacağını savundu. 
   
   
</TEXT>
</DOC>
