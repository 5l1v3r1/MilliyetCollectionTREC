<DOC>
<DOCNO> 211024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun15.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan Saddam'a 60 dolar aylık 
</HEADLINE>
<TEXT>

     Irak'ın devrik lideri Saddam Hüseyin'e isterse ihtiyaçlarını karşılamak üzere aylık 60 dolar verilebileceği belirtildi. 
     Bağdat'ta yayımlanan bir gazeteye demeç veren Amerikalı askeri bir yetkili, Saddam Hüseyin'e günlük ihtiyaçlarının karşılanması için aylık 60 dolar verilebileceğini söyledi. 
     Yetkili, Saddam Hüseyin'in hapiste tutulduğu süre içinde sigara gibi özel ihtiyaçlarını karşılamak için bu parayı talep edebileceğini belirtti. 
     Saddam Hüseyin'in nerede tutulduğu açıklanmazken, Kızılhaç yetkilileri, eski Irak liderinin tutulduğu yeri incelediklerini bildirdiler. 
     Kızılhaç sözcüsü Flurya Vicfool, Saddam Hüseyin ile görüştüğünü ve kaldığı yeri incelediklerini, ancak eski liderin para almak için müracaatta bulunup bulunmadığını bilmediğini söyledi. 
     
</TEXT>
</DOC>
