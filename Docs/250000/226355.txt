<DOC>
<DOCNO> 226355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy19.html </URL>
<DATE> 2004/03/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Şanlıurfa'daki kavgada 1 kişi ağır yaralandı... 
</HEADLINE>
<TEXT>

     Şanlıurfa'nın Hilvan İlçesi'nde, 3 kardeş arasında ''Muhtarlık Seçimi'' nedeniyle çıktığı bildirilen kavgada, 1 kişi ağır yaralandı. 
     Alınan bilgiye göre, Hilvan'a bağlı Doğrular Köyü Muhtar adayı Mehmet Emin Acemoğlu 47 , kardeşleri İsmail ve Ahmet Acemoğlu ile ''Muhtarlık Seçimi'' nedeniyle tartıştı. Tartışmanın büyümesi üzerine kardeşleri tarafından silahla vurulan Mehmet Emin Acemoğlu, Hilvan Devlet Hastanesi'ndeki ilk müdahalenin ardından Şanlıurfa'ya sevk edildi. 
     İsmail ve Ahmet Acemoğlu gözaltına alındı. Soruşturma sürüyor. 
     
     MUHTAR ADAYI, SEÇMENLERLE KAVGA ETTİ 
     Şanlıurfa'da, Dedeosman Mahallesi Muhtar adayı Nafiz Deli kardeşi ve kardeşi Ali Deli, oy kullanmak için Yakup Kalfa İlköğretim Okulu'na gitti. 
     Bu sırada Murat Kasap ve İbrahim Halil Çelikcan ile karşılaşan muhtar adayı Deli, seçmenlerinden kendisine oy vermelerini istedi. 
     Olumsuz yanıt alan Deli ile seçmenler arasında kavga çıktı. Çeşitli yerlerinden yaralanan 4 kişi, polis ekiplerince Şanlıurfa Devlet Hastanesi'nde tedavi ettirildikten sonra sorgulanmak üzere polis merkezine götürüldü. 
     
     OY VERME TARTIŞMASI 
     Bu arada Şanlıurfa'da partililer arasında çıkan kavgada 4 kişi yaralandı. 
     Alınan bilgiye göre, Sırrın Semti'ndeki Sırrın İlköğretim okulunda, okuma-yazma bilmeyen seçmenlere yardım eden AK Parti ve SHP'liler arasında kavga çıktı. 
     Olayda, Mehmet ve Halil Polat ile isimleri henüz belirlenemeyen 2 kişi daha yaralandı. 
     Şanlıurfa'daki çeşitli hastanelerde tedavi edilen 4 kişi sorgulanmak üzere polis merkezine götürüldü. 
     Güvenlik güçleri, kavgadan sonra Sırrın İlköğretim Okulu çevresinde güvenlik önlemi aldı. 
     
</TEXT>
</DOC>
