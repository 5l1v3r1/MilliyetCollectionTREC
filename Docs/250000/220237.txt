<DOC>
<DOCNO> 220237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun05.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de kardan mahsur kalanlara havadan gıda yardımı... 
</HEADLINE>
<TEXT>

     Güney Kore'de etkili olan şiddetli kar yağışı nedeniyle yollarda mahsur kalan binlerce araç sürücüsüne, helikopterlerle gıda ve yakıt desteği sağlandı. 
     Güney Kore Karayolu Kurumu, öğle saatlerine kadar 4 bin kişinin bulunduğu yaklaşık 2 bin aracın, başkent Seul'u güneydeki kentlere bağlayan 2 anayolda mahsur kaldıklarını açıkladı. 
     Yolların açılması için kar temizleme işlemi başlarken, hükümet, bir kısmı karla kaplı yolda 24 saatten fazla mücadele veren sürücülerin temel ihtiyaçlarını karşılamak üzere 34 helikopteri seferber etti. 
     Ulusal Hastalıkları Önleme Merkezi'nden bir yetkili, bu sürücülere ekmek, su, battaniye hatta benzin dağıttıklarını söyledi. Kar nedeniyle 132.8 milyon dolarlık bir zarar olduğu tahmin ediliyor. 
     Perşembe günü başlayan kar yağışının, ülkenin orta kesimlerinde son 100 yılın Mart ayındaki en şiddetli kar olduğu belirtiliyor. 
     
</TEXT>
</DOC>
