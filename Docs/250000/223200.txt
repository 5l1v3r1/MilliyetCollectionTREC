<DOC>
<DOCNO> 223200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur03.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar tekstil atölyesinden para kasasını çaldı 
</HEADLINE>
<TEXT>

     Bornova'da hırsızlar, girdikleri tekstil atölyesinde içinde para bulunan kasayı çalarak kaçtılar. 
     Altındağ semtinde ''MTK'', Mantocular Tekstilciler Sitesi'nde devriye görevi yapan site bekçileri, plakası alınamayan beyaz renkli otomobilin hızla uzaklaşmasından şüphelenerek durumu polise ihbar ettiler. 
     İhbar üzerine olay yerine gelen güvenlik güçleri, 746. sokakta bulunan Himmet Kara'ya ait ''Birlik Tekstil'' atölyesinin kapısını açık buldular. Hırsız veya hırsızların atölyenin kilitlerini keserek içeriye girdikleri belirlendi. Atölyede bulunan orta boy para kasasının çalındığı ortaya çıktı. 
     Yapılan araştırmada kasada 9 milyar lira nakit para ile müşterilere ait 100 milyarlık senet bulunduğu belirlendi. Kaçan hırsız veya hırsızların yakalanmasına çalışılıyor. 
     
</TEXT>
</DOC>
