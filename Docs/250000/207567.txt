<DOC>
<DOCNO> 207567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sonspo20.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat Real Madrid'e karşı şüpheli 
</HEADLINE>
<TEXT>

     İspanya Birinci Futbol Ligi'nde La Lega ilk yarının son maçında evinde lider Real Madrid'i konuk edecek olan Real Sociedad'ta, milli futbolcu Nihat Kahveci'nin, sakatlığından dolayı oynamasının kuşkulu olduğu bildirildi. 
     Real Sociedad Kulübü'nden yapılan açıklamada, Nihat'ın sol bacağında aşırı yüklenmeden kaynaklanan bir sakatlığının bulunduğu ve antrenmanlarda takımdan ayrı olarak çalıştırıldığı kaydedildi. 
     Teknik direktör Denoueix'in Nihat'ı kadroya dahil etmesine karşın ilk 11'de forma şansı vermesinin zor olduğu ifade edildi. Takımda, sakatlığı sona eren Sırp forvet Kovaçeviç ise oynayabilecek. 
     Öte yandan Real Madrid'de de yıldız İngiliz futbolcu David Beckham'ın sakatlığının sürmesinden dolayı San Sebastian'a götürülmeyeceği açıklandı. İlk yarının son haftasında Real Madrid 42 puanla lider durumda bulunurken, Real Sociedad 18 puanla 17. sırada yer alıyor. San Sebastian Anoeta Stadı'nda yarın akşam yapılacak maç öncesinde Real Sociedad'ın basına kapalı antrenman yapacağı duyuruldu. 
     
</TEXT>
</DOC>
