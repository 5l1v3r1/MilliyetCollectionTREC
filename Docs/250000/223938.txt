<DOC>
<DOCNO> 223938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/spor/spo03.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal ve varsayım yok 
</HEADLINE>
<TEXT>

   Galatasaray'da başkanlığa yeniden aday olan Özhan Canaydın, bugünkü seçim öncesinde hedeflerini anlattı. Canaydın, "Göreve devam etmek istiyorum, çünkü hizmetlerimi tamamlamadım" diye konuştu 
      HALİL ÖZER 

   
   Mayıs müjdesi verdi 
   İKİ yıldır Galatasaray'da başkanlık görevini sürdüren Özhan Canaydın, bugün yapılacak olan kongrede birkez daha seçilmek için ter dökecek. Canaydın görev süresi içinde yaptığı icraatlar ve yeni dönemdeki projelerini Milliyet'e anlattı. Kongre üyelerine mesaj gönderen Canaydın, "Yeni yönetim kurulumuzda hayal ve varsayım yok. Seçilirsem, Mayıs'ta bekleyen ödemeleri çözeceğiz. Galatasaray'ın geleceğini kurtarmak için yeni projeler üreteceğiz" dedi. 
   
   'Borçlarımızı ödedik' 
   GÖREVE zor bir dönemde geldiklerini açıklayan Canaydın, 24 ayda ödenmesi gereken tüm borçları temizlediklerini dile getirdi. Galatasaray Başkanı, "5 trilyon lira vergi borcu ödedik. SSK borcumuz yok. Bunları yapmasam UEFA kriterlerine uymayacaktık. Taffarel'in borcunu bile biz ödedik. Serkan'ın taksitleri halen sürüyor. Bazı kulüplerin icraya gelmesini önledik. Ancak kayıt dışı borçların hiçbirine el sürmedim" yorumunu yaptı. 
   
   'Stabil hale geldi' 
   ÖZHAN Canaydın, mali durumu stabil hale getirdiklerini de açıkladı. Başkan şunları söyledi "Florya'yı satın alınabilir hale getirdik. Ada'nın 49 sene kullanım hakkını aldık. Mali konudaki aksaklıkları düzelttik. Ben tutucu ve hesap adamıyım. Kulübe 70 milyon dolar yeni kaynak getirdim. Bu paranın 30 milyon dolarını transferde harcayabilir, sonra kenara çekilip çubuğumu tüttürürdüm. O zaman da borçlar alıp başını giderdi." 
   
   GS Europa projesi 
   KULÜBÜN geliriyle, borçlarını aşağıya çekmesinin mümkün olmadığını açıklayan Canaydın, Avrupa'ya açılmaya hazırlanıyor. Canaydın, "28 milyon dolar gelirimiz var. Futbol için harcanan para 28 ile 30 milyon dolar. İlk hedefimiz kaynak yaratmak. Avrupa'da GS Europa isimli bir şirket kuruyoruz. Orada toplam 800 bine yakın taraftarımız var. Katılımcı olup, yıllık 120 - 200 Euro arasında değişen fiyatlarla bu organizasyona girecekler" diye konuştu. 
   
   100. yıl beklentisi 
   GALATASARAY Başkanı, 100. yıl nedeniyle büyük çapta kutlamalar yapacaklarını dile getirdi. Özhan Canaydın sözlerini şöyle noktaladı "Sportif başarı çok önemli ama sadece buna endeksli değiliz. Böyle düşünürsek kutlamayı küçültürüz. Devlet Ali Sami Yen'i iş merkezi ve açık alan yapmak istiyor. Tapuyu alırsak ki alacağız, o zaman Seyrantepe'te yapılacak olan yeni stada geçer, tapulu olan diğer arsamızdan da büyük gelir kazanırız." 
   
   Galatasaray yeni başkanını seçiyor    Genel Kurul bugün 
   GALATASARAY Kulübü'nün olağan seçimli genel kurul toplantısı bugün saat 10.00'da Galatasaray Lisesi Tevfik Fikrek Kongre Salonu'nda yapılacak. Başkan adayları Özhan Canaydın, Mehmet Cansun ve Yılmaz Toköz, Sarı - Kırmızılı kulübün 2 yıl süreyle başkanlığı için yarışacak. Aidatlarını yatıran 3 bin 736 genel kurul üyesi toplam 10 sandıkta oy kullanacak. 
   
   Renkler seçilmişti 
   SAAT 11.00'de başlayıp, 16.00'da sona ermesi planlanan oy verme işleminin ardından sandıklar açılacak ve sayım işlemlerine başlanacak. Bugünkü genel kurulda, başkan adaylarından Özhan Canaydın "kırmızı", Mehmet Cansun "yeşil", Yılmaz Toköz de "gri" renkli oy pusulaları ile yarışacak. Kongre üç başkan adayının projelerini anlatmasıyla start alacak. 
   
   CANAYDIN'IN LİSTESİ 
   Asil üyeler 
   Turgay Kıran 
   Ergun Gürsoy 
   Refik Arkan 
   Derya Taşdelenler 
   Niyazi Yelkencioğlu 
   Şükrü Ergün 
   Mehmet Helvacı 
   Ahmet Özdoğan 
   Emel Çubukoğlu 
   Cengiz Özyalçın 
   Yedek üyeler 
   Ahmet Raif Ünüvar 
   Yalçın Orhon 
   Fatih Gökşen 
   Adnan Öztürk 
   Ali Gürsoy 
   
   CANSUN'UN LİSTESİ 
   Asil üyeler 
   Alp Yalman 
   Yiğit Şardan 
   Eşref Hamamcıoğlu 
   Sedat Doğan 
   Eren Talu 
   Abdurrahim Albayrak 
   Jerfi Fıratlı 
   Tuncer Hunca 
   Mümtaz Tahincioğlu 
   Özcan Çetinsoy 
   Yedek üyeler 
   Serol Acarkan 
   Haluk Hamurculu 
   İbrahim Tekin 
   Alper Üner 
   Can Ataç 
   
   TOKÖZ'ÜN LİSTESİ 
   Asil üyeler 
   Muammer Ekonom 
   Çetin Kumbasar 
   Esen Bolak 
   Remzi Tan 
   Süleyman Bodur 
   Hayri Dökmecibaşı 
   Ahmet Özal 
   Yılmaz Büyükuncu 
   Cüneyt Tanman 
   Vedat İrdelp 
   Yedek üyeler 
   Reha Ünsal 
   Mehmet Bilen 
   Engin Çelik 
   Faruk Gürbüzer 
   Mehmet Dedeoğlu 
   
   'Kıskanacaklar'    ADAYLARDAN Mehmet Cansun, kulübün resmi internet sitesine gönderdiği yazıda Özhan Canaydın'ı eleştirdi. Kulübün manevi değerler açısından erozyona uğradığını belirten Cansun, "Yönetim anlayışı, banka kredisini alabilmeyi başarı saymaktan çok, alınan krediyi sportif başarıya çevirerek bir an önce geri ödeyebilmek olmalıdır. 100. yılda Galatasaray'ı Türkiye'nin en konuşulan, en kıskanılan kulübü haline getireceğimizden kuşkunuz olmasın" ifadelerini kullandı. 
   
   İNCİLER    Mehmet Cansun'un borç olayı önce bana geldi. Serdar Bilgili'nin Bursa'da iplik fabrikası var. Kendimden de şüphelendim. Şirketimi aradım ve bizim borcumuz var mı diye sordum. Ama benimle ve kulübümle bir ilgisi yokmuş.Fatih Terim'in kovulması diye bir şey yok. Bu tamamen kendi isteğidir. Kulübün menfaatleri için yolları ayırdık. En önemlisi kırgın ayrılmadık. Maddi sorunumuz hiç olmadı. Eğer alacağı varsa en son onunkini öderiz.Lucesculu dönemde futbola 23 milyon dolar harcanmış. Biz ilk yılımızda 29, ikinci yılımızda 26 milyon harcadık. 9 oyuncu için 17 milyon dolar bonservis ücreti ödedik. Eski yönetim sadece Jardel için 17 milyon dolar ödedi, 3 milyon dolara sattı.Sahip Som'un kredi süreci artık sona erdi. Bazı girişimlerimiz ve çalışmalarımız var. Bu olaydan sonra 23 tane kredi teklifi aldık. Galatasaray'a en uygun olanını bulmak istiyoruz.Bülent, Arif ve Hakan Ünsal konusunda bir şey söylemek istemiyorum. Fenerbahçe'de Aykut ve Oğuz, Beşiktaş'ta da Metin, Ali, Feyyaz uzaklaştırılmıştı. Yeni hoca isterse takıma dönerler.Bazı üyelerimiz, Faruk Süren ve Mehmet Cansun'u açıklamaları nedeniyle Disiplin Kurulu'na vermek istedi. Ben araya girdim, engelledim. Camiayı üzücü durumda bırakmamalarını istedim.En üzüldüğüm olay 6 - 0'lık Fenerbahçe yenilgisiydi. O gün rakibi alkışlamam Galatasaraylılığım'dan gelen bir olaydı. Bugün olsa yine yaparım. Eskiden Kalamış'ta iki kulüp arasında duvar yoktu, sporcular değiştirilirdi.UEFA, terör olayları yüzünden maçları yurt dışına almıştı. O sırada da İsviçre'ye Dünya Fair - Play ödülünü almaya gitmem gerekiyordu. Sayın Başbakan Erdoğan ile görüştüm ve protesto edip gitmedim. Beşiktaş için ödülümü almadım. 
   
   Terim'in veda günü    Cim-Bom'da Teknik Direktör Fatih Terim dönemi bugün sona erecek. Tecrübeli teknik adam, Çaykur Rizespor maçının ardından Sarı-Kırmızılı kulüple iplerini koparacak 
   Son kez kulübede 
   GALATASARAY'DA II. Fatih Terim dönemi bugünkü Çaykur Rizespor maçının ardından noktalanacak. Adanaspor maçı öncesinde görevinden ayrılan, ancak Canaydın'ın ricası üzerine seçim gününe kadar takımı yalnız bırakmama kararı alan tecrübeli teknik adam, takımının başında bugün son kez sahaya çıkacak. Fatih Terim, soyunma odasında futbolcularına da veda edecek. 
   
   Altın sayfa açtı 
   GÖREV yaptığı 4 yıllık ilk dönemde Galatasaray'a altın çağını yaşatan Fatih Terim, Türkiye'deki bütün rekorları alt üst etmişti. Terim, bu süre içinde 4 şampiyonluk, 2 Türkiye Kupası, 2 Cumhurbaşkanlığı, 3 TSYD Kupası ve bir kez de UEFA Kupası'nı kazanmıştı. İkinci görev döneminde hayal kırıklığı yaratan Terim, 1.5 sene içinde beklenen başarıları yakalayamadı. 
   
      'Fatih Terim'i korumalıyız'    YÖNETİCİLERDEN Özer Saraçoğlu, başkan adaylarının seçimler öncesinde propaganda olarak Fatih Terim ismini ön plana çıkarmasının yanlış olduğunu dile getirdi. Saraçoğlu, "Kongre öncesinde herkes projesinden çok Fatih Terim ile ilgili yorumlar yaptı. Bence bu yanlış. Galatasaray'a bu kadar önemli hizmetler veren bir teknik adamın ismini korumalıyız" diye konuştu. Fotoğraf Vedat Danacı 
   
   Ergün oynamıyor    Ağrıları sürüyor 
   SARI-Kırmızılı takımın sol kanattaki etkili ismi Ergün Penbe, karın bölgesindeki ağrıları nedeniyle bugünkü Çaykur Rizespor maçında forma giyemeyecek. Kulüp doktoru Serhan Kurtulmuş, sağ ayak tarak kemiğinde sorunu olan Ümit Karan'ın durumunun ise bugün netleşeceğini açıkladı. 
   
   Hazırlıklar tamam 
   ASLAN, Çaykur Rizespor ile oynayacağı zorlu maçın hazırlıklarını dün basına kapalı yaptığı tek idmanla noktaladı. Fatih Terim yönetiminde yapılan son antrenmanda Sarı-Kırmızılılar, taktiksel çalışmalara ağırlık verdi. Terim oyuncularından son maçında galibiyet almalarını istedi. 
   
   
</TEXT>
</DOC>
