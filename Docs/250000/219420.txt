<DOC>
<DOCNO> 219420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yazar/civaoglu.html </URL>
<DATE> 2004/03/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bayrakta Petrus mu 
</HEADLINE>
<TEXT>

   
   Avrupa Parlamentosu Başkanı Pat Cox bu tehlikeyi önledi Anlatayım... Cox'un dün TBMM'deki konuşmasında "AB bayrağı, Hıristiyanlık simgesi değildir" mesajı hafife alınmayacak iddialara cevaptır. 
   İddialar şöyle 
   İncil'in "Vahiy 12 - 1" deki açıklama şöyledir 
   "Gökte ulu bir belirti görüldü. Güneşi kuşanmış bir kadın, ayaklarının altında ay, başında 12 yıldızdan bir taç..." 
   Avrupalı Protestanlara göre, "Katolik Roma Kilisesi, bu cümlelerdeki kadını kutsal Bakire Meryem olarak yorumlamıştır. Meryem'in başındaki 12 yıldızlı tacın ötesinde, geleneksel mavi pelerini de AB bayrağına renk vermiştir." 
   Bu bir yakıştırma mı 
   
   İtiraf    Rastlantı denir ve geçilebilirdi... 
   Ancak, "Hristiyanlık simgeleri" iddialarını da yansıtalım. 
   "AB bayrağındaki 12 yıldızın, İsa Peygamber'in 12 havarisini temsil ettiği" kanısı yaygındır. 
   Havari, İsa Peygamber'in Hıristiyan dinini yaymakla görevlendirdiği 12 azizdir. 
   Adları, Bartholomeus, Petrus, Yuhanna, Büyük Yakub, Küçük Yakub, Matta, Filipus, Simun, Taddeus Yahuda , Tomas, Mattias... 
   Aslında, sayıları 13'tü... Biri Romalılara ihbar etti. İhanet nedeniyle "yok" sayılır. 
   13 sayısı o nedenle Hıristiyanlar arasında uğursuzdur. 
   Otellerde bile 13. kat yerine 14. kat yazılıdır. 
   Hıristiyan, inancına göre İsa Peygamber göğe yükselmiştir. Havariler de bunun üzerine Aziz Petrus'un başkanlığında, Hıristiyan topluluğunun yönetimini üstlendiler. Bizde Petrus, şarap etiketi olarak şöhret yapmıştır. Yani, AB bayrağında, Petrus yıldızı şarap şişesi gibi de görülebilir ilgililerince... 
   Yani... 
   Hıristiyanlık malzemesi bol bu bayrakta... Tabii yoruma bağlı. 
   
   Musevi sosu    Bir diğer iddia "AB'nin bir Hıristiyan - Musevi topluluğu olduğudur." 
   İbrahim Peygamber'e "Vaat edilmiş topraklara yerleşen 12 Kabile İsrailoğulları Tanrı'nın seçilmiş kavmi sayılmış ve benimsedikleri Musevilik, bu halkın ulusal dini olarak sürmüştür." 
   Hıristiyanlığın 12 Havarisi ile Museviliğin 12 kavmi sayısal olarak örtüşmekte. 
   
   İtiraflar    Bu bağlamda iki itiraf... 
   Birincisi AB'nin beyinlerinden Jacques Delors'un... 
   "AB üç kültür üzerinde yükseliyor. 
   - Grek - Antik 
   - Roma 
   - Hıristiyan - Yahudi" 
   Almanya'nın bir önceki şansölyesi Kohl de, Türkiye'nin tam üyeliğine karşı çıkarken "AB, bir Hıristiyan kulübüdür" dememiş miydi 
   Fırtınalar kopunca, yarım yamalak açıklamalarla kıvırmaya çalıştığını anımsayalım. Bir Türk'e kayınpeder olan Kohl'ün bile bakışı buydu... 
   .... 
   Diğer itiraf, lacivert zemin üzerinde 12 sarı yıldızlı AB bayrağının çizeri Arsene Heitz'in söylemidir. 
   Heitz, "1955'te Avrupa Konseyi için düzenlenen yarışmaya katılırken, Bakire Meryem'i okumakta olduğunu, etkilendiğini" açıkça dile getirmişti. Çiziminde Ahid'den ilham aldığını kabul etmiştir. 
   Avrupa Konseyi'nin o zamanki Genel Sekreteri Leon Marchal da Katolik Roma Papalığı'nın çok sadık adamlarındandı. 
   Yarışmada, diğer öneriler arasında bu bayrağın seçilmiş olmasında, Genel Sekreter ağırlığı önemliydi. O bayrak, sonradan AB bayrağı olmuştur. 
   
   Rüzg rlar değişti    Ancak bütün bunlar gerçek olsa da "artık AB'nin bir Hıristiyan kulübü olduğunu iddia etmek" ilkelliğini kimse üstlenemez. 
   11 Eylül'den sonra, "kültürler, dinler çatışması" yerine "kültürler ve dinler diyaloğunun" ön alması, AB kimlik kartını da yeniden belirlemekte. Eski esin kaynakları ne olursa olsun, artık laik yaklaşımlar içselleşmekte. 
   Avrupa Parlamentosu Başkanı'nın, AB halkları çoğunluğunun Hıristiyan olması gerçeğine karşın, "AB bayrağı ortasına haç koymadık" söylemini açık açık vurgulaması anlamlıdır. 
   Dine dayalı siyasetler inişte... 
   
      
   
   
   
</TEXT>
</DOC>
