<DOC>
<DOCNO> 213738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo10.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, izin yapmadan Denizlispor maçının hazırlıklarına başladı 
</HEADLINE>
<TEXT>

     Ankaragücü ile berabere kalarak şampiyonluk yarışında 2 puan yitiren Beşiktaş, Denizlispor ile oynayacağı lig maçının hazırlıklarına izin yapmadan başladı. 
     UEFA Kupası'ndaki rakipleri Valencia'nın Atletico Madrid ile bu akşam yapacağı lig maçını izlemek için İspanya'ya giden Teknik Direktör Mircea Lucescu'nun yer almadığı idmanda, siyah-beyazlı takımın futbolcuları Antrenör Feyyaz Uçar yönetiminde çalıştı. 
     Ankaragücü maçında 90 dakika forma giyen oyuncular koşu yapmakla yetinirken, diğerleri pas çalışmasının ardından, dar alanda çift kale maç oynadı. 
     Futbolcuların, puan kaybı nedeniyle bir hayli üzgün oldukları gözlenen antrenmanda, sakatlıkları bulunan Federico Giunti ile Carlos Antonio Zago yer almadı. 
     Yarını izin yaparak geçirecek siyah-beyazlılar, Denizlispor maçının hazırlıklarını 9 Şubat Pazartesi akşamı gerçekleştirecekleri idmanla sürdürecek. 
     
</TEXT>
</DOC>
