<DOC>
<DOCNO> 232162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/guncel/agun.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmanın zor görevi 
</HEADLINE>
<TEXT>

   Jandarmanın tatbikatına katılan Genelkurmay Başkanı Özkök, 'Askerlerin başına gelebilecek en kötü iş, vatandaşına karşı harek t icra etmektir' dedi 
      ANKARA Milliyet 
   
   Jandarma Komando Özel Asayiş Komutanlığı'na bağlı birimlerin Güvercinlik Kışlası'nda yaptığı toplumsal olaylara müdahale ve rehine kurtarma tatbikatı, gerçeğinden ayırt edilemeyecek görüntüleriyle heyecan yarattı. Genelkurmay Başkanı Orgeneral Hilmi Özkök ve kuvvet komutanlarının da izlediği tatbikatta gösterici rolü üstlenen askerler, kıyafetleri, sloganları, pankartları ve hareketleriyle yasadışı bir eylemi tüm gerçekliğiyle askeri bir mek na taşıdı. Özkök, "Bir askerin başına gelebilecek en kötü işlerden biri, kendi vatandaşına karşı bir harek t icra etme zorunluluğudur" dedi. 
   
   İfadelerini Kürtçe verdiler 
   TÜRKER KARAPINAR Ankara 
   Hak ve Özgürlükler Partisi HAK - PAR kongresinde Kürtçe konuşma yapıldığı, Cumhurbaşkanı'na Kürtçe ve Türkçe davetiye gönderildiği gerekçesiyle başlatılan soruşturmada bir ilk yaşandı. HAK - PAR Genel Başkan Yardımcısı Reşit Deli ve eski Genel Başkan Yardımcısı İbrahim Güçlü, yazılı ifadelerini Kürtçe verdi. Ankara Başsavcılığı, 4 Ocak'ta yapılan Hak - Par 1. Olağan Büyük Kongresi'nin ardından, 14 parti yöneticisi hakkında Siyasi Partiler Yasası'na muhalefet ettikleri iddiasıyla soruşturma başlattı. Deli ile Güçlü de Kürtçe hazırladıkları yazılı ifadelerini 24 ve 25 Mart'ta Ankara Basın Savcılığı'na verdi. Basın Savcısı Kürşat Kayral'ın ifadeleri kabul ettiği öğrenildi. Kayral'ın ifadeleri Türkçe'ye tercüme ettirebileceği, resmi yazışma dilinin Türkçe olması nedeniyle Deli ve Güçlü hakkında inceleme başlatabileceği kaydedildi. 
   
   
   
</TEXT>
</DOC>
