<DOC>
<DOCNO> 210277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/siyaset/siy09.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mareşal'e tepki 'uyarı' getirdi 
</HEADLINE>
<TEXT>

   ANKARA Milliyet 

   
   AKP Grup Disiplin Kurulu, Adıyaman milletvekili Fehmi Hüsrev Kutlu'ya, TBMM Kulisi'nde Atatürk'ün mareşal üniformalı resmiyle ilgili sözlerinden ötürü uyarı cezası verdi. AKP Grup Disiplin Kurulu, dün iki saat süren toplantısında Kutlu'yu dinledi. Komisyon Başkanı Ahmet İnal ile üyeler, yazılı savunması yeterli görülmeyen Kutlu'dan sözlerine açıklık getirmesini istedi. Bir grup gazeteciyle TBMM Kulisi'nde milletvekili dokunulmazlıkları konusunda konuştuğunu anlatan Kutlu, "Yasama dokunulmazlığının gerekli olduğundan söz ederken, Atatürk'ün kulisteki mareşal üniformalı resmini göstererek, 'Bakın bu resmin kaldırılması ya da burada olmamasını tartışamazsınız bile' dedim. Ben bu resmin kaldırılması gerektiğini söylemedim" dedi. Kutlu'nun savunmasından tatmin olan Komisyon, kendisine uyarı cezası verilmesini kararlaştırdı. Kutlu'nun verilen cezaya itiraz hakkı bulunuyor. 
   
   
   
   
</TEXT>
</DOC>
