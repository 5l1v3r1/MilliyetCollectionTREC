<DOC>
<DOCNO> 207518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/soneko20.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat miktar endeksi yüzde 16.5 arttı... 
</HEADLINE>
<TEXT>

     Dış ticarette geçen yılın aynı ayına göre Eylül'de ihracat miktar endeksi yüzde 16.5, ithalat miktar endeksi ise yüzde 47.7 arttı. 
     Devlet İstatistik Enstitüsü'nün DİE ''Dış Ticaret Endeksleri 2003 Eylül Ayı Sonuçları'' açıklandı. 
     Buna göre, Eylül ayında ihracat miktar endeksi bir önceki aya göre yüzde 5 oranında artış gösterdi. Endeks, 9 aylık ortalamalara göre yüzde 21.8, 12 aylık ortalamalara göre de yüzde 19.3 oranında arttı. 
     İthalat miktar endeksi ise Eylül ayında bir önceki aya göre yüzde 2.8, 9 aylık ortalamalara göre yüzde 31.9 ve 12 aylık ortalamalara göre yüzde 31.3 arttı. 
     
     İHRACAT VE İTHALAT FİYAT ENDEKSİ 
     Öte yandan, Eylül ayında geçen yılın aynı ayına göre ihracat fiyat endeksi yüzde 9.1, ithalat fiyat endeksi ise yüzde 2.9 oranında artış gösterdi. 
     İhracat fiyat endeksinde bir önceki aya göre yüzde 0.7, 9 aylık ortalamalara göre yüzde 9.5 ve 12 aylık ortalamalara göre ise yüzde 8.6 artış gözlendi. 
     Eylül ayında ithalat fiyat endeksi, bir önceki aya göre yüzde 1.5 azalırken, 9 aylık ortalamalara göre yüzde 9, 12 aylık ortalamalara göre de yüzde 8.8 artış kaydetti. 
     
</TEXT>
</DOC>
