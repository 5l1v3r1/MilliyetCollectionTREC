<DOC>
<DOCNO> 220680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun09.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs müzakerelerinde 11. görüşme yapılıyor... 
</HEADLINE>
<TEXT>

     Kıbrıs sorununa 1 Mayıs'a kadar çözüm bulmayı amaçlayan ve 19 Şubat'a başlatılan Kıbrıs müzakereleri çerçevesinde bugün 11. görüşme yapılıyor. 
     KKTC Cumhurbaşkanı Rauf Denktaş başkanlığındaki Türk heyeti, Lefkoşa ara bölgede Rum yönetimi lideri Tasos Papadopulos başkanlığındaki Rum heyetiyle görüşmek üzere saat 09.55'te Cumhurbaşkanlığı'ndan ayrıldı. 
     Cumhurbaşkanı Denktaş, görüşmeye giderken açıklama yapmadı. 
     Görüşmeler, BM Genel Sekreteri'nin Kıbrıs Özel Temsilcisi Alvaro de Soto gözetiminde yapılıyor. Müzakere sürecinin 19 Şubat'ta başladığı günden bu yana, iki taraf arasındaki görüşmelerin en önemli safhasına bu hafta giriliyor. 
     Taraflar, birbirlerinin istekleriyle ilgili görüşlerini masaya koyacak ve perşembe gününden itibaren al-ver sürecine başlayacak. 
     
</TEXT>
</DOC>
