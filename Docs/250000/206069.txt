<DOC>
<DOCNO> 206069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur08.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısıyla tartıştı, sabah ölü bulundu... 
</HEADLINE>
<TEXT>

     Bilecik'te alkollü olarak eve geldiğinde 500 milyon lira kaybettiğini anlayan kişi, tartıştığı eşi tarafından ertesi gün ölü bulundu. 
     AA muhabirinin aldığı bilgiye göre, Organize Sanayi Bölgesi'nde faaliyet gösteren bir fabrikada işçi olarak çalışan Ali Savaş 42 , 700 milyon lira olan ikramiyeli maaşını aldıktan sonra 200 milyon liralık alışveriş yapıp İstiklal Mahallesi Akmescit Caddesi'ndeki evine gitti. 
     Evde, cüzdanını kontrol eden Ali Savaş'ın, 500 milyon lira kaybettiği anlaşılınca eşi Emine Savaş ile aralarında tartışma başladı. 
     Tartışmanın büyümesi üzerine Emine Savaş, 3 çocuğunu evde bırakarak komşularına gitti. 
     Emine Savaş, ertesi gün eve geldiğinde kapının kilitli olduğunu fark etti ve balkondan içeri girdi. Savaş, çocukların oyun oynadığı salonda eşi Ali Savaş'ın cesedini buldu. 
     Olayı polise bildiren ve sinir krizleri geçiren Emine Savaş, komşuların yardımıyla Bilecik Devlet Hastanesi'ne kaldırıldı. 
     Evde çok sayıda içki şişesi bulan emniyet güçleri, Ali Savaş'ın cesedini otopsi için Bursa Bölge Adli Tıp Kurumu'na gönderdi. 
     Olayla ilgili soruşturma sürdürülüyor. 
     
</TEXT>
</DOC>
