<DOC>
<DOCNO> 248053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/soneko04.html </URL>
<DATE> 2004/06/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Döviz tasarrufları dolardan kaçıyor 
</HEADLINE>
<TEXT>

     Doların son yıllarda euro karşısında sürekli değer kaybetmesi, Türkiye'deki döviz tasarrufçusunun para tercihine de yansıdı. Dolar cinsinden açılan döviz tevdiat hesapları giderek azalırken, euro cinsinden açılan hesaplar artmaya başladı. 
     Merkez Bankasından edinilen verilere göre, bu yılın ilk beş aylık döneminde gerçek kişiler ve şirketlerin bankalardaki döviz tevdiat hesaplarında 2 milyar 796 milyon dolarlık azalma yaşandı. Ancak bu azalış tümüyle dolar cinsinden açılan hesapların çözülmesinden kaynaklandı. 2003 sonunda 23.8 milyar dolar olan gerçek kişi tasarrufçuların dolar cinsinden döviz hesaplarının toplam tutarı mayıs sonunda 21.3 milyar dolara geriledi. Vatandaşların dolar cinsinden hesaplarında 2.5 milyar dolarlık azalma yaşanan bu dönemde Euro cinsinden hesaplarda ise 409 milyon euroluk artış kaydedildi. 2003 sonunda 10.4 milyar euro olan 13 milyar dolar euro cinsi döviz hesapları 10.8 milyar euroya 13.3 milyar dolar yükseldi. 
     Bu gelişme gerçek kişilere ait döviz hesaplarının yılın ilk beş ayında 2.2 milyar dolar azalarak 37.7 milyar dolardan 35.5 milyar dolara geriledi. Dolar cinsinden hesapların gerçek kişilere ait döviz hesapları içerisinde geçen yıl sonunda yüzde 63.1 olan mayıs sonunda yüzde 59.9'a gerilerken, eronun payı yüzde 34.5'ten yüzde 37.4'e yükseldi. Diğer paraların payı ise yüzde 2.4'ten yüzde 2.7'ye çıktı. 
     Aynı eğilim, tüzel kişilerin döviz hesaplarında da gözlendi. Tüzel kişilerin dolar cinsinden döviz hesapları 962 milyon dolarlık azalmayla 6.6 milyar dolara inerken, 
     euro hesapları 325 milyon euroluk artışla 3 milyar euroya 3.7 milyar dolar yükseldi. Tüzel kişilerin döviz hesapları içerisinde euronun payı yüzde 29.9'dan yüzde 34.9'a çıktı. Doların payı ise yüzde 68'den yüzde 62.9'a indi. Yurt içi adreslilerin toplam döviz hesaplarında ise yılın ilk beş ayında 2.8 milyar dolarlık bir azalma yaşandı. Azalma tümüyle dolar cinsinden hesaplarda yaşanan 3.4 milyar dolarlık çözülmeden kaynaklandı. Euro cinsinden hesaplar ise bu dönemde 733 milyon euro 616 milyon dolar artarak 13.1 milyar eurodan 16.3 milyar dolar 13.8 milyar euroya 16.9 milyar dolar yükseldi. Tasarruf sahiplerinin dolardan çıkarak büyük ölçüde Türk Lirası araçlara yöneldikleri yılın ilk beş aylık dönemi, 48.8 milyar dolar olan döviz hesaplarının 46 milyar dolara kadar gerilemesiyle sonuçlandı. 
     
</TEXT>
</DOC>
