<DOC>
<DOCNO> 237719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sondun01.html </URL>
<DATE> 2004/05/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Rum Kesimi... "Evet"çi DİSİ'de "Hayır"cı 2 milletvekili ihraç edildi 
</HEADLINE>
<TEXT>

     Kıbrıs Rum kesimindeki ana muhalefet Demokratik Seferberlik Partisi DİSİ , 24 Nisan referandumunda Annan Planı'na ''evet'' oyu kullanılması yönündeki parti kararına karşı çıkan iki milletvekilini partiden ihraç etti. 
     Referandumda Annan Planı için ''evet'' oyu verilmesi yolunda DİSİ Kongresi'nin aldığı karara karşı çıkan ve parti liderliğine karşı kampanya açan DİSİ milletvekilleri Prodromos Prodromu ve Rikkos Erotokritu, DİSİ Siyasi Bürosu'nun olağanüstü toplantısında aldığı kararla, partiden ihraç edildiler. 
     DİSİ basın sözcüsü Tasos Mitsopoulos, 3,5 saat süren toplantıdan sonra yaptığı açıklamada, Siyasi Büro'nun iki milletvekilinin eylemlerini ve davranışlarını değerlendikten sonra ihraç kararı aldığını söyledi. 
     
</TEXT>
</DOC>
