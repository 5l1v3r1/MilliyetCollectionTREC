<DOC>
<DOCNO> 234454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sonspo21.html </URL>
<DATE> 2004/04/24/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Bursaspor 4 - Elazığspor 0 maç bitti 
</HEADLINE>
<TEXT>

     Birinci Süper Futbol Ligi'nde Bursaspor, Elazığspor'u 4-0 yendi. 
     Karşılaşmanın ilk yarısında Bursaspor adeta tek kale oynadı. Orta alandaki baskısıyla rakibine oyun kurma şansı tanımayan yeşil-beyazlı takım, kanatlardan gol aradı ve ilk 45 dakikada gol pozisyonlarından yalnız birini değerlendirebildi. 
     Konuk Elazığspor ise önce gol yememe düşüncesiyle tamamen defansa kapandı, sonra kontratakla hücumu denedi, ancak istediği pozisyonları üretemedi. 
     2. dakikada Frasineanu'nun pasıyla sol kanattan ceza alanının içine giren Okan'ın çaprazdan vuruşunda top, yandan az farkla auta çıktı. 
     15. dakikada Orhan'ın sol kanattan kullandığı korner atışında penaltı noktası üzerine gelen topu, Egemen ceza yayı içindeki Mustafa Gürsel'in önüne indirdi. Bu oyuncunun yakın mesafeden plase vuruşunda, kaleci Oğuzhan çizgi üzerinde topu yakaladı. 
     18. dakikada Bursaspor'un sol çaprazdan kazandığı serbest atışı kullanan Frasineanu, topu Erol'a aktardı. Bu oyuncunun yaklaşık 25 metre uzaklıktan kaleye gönderdiği top, üstten dışarı gitti. 
     20. dakikada yine bir Bursaspor atağında soldan Frasineanu'nun pasıyla ceza sahası içinde buluşan Osterç, topu bekletmeden Okan'ın önüne aktardı. Okan'ın yerden kaleye gönderdiği topa, Oğuzhan 2 hamlede sahip oldu. 
     24. dakikada Bursaspor aradığı golü buldu. Kazanılan çift vuruşu kullanan Okan, topu topuk pasıyla Erol'un önüne aktardı. Deneyimli futbolcunun ceza yayı içinden kaleye gönderdiği top, kaleci Oğuzhan'ın solundan filelere gitti 1-0 
     44. dakikada sol kanattan hareketlenen Tamer, topu ceza alanı içine ortaladı. Uygun durumdaki Osterç iyi yükselemeyince, top auta çıktı. 
     45. dakikada Elazığspor'un ilk ciddi atağında kazanılan serbest atışı Ümit kullandı. Bu oyuncunun direkt kaleye gönderdiği top, direğe çarparak dışarı gitti. 
     İlk yarı, Bursaspor'un 1-0 üstünlüğüyle sona erdi. 
     
     İKİNCİ YARI 

     Karşılaşmanın ikinci yarısında da üstün oynayan taraf Bursaspor oldu. Ligde kalma şansını sürdürebilmek için mutlaka galip gelmek isteyen ve bunun için rakip kaleye yüklenen yeşil-beyazlı takım, 83, 87 ve 90. dakikada goller buldu. 
     Konuk Elazığspor ise tutuk bir oyun sergiledi. Bu bölümde yaklaşık 10 dakikalık bir bölümde etkili olmaya çalışan bordo-beyazlı takım, Bursaspor'un baskısı karşısında fazla direnemedi. 
     47. dakikada sol kanattan hareketlenen Frasineanu, topu ceza sahasına ortaladı. Hareketlenen Okan, topa vuramayınca Elazığspor defansı tehlikeyi uzaklaştırdı. 
     58. dakikada gelişen Elazığspor atağında sağ kanattan hareketlenen Cem, topu kale alanı içine ortaladı. Yunus'un kafa vuruşunda meşin yuvarlak direğin dibinden auta gitti. 
     63. dakikada Orhan'ın pasıyla hareketlenen Okan, iki Elazığspor defans oyuncusunu çalımladıktan sonra ceza alanı içine girdi. Kaleciyle karşı karşıya kalan Okan'ın vuruşunda Oğuzhan, topa son anda müdahale etti. 
     74. dakikada sağ kanattan Frasineanu, topu ceza alanı içine ortaladı. Okan, ön direğe gelen topa kafayla vurdu. Meşin yuvarlak, direğin dibinden auta çıktı. 
     83. dakikada Okan'ın ceza sahası içinde Ziya tarafından düşürülmesini hakem ''penaltı'' olarak değerlendirdi. Atışı kullanan Okan, topu filelere gönderdi 2-0 
     87. dakikada Grozdiç'in pasıyla orta sahadan hareketlenen Okan, sağ kanada kaydı. Ceza sahasına girer girmez topa plase bir vuruş yapan Okan, skoru 3-0'a taşıdı. 
     90. dakikada sol kanattan hareketlenen Erol, topu ceza alanı içine ortaladı. Elazığspor defansından seken topu iyi takip eden Mehmet, maçın skorunu belirledi 4-0 
     
     KÜNYE 

     Stat Atatürk. 
     Hakemler Oktay Demiray xx, Bahattin Duran xx, Mehmet Başpınar xx. 
     Bursaspor Serdar xx, Miu xxx, Tayfun xx, Osterç xx Dk. 79 Mehmet x , Okan x, Orhan xx Dk. 79 Grozdiç x , Egemen xxx, Tamer xx Dk. 89 Ömer , Erol xxx, Frasineanu xx, Mustafa Gürsel xx. 
     Elazığspor Oğuzhan xxx, Naurella xx Dk. 71 Halit xx , Mehmet xx, Cem x, Ahmet x Dk. 46 Ziya xx , Tolga x Dk. 57 Hüseyin xx , Ümit xx, Mustafa xx, Yunus x, Hacı Arif xx, Depnar xx. 
     Goller Dk. 24 Erol, Dk. 83 penaltıdan ve 87 Okan, Dk. 90 Mehmet. 
     Sarı kartlar Dk. 53 Miu, Dk. 86 Frasineanu Bursaspor , Dk. 31 Ümit, Dk. 82 Ziya, Dk. 86 Yunus Elazığspor . 

     
</TEXT>
</DOC>
