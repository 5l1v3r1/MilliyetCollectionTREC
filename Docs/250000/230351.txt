<DOC>
<DOCNO> 230351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/yazar/asik.html </URL>
<DATE> 2004/04/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kaderin cilvesi 
</HEADLINE>
<TEXT>

   
   "Bir bestek r, eseri çalınınca beğenilmesinden, alkış seslerinden nasıl zevk alırsa, ben de yatırımın tamamlanmasından, makinelerin 'şakur şukur' işlemesinden, çıkan ürünleri görmekten öyle zevk alırım" diyen renkli, hareketli, neşeli, alabildiğine sempatik ve mütevazı bir insandı Sakıp Sabancı. Onu hoş bir anısıyla uğurluyoruz. 
   1986 yılında Paris'e yaptığı seyahatte, o sırada orada bulunan Güngör Uras ve Necati Doğru kendisine bir teklifte bulunurlar. Paris'te yaşayan Türk ressamlarının her cumartesi günü Montmartre'de bir kahvede toplanıp sohbet ettiklerini, isterse bu sohbete katılabileceğini söylerler. Teklifi sevinerek kabul eden Sabancı. Gerisini "Hayatım" adlı kitabında söyle anlatır. 
   "Özellikle Abidin Dino gibi bir saygın sanatçıyla yakınlık kurma fırsatını elde ettim. Abidin Dino'nun dedesinin Adana'da Abidin Paşa Caddesi'ne ismini veren, Adana'nın en eski toprak ağalarından olduğunu bilirdik. 
   Abidin Dino'ya dedim ki 
   - Şu kaderin cilvesine bak ki, Adana'nın toprak ağasının oğlu Türkiye'nin en hızlı sosyalisti, Adana'da bir pamuk işçisinin oğlu olan Türkiye'nin en büyük kapitalistiyle Paris'te bir kahvede buluşuyor. 
   Abidin Dino'ya, yanımda götürdüğüm Sabancı Sanat Koleksiyonu'yla ilgili yayınlardan verdim. Hayat hik yemi anlatan kitaptan imzaladım. Koleksiyonumdaki resimler hoşuna gitti 
   - Sabancı seni sevdim, dedi. 
   
   Babacan'ın çalınan otomobili Vakıfbank üzerine kayıtlıymış O zaman çok fazla üzerine düşmesinler. Zaten otomobil çalıntıymış. 
   Arif Ayhan 
   
   Öğretmen sordu 
   - Bu sınıfta kimse birinin 
   hayatını kurtardı mı 
   Esra parmak kaldırdı 
   - Ben yeğenimin hayatını kurtardım. 
   - Nasıl oldu 
   - Ablamın doğum kontrol haplarını sakladım. 
   
   Öğretmen sormuş 
   - Söyle bakalım, iki yüzlü 
   kime denir 
   - Okula gülerek gelen öğrenciye... 
   
   
   TRT tarafından düzenlenecek Uluslararası 
   Çocuk Şenliği'ne davet edilen 88 
   ülke olumsuz yanıt vermiş 
   Onlar da artık TMBM Atatürk'ün kurduğu Meclis'le ilgisi kalmadığının farkına vardı demek... 
   
   DENİZLİ Valisi Şimşek, sarık ve çarşaflıların 
   şehirde dolaşmasını engellemesi için yazılan yazıya 
   "Denizli çağdaş bir kent, bizde böyle görüntüler yok" yanıtı vermiş. 
   Şöyle de diyebilirdi "Denizlililer, Başbakan ve bakanlarımızın ailelerinin yaşam tarzlarını 
   takip ediyorlar..." 
   
   Yaman koşucu Sabancı...    Sakıp Sabancı'nın 14 kitabının sonuncusu olan "Hayatım" bu yıl ocak ayında Doğan Kitap'ça yayımlanmıştı. İşte oradan cümleler, ilkeler... 
   Randevulara çok dikkat edilmesini isterim. Bu sebeple randevu saatinden on dakika önce gideceğim yerde olurum... Randevu defterimde altı yedi aylık randevularım var. Benim ana patronum randevu defterimdir. 
   Ben olduğum gibi görünmeye ve göründüğüm gibi olmaya itina gösteririm. Mesela bir tek şeyi saklamak ihtiyacını duymadım "Tahsilliyim, kültürlüyüm, filan mektebi, filan üniversiteyi bitirdim" demedim. Lise ikiden ayrıldım, iyi talebe değildim. 
   Dedelerimin dedeleri Kayseri'nin Develi tarafından gelmiş, "bir bağı, bir tarlası" olan fakir çiftçilermiş. O zamanlar tarlaları sürmede kullanılan "karasaban"ın ağaç kısmını yapar, satar, bununla ek gelir sağlarlarmış. Bizim ailenin lakabı, o bölgenin diliyle "Zabancılar"mış. 
   Dinimize göre günah sayılan işler yapmış olabilirim. Bunlar özellikle, herhangi bir sebeple mezarlığa gittiğimde aklıma gelir. Ama birilerini kandırmak amacıyla yalan söylememeye itina gösteririm. "Hiç söylemedim" demiyorum, "itina gösteriyorum" diyorum. 
   İşe fazla dalmışsındır. Burada fren tutmuyor. Kafam gır, gır, gır gece gündüz çalışıyor. Babam elli dokuz yaşında vefat etti. Diyorum ki "Ben de yetmiş yaşına geldim. Bu kafayı gece gündüz durmadan işletirsen, bir yerde toslar..." Maalesef buna engel olamıyorum. Nasıl ki bir koşucu finalde ipi göğüslediği zaman başarısını görebiliyorsa, biz de başarımızı çalışmalarımızın, uğraşımızın sonucunda istihdamda, üretimde, k rda, daha çok vergi ödemede görürüz. Bir koşucu hiçbir zaman, hayatında bir kere koşup, tek bir yarış kazanmak amacıyla hazırlanmaz. 
   
   Irak'tan    ABD Felluce'de bir camiyi bombaladı, 40 kişiyi öldürdü... Katolik dünyasının merkezi Vatikan, cami bombalanmasını kınadı. İslam ülkeleri tepki gösterdi. Eylemi, söylemi ve kılık kıyafetiyle 
   İslam dünyasının en Müslüman hükümeti gibi duran AKP iktidarından ne bir ses ne bir nefes... Diyanet'ten yarım ağız bir kınama 
   geldi mi Duymadık... "Camiler kışlamız, kubbeler miğferimiz" şiirinin kahramanı Tayyip Bey, cami dolusu Müslüman kardeşinin bombalandığı 
   gece bir davette "Beraber yürüdük biz bu yollarda" şarkısını söylemiş... "Beraber yürüdüğü" kimler Iraklı Müslümanlar olmadığına göre... 
   
      
   
   
</TEXT>
</DOC>
