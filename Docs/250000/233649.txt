<DOC>
<DOCNO> 233649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/dunya/dun04.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dominik Cumhuriyeti de Irak'tan çekiliyor 
</HEADLINE>
<TEXT>

   
   Dominik Savunma Bakanı Korgeneral Jose Miguel Soto Jimenez, Irak'taki 300 askerini birkaç hafta içinde geri çekeceklerini söyledi. Jimenez, Devlet Başkanı Hipolito Mejia'nın üst düzey danışmanlarıyla yaptığı görüşmelerden sonra Irak'taki askerlerini "mümkün olan en kısa zamanda" çekme kararı aldığını açıkladı. Jimenez, "Devlet Başkanı, gereksiz riskler almamak için askerleri çekme kararı aldı" dedi. Honduras'ın da Irak'taki 370 askerini geri çekeceği açıklandı. Honduras Savunma Bakanı Federico Breve, "Askerlerin 6 ya da 8 hafta içinde geri gelmesini bekliyoruz. Genelkurmay Başkanlığı'na kesin emirler verdik" dedi. Breve, asker çekme kararlarının ABD ile ilişkilerini bozacağını düşünmediğini de belirtti. 
   
   
</TEXT>
</DOC>
