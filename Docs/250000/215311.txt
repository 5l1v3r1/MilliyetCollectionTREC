<DOC>
<DOCNO> 215311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sonspo10.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Antep Konya'dan şen dönüyor 0-3 
</HEADLINE>
<TEXT>

     Birinci Süper Futbol Ligi'nde Konyaspor ile Gaziantepspor arasında yapılan karşılaşma Gaziantepspor'un 3-0 üstünlüğü ile sona erdi. 
     Konyaspor, Zümrüt Apartmanı'nın çökmesi sonucu 92 kişinin yaşamını yitirmesi nedeniyle sahaya siyah forma ve "başımız sağolsun" yazılı pankartla çıktı. 
     Pozisyon zenginliği çok az olan maçın ilk yarısı orta alan mücadelesi biçiminde geçti. Her iki takım da zeminin kötü olması nedeniyle yaptığı pas hataları yüzünden futbol oynamakta zorlandı. 
     16. dakikada Yasin'in sağdan ortasında, Gaziantepspor ceza alanında yükselen Tayfun'un cılız kafa vuruşunda, top kaleci Ömer'de kaldı. 
     19. dakikada kaleye yaklaşık 25 metre mesafede kazanılan serbest vuruşta, topun arkasına geçen Bülent'in kötü vuruşunda, meşin yuvarlak üstten auta çıktı. 
     40. dakika orta alandan Lazarov'un derinleme pasında topla buluşan Yusuf, Konyaspor ceza alanında kaleciyle karşı karşıya kaldı. Yusuf'un yerden sert vuruşunda, top kaleci Özden'in sağından filelerle buluştu 1-0. 
     43. dakikada Ogün'den aldığı pasla soldan ceza alanına giren Zafer Biryol'un yerden vuruşunda, top az farkla yandan auta çıktı. 
     Karşılaşmanın ilk yarısını konuk Gaziantepspor 1-0 önde kapadı. 
     
     İKİNCİ YARI 

     İkinci yarıda Konyaspor'un atak futboluna Gaziantepspor kontrataklarla karşılık verdi. 
     57. dakikada, kaleyi sağ çaprazdan gören noktada kazanılan serbest vuruşu kullanan Lazarov'un sert vuruşunda, top kaleci Özden'de kaldı. 
     61. dakikada, Cem'in soldan ortasında topla buluşan Yasin'in güçlükle vurduğu meşin yuvarlağı, Gaziantepspor defansı uzaklaştırdı. 
     66. dakikada sağdan Yasin'in uzun ortasına ceza alanında yükselen Tayfun'un kafa vuruşunda top az farkla auta çıktı. 
     76. dakikada, Cem'in ortaladığı topa Zafer Biryol cezalaanı içinde gelişine sert vurdu. Meşin yuvarlak kalenin üzerinden auta çıktı. 
     87. dakikada, Gaziantepspor cezaalanında yaşanan karambolde, topu önünde bulan Adem'in sert vuruşunda meşin yuvarlak Kaleci Ömer'den döndü. Daha sonra defans topu uzaklaştırdı. 
     88. dakikada gelişen kontratakta, Yusuf'un pasında topla buluşan Sedat, kaleci ile karşı karşıya kaldı. Sedat'ın vuruşunda top kaleci Özden'in solundan filelerle buluştu 0-2. 
     90. dakikada, gelişen kontratakta topla ceza alanına giren Bülent'in şutunda top kaleci Özden'den döndü. Dönen topa sert vuran İlhan, takımını 3-0 öne geçiren golü attı. 
     Karşılaşma, Gaziantepspor'un 3-0 üstünlüğü ile sona erdi. 
     MAÇIN KARNESİ 
     

Stat Atatürk Hakemler Musa Eryılmaz xx, Özgür Çetiner xx, Feridun Kara xxX Konyaspor Özden xx, Yasin xx, Zafer Biryol xx, Ogün xx, Cenk x, Cem xx, Sedat x Dk. 75 Süleyman x , Oumar xx Dk. 86 Adem , Zafer Demir x, Tayfun xx, Murat Duman x Gaziantepspor Ömer xxx, Mehmet xx, Bülent xx, Hasan xxx Dk. 63 Erdal xx , Erhan xxx Dk. 78 Sedat , Lazarov xx Dk. 90 Bekir , Yusuf xxx, İbrahim xx, Hakan xxx, İlhan xxx, Devran xx Gol Dk. 40 Yusuf, Dk. 88 Sedat, Dk. 90 İlhan Sarı kartlar Dk. 56 Ogün, Dk. 83 Zafer Demir Konyaspor , Dk. 84 Lazarov Gaziantepspor      
</TEXT>
</DOC>
