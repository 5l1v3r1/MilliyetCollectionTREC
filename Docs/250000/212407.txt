<DOC>
<DOCNO> 212407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sonspo08.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Harikasın Mehmet... 23 dakikada 16 sayı kaydetti 
</HEADLINE>
<TEXT>

     ABD Profesyonel Basketbol Ligi'nde NBA 14. hafta mücadelesine, bu sabaha karşı yapılan 9 maçla devam edildi. 
     Merkez Grubu ikincisi Detroit Pistons, deplasmanda, grupta 5. durumda bulunan ligin Kanadalı temsilcisi Toronto Raptors'ı, uzatmada 1 sayı farkla yenerek, 47. maçında 31. galibiyetine ulaştı. 
     Bu maçta, konuk ekipte ilk 5'te sahaya çıkıp 23 dakika forma giyen Mehmet Okur, bu sürede 16 sayı ve 5 ribauntla 3 hücum-2 savunma oynadı. Okur, serbest atışlarda 3'de 2, 2 sayılık atışlarda da 15'de 7 isabet buldu. 
     Takımda Richard Hamilton, 28 sayı ve 5 ribauntla galibiyetin mimarı olurken, Chauncey Billups, 19 sayı, 5 ribaunt ve 4 asist, Ben Wallace da 5 sayı, 18 ribaunt ve 4 blokla galibiyete büyük katkı yaptı. 
     Evsahibi ekipte ise Vince Carter, 31 sayı, 6 ribaunt ve 5 blokla sahanın yıldızı olmasına karşın yenilgiye engel olamazken, Chris Bosch, 13 sayı ve 13 ribaunt, Donyell Marshall da 12 sayı ve 9 ribauntla oynadı. 
     Ortabatı Grubu'nda liderliğini sürdüren Minnesota Timberwolves, deplasmanda Pasifik Grubu ikincisi Los Angeles Lakers'ı farklı skorla yenerek, 45. maçında 32. galibiyetini elde etti. 
     Sakatlığı süren Kobe Bryant ve ''postacı'' lakaplı ünlü forveti Karl Malone gibi önemli oyuncularından yoksun oynayan Lakers'da, Shaquille O'Neal, 22 sayı ve 9 ribaunt, Kerim Rush, 17 sayı, 7 ribaunt ve 4 asist, Derek Fisher 12 sayı, Gary Payton da 10 sayı, 4 ribaunt ve 9 asistle oynamalarına karşın yenilgiyi önleyemediler. 
     Minnesota Timberwolves'da ise Latrell Sprewell, 35 sayı ve 7 ribaunt, Sam Cassell, 28 sayı ve 11 asist, Kevin Garnett da 20 sayı ve 11 ribauntluk performanslarıyla takımlarını galibiyete taşıdılar. 
     Lige, yarın sabaha karşı yapılacak 11 maçla devam edilecek. 
     NBA'de, günün maçlarında alınan sonuçlar şöyle 
     
     
Toronto Raptors-Detroit Pistons 89-90 uzatmada Boston Celtics-New York Knicks 74-92 Philadelphia 76'ers-New Orleans Hornets 85-82 Washington Wizards-Phoenix Suns 105-100 Miami Heat-Los Angeles Clippers 97-88 Memphis Grizzlies-Utah Jazz 79-85 Milwaukee Bucks-Cleveland Cavaliers 101-95 Golden State Warriors-Chicago Bulls 101-81 Los Angeles Lakers-Minnesota Timberwolves 84-97 
     
</TEXT>
</DOC>
