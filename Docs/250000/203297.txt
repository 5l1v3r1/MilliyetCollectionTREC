<DOC>
<DOCNO> 203297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/dunya/dun01.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakan beni kastetmedi' 
</HEADLINE>
<TEXT>

      ANKARA LEFKOŞA Milliyet 

   
   Başbakan Recep Tayyip Erdoğan'ın KKTC lideri Rauf Denktaş'a yönelik "danışmanlarını değiştirsin" şeklindeki eleştirilerinin hedefi olan eski dışişleri bakanlarından Mümtaz Soysal, "Ben gönüllü danışmanım, üzerime alınmadım" dedi. 
   KKTC'de Milliyet'in sorularını yanıtlayan Soysal, Erdoğan ile polemiğe girmek istemediğini vurgulayarak şunları söyledi 
   "Sayın Denktaş basına bu konuda açıklama yaptı ve gereken yanıtı verdi. Bunun dışında sadece şunu söyleyebilirim Ben kadrolu değil gönüllü bir danışmanım. Bu hizmetim karşılığında maaş almıyorum. Onun için de atılacak, değiştirilecek bir konumum yok. O nedenle Başbakan'ın sözlerini üzerime alınmadım. Herhalde kadrolu başka danışmanlar için konuştu. Benim verdiğim gönüllü danışmanlıkla ilgili karar ise Denktaş'ındır. Ben ayrılmak için bir sebep görmüyorum." 
   
   1977'den beri danışman 
   Denktaş'ın uluslararası görüşmelerde KKTC yetkilileri dışında yanına aldığı tek danışmanı olan Soysal, "askeri müdahale dönemi hariç, 1977'den bu yana Denktaş'ın danışmanı olduğunu" söyledi. Gönüllü danışmanlığı karşılığında Soysal'ın yol ve konaklama masrafları KKTC tarafından karşılanıyor. 
   KKTC Cumhurbaşkanı Denktaş'ın Mümtaz Soysal ve Müsteşarı Ergün Olgun'un yanı sıra diğer beş danışmanının isimleri şöyle Sabahattin İsmail Volkan gazetesinin başyazarı , Fuat Veziroğlu Volkan'da köşe yazarı , Ahmet Gazioğlu Yazar , Aydın Akkurt Volkan'da köşe yazarı , Çavlan Süerdem Emekli Büyükelçi . 
   
   
   
</TEXT>
</DOC>
