<DOC>
<DOCNO> 247029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/siyaset/siy04.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamanlis Vetonun bileğini bükeriz 
</HEADLINE>
<TEXT>


SALİHA ÇOLAK Ankara GÜVEN ÖZALP Brüksel 


Dışişleri Bakanı Abdullah Gül, Türkiye'nin AB üyeliği konusunda Rumların olası veto girişimleri karşısında Yunanistan Başbakanı Kostas Karamanlis'ten güvence aldığını belirtti. Gül şöyle konuştu 
"AB üyeliğimiz konusunda Rumlar sorun çıkarmaz. Bunu Karamanlis ile görüştüm. 'Merak etmeyin, biz onu vetoyu önleriz, bileğini bükeriz' cevabını aldım. Avrupa, Türkiye'nin üyeliği konusunda geri adım atamaz. Bu işten dönerse ciddi sorunlar olur, Avrupa sarsılır. AB üyeliği 10 yıllık bir süreçte gerçekleşir." 

Gümrük Birliği dert oluyor 
AB'nin 17 - 18 Haziran'da gerçekleştireceği zirve sonrasında yayımlanacak sonuç bildirisinde yer alacak Türkiye paragrafı dün yine gündemdeydi. Rumların, Türkiye'nin kendileriyle gümrük birliği uygulamasına geçmemesini bildiriye sokma yönündeki manevraları başarılı oldu. Bu duruma bildirinin son taslağında yumuşak ifadelerle de olsa atıfta bulunuldu. Taslak metinde Türkiye'nin bu yönde adım atmaya hazır olduğunun işaretini vermesi talep edildi. 


</TEXT>
</DOC>
