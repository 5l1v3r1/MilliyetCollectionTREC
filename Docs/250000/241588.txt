<DOC>
<DOCNO> 241588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/yasam/yas06.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum insanı 
</HEADLINE>
<TEXT>


ALİ GÜLERYÜZ Adana DHA 

Karadeniz'den bir tabela elyöb rulo 
Tersten okuyun Adana Karadenizliler Derneği'nin tabelası 'Karadenizliler' kelimesi tersten yazılıp, Temel fıkralarını aratmayacak şekilde hazırlandı. Kurtuluş Mahallesi'ndeki lokale asılan 'Adana relilzinedaraK Derneği' yazılı tabelayı görenler, ilk anda bir şey anlayamadı. Bazı davetliler şaşkınlıkla tabelaya bakıp, anlam çıkarmaya çalışırken Dernek Başkanı Türker Büyüköztürk, "Bir arkadaş, dikkat çeker diye bunu önerdi. Biz de yazdık" dedi. 


Şanlıurfa usulü Türkstar yarışması 
Kanal D'de yayımlanan Türkstar yarışmasının kopyası Şanlıurfa'da yapıldı. Atatürk Spor Salonu'nda düzenlenen 'Urfalıstar' Ses Yarışması, Güneydoğu TV'den canlı yayımlandı. Yarışmanın beş jüri üyesinden biri de Süper Lig hakemlerinden Serdar Tatlı'ydı. Yarışmada birinciliği erkeklerde İbrahim Halil Bulut, kızlarda ise Pınar Atasoy aldı. Birinciye Cumhuriyet altını, ikinciye cep telefonu, üçüncüye de çeyrek altın verildi. 

Tek ağaçta beş meyve 
Osmaniye'de inşaat mühendisi Hasan Keçebaş, aynı ağaçta erik, kayısı, şeftali, kiraz ve bu meyvelerin tümünün tadını içeren bir erik çeşidi yetiştirdi. Anaç olarak 'yabani kayısı' ağacı kullanan Keçebaş, "Bir ağaçtan kiraz, iki çeşit kayısı, şeftali ve erik alıyorum. Geliştirdiğim eriğe de Hasan Keçebaş H1 adını verdim" dedi. 




</TEXT>
</DOC>
