<DOC>
<DOCNO> 245800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonspo13.html </URL>
<DATE> 2004/06/06/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Voleybol Erkekler Avrupa Ligi Türkiye 2 - Rusya 3 
</HEADLINE>
<TEXT>

     Salon Atatürk. 
     Hakemler Peter Bajci Slovakya xx, Andrzej Kiszczak Polonya xx. 
     Türkiye Hüseyin xx, Barış xx, Sinan Cem xx, Fatih x, Hakan xxx, Ali xxx Nuri xx, Ahmet xx, Selçuk x, Volkan x, Emre xxx . 
     Rusya Apalikov xxx, Abrosimov xxx, Bovdoui xx, Latyshev xxx, Tereshin xxx, Arkhipov xxxx Ermakov xxx, Korneev xx, Petropavlov x, Astashenkov xx, Zaytsev xx . 
     Setler 19-25, 25-20, 26-24, 17-25, 9-15. 
     Süre 104 dakika 21, 23, 27, 21, 12 . 
     A Milli Erkek Voleybol Takımı, Avrupa Ligi'nde grubundaki 6. maçında lider Rusya'ya 3-2 yenildi. 
     1. Grup'ta mücadele eden ve 3. sırada bulunan Türkiye, voleybol tarihinde dün ilk kez yendiği Rusya karşısında, çekişmeli geçen ilk seti son bölümlerde yaptığı hatalar ve rakibinin smaç servislerini karşılayamayınca, 19-25 kaybetti. 
     İkinci sete hızlı başlayan ay-yıldızlılar Barış ve Ahmet'in smaçlarıyla 8-2 öne geçti. Rakibini hataya zorlayan Türkiye, file önündeki organize hucumlarıyla bir ara 7 sayıya kadar fark yakaladığı seti 25-20 kazanarak durumu 1-1 yaptı. 
     Bursalı voleybolseverlerin desteğini de arkasına alan ay-yıldızlı ekibimiz, Hakan ve Emre'nin etkili smaçlarıyla 23-22 öne geçtiği 3'ncü seti Hüseyin'in başarılı oyunuyla 26-24 kazanarak 2-1 öne geçti. 
     Dördüncü sette savunmada manşet almakta zorlanan A Milli Takım, iyi servis atamayınca 14-7 geriye düştü. Rusya, üst üste smaç servislerden bulduğu sayılarla sete ağırlı koyup skoru 22-13 yaptı. Konuk ekip, seti 25-17 kazanarak durumu 2-2 yaptı. 
     Uzatma setinde, Rusya'nın etkili bloklarını aşamayan Türkiye, file önünde organize olamayınca 7-4 geriye düştü. Ay-yıldızlılar, Ahmet ve Ali'nin çabalarıyla farkı en fazla 1 sayıya indirdi. Rusya, skor 10-8 iken Arkhipov ile üst üste bulduğu 3 smaç servisten sayı kazanarak maçı kopardı ve seti 15-8 kazanıp sahadan 3-2 galibiyetle ayrıldı. 
     
</TEXT>
</DOC>
