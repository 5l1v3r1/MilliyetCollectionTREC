<DOC>
<DOCNO> 238102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko13.html </URL>
<DATE> 2004/05/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Akbank, sermayesini 1.5 katrilyona çıkarıyor... 
</HEADLINE>
<TEXT>

     Sabancı Grubu'nun sahibi olduğu Akbank, sermayesini 1.5 katrilyon lira düzeyine ulaştırıyor. 
     Garanti Bankası ise sermayesinde 400 trilyon liraya yakın artırıma gitmeye hazırlanıyor. 
     Sermaye Piyasası Kurulu SPK , Akbank'ın sermaye artırım başvurusunu kayda aldı. Banka, sermayesini 300 trilyon lira bedelsiz artırarak 1 katrilyon 200 trilyon liradan 1 katrilyon 500 trilyon liraya çıkaracak. Dört ortaklığın daha sermaye artırımına izin verildi. Erdemir sermayesini 88 trilyon 704 milyar bedelli, 354 trilyon 816 milyar bedelsiz artırarak 44 trilyon 352 milyar liradan 487 trilyon 872 milyara, Viking Kağıt 23 trilyon 360.4 milyar bedelsiz artırarak 9 trilyon 733.5 milyardan 33 trilyon 93.9 milyara, Ceylan Giyim 2 trilyon 510.8 milyar bedelsiz artırarak 2 trilyon 92.3 milyardan 4 trilyon 603.1 milyara, Yetaş da 1 trilyon 330 milyar bedelli artırarak 1 trilyon 500 milyara yükseltecek. 
     
     GARANTİ DE SERMAYE ARTIRIYOR 
     Öte yandan, Garanti Bankası sermayesinde 377 trilyon 962 milyar liralık bedelsiz artırıma gitmek için Kurul'a başvurdu. İşbir Elektrik 2 trilyonluk bedelli, Merit Turizm 210 milyarlık bedelsiz, Ostim Endüstriyel Yatırımları 937.5 milyarlık bedelsiz, Kırşehir Kervansaray İşçi Emeği Yem Sanayi 5.4 milyarlık bedelsiz artırım için başvuruda bulundu. 
     
</TEXT>
</DOC>
