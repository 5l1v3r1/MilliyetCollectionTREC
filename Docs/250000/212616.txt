<DOC>
<DOCNO> 212616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/ekonomi/eko02.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta iyi şeyler oluyor 
</HEADLINE>
<TEXT>

   Geçen yılı rekorlarla kapatan ihracat 2004 yılına da iyi bir başlangıç yaptı. TIR'lar Kapıkule'de çıkış için kuyruk oluştururken 12 aylık ihracat 50 milyar dolara yaklaştı 
   EKONOMİ SERVİSİ 
   
   Geçen yılı rekorlarla tamamlayan ihracat 2004'e da olumlu rakamlarla başladı. Ocak ihracatı 2003'ün aynı dönemine göre yüzde 36.9 artarak 4.7 milyar doları aşarken 12 aylık dönemde ihracat 50 milyar dolara yaklaştı. Kötü hava koşullarının sona ermesiyle birlikte yola çıkan TIR'lar Kapıkule'de 18 kilometrelik kuyruk oluştururken ekonomide endişe kaynağı yaratan cari işlemler açığı mali sistem dışından gelen paralar sayesinde 2003'ü sorunsuz atlattı. 
   Türkiye İhracatçılar Meclisi'nin TİM dün açıkladığı Ocak 2004 verileri geçen yılki 4 milyar dolarlık ortalama ihracat düzeyinin üzerine çıkılacağını gösterdi. TİM verilerine göre ocakta ihracat, geçen yılın aynı ayına göre yüzde 36.9 artarak 4 milyar 726.2 milyon dolar oldu. 
   
   Sanayide hızlı artış 
   Verilere göre, ocakta en hızlı ihracat artışı toplamda en büyük paya sahip olan sanayi sektöründe yaşandı. Sanayi sektörünün toplam ihracatı yüzde 42.4 artışla 4 milyar 86.7 milyon dolara ulaştı. Sanayi ihracatının toplam içindeki payı ise yüzde 83.1'den yüzde 86.5'e yükseldi. 
   Sektörün ihracatının yüzde 69.2'sini bir başka deyişle 3 milyar 268.4 milyon dolarını sanayi mamulleri oluşturdu. Söz konusu ihracatta yüzde 44.2 artış yaşandı. 
   Alt kollarda en yüksek ihracat daha önceki aylarda olduğu gibi 1 milyar 227.3 milyon dolarla hazır giyim ve konfeksiyon ürünlerinde gerçekleşti. 
   
   Yıllık ihracat 49.2 milyar dolar 
   İhracattaki olumlu gidiş ocak sonu itibariyle son bir yıldaki ihracat tutarının da 50 milyar dolara yaklaşmasını sağladı. Verilere göre, son bir yılda ihracat 49 milyar 165.3 milyon dolara ulaştı. Sanayi sektörünün yıllık ihracatı yüzde 32.6 artışla 41 milyar 393.2 milyon, tarım kesiminin yıllık ihracatı da yüzde 32 artışla 6 milyar 172.8 milyon dolara ulaşırken madencilik ihracatı yüzde 32 azalarak 871 milyon dolara geriledi. 
   
   Tüzmen Önemli olan sürdürmek    Devlet Bakanı Kürşad Tüzmen, bayrama yine ihracat artışı ile girildiğini belirterek, "Önemli olan artışı sürdürebilir kılmaktır" dedi. Tüzmen, ihracat artışının ocaktaki gibi devam etmesi halinde 2004'te belirledikleri 55 milyar dolarlık ihracat hedefini rahatlıkla aşacaklarını iddia etti. 
   Tüzmen, ithalatla ilgili olarak da, aşırı değerli TL'nin ithal mallarını ucuzlattığına ve ithalatta hızlı bir artışa yol açtığına işaret ederek ithalattaki aşırı artışın döviz kurlarının dengeye oturmasıyla normale döneceğini söyledi. 
   
   'Yük hafifletilmeli' 
   TİM Başkanı Oğuz Satıcı da yaptığı yazılı açıklamayla, ihracatçıların performansının artabilmesi için üzerlerindeki yükün hafifletilmesi gerektiğini belirtti. Satıcı, gelişen moral ve motivasyonla ihracatçıların üzerine düşen görevi yerine getirdiğini, ülke ekonomisine yaptığı katkıları sürdürmeye devam ettiğini ifade etti. Satıcı, ülkenin büyümesi, istihdamı ve geleceğini üreten motor güç olan ihracatçılara gereken özenin gösterilmesini istedi. 
   
   12 aylık ihracat 49 milyar doları aştı Sektörler Aylık 2003 Aylık 2004 Değ. Yıllık 2003 Yıllık 2004 Değ. Tarım 478.219 564.896 18.1 4.676.176 6.172.789 32.0 Sanayi 2.870.768 4.086.666 42.4 31.212.067 41.393.241 32.6 - Tarıma dayalı ürünler 369.786 473.473 28.0 4.102.559 5.149.196 25.5 - İşlenmiş petrol ür. 235.110 344.827 46.7 2.744.992 3.689.145 34.4 - Sanayi ürünleri 2.265.872 3.268.367 44.2 24.364.515 32.554.899 33.6 - Hazırgiyim ve konfeksiyon 958.856 1.227.337 28.0 9.460.863 11.786.392 24.6 - Taşıt araçları ve yan san. 444.761 710.403 59.7 4.952.118 7.516.753 51.8 - Elektrik - elektronik 263.130 376.266 43.0 3.547.213 4.495.450 26.7 - Makine aksamları 98.345 146.727 49.2 1.069.520 1.528.580 42.9 - Demir ve demir dışı metaller 408.476 611.511 49.7 4.088.237 5.592.418 36.8 - Çimento ve toprak ür. 83.414 123.772 48.4 1.158.690 1.436.180 23.9 - Maden ve metaller 44.966 11.534 679.889 1.536.154 - Diğer sanayi ür. 8.890 60.817 584.1 87.875 187.592 113.5 Madencilik 103.685 74.629 -28.0 1.294.219 870.912 -32.7 Toplam 3.452.672 4.726.192 36.9 37.182.464 49.165.280 32.2 
   
   
</TEXT>
</DOC>
