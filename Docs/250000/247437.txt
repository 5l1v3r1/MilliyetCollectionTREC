<DOC>
<DOCNO> 247437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonyas08.html </URL>
<DATE> 2004/06/12/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Tarkan Berlin'de... "Evlenme niyetim yok" 
</HEADLINE>
<TEXT>

     Pop müziği sanatcısı Tarkan, Almanya'nın başkenti Berlin'de vereceği konser öncesi Bild gazetesinin düzenlediği imza programında Türk ve Alman hayranlarıyla buluştu. 
     Tarkan, gazetecilere yaptığı açıklamada, ''Evlenme niyetim yok. İlişkimden çok memnunum. Evlenen insanları görüyorum. Evliliklerin çoğu iyi gitmiyor'' dedi. 
     Berlin'e yerleşeceği haberlerini yalanlayan Tarkan, ''Berlin'e yerleşme planım yok. Ancak Almanya'yı sık sık ziyaret edeceğim. Almanya'nın benim için özel bir yeri var. Almanya turnesi sırasında doğduğum kasabaya da gittim. Özlem giderdik. Kendimi dünyanın her yerinde evimde gibi hissediyorum. Ben bir dünya adamıyım'' diye konuştu. 
     Almanya turnesinin çok iyi geçtiğini ve en çoşkulu turne olduğunu ifade eden Tarkan, ''Birbirimizi özlemişiz. Sahneden inmek istemiyorum. Sahneden hayranlarımla flört ediyorum. Ancak gelecekte seks sembolu olarak değil de şarkılarımla ve aşk insanı olarak hatırlanmak isterim'' dedi. 
     Almanya'dan sonra İstanbul'da vereceği ilk konserle Türkiye turnesine başlayacağını kaydeden Tarkan, sonbaharda çıkaracağı albümüyle dünyü müzik sektörüne gireceğini söyledi. 
     
</TEXT>
</DOC>
