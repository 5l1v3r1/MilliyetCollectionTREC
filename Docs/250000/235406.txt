<DOC>
<DOCNO> 235406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/dunya/axdun02.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusu 72 Iraklıyı öldürdü 
</HEADLINE>
<TEXT>


Kufe'de Şii milislere ağır darbe indiren ABD ordusu, Felluce'de saldırıya geçti 

DIŞ HABERLER SERVİSİ 


Irak'ta ABD ordusu tarafından 3 haftadır kuşatma altında tutulan Necef ile Felluce kentlerinde önceki gece meydana gelen şiddetli çatışmalarda toplam 72 Iraklı öldü, 30'dan fazlası da yaralandı. Çatışmalarda 1 ABD deniz piyadesi ölürken, 8'i de yaralandı. Amerikan ordusu, silahların teslimi için dün akşama kadar tandığı sürenin bitmesinin ardından Felluce'de, direnişçilere karşı ağır bombardıman uçağı ve tankların desteğiyle El Golan bölgesine saldırıya geçti. 
Şii lider Mukteda El Sadr'ın bulunduğu Necef'in dışındaki anayol üzerinde ve kente 10 km. uzaklıkta Kufe'de Şii milislerin elinde tuttuğu bir askeri kontrol noktasında önceki gece meydana gelen çatışmalarda, ABD askerleri helikopterlerin de desteğiyle Şii milislere ağır kayıplar verdirdi ve milislerin bir uçaksavar sistemini imha etti. Çatışmalarda 64 Şii milis öldürülürken, 32'si de yaralandı. Felluce'de ise önceki gece Sünni direnişçiler ile ABD deniz piyadeleri arasında meydana gelen çatışmalarda 1 deniz piyadesi ile 8 direnişçi öldü, 8 deniz piyadesi de yaralandı. ABD ordusunun açıklamasında, bir camide üstlenen direnişçilerin tüfek bombaları ve küçük çaplı silahlarla ateş açtıkları, yaklaşık 2 saat ateş altında kalan deniz piyadelerinin ilerleme kaydedememesi üzerine helikopter desteği istedikleri belirtildi. 

Minare hedef oldu 

ABD ordusu tarafından dün yayımlanan fotoğraflarda Felluce'de minaresi yerle bir edilen caminin saldırı öncesi ve sonrasındaki durumu görülüyor. 


</TEXT>
</DOC>
