<DOC>
<DOCNO> 236644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun28.html </URL>
<DATE> 2004/05/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Irak'ta İtalyan rehine pazarlığı... 
</HEADLINE>
<TEXT>

     Irak Kürdistan Yurtseverler Birliği IKYB , Irak'ta direnişçiler tarafından rehin tutulan 3 İtalyanın serbest bırakılması karşılığında ellerindeki bazı aşırı dinci militanları salıverme önerisini reddetti. 
     IKYB'nin güvenlik yetkililerinden Mamusta Seyfeddin, kuzeydeki Süleymaniye kentinde Reuters ajansına yaptığı açıklamada, kendilerinden bazı militanları serbest bırakmalarının istendiğini, ''hiçkimseye boyun eğmeyeceklerini'' söyledi. 
     Seyfeddin, ellerindeki örgüt üyelerinin kendileri açısından bazı sorunlar yarattığını ifade ederek, ''Biz kendi yaralarımızı deşmek arzusunda değiliz'' dedi. 
     Irak'ta İtalyanları kaçıran ve kendilerine ''Yeşil Tugaylar'' diyen grubun El Cezire televizyonunda yayınlanan açıklamasında, İtalyanların serbest bırakılması için IKYB'nin elinde bulunan grup üyelerinin serbest bırakılması istenmişti. 
     
</TEXT>
</DOC>
