<DOC>
<DOCNO> 248795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sontur09.html </URL>
<DATE> 2004/06/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
LGS'de 1 soru iptal edildi... 
</HEADLINE>
<TEXT>

     Ortaöğretim Kurumları Öğrenci Seçme ve Yerleştirme Sınavı'ndaki Liselere Giriş Sınavı-LGS bir matematik sorusu iptal edildi. 
     Milli Eğitim Bakanlığı'ndan yapılan açıklamada, sınavda matematik testinin A kitapçığında 2., B kitapçığında ise 1. sırada yer alan sorunun doğru cevabının bulunmadığı yönündeki iddiaların incelendiği belirtildi. 
     Buna göre, ''seçeneklerin doğru cevaba ulaşmada yeterli olmadığı ve sorunun düzenlenmesinde eksiklikler bulunduğunun belirlendiği'' kaydedilerek, sorunun iptaline karar verildiği bildirildi. 
     Açıklamada ayrıca, Özel Okullar Sınavı'nın 25. sorusuna ilişkin itirazların da incelendiği ve iptalini gerektirecek bir durumun bulunmadığı belirtildi. 

     
</TEXT>
</DOC>
