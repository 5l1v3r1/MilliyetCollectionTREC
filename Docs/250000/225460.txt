<DOC>
<DOCNO> 225460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun51.html </URL>
<DATE> 2004/03/25/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
Nato uçakları, 29 Mart'tan itibaren Letonya'da uçacak 
</HEADLINE>
<TEXT>

     Letonya Savunma Bakanı Atis Slakteris, NATO uçaklarının, 7 eski komünist ülkenin NATO'ya katılacağı 29 Mart'tan itibaren Baltık ülkelerinin hava sahasında uçmaya başlayacağını söyledi. 
     Slakteris, Letonya'nın başkenti Riga'da yaptığı açıklamada, başlangıçta Danimarka'nın yapacağı açıklanan uçuşların Belçika Hava Kuvvetleri tarafından yapılacağını belirterek, ''Letonya hava sahasında Belçika uçaklarının uçması gerçekten simgesel bir anlam taşıyor, çünkü Belçika da Letonya gibi, NATO'nun küçük bir ülkesi'' dedi. 
     4 NATO uçağının her gün Letonya semalarında devriye uçuşu yapacağını belirten Letonya Dışişleri Bakanı, Belçika'ya ait uçakların, kuzeydeki Litvanya sınırındaki Siauliai'de üsleneceğini, göreve katılacak olan Norveç personelinin bu üsse 26 Mart'ta geleceğini belirtti. 
     Belçika Savunma Bakanlığı, söz konusu haberi doğrulamazken, Rusya ise NATO'nun, ittifaka katılacak 3 Baltık ülkesi Litvanya, Estonya ve Letonya'nın hava sahalarında uçmasından büyük üzüntü duyduğunu belirtti. 
     
</TEXT>
</DOC>
