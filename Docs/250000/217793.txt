<DOC>
<DOCNO> 217793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur09.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Dehşet tankerinin yasal olmayan durumu yok 
</HEADLINE>
<TEXT>

     Emniyet Genel Müdür Yardımcısı ve Trafik Hizmetleri Başkanı Abdullah Bolcu, dün Kartal'da meydana gelen trafik kazasına tankerin freninin patlamasının yol açtığının sanıldığını söyledi. 
     A.A muhabirinin konuyla ilgili sorularını yanıtlayan Bolcu, yapılan ön inceleme sonucunda kaza sırasında tankerin freninin patladığının düşünüldüğünü belirterek, ''Ancak, teknik incelemeler devam ediyor. Uzmanların yapacağı incelemeler sonucunda kaza ile ilgili kesin bulgular ortaya çıkacak'' dedi. 
     Tankerlerde yük taşımada üst limitin 29 ton olduğunu vurgulayan Bolcu, kazaya karışan tankerin 21 ton yük taşıdığının belirlendiğini bildirdi. Bolcu, kazaya karışan aracın şu ana kadar yasal olmayan herhangi bir durumunun belirlenemediğini de ifade etti. 
     Şehiriçinde yük taşıyan araçlarla ilgili kararın il trafik komisyonları tarafından verildiğini ifade eden Emniyet Genel Müdür Yardımcısı Bolcu, Türkiye genelinde saat 10.00-16.00 arasında ağır vasıta araçlarının şehiriçinde dağıtım yapabildiğini kaydetti. Bolcu, şehiriçinde dağıtım yapacak ağır vasıta araçlarının il trafik danetleme şube müdürlüklerinden özel izin belgesi alması gerektiğini de kaydetti. 
     
</TEXT>
</DOC>
