<DOC>
<DOCNO> 227689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sontur02.html </URL>
<DATE> 2004/04/01/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Antalya'da iki grup sokak ortasında dövüştü, 3 kişi bıçaklandı 
</HEADLINE>
<TEXT>

     Antalya'da iki grup arasında çıkan kavgada biri ağır, 3 kişi yaralandı. 
     AA muhabirinin aldığı bilgiye göre, Sinan Mahallesi Ali Çetinkaya Caddesi'nde, yaklaşık 15 kişilik iki grup arasında önce tartışma, sonra kavga çıktı. Üç kişinin bıçaklandığı kavgada Ahmet Karatepeli ağzından, Ersan Aydemir burnundan ve Mustafa Candan da sırtından yaralandı. 
     Yaralılar Antalya Devlet Hastanesi'nde tedavi altına alınırken, Mustafa Candan'ın durumunun ağır olduğu bildirildi. 
     Yaralılardan Ahmet Karatepeli'nin, İnfaz Büro Amirliği'nce arandığı ortaya çıktı. Polis'in gözaltına almak istediği Karatepeli hastane kapısının camını kırdı. Karatepeli, basın mensuplarına da saldırdı. 
     Kavgaya karışan ve kimliği belirlenemeyen diğer şahıslar olay yerinden kaçarken, polis soruşturma başlattı. 

     
</TEXT>
</DOC>
