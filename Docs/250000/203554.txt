<DOC>
<DOCNO> 203554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur12.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te gündem 'bütçe'... 
</HEADLINE>
<TEXT>

     TBMM Genel Kurulu'nda, 2004 Mali Yılı Bütçe Kanunu Tasarısı'nın görüşmelerine bu hafta da devam edilecek. Görüşmeler 24 Aralık Çarşamba günü tamamlanacak. 
     Genel Kurul'un yarın saat 11.00'de başlayacak birleşiminde Kültür ve Turizm Bakanlığı, Çalışma ve Sosyal Güvenlik Bakanlığı, Dışişleri Bakanlığı, İçişleri Bakanlığı Emniyet Genel Müdürlüğü, Jandarma Genel Komutanlığı, Sahil Güvenlik Komutanlığı , Tarım ve Köyişleri Bakanlığı Tarım Reformu Genel Müdürlüğü, Köy Hizmetleri Genel Müdürlüğü bütçeleri görüşülecek. 
     Maliye Bakanlığı ve Gelir Bütçesi ise 23 Aralık Salı günü TBMM Genel Kurulu'nda ele alınacak. 
     Bütçe görüşmeleri 24 Aralık Çarşamba günü tümü üzerindeki son konuşmaların ardından tamamlanacak. 
     TBMM Milli Eğitim Komisyonu da aynı gün toplanarak, Mimar Sinan Üniversitesi'nin adının ''Mimar Sinan Güzel Sanatlar Üniversitesi'' olarak değiştirilmesine ilişkin yasa tasarısını görüşecek. 
     
</TEXT>
</DOC>
