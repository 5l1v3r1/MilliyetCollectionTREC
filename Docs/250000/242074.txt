<DOC>
<DOCNO> 242074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/siyaset/siy04.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis 10 hak okuyacak 
</HEADLINE>
<TEXT>


Polis, haziran ayından itibaren gözaltına aldığı zanlılara haklarını okuyacak. Bunun için 200 bin cep rehberi dağıtıldı 

TOLGA ŞARDAN Ankara 


Emniyet, AB'ye uyum kapsamında yeni bir uygulamaya başlayacak. Polis, haziran başından itibaren tüm yurtta, gözaltına aldığı şüpheliye önce 10 hakkını okuyacak. Asayiş Daire Başkanlığı, bastırdığı 200 bin cep rehberini il emniyet müdürlüklerine gönderdi. Şüpheliye önce hangi suç gerekçesiyle yakalandığı, ardından da hakkındaki iddialar okunacak. Polis şunları söyleyecek 
1. Belirttiğim yer ve zamandaki .... suçunu işlediğinize dair şüphe ve kuvvetli belirti bulunduğu için yakalandınız. 
2. Hakkınızdaki iddialar şunlardır .... 
3. Susma ve müdafiden yararlanabilirsiniz. 
4. Yakalandığınız, istediğiniz, kanuni yakınlarınıza derhal bildirilecektir. Belirlediğiniz bir kişiye haber verilmesi, cumhuriyet savcısının kararına bağlıdır. 
5. Yakalanmaya itiraz edebilirsiniz. Dilekçeniz gözaltı süresi dolmadan, en seri şekilde yetkili h kime ulaştırılacaktır. 
6. Kimliğinizle ilgili sorulara doğru cevap vermelisiniz. 
7. Lehinize olan hususları ileri sürebilirsiniz. 
8. Müdafi tayin edebilecek durumunuz yoksa, baro tarafından tayin edilecek müdafinin yardımından yararlanabilirsiniz. 
9. İfade alma öncesinde müdafi ile başkalarının duyamayacağı bir ortamda görüşme ve konuşma hakkınız vardır. 
10. Müdafiniz ifade alma sırasında hazır bulunabilir. 


</TEXT>
</DOC>
