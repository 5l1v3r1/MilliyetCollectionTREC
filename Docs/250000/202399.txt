<DOC>
<DOCNO> 202399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/yasam/yas12.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Suikast davasında sanıklar serbest 
</HEADLINE>
<TEXT>

   SEMRA PELEK, SERHAT ÜNAL İstanbul 
   
   Organize Suçlar Şube Müdürlüğü ekipleri tarafından bir ilçe belediye başkanına suikast düzenleyecekleri ihbarı üzerine gözaltına alınan 11 zanlı, dün serbest bırakıldı. Polise gelen bir ihbar telefonunun ardından zanlılar İstanbul DGM'nin talimatıyla teknik takibe alındı. Ancak bu arada eşini öldürmek suçundan gıyabi tutuklu olarak aranan Yolaçan soyadlı bir kişinin yakalanmasıyla, diğer zanlıların kaçma ihtimali gündeme geldi. Bunun üzerine savcılık "gözaltı" talimatı verdi. Sorgularının ardından 5 kişi serbest bırakılırken, Necmettin Akbaba, Vural Aydın, Şeref Balta, Ertuğrul Balta, Salim Ekinci ve İbrahim Kutun, DGM'ye sevk edildi. Akbaba ve Aydın serbest savcılıkça serbest bırakılırken, diğer dört zanlı tutuklanma istemiyle Nöbetçi 5 No'lu Mahkeme'ye sevk edildi. Mahkeme diğer 4 sanığı da serbest bıraktı. Bu arada azmettirici olduğu iddiasıyla bir kişinin arandığı kaydedildi. 
   
   
</TEXT>
</DOC>
