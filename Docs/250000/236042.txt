<DOC>
<DOCNO> 236042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/ekonomi/aeko.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Net borç ödeyicisi olmak için IMF ile devam edeceğiz' 
</HEADLINE>
<TEXT>


3 Şubat 2005'ten sonra da IMF ile devam edileceğini belirten Devlet Bakanı Babacan, masaya koyacakları en önemli ilkeyi "Net borç ödeyicisi olmak" diye açıkladı. Bunun yolu da yüksek faiz dışı fazladan geçiyor 

Ahmet Erhan Çelik 

Devlet Bakanı Ali Babacan mevcut standby düzenlemesinin 3 Şubat 2005 tarihinde süresinin sona ermesinin ardından IMF'yle devam edilip edilmeyeceği konusunda ilk defa açık konuştu. "IMF'yle devam edeceğiz, çok açık" diyen Babacan, "Bir şey yapmayalım diyemeyiz. O zaman üyelikten çıkarız" ifadesini kullandı. 
Babacan IMF'yle yapılacak düzenlemenin adı ne olursa olsun, halen uygulanan ekonomik program ilkelerinden vazgeçilmeyeceğini belirtti. IMF'ye karşı net borç geri ödeyicisi olmayı istediklerini ifade eden Babacan, sıkı maliye politikasının, yüksek faiz dışı fazla hedefinin ve serbest kur rejiminin aynen korunacağını söyledi. Babacan, IMF'yle yapılacak yeni düzenleme konusunda "inisiyatif bizde" derken Milliyet'in sorularını şöyle yanıtladı 

IMF'yle yapılacak muhtemel yeni düzenleme konusunda hangi aşamaya gelindi Tüm alternatifler masada. Şu anda hiçbir karar vermiş değiliz. Seçeneklerimiz program sonrası izleme post monetaring programme dediğimiz bir çalışma türü, mevcut stand - by ve bir de ihtiyati stand by yapmaktır. Bazıları sonuncu seçeneği yanlış Türkçeleştiriyor bu düzenlemenin adı önleyici filan değildir. İhtiyati stand by, ihtiyatlı olmaktan ileri geliyor. 

'İlelebet borçlanamayız' 
Yeni düzenleme yapmama seçeneği var mı IMF'ye üye 184 ülkeden biri olarak üyeliğin bir çerçevesi var. Bu çerçeve içinde üç seçenekten birinin uygulanması gerekiyor. Bir şey yapmayalım diyemeyiz. O zaman üyelikten çıkarız bu da alternatiflerden biri. Üyelikten çıktık diye ilan ederiz, üye değiliz deriz. Biliyorsunuz üye olmayan Küba gibi bir kaç ülke var. Diğer seçeneğimiz budur ama buna pek olası bakmıyoruz. 

Üç düzenleme seçeneği genel hatlarıyla tanımlanıyor. İçerik ne olacak Düzenlemenin içinin nasıl doldurulacağı, tarzı, finansman miktarı, süresi belli parametrelere göre şekillenecek. Biz bugün üç alternatiften şunu seçiyoruz desek, hiçbir şey ifade etmez. Çünkü detaylar belirlenmeden bu alternatiflerin hiçbir önemi yok. Dolayısıyla biraz sabretmek lazım. Ama şunu söyleyeyim seçenek tercihi şu an bizim hükümetimizin vereceği karara bağlıdır. Nasıl devam edeceğimize biz karar vereceğiz. 

Yani inisiyatif hükümette olacak... Tabii öyle. Piyasalarda ek tedirginlik, belirsizlik oluşturmamak lazım. Bugüne kadar söylediğimiz şeylerin arkasındayız. Ama seçenek ve parametreler konusunda henüz karar vermediğimiz için şu olur demek doğru değil. 

4 Şubat sabahı yani mevcut stand - by'ın süresinin dolduğu günün ertesi günü IMF'yle yeni bir düzenleme yapılmış olacak. Üç seçenekten birini seçip devam edeceğiz çok açık. Ama tercih ettiğimiz seçeneğin parametrelerini belirleyip öyle devam edeceğiz. 

Bu seçimde olmazsa olmazlarınız nedir Biz IMF'ye olan borcumuzun tedrici olarak azalmasını, net borç ödeyicisi olmak istiyoruz. Bu önemli ilkelerimizden biri. İlelebet borçlanarak devam edilemez ya da borcu belli bir noktada tutmayı da istemiyoruz. Geçen 18 ay içinde net borç ödeyicisi olduk. Kredi alıyoruz ama aldığımızdan daha fazlasını ödüyoruz. Anapara olarak bu sene ödeyeceğimiz para 5.4 milyar dolar, bir de bunun faizi var. Kullanacağımız kredi tutarı yaklaşık 2.5 milyar dolar. Tabii bu rakamlar SDR rakamına göre değişir, bu nedenle yaklaşık ifade ediyorum. 

Net borç ödeyicisi olmanın şartları nedir Sıkı ve kararlı maliye politikların devam ederek, yüksek faiz dışı fazla üreterek bunlar olacak. Serbest kur rejimine devam edilecek. Sapma olmayacak. 

'Sosyal politikalar güçlenecek' Sosyal politikalarınız nasıl şekillenecek Sosyal politika uygulamalarını güçlendirerek devam etmek istiyoruz. Arzumuz bu yönde, ama bu bol bol para harcayacağımız anlamına gelmemeli. Biz bu sene ne yaptık Emekli maaşlarına zam yaptık, herkes kaynağı nereden bulacaksınız diye sordu. Geçen sene de aynı meseleler yaşandı. Okullara bedava kitap dağıtılıyor, çiftçi borçları yeniden yapılandırıldı, bedava kömür dağıtıldı. Tarımsal destekler 1.7, 2.7, 3.8 trilyon lira şeklinde geometrik olarak artırıldı. Bu tür işlere devam edilecek, ama bütçe kısıtlamaları da her zaman geçerli olacak. 


</TEXT>
</DOC>
