<DOC>
<DOCNO> 202143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/spor/ygokberk.html </URL>
<DATE> 2003/12/15/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Biri attıra attıra diğeri yattıra yattıra 
</HEADLINE>
<TEXT>

   
   Evet, oldukça "kalabalıklar" ama tabii "kuru" lar da... Sahaya çıkan "11" i de boşverin işte. On bir tane "biri" işte. Adları "11" de mesela "tad"ları "yedi"lik bile değil, hatta "beş" lik de, hatta belki "üç" lük de... 
   Evet "kalabalıklar". Suat, Arif, Ümit, Volkan, Prates, Hakan Ünsal kulübedeler mesela. "On sekiz"in içi böyle de, dışı farklı mı İşte Hasan Şaş, işte Tamas, işte Murat Erdoğan, işte Ömer, aklıma hemen gelenler bunlar... "Daha"sı da var üstelik. Onlar da bir anda aklıma gelmeyenler. Bu kadar "kalabalık" ın ilk kırk beşte bulduğu pozisyon sayısı rakamla 2. Yazıyla da iki. Yedikleri de iki. Ne olursa olsun, nasıl olursa olsun bu "çok" luktan çıkan herhangi bir "11"inin dünkü Trabzon karşısında bu kadar da "yok" luk çekmemesi lazım. 
   Tamam, bir "Yattara'msı" ları bile belki yok. Bir "Gökdeniz'imsi"leri bile de yok. Hatta "Fatih Tekke'msi"leri bile yok. Bu üçü de farkettiriyor tabii. Ama işte Trabzon'da da bir "Frank'ımsı" yok. Ve "o" Trabzonlu "üç tehlikeli" den daha çok farkettiriyor tabii. "O", "onlar" dan daha da tehlikeli. Bir "Trabzonluğuna" mesela Terim'in asistanı olsam, bir yolunu bulup Bülent'in kulağına fısıldardım "Aman kaptan, Frank'a göz kulak ol " Maçın ilk kırılma noktası on bir küsürdü zaten. Kıran tabii yine Hollandalı, kırılan maç, tabii Galatasaray da, tabii binlerce Galatasaraylı da. Atan Fatih, ama attıran O'ydu. İkinciyi de Orhan Ak'ı sağa sola "yattıra yattıra" atan da anladınız tabii, Yattara. 
   Çıkanları boşverin, ya da işte o "11"den herhangi iki tane "bir" di işte, ne far eder ki . Girenler Arif ve Prates'di, gerçi Ronaldo ve Zidane olsa da bir şey fark etmezdi. Galatasaray kendi içinde de başka "maçlar" oynuyor belli. İşte 60 küsurdaki frikik, evet tam Prateslik'ti. Ama Brezilyalı golü atınca değil de Hollandalı kızarınca tribünler daha rahatladı sanki. Trabzon'a kaybedilen altı üstü üç puan ama Galatasaray'ın gitgide kaybettiği değerleri 13, hatta belki 23 puan... İlkini bir haftada kazanırsınız da, peki ya diğerini... 
   Sorun, bu kalabalığın içinden çıkan "11"lerde değil, "kalabalık"ın içindeki "1" lerde. Sorun, o "11" lerin oynadığı maçlarda da değil bence, Florya'da o "kalabalık"ın kendi aralarında oynadığı bizim göremediğimiz "maçlarda" bence. Yoksa hiçbir Galatasaray "11"i dünkü Trabzon "11"i karşısında bu kadar yok olmamalı, bu kadar "futbol"suz olmamalı... 
   
   
      
   
</TEXT>
</DOC>
