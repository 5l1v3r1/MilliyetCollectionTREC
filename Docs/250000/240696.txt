<DOC>
<DOCNO> 240696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/soneko30.html </URL>
<DATE> 2004/05/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Sabancı Holding Genel Kurulu yapıldı... 
</HEADLINE>
<TEXT>

     Hacı Ömer Sabancı Holding'in seçimli Genel Kurulu yapıldı. 
     Basına kapalı olarak Sabancı Center'de gerçekleştirilen Genel Kurul'da, yeni yönetim kurulu seçildi. Holding'den, Genel Kurul'a ilişkin yazılı açıklama yapılması bekleniyor. 
     Şirketin hissedarlarından Hakkı Yalçın, Genel Kurul'un ardından basın mensuplarının sorusu üzerine, katılımın az olduğu genel kurulda, dilekler maddesinin bulunmadığını söyledi. 
     Bu arada Genel Kurul'un bittiği sıralarda, Sabancı Center'ın bir bölümünde kablolar tutuştu. 
     Meydana gelen bu olay nedeniyle oluşan koku dolayısıyla çalışanların bir kısmı binadan ayrıldı. 
     Bu sırada, Sabancı Center'de bulunan zırhlı araçlar dışarı çıkarılırken bir ambulans da içeri girdi. 
     
</TEXT>
</DOC>
