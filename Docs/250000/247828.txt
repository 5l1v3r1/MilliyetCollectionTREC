<DOC>
<DOCNO> 247828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonspo12.html </URL>
<DATE> 2004/06/14/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Elvan Olimpiyat Şampiyonu olacağıma yüzde yüz eminim... 
</HEADLINE>
<TEXT>

     Atletizmde 5 bin metre dünya rekortmeni olan milli atlet Elvan Abeylegesse, Olimpiyat şampiyonu olacağına emin olduğunu söyledi. 
     Haftalık Alman Kicker dergisi, Abeylegesse'nin Norveç'in başkenti Oslo'da düzenlenen Bislett-Games'de elde ettiği başarıdan sonra, ''Olimpiyat şampiyonu olacağıma yüzde yüz eminim'' şeklinde konuştuğunu yazdı. 
     Abeylegesse'nin antrenörü Ertan Hatipoğlu'nun da Rusya'nın başkenti Moskova'daki bir yarıştan sonra yaptığı açıklamada, ''Bu yarıştan sonra Elvan'ın 5 bin metrede dünya rekoru kırabileceğini anlamıştım'' diye konuştuğu belirtildi. 
     Abeylegesse'nin yaklaşık 5 buçuk yıl önce Etiyopya'dan Türkiye'ye gittiği ve Türk vatandaşı olduğu hatırlatılan haberde, daha önce Elvan Can adını alan Abeylegesse'nin geçmişteki başarılarına da yer verildi. 
     Frankfurter Rundschau gazetesi de ''Nurmi'den daha hızlı'' başlığıyla verdiği haberde, Abeylegesse'nin 80 yıl önce Finli Nurmi ve 1999 yılında Çinli Bo Jiang'ın 5 bin metrede elde ettiği rekoru kırdığını hatırlatarak, Abeylegesse'nin geçmişteki başarılarını anlattı. 
     
</TEXT>
</DOC>
