<DOC>
<DOCNO> 229221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun09.html </URL>
<DATE> 2004/04/07/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Tayland'a Irak tehdidi Muhtemel hedefsiniz 
</HEADLINE>
<TEXT>

     İsveç'teki Tayland Büyükelçiliği'ne, ''Irak'a asker gönderme kararı nedeniyle muhtemel hedef olduğu'' yolunda tehdit mektubu gönderildi. 
     Tayland Dışişleri Bakanlığı sözcüsü Sihasak Phuangketkeow, İsveç'teki Malmo'dan gönderilen El Beşir El Makkavi imzalı mektupta, ''Irak'tan askerlerini çekmemesi halinde bir sonraki terörist hedefi olacağı'' uyarısının bulunduğunu söyledi. 
     Tehdidi ciddiye almaları gerektiğini belirten sözcü, Taylandlı ve İsveçli yetkililerin soruşturma başattığını, ancak tehdidin kaynağıyla ilgili kesin bir sonuca henüz varamadıklarını kaydetti. 
     Elçilikte güvenlik önlemlerinin artırıldığı, diğer ülkelerdeki diplomatik misyonların tehditle ilgili olarak uyarıldığı bildirildi. 
     Tayland'ın Irak'ın güneyindeki Kerbela kentinde 440 kişilik sıhhiye ve istihkam birliği bulunuyor. 
     
</TEXT>
</DOC>
