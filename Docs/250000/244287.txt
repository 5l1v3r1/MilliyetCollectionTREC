<DOC>
<DOCNO> 244287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur36.html </URL>
<DATE> 2004/05/31/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
İstanbul'da 27 Haziran günü 'NATO ve Bush'a karşı' miting yapılacak... 
</HEADLINE>
<TEXT>

     İstanbul'da 27 Haziran Pazar günü, haziran ayında gerçekleştirilecek NATO Zirvesi ve Bush'a karşı miting düzenleneceği bildirildi. 
     ''İşgale Karşı Komiteler, Küresel Barış ve Adalet Koalisyonu'' ile ''NATO ve Bush Karşıtı Birlik'' tarafından, İstanbul Makina Mühendisleri Odası'nda ortak basın toplantısı düzenlendi. 
     Platform sözcüleri Süleyman Baba, Nuri Ödemiş ve Ekber Işık tarafından ortaklaşa okunan basın açıklamasında, ''NATO Zirvesi ile ABD Başkanı Bush'un Türkiye gelmesinin istenmediği'' kaydedildi. 
     Açıklamada, ''27 Haziran Pazar günü, Irak'ta sürdürülen işgale, NATO'ya ve Bush'a karşı miting yapılmasının planlandığı'' belirtilerek, ''NATO Zirvesi'ne karşı eylemlerin 26 Haziran Cumartesi günü başlayacağı ve başta Ankara olmak üzere her yerde Bush'un Türkiye'de istenmediğini belirten kitlesel gösteriler yapılacağı'' ifade edildi. 
     Miting için resmi başvurunun gelecek hafta yapılacağı, yerinin de bu süreçte belirleneceği bildirildi. 
     
</TEXT>
</DOC>
