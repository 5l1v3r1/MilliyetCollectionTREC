<DOC>
<DOCNO> 225957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonyas05.html </URL>
<DATE> 2004/03/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Otomobile binen köpeklere emniyet kemeri takılacak 
</HEADLINE>
<TEXT>

     ABD'deki New Mexico eyaletinde bulunan Santa Fe'de otomobile binen köpeklere emniyet kemeri takma zorunluluğu getiriliyor. 
     Belediye kaynaklarına göre, bundan böyle köpekleri otomobile bindirenler, para cezası ödememek için ''yol arkadaşlarına'' emniyet kemeri takmak zorunda kalacak. 
     Belediye danışmanı Carol Robertson Lopez, oylamaya sunulacak bu kararın amacının, trafik kazaları sırasında yaralanan hayvanları korumak olduğunu açıkladı. 
     Eyalette, kamyonetlerin arkasında yolculuk eden hayvanların da kazalardan korunması için özel kutulara yerleştirilmesi gerecek. 
     Santa Fe'deki havyan mağazalarıysa daha şimdiden köpekler için koltuklar tasarlamış bile. Hatta özel tasarımlar sayesinde köpekler, yolculuk sırasında pencereden dışarıyı seyredebilecek. 
     
</TEXT>
</DOC>
