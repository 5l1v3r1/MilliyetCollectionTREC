<DOC>
<DOCNO> 245352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonspo21.html </URL>
<DATE> 2004/06/04/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Konyaspor, Zafer Biryol için Beşiktaş'tan haber bekliyor 
</HEADLINE>
<TEXT>

     Konyaspor, Zafer Biryol'un Beşiktaş'a gidip gitmeyeceğinin kesinleşmemesi nedeniyle transferde beklemeye çekildi. 
     Beşiktaş'ta genel kurul öncesi Biryol konusunda Konyaspor ile prensip anlaşmasına varan Fikret Orman'ın başkan seçilmemesi, bazı soru işaretlerini beraberinde getirdi. 
     Öncelikle Biryol'in Beşiktaş'a gidip gitmeyeceği konusunda bir cevap arayan yeşil-beyazlılar, transfer çalışmalarında sadece orta sahaya yöneldi. Biryol'un gitmesi durumunda takıma bir forvet oyuncusu almayı düşünen Konyaspor, kalması halinde ise bu hakkını defansta değerlendirmeyi planlıyor. 
     Teknik direktör Sakıp Özberk, Beşiktaş'tan net bir yanıt gelmediği için transfer çalışmalarında beklemeye çekildiklerini söyledi. 
     Takıma Camara ve Erhan Albayrak'ın kazandırılmasının yeterli olmadığını bu futbolcuların yanı sıra takıma 5 futbolcu takviyesinin daha yapılması gerektiğini ifade eden Özberk, şunları kaydetti 
     ''Transferde gizli ilerliyoruz. Transfer sezonunda başarılı olursak 2004-2005 futbol sezonunda da başarıyı yakalarız. Çıtayı yükseltmek için kadroyu güçlendirmemiz gerekiyor. Takımda ilk 11'de oynayan bazı oyuncuların alternatiflerinin olmaması bizi ilerde sıkıntıya sokabilir. Bu nedenle, defansa 3 oyuncu alacağız. Bunların yanında Biryol'a bağlı olarak bir ya da iki futbolcu da forvete düşünüyoruz.'' Özberk, istedikleri futbolcuları almalarıyla eksik mevkiilerdeki sorunların ortadan kalkacağın belirterek, gelecek sezon taraftarın da desteğiyle ligin korkulan takımı olabileceklerini kaydetti. 
     
</TEXT>
</DOC>
