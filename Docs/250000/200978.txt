<DOC>
<DOCNO> 200978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur52.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudurnu'da kar yağışı etkili... 
</HEADLINE>
<TEXT>

     Bolu'nun Mudurnu İlçesi'nde etkili olan kar yağışı sonrasında, ilçedeki tarihi evler karla kaplandı. 
     Bolu'nun Mudurnu İlçesi'nde, sabah saatlerinde başlayan kar yağışı sonrasında ilçedeki tarihi evler karla kaplandı. Tarihi evlerin önünde kar topu oynayıp eğlenen tatilciler, hem karın hem de tarihi özelliklere sahip bir ilçede tatil yapmanın keyfini çıkardılar. 
     Kar kalınlığının 10 santimetreyi bulduğu ilçenin ormanlık alanlarında, kışlık yakacak hazırlayan köylüler ise yağan kara aldırmadan, çalışmaya devam etti. 
     Köylüler, ''Mudurnu'da kar yağışı Bolu'nun diğer ilçelerine göre, daha etkili olur. Bu yüzden bir an önce yakacağımızı hazırlamaya çalışıyoruz'' dediler. 
     
</TEXT>
</DOC>
