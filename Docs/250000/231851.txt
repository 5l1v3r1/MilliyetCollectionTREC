<DOC>
<DOCNO> 231851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/ekonomi/aeko.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelişen piyasaları FED korkusu sardı 
</HEADLINE>
<TEXT>

   ABD'den gelen son veriler nedeniyle FED'in faiz artırımına gitme olasılığının artması eurobond piyasasını sarstı. Dolar yükselişe geçerken Rusya, Brezilya, Meksika ve Türk bonolarına satış geldi 
      Songül Hatısaru 
   
   Amerika'da ekonominin büyüdüğüne dair güçlü veriler gelmeye devam ediyor. Doların değer kazanması ve ABD'de orta vadeli tahvil faizlerinin yükselişini sürdürmesi gelişmekte olan piyasalarda yatırım yapan yatırımcıların pozisyonlarını azaltma isteğini artırdı. Hafta başında perakende satış fiyatları artışının, dün de çekirdek enflasyonun açıklandığı ABD'de ekonominin iyice ısındığına dair görüşler yoğunlaştı. ABD Merkez Bankası FED'in kasımdaki başkanlık seçimleri sonrasında yapması beklenen faiz artırımının daha yakın bir tarihe çekebileceği belirtiliyor. 
   ABD'de olası bir faiz artırımına ilişkin beklenti paritede euro aleyhine bir durum doğuruyor. Dolar euro paritesi 1.1920'lik seviyesiyle son dört ayın en düşük seviyesinde seyrediyor. 
   Bu arada kısa vadeli dolar faizlerinin artması, bonoların fonlama maliyetini yükseltiyor. Genel bir faiz yükselişine neden olan bu durum gelişmekte olan ülkelere fon girişini sınırladığından bu ülkelerin finans piyasaları olumsuz etkileniyor. 
   
   Türk bonoları satış yedi 
   Faiz artırım olasılığı ve paritede dolar lehine gelişmekte olan seyir, gelişmekte olan ülke bonolarında dün satışlara yol açtı. 
   Brezilya, Meksika, Rusya ve Türkiye bonolarına satış geldi. Kıbrıs'la ilgili süreç nedeniyle Türk tahvillerindeki satış seviyesinin biraz daha yüksek olduğu görüldü. Gösterge 2034 vadeli bononun fiyatı 1.5 dolarlık düşüşle 98.5 seviyesine geriledi. Bir hafta öncesine göre düşüş 3.5 doları buldu. 2030 vadeli bonunun fiyatı ise 2.5 dolarlık düşüşle 136.3 seviyesine geriledi. Bu bonoda da bir hafta öncesine göre gevşeme 5 doları buldu. 
   
   Dolar, Merkez'e aldırmadı    Hafta başında 1 milyon 375 binli seviyeleri gördükten sonra önceki gün Merkez Bankası'nın döviz alım miktarını düşürmesiyle 20 bin lira gerileyen dolardaki hareket sınırlı kaldı. Dün gün içinde 1 milyon 385 bini gören dolar gelen satışlarla 1 milyon 375 bin liraya düştü. Yabancı bankaların döviz alımlarının yanında New York ve Londra kaynaklı alımlarla dolar kurundaki yükselişin bir süre daha sürmesi bekleniyor. Bu arada dünya borsalarının düşmesi İMKB'yi de olumsuz etkiledi. Bozulan havanın etkisiyle endeks dünkü işlemlerde gün içinde 18.500 desteğinin altına sarktıysa da günü 18.687 seviyesinden kapattı. 
   
   Çin'de rekor büyüme    Çin, yılın ilk çeyreğinde yüzde 9.7 büyüdü. Çin Ulusal İstatistik Bürosu'ndan yapılan açıklamada, artan iç talep ve yatırım nedeniyle Gayri Safi Yurtiçi Hasıla'nın 328 milyar dolara ulaştığı kaydedildi. Yüzde 9.2'lik tahmini aşan bu büyümenin, özellikle yüzde 43 artan inşaat sektörü yatırımlarından kaynaklandığı belirtiliyor. Ekonominin aşırı hızlı büyümesinin yüksek enflasyona neden olabileceğinden çekinen Çin yönetimi, önlemler almaya da başladı. Çin Merkez Bankası, kredi açan bankaların rezerv yükümlülüklerini artırarak, bu bankaların kredi açma imk nlarını da daralttılar. 
   
   2034 vadeli bononun fiyatı 3.5 dolar düştü 23 Ocak 106 13 şubat 104,4 1 nisan 106 6 nisan 103,8 8 nisan 102,8 13 nisan 101,8 14 nisan 100,6 15 nisan 98,37 
   
   Dolar euro karşısında yüzde 5.5 değer kazandı 31 aralık 2003 1,2614 15 ocak 1,2646 30 ocak 1,2384 13 şubat 1,2824 27 şubat 1,2410 15 mart 1,2289 30 mart 1,2200 15 nisan 1,1929 
   
   Kur 1 milyon 385 bini gördü 31 aralık 2003 1 milyon 402 bin 15 ocak 1 milyon 343 bin 30 ocak 1 milyon 344 bin 13 şubat 1 milyon 318 bin 27 şubat 1 milyon 328 bin 15 mart 1 milyon 318 bin 31 mart 1 milyon 317 bin 15 nisan 1 milyon 368 
   
</TEXT>
</DOC>
