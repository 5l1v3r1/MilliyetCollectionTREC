<DOC>
<DOCNO> 217552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur48.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliağa Belediye Başkanı Akbıyıkoğlu CHP'den istifa etti 
</HEADLINE>
<TEXT>

     Aliağa Belediye Başkanı Süleyman Akbıyıkoğlu, partisi CHP'den istifa ederek DSP'den belediye başkan adayı oldu. 
     Akbıyıkoğlu, AA muhabirine yaptığı açıklamada CHP'den istifa ettiğini belirterek, şöyle dedi 
     ''CHP Genel Merkezi, Aliağa'da başarılı olarak kabul edilen bir CHP'li belediye başkanı dururken bir başka kişiyi aday olarak açıkladı. Bunu ben parti disiplini açısından kabullenmeye hazırken gerek partililer gerekse ilçe halkı kabullenmedi. 
     İlçede sosyal demokrat idarenin sona ereceği endişesiyle sosyal demokrat belediyeciliğin devam etmesi için CHP'den istifa ederek DSP'ye katıldım. DSP'den Aliağa Belediye Başkan Adayı oldum.'' 
     
</TEXT>
</DOC>
