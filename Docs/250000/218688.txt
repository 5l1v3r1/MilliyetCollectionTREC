<DOC>
<DOCNO> 218688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yazar/pulur.html </URL>
<DATE> 2004/02/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mizah hik yesi gibi... 
</HEADLINE>
<TEXT>

   
   ERKEKLERİN sayılı günlerinden biri "terhis günü"dür, artık o'nun hayatından bir dönem kapanmıştır, "tezkere"yi aldığı gün kışlanın kapısından uçar gibi çıkar, bir an önce köyüne, kentine, evine barkına, ailesine kavuşmak ister. 
   
   ERKAN da, terhis olduğu gün aynı sevinci yaşadı ama cebinde otobüse binecek para yoktu. Edirneli yoksul bir ailenin çocuğuydu, akranları düğünlerde zurna, darbuka, klarnet çalarken, o sanayi çarşısında oto elektrikçiliğini öğrenmişti, bu yüzden eli çok işe yatkındı, iyi araba kullanır, düz kontağın l sını yapardı. 
   
   İYİ de Amasya'dan Edirne'ye nasıl dönecekti 
   Açık bir pencere, onun nasibiydi, gel diyordu, atladı girdi, ev sahipleri uyuyordu, adamın cebini yokladı, oooo, maşallah çarık yüklüydü, birden gözü masanın üzerindeki anahtarlığa takıldı, bir bakışta anladı bunlardan biri arabanın anahtarıydı, gittiği gibi çıktı, sokaktaki arabalara kumandayı uzattı, bir, iki derken, üçüncü tık diye açıldı... 
   Ver elini Edirne 
   Hani lüks arabayla, yollarda uçmak da fiyakalı oluyordu. 
   
   AKSİLİK, Amasya Emniyet Müdürlüğü'nün çalıntı otomobille ilgili arama emri, ondan önce Edirne'ye ulaştı, girişte yakalandı. 
   Amasya'ya bir daha gitmek onun kaderiydi. 
   Amasya'ya geldiler, Erkan'ı nezarethaneye attılar, bir fırsatını bulup kaçtı, Amasya'dan Edirne'ye arabayla dönmek artık onda alışkanlık haline gelmişti. 
   Hemen bir arabayı daha çaldı, düz kontakla çalıştırdı, ver elini Edirne... 
   
   GELİR gelmez iki arkadaşını buldu, nevaleyi düzdüler, pikniğe gidecekler, pat yine çevirme, yakalandılar, Erkan başına gelecekleri anladığı için fırladı kaçtı, araba kaldı, polisler gelip otomobili emniyet müdürlüğünün bahçesine çektiler. 
   
   SABAHA karşı Babaeski'den Edirne Emniyet Müdürlüğü'ne bir haber geldi 
   "Amasya plakalı bir otomobil, kaza yapmış, sürücüsü kaçmış, plakası şu " 
   Allah Allah, bu plaka, Erkan'ın çaldığı arabanın plakası, model, marka aynı, Emniyet Müdürlüğü'nün bahçesinde duruyor... 
   Ya da durmuş olması lazım 
   Bir koşu gidip baktılar, yok 
   
   PEKİ araba, Emniyet Müdürlüğü'nün bahçesinden nasıl çıkmıştı 
   Arabayı oraya bırakan ekip bulundu 
   "Evet, biz oraya bıraktık " 
   Kapıdaki nöbetçi polislere soruldu 
   "Evet, böyle bir araba buradan çıktı gitti " 
   "Niye durdurmadın " 
   "Bana kimse arabayı teslim etmemişti ki " 
   Erkan, yine numarasını yapmış, Amasya'dan çaldığı arabayı Edirne'de bir daha çalmış, Babaeski'de kaza yapıp kaçmıştı... 
   
   HAYIR, bu bir mizah hik yesi değildir, eğer bunu anlatan ve yazan Emniyet Müdürü Erol Özdemir olmasaydı, biz de Aziz Nesin'e özenen birinin hik yesi sanırdık. x 
   Üstelik devamı var da, yerimiz kalmadı. 
   
   x Çağın Polisi Dergisi, Şubat 2004 
   
      
   
</TEXT>
</DOC>
