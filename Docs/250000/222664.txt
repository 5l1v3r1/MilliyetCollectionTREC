<DOC>
<DOCNO> 222664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/yas09.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
GEZEGENİM HALİ 
</HEADLINE>
<TEXT>

      
   Hop hop Cory top Cory...    DIŞ HABERLER SERVİSİ 
   ABD'nin Batı Virginia eyaletindeki bir buz hokeyi maçının arasında yapılan "insan toplu bowling" yarışmasını Cory Hunt isimli yarışmacı kazandı. Geçen pazar Wheeling Nailers - Peoria Rivermen karşılaşmasının arasında yapılan yarışmada buz üstünde kayarak dev lobutlara çarpan Hunt, tüm lobutları devirdi ve izleyicilerden büyük alkış aldı. 
   
      'Jaws' sıyırdı geçti    DIŞ HABERLER SERVİSİ 
   Avustralya'da Macquarie Gölü'nde geçen şubatta su kayağı yapan Chris Van Namen, annesinin çektiği fotoğrafları tab ettirdiğinde ne kadar büyük bir tehlikeyle burun burun geldiğini öğrendi. Van Namen, fotoğrafta yüzgeci açık şekilde görülen köpekbalığını fark etmemişti bile. Birkaç ay önce de göldeki bir köpekbalığının fotoğraflarının Avustralya basınında yer alması, Macquire Gölü'nün güvenilirliğinin sorgulanmasına neden oldu. Köpekbalıklarının göle nasıl geldiği bilinmiyor. 
   
   
</TEXT>
</DOC>
