<DOC>
<DOCNO> 244607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/guncel/gun03.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerlerde Türk izleri 
</HEADLINE>
<TEXT>


4 binden fazla tableti inceleyen Prof. Çığ, Sümerlerle Türklerin yiyecek, kıyafet ve gelenekler açısından benzerliklerini ortaya çıkardı... 

YAŞAR ANTER Muğla DHA 

Hayatını Sümerlerle ilgili araştırmalara adayan Prof. Dr. Muazzez İlmiye Çığ, Sümerlerin Türk olduklarını öne sürdü. Eski tabletlerde Sümerlerin Anadolu ile ticaret ve dostluk bağlantılarının ortaya çıktığını belirten Çığ, Türklerin köklerinin Sümerlerden de öncelere dayandığını kaydetti. 
Halikarnassos Kültür Merkezi'nde düzenlenen "Sümerler Türk müydü " konulu konferansta İstanbul Arkeoloji Müzesi'nde çivi yazısı uzmanı olarak çalışan Çığ 90 ve araştırmacı yazar İbrahim Okur, Türk uygarlıkları hakkında belgelere ve araştırmalara dayalı bilgiler aktardı. 

Başka uygarlıklarda yok 
Çığ, 70 yıldır İstanbul Arkeoloji Müzesi'nde bulunan 75 bin Sümer tabletinden 4 binden fazlasını incelediğini belirterek şunları söyledi "Yaptığım araştırmalarda edindiğim bulgular, Sümerlerin kesinlikle Türk olduğu yönündedir. Bunu altı ay sonra yayınlayacağım son kitabımda da açıklayacağım. Tabletlerdeki izlere bakıldığında, yiyecekler, kıyafetler, örf ve adetleri, eğlenceler, törenler, dini merasimler, üst düzey yöneticilerin, soylu ailelerin gelenekleri, görenekleri açısından, Sümerler ve Türklerin benzerlik gösterdiği ortaya çıkıyor. Bu benzerlik başka uygarlıklarda görülmüyor." 
Tarihe verilen önem konusunda sitemde bulunarak Türklerin tarihinin araştırılması için bir bilim kurulu oluşturulmasını isteyen Çığ, "Çalışmalar hızlandırılırsa, Türklerin buradaki kökünün daha öncelere dayandığı ortaya çıkar" dedi. 


</TEXT>
</DOC>
