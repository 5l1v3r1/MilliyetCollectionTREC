<DOC>
<DOCNO> 224835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/soneko54.html </URL>
<DATE> 2004/03/23/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Haftanın ikinci gününü de tarihi rekorla kapatan Borsa'da, hisse senetleri ortalama yüzde 0.09 değer kazandı. 
     İMKB Ulusal 100 Endeksi, 1. seansı yüzde 0.01 artışla 20,170.02 puandan tamamladı. Endeks, 2. seansta da yüzde 0.08 artışla günü 20,185.78 puandan kapattı. 
     Dün 20,167.21 puanla tarihi rekora ulaşan endeks, bugünkü kapanış değeriyle rekoru yenilemiş oldu. 
     İlk seanstaki 2.81 puanlık artış dikkate alındığında, endeks, günlük bazda 18.57 puan ve yüzde 0.09 yükseldi. 
     Hisse senetleri piyasasında, toplam 1 katrilyon 234.6 trilyon liralık işlem hacmi kaydedildi. 
     
     DÖVİZ 
     Kapalıçarşı'da dün 1 milyon 320 bin liradan kapanan dolar, güne 1 milyon 322 bin liradan, 1 milyon 632 bin liradan kapanan Euro yine aynı fiyattan başladı. 
     Kapanışta, doların satış fiyatı 1 milyon 323 bin lira, Euro'nun satış fiyatı 1 milyon 627 bin lira oldu. 
     Merkez Bankası, doların bugünkü efektif kurunu alışta 1 milyon 312 bin 318 lira, satışta 1 milyon 321 bin 550 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 247 lira, satışta 248 lira yükseldi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 24 Ağustos 2005 vadeli tahvilin, bugün valörlü işlemlerinde basit getiri yüzde 23.85, bileşik getiri yüzde 22.80 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.13 puan yükseldi. 
     İMKB Tahvil ve Bono Piyasası Repo Pazarı'nda gecelik faiz ise ortalama yüzde 22.00 olarak belirlendi. 
     
</TEXT>
</DOC>
