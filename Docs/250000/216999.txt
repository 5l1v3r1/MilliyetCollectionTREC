<DOC>
<DOCNO> 216999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur24.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
''Zerda'' ekibi trafik kazası geçirdi...''Sultan Ana'' yaralandı 
</HEADLINE>
<TEXT>

     Gaziantep'te, geçirdikleri trafik kazasında yaralanan ''Zerda'' dizisi oyuncularından Güven Hokna Sultan Ana , Konukoğlu Tıp Merkezi'ndeki tedavisinin ardından taburcu edildi. Kazada yaralanan diğer oyunculardan Barış Çakmak Osman , Derya Artemel Sıla ve Hülya Şen Küçükkaymaz'ın Hacer tedavileri ise sürüyor. 
     TV dizisi Zerda'nın oyuncuları, daha önce Konukoğlu Tıp Merkezi'nde bir hastane rolü için çekim yapmışlardı. Kazada yaralanan ekibin 4 oyuncusu, bu kez gerçekten bu hastanede tedavi altına alındı. 
     Tedavi sonrasında taburcu edilen Güven Hokna, kazayla ilgili şunları söyledi 
     ''Nurdağı İlçesi'ne bağlı Sakçagözü Beldesi'nde bulunan Hurşit Ağa Konağı'nda, Zerda dizisinin çekimlerini tamamladıktan sonra, 3 otomobille Gaziantep'teki otelimize gelmek için yola çıktık. Benim kullanmış olduğum otomobil, tipi ve buzlanma nedeniyle kayıp, bir tankerle çarpıştı. Buzlanma ve tipi nedeniyle çok yavaş gidiyordum. Kaza anında, hızım sanıyorum sadece 20 kilometreydi. Bu kazayı, ucuz atlatmış olduğumuzu düşünüyorum. Beni ve diğer oyuncu arkadaşlarımı Allah kurtardı. Şükürler olsun hayattayız.'' Güven Hokna, çekimlerin aksamaması temennisinde de bulunarak şöyle devam etti 
     ''Halen tedavileri süren Barış Çakmak'ın ayağında kırık, başında yarası var. Derya Artemel ve Hülya Şen Küçükkaymaz'da ise kalça çıkığı ve çarpmanın etkisiyle oluşan ezilmeler ve darbe yaraları var. İnşallah, en kısa zamanda sağlıklarına kavuşup, dizideki görevlerini sürdürürler. Gaziantep'te bir ekip çalışması yapıyoruz. Bu kazanın, çalışmalarımızı aksatmamasını temenni ediyorum.'' Güven Hokna yönetimindeki 06 AD 9413 plakalı otomobil, dün gece saatlerinde Sakçagözü Beldesi'nden Gaziantep'e gelirken, Yeşilce Köyü yakınlarında buzlanma ve tipi nedeniyle kayıp, Cevat Ayhan'ın kullandığı 63 RK 665 plakalı tankerle çarpışmıştı. 
     Kaza sonrasında, yaralanan Güven Hokna, Barış Çakmak, Derya Artemel ve Hülya Şen, Küçükkaymaz Gaziantep Konukoğlu Tıp Merkezi'nde tedavi altına alınmışlardı. 
     
</TEXT>
</DOC>
