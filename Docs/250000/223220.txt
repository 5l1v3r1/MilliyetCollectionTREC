<DOC>
<DOCNO> 223220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur23.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda elinde bomba patlayan kişi terör örgütü üyesi çıktı 
</HEADLINE>
<TEXT>

     İstanbul Emniyet Müdürü Celalettin Cerrah, Beyoğlu'nda elinde bomba patlayan kişinin, terör örgütüne ilişkin emniyette kaydı bulunduğunu bildirdi. 
     AA muhabirinin konuyla ilgili sorularını yanıtlayan Cerrah, Beyoğlu İlçe Emniyet Müdürlüğü yakınında elinde bomba patlayan Lokman Aslan adlı kişiye ilişkin soruşturmanın sürdüğünü kaydetti. 
     Bu kişinin, PKK KONGRA-GEL terör örgütüne ilişkin emniyette kaydı bulunduğunu ifade eden Cerrah, bombanın Beyoğlu İlçe Emniyet Müdürlüğü'ne konulmasının planlandığının da anlaşıldığını söyledi. 
     Bombanın patlamasıyla parmakları kopan bu kişinin sevk edildiği İstanbul Üniversitesi Tıp Fakültesi Hastanesi'nde tedavisinin sürdüğünü belirten Cerrah, olayla ilgili şu anda başka gözaltında bulunan olmadığını da kaydetti. 
     
</TEXT>
</DOC>
