<DOC>
<DOCNO> 231894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/spor/spo08.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez'de bunalım 
</HEADLINE>
<TEXT>

      
   CHP'den, AKP'ye geçti 
   İZMİT Büyükşehir Belediyesi Spor Kulübü hentbol şubesinden 15 oyuncunun, 400 - 800 milyon lira arasında değişen 7 aylık maaşlarını alamadıkları gerekçesiyle eski CHP'li Belediye Başkanı Hikmet Erenkaya hakkında başlattıkları icra takibi, AKP'li yeni başkan İbrahim Karaosmanoğlu'nun üzerine kaldı. 2003 Eylül - 2004 Haziran arasındaki dönemi kapsayan anlaşma gereği 15 oyuncuyla, Hentbol Federasyonu onaylı sözleşme imzalandı, ilk maaşları da peşin ödendi. 
   
   Alacak için dava 
   BELEDİYELİ hentbolcuların ana para ve faizleriyle birlikte alacak toplamının 2 ile 5.5 milyar lira arasında değiştiği de bildirildi. Ayrıca sözleşmede yer alan "yenilgi halinde para ödenmez", "sakatlık halinde kadro dışı bırakılır" maddeleriyle ilgili bilgilendirilen federasyonun da, bir yanıt vermediği ifade edildi. Bu arada aynı kulüpten Mustafa Aközlülerin de, lif kopması yüzünden oluşan 2.5 milyarlık tedavi masrafları için dava açtığı açıklandı. 
   
   
</TEXT>
</DOC>
