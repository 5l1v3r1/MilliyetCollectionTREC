<DOC>
<DOCNO> 223285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/guncel/gun00.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'dan iki binbaşıya soruşturma 
</HEADLINE>
<TEXT>

   Kaymakamlıklardan istihbarati bilgi isteyen binbaşıların soruşturulması askeri savcılığa da iletilecek. Birliklerdeki kararg h subayları, istihbarat seminerleri ve kurslarla benzeri olayların yaşanmaması için uyarılacak 
   Barkın Şık 
   
   Genelkurmay Başkanlığı'nın, kaymakamlıklardan istihbarati bilgi isteyen 2. Zırhlı Tugay Komutanlığı Kurmay Başkan Vekili binbaşıyla İstihbarat ve İstihbarata Karşı Koyma Şube Müdürü binbaşı hakkında idari soruşturma başlattığı öğrenildi. Konunun, soruşturmada sonuca göre askeri savcılığa iletilebileceği bildirildi. Birliklerdeki kararg h subayları, önümüzdeki dönemlerde düzenlenecek istihbarat seminerleri ve kurslarda benzeri olayların yaşanmaması için uyarılacak. 
   Kadıköy, Maltepe, Kartal, Sultanbeyli kaymakamlıklarıyla 1 Numaralı Dikimevi Müdürlüğü ve Jandarma İkmal Merkezi Komutanlığı'na 6 Şubat'ta gönderilen "Haber Toplama Planı ve İstihbarat İsteklerini Karşılama Formu"nun 5, 6 ve 7. maddelerindeki istekler "amacını aşmış" olarak tanımlandı. Genelkurmay'ın kaymakamlıklara gönderilen formda, rahatsızlık duyduğu ve soruşturma açtığı istihbarati taleplerin başlıkları şöyle 
   - Azınlıklar ve kendini azınlık olarak görme eğiliminde olan Çerkez, Roman, Abaza, Arnavut, Boşnak vb. grupların faaliyetleri nelerdir 
   - Kendini ulusal değerlerin dışında ve üstünde gören AB ve ABD yanlısı kişi ve gruplar ile Türkiye'nin aleyhine çalışan yazar, düşünür vb. grupların faaliyetleri nelerdir 
   - Yüksek sosyete grupları, sanatçıların mensup olduğu gruplar, zengin ailelerin çocuklarının oluşturduğu gruplar, tarikatlar Satanistler, Ku Klux Klan, Masonlar vb. internet grupları, cinsellik, uyuşturucu, meditasyon, ruh çağırma vb. grupların faaliyetleri nelerdir 
   
   Subaylar bilgilendirilecek    Formda, bu maddeler dışında kalan bölücü ve yıkıcı terör örgütleri ve irticai örgütlere ilişkin istenen istihbarati bilgiler soruşturma kapsamına alınmadı. Mülki idareden, 5442 sayılı İl İdaresi Kanunu, İçişleri Bakanlığı ile 7 Temmuz 1997'de imzalanan protokol ve 2937 sayılı MİT Kanunu çerçevesinde bilgi istendiğini ve istenebileceğini değerlendiren Genelkurmay, kararg h subayları için düzenlenen eğitim seminerlerinde de konu üzerinde durmayı planlıyor. Kamuoyunda tartışma yaratan olayın benzerlerinin yaşanmaması için düzenlenecek istihbarat seminerleri ve kurslarda personelin konuya ilişkin yeterliliğinin artırılması planlanıyor. Hizmet içi eğitim kapsamında rutin olarak düzenlenen bu seminerlerde, önümüzdeki dönem kararg h subaylarının konuya ilişkin bilgi ve h kimiyeti artırılacak. 
   
   
   
</TEXT>
</DOC>
