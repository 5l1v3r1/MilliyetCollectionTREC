<DOC>
<DOCNO> 248645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sondun11.html </URL>
<DATE> 2004/06/17/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Annan, Soren Jessen Petersen'i Kosova yöneticisi olarak atadı 
</HEADLINE>
<TEXT>

     Birleşmiş Milletler BM Genel Sekreteri Kofi Annan, BM'ye uluslararası alanda hizmet veren Danimarkalı Soren Jessen Petersen'i Kosova yöneticisi olarak atadı. 
     BM sözcüsü Stephane Dujarric, Annan'ın Jessen Petersen'i kendi özel Kosova temsilcisi ve BM Kosova Geçici Misyon UNMİK şefi olarak atama isteğini BM Güvenlik Konseyi'ne ilettiğini söyledi. 
     Şubat ayından bu yana Makedonya'nın AB özel temsilciliği görevini sürdüren Jessen Pettersen, daha önce BM Mülteciler Yüksek Komiserliği'nde görev yapmıştı. 
     11 hafta süren NATO bombardımanının Haziran 1999'da sona ermesinden bu yana Kosova'ya atanan 4. BM yöneticisi olacak Jessen Petersen, sağlık sorunları nedeniyle geçen ay görevinden ayrılacağını açıklayan Finlandiyalı diplomat Harri Holkeri'nin yerini alacak. 
     Jessen Petersen, Kosova'nın nihai statüsünün belirlenmesinde önemli rol oynayacak. 
     Öte yandan, AB Ortak Dış Politika ve Savunma Yüksek Temsilcisi Javier Solana, yaptığı yazılı açıklamayla Jessen Petersen'in bu göreve atanmasını memnuniyetle karşıladığını bildirdi. 
     
</TEXT>
</DOC>
