<DOC>
<DOCNO> 230569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun14.html </URL>
<DATE> 2004/04/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Rehinelerin durumu belirsiz... Japon arabulucu Irak'a gitmiyor... 
</HEADLINE>
<TEXT>

     Irak'ta kaçırılan Japon vatandaşlarıyla ilgili arabuluculuk görevi üstlenen üst düzey Dışişleri Bakanlığı görevlisi Ichiro Aisawa, Irak'a gitmeye ''niyeti olmadığını'' belirtti. 
     Aisawa, Amman'da yaptığı açıklamada, Japon vatandaşlarını rehin alanların bu yöndeki taleplerine rağmen, ''Şu an için Irak'a gitmeye niyeti olmadığını'' ve Japonları kaçıranların bu yöndeki taleplerinin ''doğru olup olmadığını bilmediklerini'' kaydetti. 
     Japonları kaçıran Mücahitler Tugayı adlı grup, Japon birliklerinin Irak'tan çekilmesini ve ''Felluce'de Amerikan güçlerinin yaptığı katliamı yerinde görmeleri için'' Japonya dışişleri bakanlığından bir heyetin kente gelmesi istemişti. 
     Grup, 3 sivil Japonu rehin almış ve Irak'ın güneyindeki Samava kentinde konuşlanan 550 Japon askerinin Irak'tan çekilmemesi durumunda rehineleri öldüreceği tehdidinde bulunmuştu. Japon hükümeti, askerlerini Irak'tan çekme planları olmadığını bildirmişti.f 
     
</TEXT>
</DOC>
