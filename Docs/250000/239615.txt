<DOC>
<DOCNO> 239615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun10.html </URL>
<DATE> 2004/05/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Okul, öğrencisinin kürtajına yardımcı olunca ortalık karıştı... 
</HEADLINE>
<TEXT>

     İngiltere'de bir ortaokulda, idarenin 14 yaşındaki kız öğrencinin kürtajına ailesinden habersiz olarak yardımcı olması tartışmalara yol açtı. 
     Genç kızın annesi tarafından Dail Mail gazetesi aracılığıyla yapılan açıklamada, okul idaresine danışmak isteyen genç kıza kürtaj için yardımcı olunması eleştirildi. Anne, ''Bu çocuk kimin çocuğu '' diye sorarken, henüz reşit olmamış bir kız çocuğunun kürtajının ailesine danışılmadan yapılamayacağını ifade etti. 
     Adı açıklanmayan anne, ''Çocuğumun hamile olduğundan bile haberim olmadı, bu nasıl bir uygulama '' diye isyan etti. Kızının henüz bir çocuk olduğunu, böyle bir travma yaşarken annesini yanında hissetmek isteyeceğini belirten anne, ''Okul yönetiminin bizim adımıza böyle bir karar alıp uygulama hakkı yok. Ya çocuğum bu kürtaj sırasında ölseydi, o zaman ne olacaktı '' diye sordu. 
     Okul idaresi ise yasaların kendilerine öğrencilerine ''gizli danışmanlık hizmeti'' verme hakkı tanıdığını ve öğrencilerine istekleri doğrultusunda yardımcı olduklarını açıkladı. 
     
</TEXT>
</DOC>
