<DOC>
<DOCNO> 203674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun22.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız oyuncuyu öldüren Cantat'ın tutukluluk süresi uzadı 
</HEADLINE>
<TEXT>

     Litvanya adli makamlarının, Fransız sinema oyuncusu Marie Trintignant'ın ölümüne neden olan sevgilisi Bertrand Cantat'nın tutukluluk halini 29 Ocak'a kadar uzattığını bildirdi. 
     Noir Desir'in solisti olan Cantat'nın avukatı Virginijus Papirtis, Cantat'nın 31 Aralık'ta bitecek geçici tutukluluk halinin 29 Ocak'a kadar uzatılmasına karar verildiğini belirtti. 
     Papirtis, Cantat'nın duruşmasının Şubat ayından önce başlamasının beklenmediğini, Fransa'dan gönderilen belgelerin tercümesinin yapıldığını ve Ocak ayının sonunda mahkemeye ulaştırılacağını kaydetti. 
     Feci şekilde dövülen Trintignant, geçirdiği ameliyatlara rağmen komadan çıkamamış, 1 Ağustos'ta beyin ödeminden ölmüştü. 
     Cinayetle suçlanan Cantat, halen Litvanya'da tutuklu bulunuyor. 
     
</TEXT>
</DOC>
