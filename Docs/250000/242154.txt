<DOC>
<DOCNO> 242154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonsiy10.html </URL>
<DATE> 2004/05/23/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Milletvekili Hasan Ören'in cep telefonu çalındı... 
</HEADLINE>
<TEXT>

     CHP Manisa Milletvekili Hasan Ören, İzmir'in Alsancak semtinde otomobiliyle dolaşırken, sigara isteme bahanesiyle otomobilinin kapısını açan kişiye, cep telefonunu kaptırdı. 
     Alınan bilgiye göre Hasan Ören, 35 SY 520 plakalı otomobiliyle Alsancak 1457 Sokak'ta giderken trafiğin sıkışık olması nedeniyle durdu. Ören'in durmasından faydalanan bir kişi, otomobilin kapısını açarak sigara istedi. Sigarasının olmadığını söyleyen Ören, uzaklaşan kişinin, otomobilin vites kutusunun yanında bulunan cep telefonunu aldığını fark etti. 
     Ören'in polise başvurmasının ardından eşkal doğrultusunda Alsancak semtinde arama başlatıldı. Polis, bir süre sonra, Ören'in çalınan cep telefonunu B.A'nın 18 üzerinde buldu. 
     Ören, B.A'yı teşhis edemediğini ve cep telefonunun bulunması nedeniyle şikayetçi olmadığını söyleyerek karakoldan ayrıldı. 
     Cep telefonunu çalmadığını, bir kişiden satın aldığını söyleyen B.A. ise kapkaç suçundan İzmir Adliyesi'ne sevk edildi. 
     
</TEXT>
</DOC>
