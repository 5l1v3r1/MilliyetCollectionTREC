<DOC>
<DOCNO> 219389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/spor/spo07.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da da yakacak 
</HEADLINE>
<TEXT>

   Nurullah Sağlam, erken gol bulmaları durumunda İtalya'dan galibiyetle döneceklerini söyledi, "Tur hayal değil" dedi 
      
   'Tur için yemin ettik' 
   GAZİANTEPSPOR Teknik Direktörü Nurullah Sağlam, ilk maçta olduğu gibi Roma'dan da galibiyet beklediklerini söyledi, Türkiye gerçeğini tüm Avrupa'ya kabul ettireceklerini ifade etti. Sağlam, "Hem taraftarlarımıza, hem de Türk halkına tur sevincini yaşatmamız zor olmayacak. Biz yeter ki Gaziantepspor gibi oynayalım. Futbolcularımla birlikte bu turu geçmek için yemin ettik" diye konuştu. 
   
   'Hırs ve inanç doluyuz' 
   RAKİPLERİNİN 500 milyon dolarlık bir takım olduğuna da dikkat çeken Sağlam, "Rakibin ne kadar güçlü bir ekip olduğunu biliyoruz. Fakat biz de hırs ve inanç doluyuz" dedi. Sağlam şöyle devam etti "Roma Olimpiyat Stadı'nın ürkütücü ortamına psikolojik olarak kendimizi hazırladık. Burada ilk golü biz bulursak, tur hayal değil, gerçek olur. İlk golü atarsak Lens maçındaki gibi galibiyetle döneriz." 
   
   
</TEXT>
</DOC>
