<DOC>
<DOCNO> 216110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/guncel/agun.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorunları akılla çözmek ibadet 
</HEADLINE>
<TEXT>

   Prof. Dr. Yavuz, İslamın dünya işlerinin akılla çözülmesini ibadet saydığını belirtirken, çağın gerekleriyle Kuran arasındaki sağlıklı ilişkinin akılla kurulacağını vurguluyor 
      Reform dinde mi, dindarlıkta mı 4 
   Mehmet GÜNDEM 
   mgundem milliyet.com.tr 
   
   İslamda reform tartışılırken, İslamın kendinden önceki dinleri reforme ettiği pek akla gelmez. Prof. Dr. Yunus Vehbi Yavuz, bu noktaya dikkat çekiyor İslamın gerçekleştirdiği reformla, hayat, akıl ve maslahat çizgisinde, toplumsal hayatın dengesini sağlayan inanç ve eylem yolunu açmıştır. İslamın 'inanç ilkeleri' ile 'hayat ilkeleri' çağla paralellik arz eder. İnsan aklı çağın gerekleriyle Kuran'ın hükümleri arasında sağlıklı bir ilişkiyi nasıl kuracak Yavuz, "Bu sorunun cevabı içtihatla verilir" diyor ve devam ediyor "İçtihadın kapısı da ardına kadar açıktır. İslam dini Müslümanların dünya işlerini yürütmelerinde herhangi bir engel koymamış, tersine bu alanda akıl yürüten, yorumlar getiren bilim, fikir ve devlet adamlarına çabalarından dolayı sevap da vermiştir. İslam, aklı kullanmak suretiyle dünya işlerinin çözülmesini ibadet kapsamında değerlendirmiştir. İnsanın aklına o derece özgürlük vermiştir ki, düşünce ve yorumlarında isabet edenlere iki, yanılanlara bir sevap vermiştir. Bugün hiçbir din ya da dünya sisteminde yanılanlara mük fat verildiği görülmemiştir." 
   
   'İçtihadı ehli yapar' 
   Hatası bile sevap getiren içtihat kimler tarafından ve ne şekilde yapılabilir İçtihadı ehlinin yapacağını belirten Prof. Dr. Hayrettin Karaman'a göre "İçtihatsız sağlıklı ve devamlı bir dini hayat olamaz. Kapanmış içtihat kapısını açmak, önüne gelenin 'içtihat yapıyorum, bu da benim içtihadım' diyerek dini ifsat düzeni bozma, karışıklık çıkarma etmesini engellemek de tecdiddir yenileme ." 
   Karaman'a göre tecdit toplumun ihtiyaçlarını dinin katışıksız ve tükenmez kaynaklarından karşılamak, ilahi nizamdan sapmaları düzeltmek ve engellemek, İslamı asrın anlayışına söyletmektir. Toplumun kalkınması ve dünyada refahı, ahirette kurtuluşu için gereken her tedbirin alınmasıdır. 
   
   Prof. Dr. Öztürk, aydınları göreve çağırdı    İslam 700 yıldır kirletildi    Prof. Dr. Yaşar Nuri Öztürk, Kuran'ı yorumlayacak kişilerin bilgiyle yüklü, aydın kişiler olması gerektiğini vurguladı 
   
   
   Yorumla din içiçe mi girdi 
   Biz yorumu dini anlamak için değil, dinin yerine başka bir din koymak için yaptık. İlk 400 yıl temiz, berrak bir yorum vardır. Sonra su bulanmıştır. Son 700 yıl tam anlamıyla hazır yiyip mirası kirletme dönemidir. Dinle insanın arasına insan girecek, çünkü evrensel olan dini mahalli coğrafyalarda yaşanılır kılmak gerekiyor. Mezhepler buradan doğuyor. İlmin çilesini çeken bu insanların yaptıkları yorum, sonra bizzat din haline getiriliyor. Birileri bu hayırlı hizmeti yapan insanları ilahlaştırıyor. 
   
   Reform mu yeniden yapılanma mı 
   Peygamberlerin her biri aynı zamanda bir müceddittir. Gelir, kendinden önceki peygamberin mesajındaki yozlaşmaları tashih eder. Hz. Peygamber, 'Benin ümmetim içinden zaman zaman birileri gelip bu dini tecdit edecek' dedi. Reform denince aklıma Luther, tecdit denince Hz. Peygamber geliyor. 
   
   Tecdit serbest bir yorumlama metodu mu 
   Kuran yorumlanmasına ilişkin kriterler koyuyor. Kuran'ı yorumlayan, imanlı, bilgiyle yüklü, aklı işleten bir kişi olacak. Kuran hiçbir yerinde akla sınır koymaz. 
   
   Zamanın değişmesiyle değişen nedir 
   Ana kaynak değişmeyeceğine göre, yorumlar değişecektir. Yorum, bugün doğrudur, yarın yanlış olabilir. Yanılmayan tek beşer Hz. Peygamberdir. 
   
   Ya geçmişin birikimi 
   'Biz eski mirası paranteze alıp yeni şartları dikkate alarak zaman üstü kaynağa bakacağız. Bunu yaparken parantezin içinden yararlanabileceklerimizden iliklerine kadar yararlanacağız. 
   
   Bunu kim yapacak 
   Peygamberin Müslüman aydınlara yüklediği bir görev bu. Müslüman aydın yeni reçeteler üretmeye talip olmalı. Ama bugün Müslüman aydın ya konuşmuyor ya da gerçeği farkedemez durumda. Dnde reforma ihtiyacımız yok. Müslüman aydının zihniyetinde gereken reformu yaparsak, sorun çözülür. 
   
   
   Prof. Karaman'a göre değişimin yolu İslami akıl    'Evrensel akıl'ın içi boş    Prof. Dr. Hayrettin Karaman, dinde neyin değişeceğine 'İslami akıl'la düşünen limin karar verdiğini söyledi 
      
   İçtihatla tecdidin İslami gelenekteki yeri nedir 
   Kendini vahiyle bağlı bilmek şartıyla aklın her alanda faaliyet göstermesi, anlama, çözme ve üretme faaliyetinde bulunmasıdır. İçtihadın amel fiil, yapıp etme, ibadet ve muamelat alanına, nazar ve tefekkürün de inanç ve düşünce alanına tahsis edilmesi bir isimlendirme meselesidir bunun ikisine de içtihat demekte sakınca yoktur. 
   
   Müçtehit ayet ve hadise dayanarak yargıya varan din düşünürü ve mücedditin, kişi ve kurum olarak bugünkü karşılığı nedir 
   İslami ilimlerle uğraşan, bu alanda ilmi usullerle düşünen, yazan, üreten her şahıs ve kurum içtihat yapıyor demektir. 
   
   Dindarlıkta reformun imkanları nedir 
   Dindarlıkta reformu "tecdid" çerçevesinde değerlendirmek gerekir. Dine göre olması gereken yerde olmayan imanı, ibadeti, ahlakı, ilişkileri sahih gerçek, hakiki dine uygun bulunmayan müminin, öğretim ve eğitim yoluyla ıslah edilmesi, salih mümin olmasının sağlanması yolundaki fikri ve fiili çabayı "dindarlıkta reform" olarak adlandırmak mümkündür. 
   
   Dinin cevap veremediği alan var mı 
   Haramın yanında helali, dinin sınırladığı, belirlediği, bağlayıcı hükümler koyduğu konular yanında serbest mübah bıraktığı konuları bunların dinde yanyana bulunduklarını göz önüne alırsanız, dinin ilgilenmediği bir alandan söz edemezsiniz. Mübah, dinin ilgilenmediği değil, ilgilenip de serbest bıraktığı alan demektir. Din her alana cevap verir bu cevabı keşfetmenin yolu içtihattır. 
   
   'Zamanın değişmesiyle din değişir' yaklaşımı bugünkü dille nasıl ifade edilir 
   Dinin değişeni de değişmeyeni de vardır. Neyin değişmeye açık olduğunu ve nasıl değişeceğini, 'İslami akıl' ile düşünen müctehid belirler. 'İslami akıl' yerine 'evrensel akıl' tamlamasını tercih etmiyorum çünkü bu ifade oldukça çekici ve kabul şansı yüksek olmakla beraber içi boş gibidir. 'Bana evrensel aklın verilerinden örnekler ver' deseniz, verilecek örneklerin bir kısmının 'Batı aklı', bir kısmının da 'belli bir çevrenin, medeniyetin, kesimin aklı' olduğunu görürsünüz. 
   
   YARIN 
   Yeniden inşa edilmesi gereken nedir 
   Müslümanlar neden endişeli düşünemiyorlar 
   Müslümanı anlamak neden bir insanlık sorunu 
   Dinde rasyonel olarak algılanması gereken alan ne kadar geniş 
   İslamın koyduğu eleştiri ahlakına ne oldu 
   
   
   
      
</TEXT>
</DOC>
