<DOC>
<DOCNO> 209171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/dunya/dun03.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kalan yiyecek çalarsa ceza yok 
</HEADLINE>
<TEXT>

   DIŞ HABERLER SERVİSİ 

   
   Hırsızlık dünyadaki bütün toplum ve ülkelerde suç olarak kabul edilir. Ancak bir ülke hırsızlığı yapan kişi açsa, bunu suç kapsamından çıkarmaya hazırlanıyor. Petrol zengini Venezüella, hırsız açlık çekiyor ve çaresiz ise veya ihtiyacı varsa, ilaç ve gıda hırsızlığını suç kapsamından çıkarmaya hazırlanıyor. 
   Yüksek Mahkeme Savcısı Alejandro Angulo Fontiveros, "açlık hırsızlığı" olarak da tanımlanan maddenin insani nedenlerden dolayı ceza yasası reformunun bir parçası olacağını söyledi. Reformları gerçekleştirmekle görevli olan Savcı Fontiveros, "Bu savcılar için adaletsizlikten kaçınmalarını sağlayacak bir rehber niteliğinde. Zalim bir kaderin kurbanı olan ve tek ihtiyacı ilaç olan yoksul kişiyi yıllarca hapiste tutuyorlar" dedi. 
   Birçok kişi uygulamanın ülkede suç patlamasına neden olacağı görüşünde. Petrol zengini olmasına rağmen ekonomik küçülme yaşanan Venezüella'da geçen yıl günde ortalama 25 cinayet, binlerce hırsızlık rapor edildi. 25 milyonluk Venezüella nüfusunun 3'te 2'si yoksul olarak değerlendiriyor. 
   
   
</TEXT>
</DOC>
