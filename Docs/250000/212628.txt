<DOC>
<DOCNO> 212628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/magazin/mag03.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Eurovision seferberliği 
</HEADLINE>
<TEXT>

      
   Eurovision Şarkı Yarışması'ndan geçen yıl puan bile alamayan İngiltere, bu yıl aynı sonla karşılaşmamak için kolları sıvadı. Ülkenin en iyi şarkı sözü yazarları, bu yıl katılacakları şarkıyı yazmak için seferber edildi. Bu yıla kadar amatörler ve gönüllülerin şarkılarıyla yarışmaya katılan İngiltere, bu yıl şarkıları listebaşı olan 6 söz yazarının hazırladığı şarkıları BBC izleyicilerine oylatacak. 
   
   Amaç, İstanbul'da iyi sonuç 
   İzleyiciler, aralarında eski Take That grubunun üyesi Gary Barlow, Kylie Minogue'la çalışan Brian Rawling, Christina Aguilera'ya şarkı sözü yazan Pam Shyene'nin de bulunduğu ünlülerin şarkılarından beğendiklerini seçerek, İngiltere'nin İstanbul'da düzenlenecek yarışmada iyi sonuç elde etmesini sağlamaya çalışacak. 
   
   
</TEXT>
</DOC>
