<DOC>
<DOCNO> 236323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/astro/index.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarih ve tekerrür 
</HEADLINE>
<TEXT>


30 yıllık süreler insan yaşamında ve tarihte son derece önemlidir. 1973 yılında Eurovision'a ilk katılımımızdan 30 yıl sonra birinci olduk. Şimdi Kıbrıs'ta 1974'ten 30 yıl sonra yepyeni bir döneme girdik 


Tarih tekerrürden mi ibaret İşte bazı çarpıcı örnekler ve soru işaretleri. Astroloji bize yaşamımızda önemli döngüler olduğunu gösterir. Sadece kişisel tarihimiz değil, pek çok sosyal gösterge, ekonomik genişleme ve daralma zamanları gezegen döngüleri ile eşzamanlı görülmekte. Güncel bir örnek verelim. Bundan 30 yıl önce, 1974 yılında Türkiye, Kıbrıs Barış Harekatı'nı düzenlemişti. Kıbrıs Türklerinin güvenliği ve yaşam haklarını korumak amaçtı. Şimdi 2004 yılındayız 30 yılın ardından, bu kez Kıbrıs'ta yapılan referandumla Kıbrıs Türklerinin kendi kaderlerini tayin ettiklerini self determination gördük. 30 yıl insan ömrü açısından da çok önemli bir dönemdir. Zira Satürn gezegeni ancak 29,5 yılda bir kendi doğum pozisyonuna geri döner. Astrolojik dille Satürn gerçekleri, sorumlulukları ve hayatımızı nasıl şekillendirdiğimizi açıklar. 
Bu 30 yıllık döngü feleğin çemberinden geçme döngüsüdür. Normal bir insanın hayatında doğal olarak üç Satürn döngüsü yer alır. 30-60 yaşları arası ise hayatımızın aslında en verimli dönemidir. Çalışır, didinir, kendimizi gerçekleştirmeye çalışırız. 60 sonrasında ise çoğumuz için emeklilik psikolojisi başlar kimileri daha ruhsal olmaya, kimileri daha önceki döngüde öğrendiklerini başkalarına, gelecek kuşaklara aktarmaya çalışır. 

Evliliklerin 7'nci yılı çok önemlidir 

Aslında hayatımızın bir kelebeğin ömrü gibi kısacık olduğunu anlayabiliriz. Bir kelebek en fazla 3 hafta yaşabilirse, insan ömrü de büyük gezegen döngüleri karşısında öyledir. Bu evrende atom altı parçacıkların saniyenin milyonda birinden daha küçük varoluş sürelerinden orta çaplı bir yıldızın milyonlarca yıllık yaşamına kadar inanılmaz boyutta bir devinim var. Kuran-ı Kerim "Her canlı ölümü tadacak" derken aslında bu evrensel gerçeğe işaret ediyor. Bununla birlikte, ölüm mutlak bir son gibi görülmemeli. Stoa felsefesi de doğadan gelen doğaya geri döner diyor. 
Eğer hayatımıza dikkatle bakarsak yukarı doğru giden bir spiral çizdiğini anlayabiliriz. Yaklaşık her 7,5 yılda bir Satürn gezegeni kendi doğum pozisyonu ile kritik bir açı yaparak kare bizi olgunluğa iter. Evliliklerin 7'nci yılı önemlidir. 7 yaşında okula gideriz, 15 yaşında fiziksel olgunluğa ulaşırız. Size önerim hayatınızdaki önemli tarihlerin 7 ve 15 yıl ötesine bakmanız olacak. Böylece nereden nereye doğru yolculuk yaptığınızı kabaca görebilirsiniz. Bakalım bundan 7 ve 14 yıl sonra, 2011 ve 2018 yıllarında Kıbrıs'ta neler göreceğiz Astroloji zamana tanıklık etmektir. 


</TEXT>
</DOC>
