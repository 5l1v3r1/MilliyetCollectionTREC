<DOC>
<DOCNO> 204207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo18.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur 12 sayı-12 ribauntla oynadı ama... 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesine, bu sabaha karşı yapılan 12 maçla devam edildi. 
     Geçen sezonun şampiyonu ve Ortabatı Grubu lideri San Antonio Spurs, galibiyet serisini sürdürdü ve bu kez de sahasında Los Angeles Clippers'ı farklı skorla yenerek, üstüste 11. galibiyetini elde etti. 
     30. maçında 20. galibiyetini alan Spurs'de, yalnızca 6 dakika forma giyebilen Hidayet Türkoğlu, maçı 2 sayı, 1 savunma ribaundu, 1 top çalma ve 1 blokla tamamladı. Türkoğlu, 3 sayılık atışlarda 1'de 0, 2 sayılık atışlarda da 3'de 1 isabet kaydetti. 
     Takımda geçen sezonun ''en değerli oyuncusu'' Tim Duncan, 22 sayı, 10 ribaunt ve 4 blokluk performansıyla yine galibiyette başrolü oynarken, Fransız oyun kurucu Tony Parker, 19 sayı ve 14 ribaunt, Arjantinli forvet Emanuel Ginobili de 16 sayı ve 5 asistle Duncan'a eşlik etti. 
     Konuk ekipte ise Elton Brand, 22 sayı, 13 ribaunt ve 4 blok, Corey Maggette, 19 sayı ve 4 ribaunt, Chris Wilcox da 14 sayı ve 5 ribauntla oynadı. 
     Merkez Grubu'nda 3. sırada bulunan Detroit Pistons, deplasmanda Milwaukee Bucks'a da yenilerek, son 8 maçında 6. yenilgisini aldı. 
     28 maçta 12 yenilgisi bulunan Pistons'da, 25 dakika şans verilen Mehmet Okur, 12 sayı ve 12 ribauntla 5 hücum-7 savunma oynarken, serbest atışlarda 2'de 2, 2 sayılık atışlarda da 10'da 5 isabet buldu. 
     Takımda Richard Hamilton, 17 sayı, 4 ribaunt ve 4 asist, Ben Wallace da 16 sayı, 20 ribaunt ve 4 blokla oynamasına karşın yenilgiye engel olamadı. 
     Milwakuee Bucks'da ise Joe Smith, 18 sayı ve 17 ribaunt, Michael Redd 18 sayı, Desmond Mason da 15 sayı ve 4 ribauntla galibiyetin mimarları oldu. 
     Bu sezon şampiyonluğun en büyük adayı olarak gösterilen Pasifik Grubu lideri ve sezonun en iyi galibiyet yüzdesine sahip ekibi Los Angeles Lakers, 26. maçında 6. yenilgisini deplasmanda grup 3.sü Golden State Warriors'dan aldı. 
     Zorlu maçta Golden State Warriors'da Clifford Robinson, 24 sayı ve 4 asist, Speedy Claxton, 19 sayı ve 5 asist, Troy Murphy 13 ribaunt, Erick Dampier de 17 sayı ve 11 ribauntla takımlarını galibiyete taşıdı. 
     Lakers'da ise Kobe Bryant'ın 23 sayı ve 5 ribaunt, Shaquille O'Neal'ın 21 sayı, 5 ribaunt ve 4 asist, Devean George'un 16 sayı ve 9 ribaunt, Gary Payton'ın da 13 asistlik performansları galibiyete yetmedi. 
     Öte yandan sahasında Memphis Grizzlies'e farklı skorla üstünlük sağlayarak, üstüste 4. galibiyetini alan Pasifik Grubu ikincisi Sacramento Kings de galibiyet sayısını 26 maçta 20'ye çıkarınca, galibiyet yüzdesi bakımından Lakers'ı yakalamış oldu. 
     Lige yarın ara verilirken, 26 Aralık Cuma günü sabaha karşı Orlando Magic-Cleveland Cavaliers, Sacramento Kings-Dallas Mavericks ve Los Angeles Lakers-Houston Rockets maçları yapılacak. 
     NBA'de, günün maçlarında alınan sonuçlar şöyle 
     Cleveland Cavaliers-New Orleans Hornets 97-86. 
     New Jersey Nets-Chicago Bulls 95-78. 
     Miami Heat-Washington Wizards 79-72. 
     New York Knicks-Minnesota Timberwolves 92-98. 
     Atlanta Hawks-Boston Celtics 93-88. 
     San Antonio Spurs-Los Angeles Clippers 111-90. 
     Milwaukee Bucks-Detroit Pistons 83-78. 
     Houston Rockets-Indiana Pacers 71-79. 
     Portland Trail Blazers-Dallas Mavericks 97-88. 
     Sacramento Kings-Memphis Grizzlies 114-97. 
     Seattle Supersonics-Phoenix Suns 116-90. 
     Golden State Warriors-Los Angeles Lakers 107-98. 
     
</TEXT>
</DOC>
