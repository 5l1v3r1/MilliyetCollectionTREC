<DOC>
<DOCNO> 243486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun11.html </URL>
<DATE> 2004/05/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Irak'ta öldürülen Japon gazetecilerin cesetleri bulundu 
</HEADLINE>
<TEXT>

     Irak'ın başkenti Bağdat yakınlarında dün saldırıya uğrayan Japon gazetecilerin cesetleri bulundu. 
     Japon yetkililer, cesetlerin tamamen yanık olduğunu ve hastaneye götürüldüğünü söylediler. 
     Saldırıdan yaralı olarak kurtulan araç sürücüsü de, cesetlerin Japon gazetecilere ait olduğunu söyledi. 
     Sürücünün kaldırıldığı hastanenin müdürü, cesetlerin, roket saldırısının ardından tamamen yanmış bir halde hastaneye getirildiğini söyledi. 
     Japon gazetecilerin bulunduğu aracın dün Bağdat yakınlarında saldırıya uğradığı ve aracın ateşe verildiği bildirilmişti. Araçtan yaralı olarak kurtulmayı başaran sürücü tedavi altına alınmış, Japon gazetecilerin akıbetinin ne olduğunun bilinmediği bildirilmişti. 
     Serbest gazetecilik yapan gazetecilerin kimlikleri, 61 yaşındaki Shinsuke Hashida ve yeğeni 33 yaşındaki Kotaro Ogawa olarak açıklanmıştı. 
     
</TEXT>
</DOC>
