<DOC>
<DOCNO> 235214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/soneko15.html </URL>
<DATE> 2004/04/27/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Türkiye, OECD'nin en ucuz 3. ülkesi... 
</HEADLINE>
<TEXT>

     Türkiye geçtiğimiz yıl Ekonomik İşbirliği ve Kalkınma Teşkilatı'na OECD üye 30 ülke arasında en ucuz 3'üncü ülke konumuna geldi. 
     Devlet İstatistik Enstitüsü DİE verilerine göre, OECD üyesi 30 ülkedeki Karşılaştırmalı fiyat düzey indeksi ortalama fiyat düzeyi 100 olarak kabul edilirken, Türkiye'de bu rakam 2003 yılında 50 olarak belirlendi. 
     Bir başka deyişle Türkiye'deki fiyat düzeyi 30 OECD ülkesi ortalamasının yarısı seviyesinde kaldı. 
     Türkiye, 1999 düzeyi ile karşılaştırıldığında ise fiyat düzeyinin artmasına karşılık OECD ortalamasında 2 basamak daha düştü. 
     Nitekim 1999 yılında fiyat endeksi 47 olmasına karşılık en ucuz 5'inci ülke olan Türkiye, 2003'te 50 endeks rakamı ile üçüncü sıraya çıktı. 
     
     FİYAT DÜZEYİ EN YÜKSEK ÜLKELER 

     1999 yılında OECD ülkeleri içinde fiyat düzeyi en yüksek ülke olan Japonya, 2003 yılına gelindiğinde 5'inci sıraya geriledi. 
     1999 yılında fiyat düzeyi OECD ülkeleri içinde en yüksek 2'inci ülke olan İsviçre ise geçen yıl ilk sırayı aldı. 
     
     KARŞILAŞTIRMALI FİYAT DÜZEYİ NEDİR 

     Karşılaştırmalı fiyat düzeyi endeksi, satın alma gücü paritesinin döviz kuruna oranı olarak tanımlanıyor. Ülkeler arasında fiyat farklılıklarının ölçülmesine imkan sağlıyor. 
     1999 ve 2003 yıllarında fiyat düzeyi en yüksek ilk beş ve son 5 ülke ise şöyle 
     

OECD 30 100 
FİYAT DÜZEYİ OECD 30 100 
FİYAT DÜZEYİ 1999 2003 1-JAPONYA 143 1-İSVİÇRE 141 2-İSVİÇRE 127 2-NORVEÇ 135 3-NORVEÇ 120 3-DANİMARKA 133 4-DANİMARKA 119 4-İZLANDA 126 5-İSVEÇ 118 5-JAPONYA 122 .... .... ..... ..... 26-TÜRKİYE 47 26-MACARİSTAN 56 27-POLONYA 45 27-ÇEK CUMH 28-MACARİSTAN 42 28-TÜRKİYE 50 29-ÇEK CUMHR. 39 29-POLONYA 48 30-SLOVAKYA 33 30-SLOVAKYA 47      

     
</TEXT>
</DOC>
