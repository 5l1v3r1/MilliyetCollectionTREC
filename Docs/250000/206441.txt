<DOC>
<DOCNO> 206441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/astro/index.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı bir gün 
</HEADLINE>
<TEXT>

   
   
   İkizler burcunda hareket eden Ay hızlı, değişen ve oynak koşullara işaret ediyor. Küçük aksama ve yanlış anlamalara hazırlıklı olmalıyız. Koç'lar iş ortamında etkin olmanın yollarını arayacaklar. Yakın çevrelerindeki hareketlilik konsantrasyonlarını zorlayabilir. Boğa'lar maddi konularda ikilemde olabilirler. Harcamaları gereken yerler var ama emin değiller. Birikimlerini akılcı kullanmaya çalışmalılar. İkizler gün içinde baş rolde ama rolünü iyi oynadığını söyleyemeyiz. Kişisel konularda ya da duygusal açıdan ikileme düşürebilecek sorunlarla karşılaşabilirler. Yengeç'ler alıngan. Sürekli geçmişi düşünmek yıpratıcı olacak. İlişkilerinde objektif olmalılar. Aslan'lar biraz gayretle pek çok şeyi yoluna koyabilirler. Sosyal alanda hareketli bir gündeler. Ortaklaşa hareketin faydalarını görecekler. Başak'lar genel olarak şanslı olmakla birlikte öğleden sonra gereksiz panik ve koşturmaca içine girebilir. İşe ait konularda planlı olmak faydalı. Terazi'ler rahat edebilecekleri bir gündeler. Yeni haberler, farklı görüşler onlara iyimserlik verebilir. Süregelen sorunları yeniden değerlendirmeliler. Akrep'ler ortaklaşa konularda yanlış anlamalara yol açmamaya bakmalılar. Özellikle maddi konular söz konusu olduğunda öğleden sonra biraz özenli olmak gerekiyor. Yay'lar ilişkilere önem vermeli. Bazı öneriler ilk bakışta parlak gözükse de sonradan içinin boş olduğunu görebilirsiniz. Esnek olmak faydalı olacak. Oğlak'lar bu dönemde yeni adımlar içinde ve kendilerine çekidüzen vermek durumundalar. Aşırı gerginlik sağlık konusuna özen göstermelerini gerekli kılabilir. Kova'lar nispeten daha rahat hareket edebilecekleri bir gündeler. Sevgi ilişkilerinde çok daha pozitif bir hava olabilir. Yaratıcı konular, orijinal düşüncelerini uygulayabilecekler ortamlar mümkün. Balık'lar strese açık bir gündeler ve bu yüzden tutarlı olmak zorundalar. Eldeki işlere yoğunlaşmak ve yapıcı davranmak gerekiyor. Ev ve yakınlarla ilgili sorumluluklar da gündeme gelebilir. 
   
   
</TEXT>
</DOC>
