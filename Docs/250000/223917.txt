<DOC>
<DOCNO> 223917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/magazin/mag01.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İtinayla roman özetlenir 
</HEADLINE>
<TEXT>

   İnternetteki son eğlence 'roman özetleme...' Ziyaretçilerin çok okunan veya klasikleşmiş romanları 25 kelimeyle özetlediği site en çok tıklananlar arasında 
   DIŞ HABERLER SERVİSİ 
   
   İnternette yeni başlayan bir moda çığ gibi büyüyor. "I Love Books" Kitapları seviyorum ziyaretçilerinden dünya çapında çok sevilen ve klasikleşmiş edebiyat eserlerini 25 kelimeyle özetlemesini isteyince, son zamanların en çok tıklanan sitelerinden oldu. Hemen herkesin bildiği romanların "özetinin özeti" de sohbet toplantılarının en çok konuşulan konuları arasına girmeye başladı. 
   İşte, yaratıcı bir yaklaşım ve belirli bir espriyle yoğrularak kaleme alınan özetlerden bazıları... 
   Yüzüklerin Efendisi JRR Tolkien Çalıntı mücevherlerden kurtulmak isteyen birkaç bacaksızın başlarını derde sokmasının hik yesi. 
   Üç Kız Kardeş Anton Çehov Üç Rus kız kardeş Moskova'ya gitmek isterler, ancak gidemezler. 
   İncil Giriş bölümü iyi ama esas karakter çok geç ortaya çıkıyor ve kısa sürede öldürülüyor. Bazı terbiyeli öğütler var. Sonu çok çarpıcı. 
   Gurur ve Önyargı Jane Austen Yüksek prensipleri olan bir kadın zenginlik ve dış güzellikle etkilenmeyeceği izlenimi vermesine karşın yakışıklı bir çapkına varıyor. 
   Kayıp Zamanın Peşinde Marcel Proust Adamım yataktan kalkıyor, kek yiyip benim halim ne olacak diye endişelenirken birden yazar oluyor. 
   
   
   
   
</TEXT>
</DOC>
