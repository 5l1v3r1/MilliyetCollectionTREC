<DOC>
<DOCNO> 222919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonyas24.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan yargıtayı Köpeği tekmelek suçtur 
</HEADLINE>
<TEXT>

     İtalyan yargıtayı, köpeği tekmelenin suç olduğuna hükmetti. 
     Yargıtay'ın Üçüncü Dairesi'nde alınan 46291 sayılı kararla Giuseppe Sinno adlı bir İtalyan vatandaşı hakkında alt mahkeme tarafından verilen 5 bin euro'luk para cezası onandı. 
     İtalyan bir kadına ait köpeğe tekme atmakla suçlanan Giuseppe Sinno, Lipari Mahkemesi'nden çıkan 2 Temmuz 2002 tarihli karara itiraz ederek, temyiz yoluna başvurmuştu. 
     Ancak Yargıtay, Sinno'nun temyiz başvurusunda sunduğu itiraz gerekçelerini geçerli addetmeyerek, Lipari Mahkemesi'nin verdiği para cezasını onadı. 
     Davalı Sinno'nun, İtalyan ceza yasasında hayvanlara kötü muameleyle ilgili düzenlemeleri içeren 727. maddeyi ihlal ettiğini teyit eden Yargıtay, kararda, ''Suçun olması için hayvana mutlaka bir fiziki zarar verilmiş olması şart değildir. Hayvanın sadece canını yakacak biçimde tekme atılmış olması da suçtur'' ifadelerine yer verdi. 
     
</TEXT>
</DOC>
