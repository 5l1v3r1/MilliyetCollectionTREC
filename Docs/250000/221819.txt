<DOC>
<DOCNO> 221819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sonspo03.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski başkan Chelsea'ye dava açtı... 
</HEADLINE>
<TEXT>

     Chelsea Kulübü'nün eski başkanı Ken Bates, kendisiyle olan sözleşmeye uyulmadığı gerekçesiyle Chelsea Kulübü'nü mahkemeye verdi. Kulüpteki doğu ve batı kültürlerinin arasındaki farklılıkları gerekçe ederek istifa eden 72 yaşındaki Bates'in, 2 milyon pound tazminat istediği vurgulandı. Chelsea Kulübü'nden yapılan resmi açıklamada, Bates'in davası doğrulanırken, "Ken Bates ile olan sözleşmeye büyük titizlikle uyulmuştur" denildi. 1982'de Chelsea'yi 1 pound karşılığında satın alan Bates, kulübe büyük yatırımlar yapmış ve Premier Lig'in saygın ekiplerinden biri yapmıştı. Kulübün şimdiki sahibi Roman Abramovich ise, geçen temmuz Batı Londra kulübünü 60 milyon pound karşılığında satın aldı. 
     
</TEXT>
</DOC>
