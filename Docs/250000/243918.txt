<DOC>
<DOCNO> 243918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/spor/ymese.html </URL>
<DATE> 2004/05/30/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Kalmak daha zor 
</HEADLINE>
<TEXT>



Abdi İpekçi Spor Salonu bugün farklı bir heyecana yelken açacak, Beşiktaş'ın tarihi seçimine tanıklık yapacak. 
Biri kazanacak, üçü kaybedecek... 
Yaklaşık bir aydır adaylar inanılmaz bir seçim yarışına girdiler, Türkiye'yi dolaştılar, nabız yokladılar, baş döndürdüler, projelerin üzerine taşlar koydular, oy ve destek istediler. 
Bu seçim, bir anlamda gençlik - tecrübe yarışı olacak... 
Biri kürsüye çıkacak, kaybedenler ya pes edecek, ya da ekipleriyle bir dahaki seçimi kovalayacak 
Seçilmek zor, amaaa o koltukta kalıcı olmak daha da zor 
Başarı da tek yol var, o da istikrardır. 
Yönetimde istikrarı, birlik - beraberliği yakalayamaz, projeleri ayağa kaldıramaz, bölünmüş camiaya barış getiremez, kulak ardı eder koltuk sevdasına kapılırsanız vay halinize 
Barışa ve temizliğe ihtiyacı olan Kartal'ın yeni bir seçime kanat çırpması gibi lüksü olamaz. 
Seçim süresince dört başkan bir arada oturacak. 
Dileriz bu dayanışmanın geleceğe de yansımasıdır. 
O zaman bu fotoğraf daha da anlam kazanır. 
Hayırlı seçimler... 


</TEXT>
</DOC>
