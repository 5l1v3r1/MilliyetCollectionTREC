<DOC>
<DOCNO> 224287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur17.html </URL>
<DATE> 2004/03/21/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Beyoğlu'nda elinde bomba patlayan kişi tutuklandı... 
</HEADLINE>
<TEXT>

     Beyoğlu'nda 4 gün önce elinde bomba patlayan ve parmakları kopan Lokman Aslan, İstanbul DGM'ce tutuklandı. 
     İstanbul Üniversitesi Tıp Fakültesi Hastanesi'ndeki tedavisinin ardından Terörle Mücadele Şube Müdürlüğü'nde sorgulanan Lokman Aslan, DGM Cumhuriyet Başsavcılığı'na sevk edildi. 
     Savcılık sorgusunun ardından nöbetçi DGM Yedek Hakimliği'ne gönderilen Aslan, yeniden yapılan sorgusunun ardından tutuklanarak cezaevine konuldu. 
     Beyoğlu İlçe Emniyet Müdürlüğü yakınında 5 gün önce elindeki boru tipi bomba patlayan Aslan 21 , parmakları koptuğu için hastaneye kaldırılmıştı. 
     Emniyet kayıtlarında terör örgütü PKK KONGRA-GEL ile ilişkisi olduğuna dair kayıt çıkan Aslan'ın, Beyoğlu İlçe Emniyet Müdürlüğü'ne bombalı saldırı düzenlemeyi planladığı belirtilmişti. 
     
</TEXT>
</DOC>
