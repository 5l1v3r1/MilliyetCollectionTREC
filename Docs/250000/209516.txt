<DOC>
<DOCNO> 209516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sontur38.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adapazarı'nda sahibinin elinden kaçan boğa 3 kişiyi yaraladı... 
</HEADLINE>
<TEXT>

     Adapazarı'nda hayvan pazarına getirilen kurbanlık boğa, sahibinin elinden kurtulunca halk pazarını karıştırıp, 3 kişiyi de yaraladı Güneşler Beldesi'ndeki hayvan pazarına getirilen Mehmet Salih Biçer'e ait boğa, sahibinin elinden kurtularak kaçmaya başladı. 
     Biçer ve vatandaşların peşinden koştuğu boğa, Zirai Aletler Caddesi'nde motosikletiyle seyir halindeki sürücüye çarptı. Kaza sonrasında ürken boğa bu kez Zirai Aletler Sanayi Sitesi'nde kurulan açık oto pazarına girdi. 
     Burada bir otomobile zarar veren boğa daha sonra girdiği halk pazarında Mevlüde Camgöz'ün 85 tezgahını dağıttı. Boğa kendisini durdurmak isteyen 3 kişiyi de hafif yaraladı. 
     Pazar yerinde birçok tezgahı yıkan boğa olay yerine gelen polis ekiplerinin bir köşeye sıkıştırması sonucu yakalandı. 
     Gözleri bağlanan boğa kamyonla sahibinin evine götürüldü. 
     Bu arada, boğanın zarar verdiği araç ve tezgah sahipleri karakola başvurdu. 
     
</TEXT>
</DOC>
