<DOC>
<DOCNO> 230305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/guncel/gun90.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Süper konuklar ..    Her kanalda en az birer adet bulunan kadın programlarında her Allah''ın günü birbirinden tuhaf olay, kavga gürültü, gözyaşı gırla. Baktık ki bu iş böyle olmayacak. Olaya nokta koymanın zamanı geldi... İşte konuk olgusunda reyting aşımı... 
   Oy kullanırken yüzüne döktüğü seçim mürekkebi yüzünden mağdur olan ve günlerdir marsık gibi dolaşmaya mahkum olan Halil Ergüven''in dramı az sonra .. Kimyager Prof. Dursun Sancakoğlu ve temizlik uzmanı Ayşe Filiz Sincar canlı yayında seçim boyasını çıkartma yöntemlerini tartışacaklar .. 
   Bir yerel kanalın kamerasına şov yapmak için kendini ayaklarından tavana asan ve kameralara müşterisini o şekilde tersten tıraş edeceğini söyleyen berber Musa birazdan canlı yayınımızda... Berber Musa kamera kayıtta iken aniden tavan çökünce ve aşağıya düşünce, yanlışlıkla elindeki usturayla konu mankeni müşterinin erkelik organını nasıl kesti "Artık ben yarım bir erkeğim" diyen müşteri Fatih Eral, görgü tanığı berber çırağı küçük Sami ve yerel kanalın haber programı yapımcısı Seyyid Tanbekir, olay kasetle birlikte canlı yayınımızda... Birazdan ... 
   Karısı horozunu kesti diye dayısının üzerine yüksek oktanlı benzin döküp yakan Salih Dayı, ve benzini satın aldığı benzinci tüm gerçekleri canlı yayında anlatacak... Horoz kesiminde nelere dikkat etmeli Eşinin horozunu kesmek caiz mi Adam yakmak için ideal benzin oktanı ne İlahiyat profesörü Dr. Selim Tarman ve Pompacı Ali usta canlı yayında Salih Dayı''yı nasıl terletecek... Az sonra .. 
   Üst kattan her Allah''ın günü bakkala sarkıtılan sepete uyuz olan ve geçen gün sepetin ipini tuttuğu gibi çekip üst katında oturan Münevver Yüzeroğlu''nu 4 kattan aşağıya düşüren Recep Gürcan az sonra canlı yayınımızda olacak... Bir aksilik çıkmazsa, boynu kırıldığı halde mucize eseri hayatta kalan Münevver Yüzeroğlu da evindeki yatağından canlı yayınımıza bağlanacak... Münevver Yüzeroğlu o gün bakkala ne sipariş verdi Sağlam sepet ipi nereden alınmalı Köşem Bakkaliyesi sahibi Bakkal Hamza ve tuhafiyeci Meral Züncercan birazda canlı yayınımızda... 
   
   Ayşe Hatun Önal hakkında açıklamalar Top5    1 "Ben böylesine bir müzik felaketi ile daha önce karşılaştığımı hatırlamıyorum. Yılın En Kötü CD''si ödülünün tartışmasız birincisi..." 
</TEXT>
</DOC>
