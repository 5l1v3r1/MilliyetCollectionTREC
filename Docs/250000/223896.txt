<DOC>
<DOCNO> 223896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/ekonomi/eko05.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı, yatırımda kararlı 
</HEADLINE>
<TEXT>

   Hazine'nin anketine göre yabancı yatırımcıların yüzde 74'ü gelecek üç yılda yatırımını genişletmeyi ya da yeni yatırım yapmayı planlıyor 
   EKONOMİ SERVİSİ 
   
   Hazine'nin yabancı yatırımcılarla yaptığı anketten, yabancıların Türkiye'de yatırım yapmaya kararlı oldukları sonucu çıktı. Ankete göre yabancıların yüzde 74'ü gelecek üç yılda Türkiye'deki operasyonlarını genişletmeyi ya da yeni yatırım yapmayı düşünüyor 
   Hazine yüzde 78'i imalat sanayinde faaliyet gösteren 97 yabancı yatırımcıyla bir anket düzenledi. Ankete katılanların yüzde 74'ü gelecek üç yıl içinde Türkiye'deki yatırımlarını genişletmeyi, yüzde 26'sı ise yatırım planı bulunmadığını belirtti. Yabancının gelmesinde önemli rol oynayan faktörlerin Türkiye'de bulunduğuna işaret edilen ankette, Türkiye'nin büyük pazar iç pazar ve ihracat potansiyeli , ülkenin ticarete açıklığı, kalifiye işgücü gibi uluslararası çalışmalarda yabancı yatırım gelmesinde temel belirleyici olan konular açısından zengin bir ülke olduğu belirtildi. 
   
   Belirsizlikten şikayetçiler 
   Türkiye'deki bu potansiyele karşın ankete katılanların yüzde 31'i ekonomik belirsizliklerden, yüzde 24'ü bürokrasiden yüzde 20'si ise siyasi belirsizlikten yakındı. Yüksek iç ve dış borç stoku, yüksek faiz ve enflasyon ile döviz kurlarındaki istikrarsızlığın ekonomik faaliyetler üzerinde çok fazla olumsuz etkisi olduğu belirtilen ankette, "Bu da göstermektedir ki, ülkede yabancı yatırımların artmasını engelleyen en önemli faktör ekonomik istikrarsızlıktır. Yürütülmekte olan makroekonomik istikrar programının başarısı bu açıdan önem kazanmaktadır. Enflasyon ve faiz oranlarında yaşanan düşme ve döviz kurunda sağlanan istikrar yabancı yatırımcılara olumlu sinyaller vermektedir" denildi. 
   Ankete katılan yabancı yatırımcıların Türkiye'yi yatırım için tercih etme nedenleri arasında ilk sırayı yüzde 18 ile Türkiye'nin ekonomik potansiyeli aldı. Bu nedeni yüzde 13'le piyasalara erişim, yüzde 10'la düşük işgücü maliyeti izledi. 
   Son dönemlerde sanayicilerin en fazla şikayet ettiği konular arasında yer alan teşvikler, düşük ücretler, ucuz doğalgaz, elektrik gibi işletme maliyetleri tercih sıralamasında önemli nedenler arasında sıralandı. 
   
   Yabancı önünü görememekten şikayetçi yüzde Ekonomik Belirsizlik döviz, faiz, enflasyon 31 Bürokratik İşlemler 24 Siyasi Belirsizlik 20 Kanunların Uygulanmaması 8 Rekabet Kurallarının İşlememesi 7 Devletin Yabancı Sermayeye Olumsuz Yaklaşımı 5 Diğer 6 
   
   Üç yıl içinde yatırım düşünüyor musunuz Evet 74 Hayır 26 
   
   Karşılaşılan sorunun çözüleceğine inanıyor musunuz Evet 40 Hayır 60 
   
   Gelişin en önemli nedeni Türkiye'nin potansiyeli Gelme nedeni Yüzde Ekonomik potansiyeli 18 Türk piyasalarına erişim 13 Düşük işgücü maliyeti 10 İhracat için elverişli konum 6 Piyasanın niteliği gelir düzeyi harc. kalıpları 5 Nitelikli ve verimli işgücü imkanı 5 Teşvikler 5 İşletme maliyetinin düşüklüğü 4 İhracat için elverişli piyasa şartları 4 Hammaddeye yakınlık 4 Üretimde verimlilik 3 Yatırım alanı bulabilme olanağı 3 Tedarikçilere ulaşabilme imkanı 3 İstikrarlı sosyal ve politik ortam 3 Operasyonların konsolide edilmesi 2 Yüksek kaliteli altyapı imkanı 2 Diğer faktörler 10 Toplam 100 
   
   
</TEXT>
</DOC>
