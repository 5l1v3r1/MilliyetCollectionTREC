<DOC>
<DOCNO> 229540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun07.html </URL>
<DATE> 2004/04/08/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'de türbanlı kadına saldırı 
</HEADLINE>
<TEXT>

     ABD'nin Florida eyaletindeki Tampa kentinde kuyumculuk yapan türbanlı bir kadın üç kişinin fiziksel ve sözlü saldırısına uğradı. 
     Bir alışveriş merkezinde kuyumcu mağazası bulunan Müslüman kadına saldıranlar, ''Amerika'dan defol'' ve ''Dinin nefret ve şiddet dolu'' diye bağırdılar. 
     Görgü tanıkları, saldırganlardan birisinin kadının boğazını tutarak başındaki türbanı çıkarmaya çalıştığını belirttiler. Adı açıklanmayan Müslüman kadının alışveriş merkezinin güvenlik görevlilerinden yardım istemek için koşması üzerine saldırganların kaçtığı kaydedildi. 
     Saldırganların türbanlı kadını ayrıca, Madrid'de trene girişilen bombalı saldırılardan da sorumlu tuttukları belirtilirken, polisin saldırıyı adi suç olarak değerlendirmesi, ABD'nin en büyük İslami özgürlükler grubunu öfkelendirdi. 
     Merkezi Washington'da bulunan Amerikan-İslam İlişkiler Konseyi'nin CAIR Florida Başkanı Altaf Ali, ''Müslümanlara yönelik saldırılar yasaların gerektirdiği şekilde cezalandırılmalıdır'' diye konuştu. 
     Florida bölgesinde, 11 Eylül saldırılarından bu yana Müslümanlara yönelik saldırılar artış gösteriyor. 2001'de Tallahassee kentinde bir adam kamyonetini yerel caminin içine sürerken, 2002'de Pinellas'da bir başkası Florida'da 50 İslami kuruluşa saldırı düzenlemekten tutuklanmıştı. 
     
</TEXT>
</DOC>
