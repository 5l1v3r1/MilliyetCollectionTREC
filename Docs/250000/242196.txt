<DOC>
<DOCNO> 242196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur21.html </URL>
<DATE> 2004/05/23/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rumen Ortodoks kilisesi açıldı... 
</HEADLINE>
<TEXT>

     Fener Rum Partikhanesi'nce Rumen ortodokslara tahsis edilen Ayia Paraskevi Kilisesi, Patrik Bartholomeos ile Rumen Ortodoks Patriği Teoktistos'un yönettiği ayinle açıldı. 
     Hasköy'de bulunan ve 1833 yılından beri ibadete açık olan kilisenin Rumen ortodokslara tahsis edilmesi nedeniyle düzenlenen ayine, her 2 patrikhanenin metropolitlerinin yanı sıra, Romanya Din Kültürü Bakanı Razvan Theodorescu, Romanya'nın Ankara Büyükelçisi Constantin Grigorie, İstanbul Başkonsolosu Radu Gabriel Safta, Fransa, Belçika, İsviçre ve Yunanistan başkonsolosları ile Beşiktaş eski Teknik Direktörü Mircea Lucescu ve eşi de katıldı. 
     Köstence Başpiskoposluğu'ndan gelen Harisma Korosu'nun seslendirdiği eserler eşliğinde yapılan ayinde, Rumen Ortodoks Patriği Teoktistos, Patrik Bartholomeos'a hediye sundu. 
     
</TEXT>
</DOC>
