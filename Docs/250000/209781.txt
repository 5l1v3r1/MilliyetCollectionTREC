<DOC>
<DOCNO> 209781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/magazin/mag04.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ally McBeal için bir servet ödedi 
</HEADLINE>
<TEXT>

   Ally McBeal'ın yıldızı Calista Flockhart'la büyük aşk yaşayan Harrison Ford, 18 yıllık eşine 125 trilyon lira tazminat ödemeyi kabul etti... 
      DIŞ HABERLER SERVİSİ 
   
   Serveti gözden çıkardı 
   INDIANA Jones ve Starwars seri filmlerinin yıldızı Harrison Ford, iki çocuğunun annesi olan 53 yaşındaki Melissa Mathildon'dan boşanmak için 125 trilyon liralık bir serveti gözden çıkardı. Bir yıldır, Türkiye'de de gösterilen Ally McBeal dizisinin yıldızı Calista Flockhart'la birlikte olan 61 yaşındaki Ford, 2006 yılına kadar eski eşi Mathildon'a taksitle yaklaşık 8 milyon sterlin 20 trilyon lira nakit ödeme yapacak. 
   
   DVD satışından pay alacak 
   MATHILDON, Ford'un, 18 yıllık evlilik boyunca çektiği ve kariyerinin en önemli filmleri arasında yer alan Kaçak, Air Force One, Tanık ile Indiana Jones filmlerinin dünya çapındaki video ve DVD satışlarından da pay alacak. Ford eski eşiyle yaşayan çocukları 16 yaşındaki Malcolm ve 13 yaşındaki Georgia 21 yaşlarına gelene kadar, bakımları için her yıl 200 bin sterlin 500 milyar lira ödeme yapacak. 
   
   Diğer rekortmen ünlüler    Harrison Ford'un Melissa Mathildon'dan boşanmak için ödemeyi kabul ettiği miktar, benzer boşanma anlaşmalarına aşina olan Hollywood'da bile şaşkınlık yarattı ve ünlü oyuncu, "Hollywood'un en pahalı boşanma anlaşmasına" imza atmış oldu. Tom Cruise, Nicole Kidman'den ayrılmak için 46 milyon sterlin 115 trilyon lira , Michael Douglas, eski eşi Diandra'dan boşanmak için 37.5 milyon sterlin 92.5 trilyon lira ödemişlerdi. 
   
   Bizde nafaka isteyen erkek sayısı artıyor    BOLU Baro Başkanı Yener Bandakçıoğlu, geçen yıl açılan boşanma davalarında nafaka isteyen erkek sayısında artış olduğunu söyledi. Bolu'da 2002'de bir erkeğin eşinden nafaka almak için dava açtığı, bu rakamın 2003'ün ikinci 6 aylık döneminde 24'e yükseldiği belirtildi. Asliye Hukuk Mahkemesi'nde geçen yıl açılan 335 boşanma davasından 332'sinin karara bağlandığını belirten Bandakçıoğlu, "Ekonomik sorunlar ve bundan kaynaklanan aile içi geçimsizlik en büyük boşanma nedeni" dedi. 
   
   
</TEXT>
</DOC>
