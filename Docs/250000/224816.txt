<DOC>
<DOCNO> 224816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/soneko35.html </URL>
<DATE> 2004/03/23/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
LPG ve otogazda dağıtım payı artırılıyor... 
</HEADLINE>
<TEXT>

     Akaryakıt ürünlerinden Likit petrol gazı LPG ve otogazda dağıtım payı artırılıyor. 
     Bu arada iki kalemde meydana gelecek artış, pompa fiyatlarına yansımayacak. 
     Edinilen bilgiye göre, Enerji ve Tabii Kaynaklar Bakanlığı tarafından hazırlanarak Başbakanlığa gönderilen kararname taslağına göre, LPG'de dağıtım şirketi ve bayi payından oluşan sektör dağıtım payı tonda 317 milyon liradan 350 milyon liraya yükseltilecek. Otogazda ise dağıtım payı tonda 190 milyon liradan 210 milyon liraya çıkarılacak. 
     Söz konusu kararname taslağı, Maliye Bakanlığı ile Hazine'nin onay vermesinin ardından Başbakanlığa gönderilmişti. 
     Otogaz ve tüpgazda dağıtım payının yükseltilmesine neden olarak, akaryakıt ürünlerinde özel tüketim vergisinin ÖTV artırılmasının ardından, bunu pompa fiyatlarına yansıtamayan otogaz ve LPG bayilerinin zarar etmesi gösteriliyor. 
     
</TEXT>
</DOC>
