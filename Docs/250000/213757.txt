<DOC>
<DOCNO> 213757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur02.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da çöken bina... Ölü sayısı 62'ye yükseldi... 
</HEADLINE>
<TEXT>

     Konya'da çöken binada ölenlerin sayısı 62'ye yükseldi. 
     Enkaz kaldırma ve arama-kurtarma çalışmalarını dönüşümlü olarak aralıksız sürdüren ekipler, gece boyunca 2 cesede daha ulaştı. 
     Enkazın orta kısımlardan çıkarılan Bülent Aycan 35 ve Çiğdem Gül'ün 22 cesetleri ile birlikte ölü sayısı 62'ye yükseldi. Bu arada daha önce Çiğdem Gül olarak teşhis edilen cesedin Meltem Gül'e ait olduğunun belirlendiği bildirildi. 
     Öte yandan, bugüne kadar küçük beton parçalarının ve kumların taşınmasında kullanılan kovaların yerine aradan yaklaşık 5 gün geçtikten sonra taşıyıcı bant sistemi kuruldu. 
     Bölgede çalışma yapan yetkililer, önceden büyük beton kütlelerinin vinçler yardımıyla küçük parçaların ve kumların ise elden ele kovalarla alındığını vurgulayarak, ''Şimdi ise kurulan taşıyıcı bant ile işler biraz daha hızlandı. Özellikle kumları enkazdan bant sayesinde daha kolay uzaklaştırıyoruz'' dediler. 
     
</TEXT>
</DOC>
