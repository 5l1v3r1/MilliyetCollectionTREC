<DOC>
<DOCNO> 220128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur42.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yer yok diyen otoparkçıyı ezerek öldürdü 
</HEADLINE>
<TEXT>

     Kadıköy'de, park etmek istediği otomobili için otoparkta yer olmadığını söyleyen görevliyi aracıyla ezerek öldürdüğü iddiasıyla gözaltına alınan Can Kartal, tutuklandı. 
     Kadıköy Emniyet Müdürlüğü'ndeki işlemlerinin ardından Kadıköy Adliyesi'ne sevk edilen Kartal, cumhuriyet savcısı tarafından sorgulandıktan sonra tutuklanması istemiyle nöbetçi mahkemeye gönderildi. 
     Nöbetçi 1. Sulh Ceza Mahkemesi'nce tekrar ifadesi alınan Kartal, tutuklanarak cezaevine konuldu. 
     Kartal'ın ifadesinde, olay öncesi ve sırasında yaşadıklarını hatırlayamadığını söylediği öğrenildi. 
     Can Kartal, Cemil Topuzlu Caddesi'ndeki Med-Amerikan Polikliniği otopark görevlisi Şükrü İpek'i 29 , park yeri olmadığını söylemesi üzerine aracıyla ezerek öldürdüğü gerekçesiyle gözaltına alınmıştı. 
     
</TEXT>
</DOC>
