<DOC>
<DOCNO> 215321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sonspo20.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 94 - Galatasaray 76 
</HEADLINE>
<TEXT>

     1. Periyot 16-16 
     Devre 40-30 Beşiktaş lehine 
     3. Periyot 64-44 
     Beş Faulle Çıkanlar 24.59 Washington, 33.43 Daley, 38.42 Tufan Galatasaray , 39.18 Ruziç Beşiktaş 
     Türkiye Basketbol Ligi'nde yapılan derbi maçta Beşiktaş, Galatasaray'ı 94-76 yendi. 
     Karşılaşmanın ilk periyodunda iki takım da savunmada ve hücumda iyi organize olamazken, karşılıklı basketler vardı. Bu periyotta El Amin ve Nedim ile sayılar üreten Beşiktaş, periyodun son 20 saniyesine16-15 önde girdi. Ancak bitiş düdüğünün ardından Galatasaray'ın kazandığı faul atışlarından 1'ini değerlendiren Washington ile Galatasaray, ilk periyot sonunda 16-16 beraberliği sağladı. 
     2. periyotta El Amin'in skorer oyunuyla oyunda üstünlüğü ele geçiren siyah-beyazlı takım, 17. dakikayı 32-26 önde geçti. Evsahibi takım, Tolga'nın 3 sayılık basketleriyle farkı açtı ve ilk yarıyı 40-30 önde kapadı. 
     Maçın ikinci yarısına iyi başlayan Beşiktaş, 23. dakikayı 44-30 önde geçti. Siyah-beyazlılar, olaylar nedeniyle verilen aradan sonra El Amin'in skorer oyunuyla 26. dakikayı -34 önde geçti. Galatasaray'da Washington'un 5 faulle oyun dışında kalmasıyla pota altında da etkisini arttıran siyah-beyazlı takım, 3. periyodu da 20 sayı farkla 64-44 önde tamamladı. 
     Son periyotta 33. dakikada Mustafa'nın basketiyle farkı 23 sayıya 71-48 çıkaran Beşiktaş, karşılaşmayı da 94-76 kazandı. 
     
     MAÇTA OLAYLAR ÇIKTI 
     Beşiktaş ile Galatasaray arasındaki maçta ikinci yarının başlarında olaylar çıktı. 
     İkinci yarıda 24. dakikada Beşiktaşlı taraftarlarının bulunduğu tribünde yaklaşık 10 kadar Galatasaraylı taraftarın atkılarını ortaya çıkarıp takımları lehine tezarühat yapmasıyla ortalık bir anda karıştı. 
     Beşiktaşlı taraftarlar, Galatasaraylı taraftarların üzerine yürürken, bu sırada arbede yaşandı. Güvenlik güçleri, olaya hemen müdahale edip Galatasaraylı taraftarların çevresini sardı. 
     Bu arada pota arkasındaki Beşiktaşlı taraftarlar da sarı-kırmızılıseyircilerin bulunduğu yere doğru hareket edince, bu taraftarlara güvenlik güçleri müdahale etti. Bu sırada Beşiktaşlı taraftarların tribün liderlerinden biri koşarak, protokol tribününe doğru geldi ve bu sırada burada bulunan kulüp ikinci başkan Hüsnü Güreli, yerinden kalkarak içeriye doğru hareketlendi. Daha sonra bu taraftar, geldiği tribüne giderken, Güreli de protol tribününe geri döndü. 
     Bu arada taraftarların sakin olması için anons yapılırken, maçın hakemleri ve iki takım oyuncuları ile teknik heyeti soyunma odasına gitti. Karşılaşma, yaklaşık 30 dakikalık aradan sonra taraftarlar sakinleşince kaldığı yerden sürdü. 
     LBCD LBCT LBAU AJANS 
     
</TEXT>
</DOC>
