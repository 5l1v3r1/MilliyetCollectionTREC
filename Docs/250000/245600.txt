<DOC>
<DOCNO> 245600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonspo02.html </URL>
<DATE> 2004/06/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Potada müthiş final... Ülker eşitledi... 
</HEADLINE>
<TEXT>

     Salon Abdi İpekçi . 
     Hakemler Mehmet Keseratar , Alper Özgök , Recep Ankaralı Efes Pilsen Kerem 3, Granger 21, Langdon 8, Kaya 8, Prkacin 14, Ender 9, Ermal 9, Nikolic 10, Alper 5 . 
     Ülkerspor Naumoski 11, Booker 35, Serkan 9, Kerem 13, Blair 17, Tutku 3, Rentzias 4, Arda , Muratcan . 
     1. Periyot 26-20 . 
     İlk yarı 45-38 . 
     3. Periyot 61-66 . 
     Karşılaşmanın ilk periyodunda pota altında özellikle Prkacin ve Kaya ile etkili olan Efes Pilsen, 7. dakika içinde 17-8’lik skorla 9 sayılık farka ulaştı. Skorer oyuncuları Naumoski ve Serkan’ın skora katkılarının olamadığı ilk yarıda Booker ile sayılar üreten Ülkerspor, ABD’li oyuncunun 3 sayılık basketiyle 8. dakikada farkı 3 sayıya 19-16 indirdi. Ancak ev sahibi ekip, Ermal’ın basketleriyle 1. periyodu 26-20 önde tamamladı. 
     Maçın 2. periyoduna iyi başlayan Lacivert-Beyazlılar, Nikolic’in pota altında arka arkaya attığı sayılarla 13. dakikada farkı 11 sayıya kadar 34-23 çıkardı. Bu dakikadan sonra sayı atamayan rakibi karşısında Ülkerspor, 19 sayıyla ilk yarının en skorer oyuncusu olan Booker’ın 3 sayılık basketleriyle 11-0’lık bir seri yakaladı ve 16. dakikada 34-34’le beraberliğe ulaştı. Yine Booker’ın basketiyle 17. dakikada 38-36’lık skorla öne geçen konuk ekip, devre sonuna kadar sayı kaydedemedi. Ender’in basketleriyle tekrar üstünlüğü ele geçiren Efes Pilsen, Granger’in son saniyede attığı 3 sayılık basketle ilk yarıyı 45-38 önde kapadı. 
     Karşılaşmanın ikinci yarısında Ülkerspor’da Booker’ın yanı sıra Naumoski ve Serkan da skor üretmeye başlayınca, konuk ekip üstünlüğü ele geçirdi. Blair ve Naumoski’nin basketleriyle 22. dakikada 46-45’lık skorla öne geçen Ülkerspor, 25. dakikada da 55-54 öndeydi. Bu dakikadan sonra rakibi karşısında 11-2’lik bir seri yakalayan Turuncu-Yeşilliler, 29. dakika içinde farkı 10 sayıya 66-56 kadar çıkardı. Ancak son hücumlarda arka arkaya top kayıpları yapan Turuncu-Yeşilliler, Kerem’in 2, Granger’in 3 sayılık basketlerine engel olamayınca 3. periyodun sonunda fark 5 sayıya düştü 66-61 Son periyotta dış atışlardan bulduğu basketlerle farkı kapatan Efes Pilsen, 35. dakikada Alper’in 3 sayılık basketiyle 71-70 öne geçti. Ancak bu dakikadan sonra yeniden sahneye çıkan Booker’ın basketleriyle tekrar üstünlüğü ele geçiren Ülkerspor, Serkan’ın attığı 3 sayılık basketle bitime 1 dakika 19 saniye kala farkı 8 sayıya 84-76 çıkardı. Granger’in 3 sayılık basketleriyle bitime 41 saniye kala farkı 3 sayıya indiren 86-83 Efes Pilsen karşısında, kazandığı faul atışlarını sayıya çeviren Ülkerspor, maçtan 92-87 galip ayrılarak, seride durumu 2-2 yaptı. 
     Karşılaşmada yüksek bir şut yüzdesiyle oynayan ve 35 sayı atıp, 7 ribaunt alan Booker, takımının galibiyetinde büyük rol oynadı. Öte yandan, özel maçlar yapmak için Türkiye’ye gelen İtalya’nın tekerlekli sandalye basketbol takımlarından Las Amicacci’nin oyuncuları ve teknik heyeti de karşılaşmayı pota arkasından izledi. İtalyan takımın antrenörü ve bir oyuncusu, maçtan önce Efes Pilsen ve Ülkerspor’un takım kaptanları Ömer ve Booker’a takımlarının flamalarını hediye etti. 
     
     "Seriyi iyi çevirdik" 

     Ülkerspor Basketbol Takımı Antrenörü Ergin Ataman, Türkiye Basketbol Ligi play-off final serisinde Efes Pilsen karşısında durumu 2-0’dan 2-2’ye getirerek, başarılı bir iş gerçekleştirdiklerini söyledi. Ataman, 92-87 kazandıkları karşılaşmadan sonra yaptığı açıklamada, Efes Pilsen ile aralarında zevkli bir seri geçtiğini belirterek, İnanılmaz bir mücadele oluyor. İki takım da o kadar denk ki, kimin nerede kazanacağı belli olmuyor. Seriyi 2-0’dan 2-2 yapmak çok önemli. Üç günde bir maç yapıyoruz, ama seriyi iyi çevirdikö dedi. Bugünkü maçta iyi savunma yapamadıklarını belirten Ataman, Ama hücumda iyi oynadık. 3. periyotta ise savunmayı da iyi yaptık ve oyunun kontrolünü elimize geçirdik. Şimdi önümüzdeki pazartesi günü yapacağımız maçı kazanmaya bakacağızö diye konuştu. 
     
</TEXT>
</DOC>
