<DOC>
<DOCNO> 218178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/yasam/yas10.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak aşkını 'kaçakların' elinden aldı 
</HEADLINE>
<TEXT>

      LUBE AYAR İstanbul 
   
   Tıp Fakültesi öğrencisi Pelin Türbeder'in 24 birlikte yaşadığı Kenyalı sevgilisi Trykkou Rendy İssak, yasadışı yollardan Türkiye'ye birlikte geldiği kişilerce rehin alındı. Genç kız, insan tacirlerine kaptırdıkları parayı tahsil etmek isteyen kaçaklardan sevgilisini kurtarmayı başardı. Ancak sınır dışı edilmesini engelleyemedi. Cerrahpaşa Tıp Fakültesi öğrencisi Türbeder, bir barda tanıştığı ve Yunanistan'a gitmek isteyen Kenyalı İssak'ı, annesi ve kardeşiyle yaşadığı eve yerleştirdi. Ancak, Türkiye'ye birlikte geldiği Somali, Brundi ve Tanzanya uyruklu kişiler, kendilerini dolandıran Iraklı insan tacirini tanıdığı gerekçesiyle İssak'ı Kurtuluş'ta yaşadıkları eve çağırdı ve rehin aldı. 
   
   Paramızı getir 
   Türbeder, kendisini arayan İssak'ı kurtarmaya gitti. Ancak Türbeder, kaçakların, Iraklıyı bulup paralarını getirme isteklerine olumsuz yanıt verince, kız kardeşiyle birlikte o da rehin alındı. Bu arada kaçakların evden çıkmasını fırsat bilen Türbeder, kaçmayı başardı. Polis, İssak ve Türbeder'in kız kardeşini kurtarırken, ikisi kadın biri çocuk 10 kişiyi gözaltına aldı. Kaçaklar, sınır dışı edilmek üzere polise teslim edildi. 
   
   
   
</TEXT>
</DOC>
