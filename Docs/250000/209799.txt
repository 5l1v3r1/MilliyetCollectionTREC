<DOC>
<DOCNO> 209799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/siyaset/siy13.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömür boyu yasaklı kaldılar 
</HEADLINE>
<TEXT>

   
   Türkiye'de 1970 ve 1980 arası, askeri mahkemeler ve sıkıyönetim mahkemeleri tarafından yapılan yargılamalar sonucunda mağdur olan çok sayıda vatandaş, cezalarını çekmelerine rağmen, eski işlerine dönemedikleri gibi bir çok kamu hakkından da yasaklandı. 20 yılı bulan bu yasaklılık nedeniyle geniş bir kitlenin zor durumda kalması Türkiye'de literatüre 1402'lik tanımını getirdi. Aslında 13.5.1971 tarihli Sıkıyönetim Kanunun, kanun maddesi olan "1402" rakamı, bir dönemin mağdur ettiği bu geniş kitleyi tanımlamak için kulanıldı. Bu dönemlerde yaşanan yoğun yargılamalar nedeniyle mahkum olanlar, cezalarını çekmelerine rağmen 20 yılı bulan sürelerle, "seçme, seçilme, siyasi faliyette bulunma, siyasi partiye girme, kamu memuriyetlerinde görev alma, özel ilişkilerde vasi olma" gibi haklarını kullanamadı. Bu kişilerin memnu haklarını talep edebilmeleri için gerekli olan tarihlerin 2010'lu yılları bulması, neredeyse adalete, "ölene kadar yasak" kavramını gündeme getirdi. 
   
   
   
   
</TEXT>
</DOC>
