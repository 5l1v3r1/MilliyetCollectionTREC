<DOC>
<DOCNO> 231152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/siyaset/siy04.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB listesi' tartışması 
</HEADLINE>
<TEXT>

      MAGAZİN SERVİSİ 

   
   KKTC hükümetinin, Annan Planı çerçevesinde BM'ye sunduğu yaklaşık 41 bin kişilik "AB vatandaşı olacaklar listesi"nde yer almayan sunucu Ece Erken, çözüm halinde kurulacak olan Birleşik Kıbrıs Cumhuriyeti vatandaşı olmasını engelleyen karara itiraz edeceğini söyledi. "Vatandaş olacaklar" listesinde yer almayan Mehmet Ali Erbil, Perran Kutman ve eşi Koral Sarıtaş ise kararın kendilerini ilgilendirmediği görüşünde. 
   Ece Erken Annem Kıbrıs'ta ikamet ediyor, 6 - 7 yıldır Girne'de evimiz var. Gidip geliyoruz. Babam Noyan Erken emekli albay. Onunla konuştum, itiraz hakkımı kullanacağım. Son 5 yıldır orada oturduğumuz süreleri toplarsanız zaten 1 yıl olur. 
   Mehmet Ali Erbil Bizim tasarrufumuzda olan bir şey yok. Benim Kıbrıs vatandaşı olayım diye bir talebim, başvurum da olmadı. 
   Perran Kutman ve eşi Koral Sarıtaş Bu bizi çok fazla ilgilendiren ve önemli bir şey değil. Önemli olan Kıbrıs'ta barışın sağlanması, gerisi boş. 
   
   Kürt Ahmet de Kıbrıs vatandaşı çıktı    Ankara'nın yeraltı dünyasının önde gelen isimlerinden "Kürt Ahmet" lakaplı Ahmet Turgut'un, KKTC vatandaşı olduğu ortaya çıktı. Çete lideri olduğu gerekçesiyle gözaltına alınan Turgut ve 6 adamı, dün çıkarıldığı mahkemece tutuklandı. Üzerinden KKTC kimliği çıkan Turgut'un ev ve işyerlerinde yapılan aramalarda da, 7 tabanca, 7 tüfek, gizli çekim yapabilmek için tasarlanmış James Bond tipi bir çanta, içine "zula" olarak nitelendirilen gizli bölme yapılmış bir kitap ele geçirildi. 
   
   DSP binasına KKTC bayrağı    DSP Genel Başkanı Bülent Ecevit, parti okulu binasına KKTC bayrağı astırdı. Adaya 1974 çıkarma emrini veren dönemin başbakanı olan ve Annan Planı'nın kabul edilemez olduğunu savunan Ecevit, KKTC hassasiyetini bir kez daha göstermiş oldu. 
   
   
   
</TEXT>
</DOC>
