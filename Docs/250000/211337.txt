<DOC>
<DOCNO> 211337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/ekonomi/eko01.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
1.5 milyar euro'luk ihracat doğuran tarla 
</HEADLINE>
<TEXT>

   Adapazarı'ndaki bir soğan tarlasına inşa edilen Toyota fabrikasından bu yıl 1.5 milyar euro'luk ihracat hedefleniyor 
      LEVENT KÖPRÜLÜ 
   
   Toyota Türkiye, bir dönem soğan tarlası iken satın alınan arazide kurulan tesislerinde ürettiği ve 30'dan fazla ülkeye ihraç edilecek yeni aracı Toyota Corolla Verso'yu tanıttı. Bu yıl toplam 73 bin adet üretilmesi ve 60 binden fazla ihraç edilmesi planlanan Verso ile Toyota Türkiye, 2004 yılı için 1.5 milyar euro'luk bir ihracat geliri elde etmeyi hedefliyor. 
   Toyota Türkiye Genel Müdürü Koji Kobayashi, Verso için, "Bu model Türk otomotiv sektöründe dönüm noktası olacak" dedi. Türkiye'deki ekonomik krizler ve depreme rağmen son üç yılda 400 milyon euro yatırım yaptıklarını anlatan Kobayashi, bir kaç yıl içinde Türkiye'nin bir numaralı özel şirketi ve araç ihracatçısı olmayı hedeflediklerini söyledi. 
   Adapazarı fabrikasının toplam kapasitesinin yıllık 150 bin adede yükseltildiğini kaydeden Kobayashi, 2004'te 130 bin adet araç üretmeyi ve bunun 120 binini ihraç etmeyi planladıklarını belirtti. Kobayashi, martta Cenevre Fuarı'nda ilk kez dünya kamuoyuna tanıtılacak yeni model için, nisanda, Başbakan Tayyip Erdoğan ve Toyota'nın üst düzey yetkililerinin de katılımıyla bir tanıtım töreni gerçekleştirileceğini kaydetti. 
   
   Sadece Türkiye'de üretilecek 
   Halen Corolla Sedan ve Station Wagon Family modellerinin Avrupa'daki tek üretim üssü konumundaki Toyota Türkiye, yeni Corolla Verso'nun da tek üretim merkezi olacak. 
   MPV Çok Amaçlı Araç - minivan sınıfında Türkiye'nin ilk yerli aracı konumundaki yeni Corolla Verso, daha önce de ülkemize ithal edilen Corolla Verso'dan tamamen farklı bir araç. Yeni Corolla Verso, dinamik tasarımı, sportif görünümü ve pratikliğe yönelik hareketli koltuk sistemiyle dikkat çekiyor. İstenildiğinde yedi kişilik hale gelebilen, arka koltukları çıkartılmaksızın yükleme için düz bir zemin yaratılabilen araçta, kartlı giriş sistemi kullanılıyor. Verso'nun, Türkiye'de nisan - mayıs aylarında piyasaya çıkması bekleniyor. 
   
   Sektörde dünya ikincisi oldu    Japon otomotiv devi Toyota, dünyanın en çok otomobil satan ikinci firması oldu. Ford'un yerini alarak dünya ikincisi olan firma, 2003'te 6 milyon 780 bin otomobil satarak, Ford'un 6 milyon 720 binlik rakamını geçti. 
   Yüzde 10'luk artış ve dünya otomobil satışının yüzde 11'i anlamına gelen bu yükselişte ABD'deki satışların artmasının büyük payı var. Toyota'nın hızlı gelişiminde ABD pazarında Chrysler'ı ezmesi de etkili oldu. Toyota'nın önümüzdeki on yıl içindeki hedefi ise yüzde 15. K rlılıkta da dünya lideri olan Toyota, Mart 2003'e kadar olan bir yıllık periyotta 7 milyar dolar k r elde etti. Hisseleri de Ford'un dört katı yüksekliğinde. 
   
   GM zirvede 
   Şu anda General Motors GM en yakın rakibinden 2 milyona varan bir farkla zirvede ve 8 milyon 590 bin otomobil satmış durumda. Ancak Ford'un rakamları içinde Mazda'daki yüzde 33'lük hissesi yok. Mazda 2003'te 1 milyon araç sattı. Bu rakamın dahil olmaması halinde bile Ford'un rakamları yine de 70 yıldır GM'in arkasından ikinci olan firma için bir hayal kırıklığı. n EKONOMİ SERVİSİ 
   
   Otomotivde ilk üç Firma Satış rakamı 2003 1 GM 8 milyon 590 bin 2 Toyota 6 milyon 780 bin 3 Ford 6 milyon 720 bin 
   
</TEXT>
</DOC>
