<DOC>
<DOCNO> 228774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonyas01.html </URL>
<DATE> 2004/04/05/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Britney Spears, haftada 1 konser iptal ediyor 
</HEADLINE>
<TEXT>

     Pop şarkıcısı Britney Spears'in son günlerde sağlık sorunlarıyla başının derde girdiği ve sanatçının 3 hafta içinde 3. kez konserini iptal etmek zorunda kaldığı bildirildi. 
     AOL magazin sayfasında yer alan habere göre, Spears, Cleveland'daki Gund Arena'da vereceği konseri, hayranları sağnak yağış altında uzun kuyruklar oluşturarak bilet almalarına rağmen son anda iptal etti. 
     Spears'in sözcüsü Leslie Sloane, ''Sanatçının hastalığı konusunda bilgisi bulunmadığını'' söylemesine karşın, Cleveland WKYC televizyon kanalı, ''Spears'in gribe yakalandığını'' duyurdu. 
     Britney'in Cleveland konserini 29 Haziran'a ertelediği belirtiliyor. 
     Şarkıcı daha önce de Chicago ve Detroit'teki konserlerini, provalar sırasında dizini incittiği gerekçesiyle ertelemişti. 
     Spears'in kısa süre sonra uzun bir Çin turnesine çıkacağı ifade ediliyor. 
     
</TEXT>
</DOC>
