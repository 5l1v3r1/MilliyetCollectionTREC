<DOC>
<DOCNO> 233046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/yasam/yas10.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Hali 
</HEADLINE>
<TEXT>

      
   Salman Rüşdi 4. kez evlendi    DIŞ HABERLER SERVİSİ 
   'Şeytan Ayetleri' kitabıyla Müslümanların tepkisini çeken ve İran'ın hakkında ölüm fetvası çıkardığı Hintli yazar Salman Rüşdi, cumartesi günü New York'ta evlendi. Booker Ödülü sahibi Rüşdi 56 ile, kendisinden 25 yaş küçük aktris Padma Lakshmi'nin düğün törenine, ABD'li oyuncu Steve Martin, model Iman gibi ünlülerin de aralarında bulunduğu 275 kişi katıldı. Rüşdi ve yeni eşi Lakshmi, düğünün ardından Bill ve Hillary Clinton'la bir müzikale gitti. 
   
      Cobain'in gitarı 160 milyara satıldı    Nirvana grubunun ölen solisti Kurt Cobain'e ait bir gitar, açık artırmada 117 bin 500 dolara yaklaşık 160 milyar 970 milyon TL alıcı buldu. ABD'nin Dallas kentindeki Heritage Galerisi tarafından satılan gitar, 1994'te intihar eden şarkıcının, 10 yıldır satılan ilk enstrümanı olması nedeniyle ayrı bir öneme sahip. Müzayede yetkilileri, alıcının adını açıklamazken, solak olan Cobain için özel olarak yapılan Mosrite Gospel Mark IV marka gitarın, bu özelliği açısından türünün tek örneği olduğunu kaydetti. 
   
   
</TEXT>
</DOC>
