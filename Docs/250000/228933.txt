<DOC>
<DOCNO> 228933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/soneko18.html </URL>
<DATE> 2004/04/06/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bireysel emeklilikte en fazla katılımcı Yapı Kredi Bankası'ndan... 
</HEADLINE>
<TEXT>

     Bireysel emeklilik şirketlerinin toplam katılımcı sayısı 71 bini geçti. En fazla katılımcıyı 11 bin 501'le Yapı Kredi Emeklilik sağladı. Mart ayı sonunda 28.5 trilyona ulaşan toplam katkı payı tutarında ise 5 trilyonla Ak Emeklilik ilk sırada yer aldı. 
     ANKA'nın Emeklilik Gözetim Merkezi EGM verilerinden yaptığı belirlemeye göre, bireysel emeklilik sisteminde faaliyet gösteren 11 şirketin toplam katılımcı sayısı 29 Mart itibariyle 71 bin 15'e kadar ulaştı. Şirketlerin fona yönlendirdikleri toplam sözleşme sayısı 73 bin 181 oldu. Bireysel emeklilik sistemi kapsamında fona yönlendirilen sözleşmelerde toplam katkı payı tutarı 28 trilyon 549.5 milyar lira olarak gerçekleşti. Yatırıma yönlenen fon büyüklüğü ise 27 trilyon 51.8 milyar lira düzeyinde oluştu. 
     
     EN FAZLA KATILIMCIYI YAPI KREDİ SAĞLADI 

     En fazla katılımcıyı Yapı Kredi Emeklilik'in sağladığı belirlendi. Yapı Kredi Emeklilik'in toplam katılımcı sayısı 11 bin 501 olarak gerçekleşti. Daha sonra 10 bin 578 katılımcıyla Ak Emeklilik, 9 bin 766 katılımcıyla Vakıf Emeklilik geldi. Garanti Emeklilik 9 bin 550, Anadolu Hayat Emeklilik 9 bin 389, Oyak Emeklilik 5 bin 790 katılımcıya ulaştı. 
     
</TEXT>
</DOC>
