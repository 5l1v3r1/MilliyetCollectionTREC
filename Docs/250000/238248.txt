<DOC>
<DOCNO> 238248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonyas13.html </URL>
<DATE> 2004/05/07/ </DATE>
<TIME> 20.53 </TIME>
<AUTHOR>  </AUTHOR>
<HEADLINE>
Yurtta Asayiş... İzmir'de evde bulunan ceset... 
</HEADLINE>
<TEXT>

     İzmir'in Kadifekale semtinde, 2 gün önce evinde cesedi bulunan kişinin, bıçaklanarak öldürüldüğü belirlendi. 
     İzmir Adli Tıp Kurumu, evinde yalnız yaşayan Kemal Karaağaç'ın 52 cesedinde yaptığı otopside, bu kişinin vücudunda çok sayıda bıçak darbesi bulunduğunu tespit etti. 
     Asayiş Şube Müdürlüğü Cinayet Büro Amirliği ekipleri, Adli Tıp Kurumu'nun raporu doğrultusunda olayla ilgili soruşturma başlattı. 
     Bu arada, Kadifekale semtinde yalnız yaşayan Kemal Karaağaç'tan haber alınamaması üzerine, 2 gün önce polisler tarafından evine girilmiş ve Karağaç'ın çürümüş cesedi bulunmuştu. 
     
     ÇANAKKALE'DEKİ SİLAHLI SOYGUN GİRİŞİMİ... 
     Çanakkale'de bir işyerini silah zoruyla soyma girişiminde bulunduğu iddiasıyla yakalanan zanlı tutuklandı. 
     Alınan bilgiye göre, önceki gün, Barbaros Mahallesi'ndeki bir işyerinde silahlı soygun yapmak isterken işyeri sahibi Mustafa Güven'in direnmesi üzerine soygunu gerçekleştiremeden kaçan Sedat T. 30 , Yenice İlçesi'nde jandarma tarafından yakalandı. 
     Çanakkale'ye getirilen ve hırsızlıktan sabıkalı olduğu bildirilen Sedat T, çıkarıldığı mahkemece tutuklandı. 
     
     EŞİNİ 11 YERİNDEN BIÇAKLAYARAK ÖLDÜRDÜ 
     Mardin'in Dargeçit İlçesi'nde bir kişi, eşini 11 yerinden bıçaklayarak öldürdü. 
     Edinilen bilgiye göre, Sümer Beldesi'nde oturan Adullah K. 25 , henüz belirlemeyen nedenle tartıştığı eşi Nurdan K'yi 22 11 yerinden bıçaklayarak öldürdü. 
     Olaydan sonra kaçan Abdullah K'nin yakalanmasına çalışılıyor. 
     
     ADANA'DA İŞ KAZASI... 
     Adana'da bir reklam şirketi görevlisi, pano değiştirirken düşerek öldü. 
     Alınan bilgiye göre, Şakirpaşa Mahallesi D-400 Karayolu'nda Kolcuoğlu Restorant yakınındaki reklam panosunu değiştiren Kadir Tokgöz 28 , dengesini kaybederek düştü. 
     Yetkililer, ağır yaralı olarak Devlet Hastanesi'ne kaldırılan Kadir Tokgöz'ün öldüğünü, olayla ilgili soruşturmanın başlatıldığını bildirdiler. 
     
     KARS ÇAYI'NDA BİR KİŞİNİN CESEDİ BULUNDU 
     Kars Çayı'nda bir kişinin cesedi bulundu. 
     Edinilen bilgiye göre, Kars Çayı'nda sürüklenen ceset gören bir çoban, durumu güvenlik güçlerine bildirdi. 
     Güvenlik güçleriyle birlikte olay yerine gelen itfaiye ekipleri, çayda bir süre sürüklendikten sonra ağaç dallarına takılan cesedi sudan çıkardı. 
     Üzerinde kimlik bilgilerine dair bir belge bulunamayan ve 60 yaşlarında olduğu tahmin edilen kişinin cesedi, otopsi yapılmak üzere Kars Devlet Hastanesi'ne götürüldü. 
     
     ADANA'DA CEZAEVİ'NDEN FİRAR... 
     Adana'da, F Tipi Cezaevi'nden bir tutuklunun kaçtığı öğrenildi. 
     Alınan bilgiye göre, cezaevinde yapılan kontrollerde, 17 aydır tutuklu bulunan Hasan Tabak'ın 23 firar ettiği belirlendi. 
     Yetkililer, olayın araştırıldığı ve Hasan Tabak'ın yakalanmasına çalışıldığını kaydettiler. 
     
</TEXT>
</DOC>
