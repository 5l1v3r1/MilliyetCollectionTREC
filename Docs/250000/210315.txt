<DOC>
<DOCNO> 210315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/yasam/yas20.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

   
   Şakalaşırken yakayı ele verdiler    ANTALYA DHA 
   Alanya'da Ali Bahadır'ı bıçaklayarak öldürdükleri öne sürülen Zekeriya Yaşar ve Ümit Kadar, şakalaşırken yakayı ele verdi. 3 gün önce Kestel'de müteahhitlik yapan Ali Bahadır'ı 34 , 1.5 milyar borçlu olduğu işçiler Zekeriya Yaşar 23 ve Ümit Kadar 21 bıçakladı. Bahadır, kan kaybından öldü. Kayıplara karışan Kadar ve Yaşar, önceki akşam Alanya Terminal Polis Karakolu önünden geçerken "Sanırım dün akşam birini öldürdük, bir bakalım mı " diye şakalaştı. Konuşmayı duyan polisin uyarısıyla gözaltına alınan zanlıların, yaraladıkları Bahadır'ın öldüğünden habersiz oldukları ortaya çıktı. Zanlılar jandarmaya teslim edildi. 
   
   Ezip kaçan tacizci tutuklandı    ANTALYA DHA 
   Antalya Serik'te üniversiteli iki kızı taciz eden ve kızları kendisinden korumak isteyen Eyüp Aksu'yu 20 otomobiliyle çarparak öldüren eski Korkuteli Ülkü Ocakları Başkanı Ercan Taş tutuklandı. Serik'in Abdurrahmanlar beldesinde önceki gün S.T. ve S.Y. adlı üniversite öğrencisi kızları önce bir barda, sonra da sokakta taciz eden Taş, kızları korumaya çalışan Aksu'yu evinin önüne kadar takip etmiş ve otomobiliyle çarparak defalarca üzerinden geçmişti. 
   Olayın ardından İl Jandarma Komutanlığı'na giden Taş, teslim oldu. Sorgusunun ardından adliyeye sevk edilen Taş, tutuklanarak cezaevine gönderildi. Bu arada adliye önünde bekleyen Aksu'nun yakınları, Taş'ı linç etmek istedi. 
   
   Öz yeğenine tecavüz etti    MUSTAFA KURTARAN İstanbul 
   Avcılar'da öz yeğeni 14 yaşındaki Z.Z'ye tecavüze yeltendiği öne sürülen Muhammet Z. 35 , komşuları tarafından yakalandı. İddiaya göre, motosiklet tamircisi Muhammet Z., öz yeğeni R.Z. ile üç yıl boyunca ilişkiye girdi. Amcasının sapıklığına dayanamayan R.Z., Fatih'teki anneannesinin evine sığındı. Muhammet Z. bu kez de R.Z'nin küçük kız kardeşi Z.Z'yi taciz etmeye başladı. Dün amcasının tecavüz etmeye çalışması üzerine Z.Z çığlık attı. Çığlığı duyan komşuları, Z.Z'yi amcasının elinden güçlükle kurtardı. Z.Z. ve ablası R.Z., polise giderek şik yetçi oldu. Muhammet Z., gözaltına alındı. Muhammet Z.'nin, bir erkek çocuğa tecavüz ettiği gerekçesiyle cezaevinde yattığı öğrenildi. 
   
   
</TEXT>
</DOC>
