<DOC>
<DOCNO> 208379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sonspo04.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrika Uluslar Kupası başlıyor... 
</HEADLINE>
<TEXT>

     Afrika Uluslar Kupası'nda Birinci Süper Lig'den de 7 futbolcu mücadele edecek. 
     Tunus'ta, 24 Ocak-14 Şubat tarihlerinde yapılacak, 24. Afrika Uluslar Kupası'nda, Birinci Süper Lig'de forma giyen 22 Afrikalı oyuncudan 7'si mücadele edecek. 
     Beşiktaş'ın gözde yedek oyuncusu Ahmed Hassan'da, Mısır Milli Takımı'nda ülkesinin başarısı için ter dökecek. 
     24. Afrika Uluslar Kupası'na, Türkiye'den en çok oyuncuyu veren ekip Gençlerbirliği olurken, El Saka Mısır , M'Bayo Kongo , Youla da Gine şampiyonada mücadele edecek oyuncular. 
     Gaziantepspor'un Tunuslu 2 futbolcusu Jaziri ve Bouazizi ve yine Diyarbakırspor'un Tunuslu oyuncusu Kaies de Afrika Uluslar Kupası'na Türkiye'den giden oyuncular oldular. 
     
     4 GRUPTA 16 TAKIM MÜCADELE EDECEK 
     Tunus'taki şampiyonada 4 grupta 16 ülke mücadele edecek. 
     24. Afrika Uluslar Kupası'nda gruplarda şu ülkeler yer alıyor 
     A GRUBU Tunus, Ruanda, Kongo, Gine . 
     B GRUBU Senegal, Burkina Faso, Kenya, Mali . 
     C GRUBU Kamerun, Cezayir, Zimbabwe, Mısır . 
     D GRUBU Nigerya, Fas, Güney Afrika, Benin . 
     
</TEXT>
</DOC>
