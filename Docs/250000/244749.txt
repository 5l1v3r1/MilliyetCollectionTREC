<DOC>
<DOCNO> 244749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonsiy15.html </URL>
<DATE> 2004/06/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
RTÜK Başkanı Adaylığım konusunda henüz karar vermedim 
</HEADLINE>
<TEXT>

     Radyo ve Televizyon Üst Kurulu RTÜK Başkanı Fatih Karaca, yarın akşam sona erecek olan RTÜK Başkanlığı görev süresi sonrasında yeniden aday olup olmayacağına henüz karar vermediğini söyledi. 
     RTÜK Başkanı Karaca, ANKA'ya yaptığı açıklamada 2 yıllık görev süresini değerlendirdi. Karaca, bu süre içerisinde Cumhuriyetin ve Atatürk'ün temel ilkelerine uygun davrandıklarını ve bu doğrultuda güzel işler yaptıklarını söyledi. Çalışmaları birlikte yürüttüğü RTÜK üyelerine de teşekkür eden Karaca, 4 Haziran 2002'de başladığı ancak, yarın akşam sona erecek olan görevini cuma gününden itibaren en yaşlı üye olan Emin Başer'e devredeceğini söyledi. 
     Yeniden adaylığı için henüz karar vermediğini ifade eden Karaca, Üst Kurul başkanlığı için başka bir ismin de henüz gündemde olmadığını kaydetti. 
     Karaca, devlette devamlılığın esas olduğunu ve hiçbir işin yarım kalmadığını bildirirken, yayın kuruluşlarına da seslendi. Karaca, yayın ihlalleri konusunda bir özdenetim sorunu bulunduğunu söyleyerek bundan sonra yayın kuruluşlarının daha dikkatli olmasını istedi. 
     RTÜK Yasası'nda başkan ve başkan vekilinin görev süresiyle ilgili madde şöyle 
     "Üst Kurul üyeleri, seçim sonuçlarının Resmi Gazete'de yayımlandığı tarihten itibaren onbeş gün içinde toplanarak kendi aralarından bir başkan ve bir başkan vekili seçer. 
     Başkanlık süresi iki yıldır. İki yıl sonunda veya herhangi bir şekilde yenilenme sırasında başkan veya vekilinin üyeliği sona ererse, üyeler onbeş gün içinde toplanarak yeni başkan veya vekili için seçim yapar. Üst Kurul, başkan tarafından, başkanın bulunmadığı hallerde, başkan vekili tarafından yönetilir ve temsil edilir. Başkan, Üst Kurul ile hizmet birimlerinin uyumlu, verimli, disiplinli ve düzenli bir biçimde çalışmasını ve Üst Kurulun görevlerini yerine getirmesini sağlamakla görevlidir. Başkan veya yokluğunda vekili, karara bağlanacak gündemi toplantıdan önce belirleyerek Üst Kurul üyelerine bildirir. Üst Kurul gündemine h kimdir." 
     
</TEXT>
</DOC>
