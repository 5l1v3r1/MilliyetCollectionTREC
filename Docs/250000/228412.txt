<DOC>
<DOCNO> 228412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sondun17.html </URL>
<DATE> 2004/04/04/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Kerkük'te bir araç patladı 
</HEADLINE>
<TEXT>

     Irak'ın Kerkük kentinin merkezinde, bomba yerleştirilen bir aracın infilak ettiği bildirildi. 
     Irak polisinin açıklamasında, aracın infilak etmesinin ardından Amerikan askerlerinin patlamanın meydana geldiği bölgeyi kuşattığı belirtildi. 
     Patlamada can kaybı olup olmadığı hakkında henüz bilgi verilmedi. 
     Bu arada, başkent Bağdat'ın 200 kilometre kuzeyindeki Havica-Beyci otoyoluna bomba yerleştirmeye çalışan 4 kişi bombanın infilak etmesi sonucu öldü. 
     Irak polisi, otoyolda patlama duyulduğunu ve olay yerine gönderilen devriyenin bölgede 4 ceset bulduğunu belirtti. 
     Polis yetkilileri, yapılan soruşturma sonucu, hayatını kaybeden 4 kişinin, askeri konvoylar ve sivil Amerikalılar tarafından kullanılan otoyola patlayıcı yerleştirmek istediklerinin anlaşıldığını söylediler. 
     
</TEXT>
</DOC>
