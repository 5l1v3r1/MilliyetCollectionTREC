<DOC>
<DOCNO> 230015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur22.html </URL>
<DATE> 2004/04/09/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Tacizci astsubaya rekor hapis cezası .. 
</HEADLINE>
<TEXT>

     Konya'nın Ahırlı İlçesi'nde görev yaptığı dönemde 4 kadına cinsel tacizde bulunduğu gerekçesiyle Astsubay Doğan Tüysüz'e 16 yıl 8 ay hapis cezası verildi. 
     Seydişehir Ağır Ceza Mahkemesi'nde görülen davanın duruşmasına, tutuklu sanık Doğan Tüysüz 44 ve tacize uğradığı iddia eden Ayfer Z. 31 , Halime G. 40 , Fadime B. 41 ve kızı Döndü B. 18 ile taraf avukatları katıldı. 
     Duruşmada söz alan Fadime B. 41 , oğlu Ahmet Başar'ın intihar etmesiyle ilgili olarak gözaltına alındığını ve hastanedeki muayenelerinin ardından karakola getirildiğini belirterek, o dönem Ahırlı İlçe Jandarma Komutan Vekili olarak görev yapan Astsubay Doğan Tüysüz'ün, odasında, kendisini elle taciz ettiğini ileri sürdü. Fadime B, ''Daha sonra içeri giren kızım Döndü B'nin bağırdığını duydum. Sorduğumda bana Zorla kıyafetlerimi çıkardı dedi. Sonra da kimseye söylememesi için tehdit etmiş'' dedi. 
     Mağdure Halime G. de bir kavgaya karıştığı için karakola çağırıldığını ve Tüysüz'ün odasına alındığını belirterek, Tüysüz'ün kendisinden soyunmasını istediğini ve elle taciz ettiğini öne sürdü. 
     Diğer mağdure Ayfer Z. de babasının evinin yıkılmasıyla ilgili yürütülen soruşturma kapsamında çağrılması üzerine karakola gittiğini anlatarak, ''El ve sözle taciz etmesinin yanı sıra beni zorla öptü. Benden hoşlandığını ve ilişkiye girmek istediğini söyledi'' diye konuştu. 
     Tanık olarak dinlenen ve olayın yaşandığı dönemde Ahırlı İlçe Jandarma Komutanlığı'nda jandarma eri olarak vatani görevini yapan Naim Polat ise genellikle alkollü gezen Tüysüz'ün, olayların gerçekleştiği günlerde de alkollü olduğunu, ancak taciz olayını görmediğini söyledi. 
     Mahkemeye çağrılan diğer tanıklar da kadınların, Tüysüz'ün odasından çıktıklarında tacize uğradıklarını söylediğini belirterek, Tüysüz'ün alkollü olduğu yolunda ifade verdi. 
     Mağdur ve tanıkların ardından söz alan sanık Doğan Tüysüz ise Halime G'nin ifadesini eşinin yanında aldığını, kendisini soymadığını ve tacizde bulunmadığını iddia ederek, ''Diğer mağdurlara da tacizde bulunmadım. Suçlamaları kabul etmiyorum'' dedi. 
     
     REKOR CEZA 

     Mahkeme ise TCK'nin ilgili maddelerince Tüysüz'e, tacize uğrayan her kadın için 3 yıl olmak üzere toplam 12 yıl hapis cezası verirken, olayın görev başında işlenmesi nedeniyle cezayı 3'te 1 oranında artırdı. Ayrıca görevin birkaç kez işlenmesini göz önünde bulunduran mahkeme, cezayı 16 yıl 8 aya yükseltti. 
     Doğan Tüysüz'ün, Ahırlı İlçe Jandarma Komutan Vekili olarak görev yaptığı dönemde, 21 Temmuz-3 Eylül 2000 tarihleri arasında 4 kadına elle taciz etmek suçundan, TCK'nın 416 2. maddesi ile TCK'nın 251. maddesi gereğince hapisle cazalandırılması isteniyordu. 

     
</TEXT>
</DOC>
