<DOC>
<DOCNO> 217295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/ekonomi/eko10.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizciliğe destek tasarısı geliyor 
</HEADLINE>
<TEXT>

   ANKARA Milliyet 
   
   Yapılmış yatırımların kayıt altına alınmasını ve uluslararası alanda denizlerde gerçekçi bir denetimi önleyen hukuki boşluk gideriliyor. Yalnız Türk vatandaşlarının malı olan her Türk gemisi Türk Bayrağı çekecek. 
   Türk Ticaret Kanunu'nda değişiklik öngören tasarıya göre Türk kanunlarına göre kurulmuş tüzel kişiliğe sahip teşekkül, dernek ve vakıfların malı olan gemilerde, idare organını teşkil eden kişilerin çoğunluğu Türk vatandaşı ise Türk gemisi sayılacak. 
   Tasarıya göre, "Türk deniz ticaret filosunun azalmasının önleyebilmek ve yabancı sermayeden yararlanabilmek amacıyla, bir gemi, ortaklık paylarından bir kısmı yabancılara geçse bile pay çokluğu Türk vatandaşlarında kalması koşuluyla Türk Bayrağı taşıyabilecek. Gemi sahibi olan anonim şirketler de Türk Bayrağı'nı kaybetmeden hisselerinin yüzde 49'una kadar olan kısmını halka arz edebilecek. 
   
   
</TEXT>
</DOC>
