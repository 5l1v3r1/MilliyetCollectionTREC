<DOC>
<DOCNO> 200864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko13.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 0.16'lık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 27.82 puan artışla 1. seansı 16,941.13 puandan tamamladı. 
     Haftanın ilk seansında hisse senetlerinin ortalama değer kazancı yüzde 0.16 olarak gerçekleşti. 
     Dün 16,913.31 puanla yılın en yüksek seviyesinden kapanan Borsa, 1. seansa 6.45 puan artışla 16,919.76 puan seviyesinde başladı. Kısa sürede 17,000 puanı aşan endeks daha sonra gelen satışlarla geriledi. 
     İlk yarıyı 17,058.18 puandan geçen endeks, seans içinde en düşük 16,840.96 puanı, en yüksek olarak da 17,101.19 puanı gördü. 
     Seans sonunda mali endeks 127.29 puan artışla 23,088.57 puana yükselirken, sanayi endeksi 38.32 puan düşüşle 15,049.25 puana, hizmetler endeksi de 4.88 puan düşüşle 8,927.37 puana geriledi. 
     Böylece, önceki kapanışa göre mali grup hisseler ortalama yüzde 0.55 oranında değer kazanırken, sanayi grubu hisseler ortalama yüzde 0.25, hizmetler grubu hisseler ise ortalama yüzde 0.05 değer yitirdi. 
     1. seansta işlem gören toplam 285 hisse senedinden 111'i değer kazanırken, 93 hisse senedi değer kaybetti, 81 hissenin fiyatında değişiklik olmadı. 
     Seansta, 766 trilyon 265 milyar 297 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Garanti Bankası ve Koç Holding en yoğun işlem gören hisseler oldu. 
     
</TEXT>
</DOC>
