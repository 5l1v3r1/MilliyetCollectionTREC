<DOC>
<DOCNO> 203065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sontur22.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da türbanın yasaklanması İstanbul'da protesto edildi 
</HEADLINE>
<TEXT>

     Özgür Düşünce ve Eğitim Hakları Derneği Özgür-Der üyesi bir grup, Fransa'da okullarda her türlü dini simgenin yasaklanmasına tepki gösterdi. 
     Beyoğlu'nda, Fransa'nın İstanbul Başkonsolosluğu önünde toplanan grup adına Dernek Başkanı Hülya Şekerci, basın açıklaması yaptı. 
     Şekerci, Fransa'da okullarda her türlü dini simgenin yasaklanması adı altında özellikle ve öncelikle başörtüsünün yasaklanmak istendiğini, bunun din ve vicdan özgürlüğünün açık bir ihlali olduğunu savundu. 
     Vakit gazetesi Genel Yayın Koordinatörü Mustafa Karahasanoğlu da, inanç hakkını engellemeye yönelik bu kararın, Fransa'ya hiç bir şey kazandırmayacağını ifade etti. 
     Açıklamaların ardından grup adına iki üye, hazırlanan bir mektubu, Fransa Cumhurbaşkanı Jacques Chirac'a gönderilmek üzere başkonsolosluk görevlilerine teslim etti. 
     Grup, daha sonra dağıldı. 
     
</TEXT>
</DOC>
