<DOC>
<DOCNO> 215715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko16.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililer Günü'nde kuyumcular sevindi 
</HEADLINE>
<TEXT>

     Sevgililer Günü'nde, kartlı ödeme sistemleriyle yapılan harcamaların favori adresi kuyumcular oldu. 
     Bankalararası Kart Merkezi BKM , 14 Şubat Sevgililer Günü'nde yapılan harcamalara ilişkin kart ödeme sistemi verilerini açıkladı. 
     BKM verilerine göre, Sevgililer Günü'nde harcamalarda en fazla artış yaşanan sektör kuyumcular oldu. 13-14 Şubat tarihlerinde, bir önceki hafta sonu ile karşılaştırıldığında yüzde artış ile kuyumcular öne çıktı. 
     Sevgililer Günü'nü kapsayan 13-14 Şubat tarihlerinde kredi kartı ile 3 milyon 42 bin 996 adet işlem gerçekleşirken, bu işlemlerin tutarı takasta 123 trilyon 8 milyar lira oldu. 
     14 Şubat Sevgililer Günü'nde ise BKM switch'den geçen işlem adedi geçtiğimiz yılın aynı tarihine göre yüzde 55 artarak 2 milyon 85 bin 235 adet olarak gerçekleşti. 
     BKM switch verilerine göre, geçtiğimiz yıl 14 Şubat'ta gerçekleşen işlem adedi 1 milyon 344 bin 768 adetti. 
     
</TEXT>
</DOC>
