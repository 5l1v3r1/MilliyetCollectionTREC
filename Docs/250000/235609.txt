<DOC>
<DOCNO> 235609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonsiy17.html </URL>
<DATE> 2004/04/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Akşit ''Töre cinayetleri yasal düzenlemelerle ortadan kalkmaz'' 
</HEADLINE>
<TEXT>

     Devlet Bakanı Güldal Akşit, töre cinayetlerinin yasal düzenlemelerle ortadan kaldırılacak bir sorun olmadığını belirterek, toplumun bu konuda eğitilmesi ve bilinçlendirilmesi gerektiğini söyledi. 
     Türk Ceza Kanunu'nda gerekli düzenlemeler yapıldığında yasal yönden caydırıcılık esası oluşmuş olacaktır. Ondan sonra da belli bir süreç içinde toplumun her kesiminin eğitilmesi ve bilinçlendirilmesi gerekmektedir.'' 
     
     ''ÖLDÜRMEKLE NAMUS KURTARILAMAZ'' 

     TCK'nın olabilecek en hızlı şekliyle bu dönemde yasalaşacağını da belirten Güldal Akşit, ''Oldu bittiye getirmenin, çıkarmış olmak için çıkarmış olmanın bir anlamı yok. Komisyon çalışmaları sürüyor. En kısa zamanda da TBMM'de Genel Kurulun gündemine alınacaktır. Yasanın çıkmasıyla bütün bu cinayetler bıçak gibi kesilecek olsa... Bu sadece caydırıcılık anlamında önem taşımaktadır. Herşeyin temelinde eğitim var. İnsanları eğitmezseniz, bilinçlendirmezseniz 'yani bir kişiyi öldürmekle bir yere varılamayacağı, namusun kurtarılamayacağı' konularında toplumu bilinçlendirmezseniz bir yere varmak mümkün müdür '' diye konuştu. 
     Akşit, toplumun eğitimi konusunda çeşitli çalışmaların sürdüğünü sözlerine ekledi. 
     
</TEXT>
</DOC>
