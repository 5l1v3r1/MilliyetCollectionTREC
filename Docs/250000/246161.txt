<DOC>
<DOCNO> 246161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/yasam/yas05.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
73'lük sevgilinin kıskançlık cinneti 
</HEADLINE>
<TEXT>


Kıskançlık krizi geçiren 73 yaşındaki Köroğlu, 23 yaşındaki sevgilisinin boğazını kesip balkondan aşağı attı 

MEHMET OKUR Mersin DHA 

Mersin'de kıskançlık cinneti geçiren Mehmet Köroğlu 73 , 23 yaşındaki dansöz sevgilisi Fatma Dinler'in boğazını kestikten sonra dördüncü kattaki evinin balkonundan aşağıya attı. Silifke ilçesinin Atakent beldesinde dün meydana gelen olayda, uzun yıllar Almanya'da işçi olarak çalışıp 10 yıl önce Atakent'e yerleşen Köroğlu, bir süre önce dönsöz Dinler'le aşk yaşamaya başladı. 

Aynı evi paylaşıyorlardı 
Birkaç aydır aynı evi paylaşan Köroğlu ile Dinler arasında dün kıskançlık yüzünden tartışma çıktı. Dinler'in para karşılığı başka erkeklerle birlikte olduğunu öne süren Köroğlu, cinnet getirip, mutfaktan aldığı satırla sevgilisinin boğazını kesti. Öfkesini yenemeyen Köroğlu, yaralı olduğunu fark ettiği Dinler'i bu kez dördüncü kattaki evinin balkonundan aşağı attı. Dinler'in öldüğünü düşünen Köroğlu, daha sonra kendi hayatına son verdi. Genç kadın, sevk edildiği Mersin Devlet Hastanesi'nde tedavi altına alındı. 





</TEXT>
</DOC>
