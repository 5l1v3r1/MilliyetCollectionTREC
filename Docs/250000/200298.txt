<DOC>
<DOCNO> 200298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/siyaset/siy20.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Danıştay, yine ortada kaldı 
   GÖKÇER TAHİNCİOĞLU Ankara 

   Bünyesinde iki yeni daire kurulmasına ihtiyaç duymasına rağmen bunu tek daireye indirmek zorunda kalan Danıştay, 57. koalisyon hükümetinin Başbakan Yardımcısı Hüsamettin Özkan'dan söz aldığı Eskişehir Yolu üzerindeki Tekel kulelerinden birini alma hayalini yeni hükümetle "bir başka bahara bıraktı." AKP hükümeti binayı ya ayrı satmayı ya da Tekel'in özelleştirilmesi kapsamında alıcı kuruma devretmeyi düşündüğünden, Danıştay yine yer bulamadı. 
   
   'Erdoğan ve Bush yönetimi gitmeli' 
   HAKAN ŞANLITÜRK 

   Ali Talip Özdemir'in genel başkanlıktan çekilmesiyle ANAP kongresinde şimdilik tek genel başkan adayı olan Nesrin Nas, Başbakan Erdoğan'ın "radikal İslamcı terör" nitelemesinden kaçındığını savunarak, "İçleriyle dışları farklı. Hükümetin tutumuyla İslamın üzerindeki gölgeyi kaldırmak mümkün değil" dedi. Türk - ABD ilişkilerinin Irak savaşı yüzünden yara aldığını kayde-den Nas, "Türkiye'de AKP, ABD'de de Bush gitmeden düzelme olmaz. Görüştüğüm ABD'lilere, 'Bush ve Bush'un aptal yönetimi oldukça başınız daha çok bela-ya girer' dedim" diye konuştu. 
   
   Başbakan, YAŞ'taki şerhi savundu 
   ABDULLAH KARAKUŞ Ankara 

   Başbakan Recep Tayyip Erdoğan, önceki gece yapılan AKP MKYK'da Yüksek Askeri Ş ra'da YAŞ irticai faliyetlerde bulundukları için TSK'dan uzaklaştırılan iki personelin durumuyla ilgili karara şerh koymasının nedenini açıkladı. Erdoğan, Milli Savunma Bakanı Vecdi Gönül'le birlikte şerh koymasının gerekçesini şöyle anlattı "Biz ihraçların ş raya gelmesinden yana değiliz. İhraçlar, kendi içinde farklı bir mekanizma tarafından karara bağlanmalıdır. Bu yöndeki görüşlerimizi ş rada da dile getirdik." Erdoğan YAŞ'ta hükümete irticayla ilgili eleştiri de yapılmadığını belirtti. 
   
   
</TEXT>
</DOC>
