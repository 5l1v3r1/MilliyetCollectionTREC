<DOC>
<DOCNO> 243131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/guncel/gun02.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecelik Moskova turları 
</HEADLINE>
<TEXT>


İstihbarat yetkilisi, TBMM Komisyonu'na, "İşadamı ve siyasetçilerin bir gecelik Moskova turları Türkbank skandalını aydınlatabilir" dedi 

Saliha Çolak Ankara 

Emniyet Genel Müdürlüğü İstihbarat Daire Başkanı Sabri Uzun, işadamlarıyla siyasetçilerin yurtdışına yaptığı uçuşların incelenmesinin Türkbank skandalını aydınlatacağını öne sürdü. Uzun, "Moskova'ya gidip sabahleyin dönen var mı Bu seyahati yapanlar ertesi gün devlet bankalarından kredi almış mı Komisyonunuz bunları araştırabilir" dedi. 
Türkbank ihalesine ilişkin araştırma yapan TBMM Soruşturma Komisyonu'na ifade veren Uzun, Cem Uzan ve Güneş Taner'in beraber göründüğü bir fotoğrafla, yurtdışına özel uçaklarla yapılan yolculuklara ilişkin bilgilerin bulunduğu dosyaları komisyona sundu. Dosyalarda Mehmet Emin Karamehmet, Güneş Taner ve Dinç Bilgin gibi isimler yer alırken, 14 Nisan 2004'teki toplantının tutanakları şöyle 

Kirli ilişkiler 
Uzun Birkaç uçak yolculuğu dosyası buldum. Bunları ilgili firmalardan teyit ettirme imk nınız olabilir veya başka firmalardan bu tür uçak yolculuklarının anlamının ne olduğunu, kimlerin ne kadar parayla bunu kiraladığını araştırma imk nınız olabilir. Uçak yolculukları hatta otel misafirliklerinin bu kirli ilişkilerin biraz açığa çıkması için delil olacağını düşünüyorum, delil olmasa bile kanaat oluşturur diye düşünüyorum. 5 uçak yolculuğu listesi var. Bir de, ulaşamadım, bazı pasaportların yurtdışına gidiş gelişi, mesela akşamdan Moskova'ya gidip sabahleyin gelen, özel uçak yolculuğu yapan kişiler var. Kim, ne için gitmiş, kiminle gitmiş, kimin uçağıyla gitmiş, masrafını kim karşılamış, hangi hizmeti görmüş Bunlar ortaya çıkarılırsa, sanırım Türkiye'nin önünü açacak konulardan birisi olacaktır. 
Komisyonda, Ali Kemal Deveciler'in CHP , "Başkan, tutanaklara ismi geçenlerin kimler olduğunu okur musunuz " sorusu üzerine Komisyon Başkanı Mustafa Demir AKP , şu bilgileri verdi 

Tutanaklara geçenler 
Güven Yıldırım, İstanbul, 22 Haziran 2000, yolcusu Güneş Taner.Çukurova Havacılık'a ait 3 Nisan 2000 tarihli seyahate ilişkin Mehmet Emin Karamehmet, Ali İhsan Karaca, Güneş Taner'le ilgili belge.Dinç Bilgin, Güneş Taner, Kenan Sönmez, Şükrü Karahasanoğlu, Zeki Ünal'la ilgili bir uçuş kaydı.Çukurova Havacılık'a ait 22 Aralık 1999 tarihli Londra - İstanbul seyahati Mehmet Emin Karamehmet, Ersin Refik Pamuksüzer, Güneş Taner .18 Mayıs 2000 tarihli uçuş Dinç Bilgin, Güneş Taner, Zeki Ünal, Yalçın Sünnetçioğlu, Gürkan Donat, Kenan Sönmez, Şükrü Karahasanoğlu . 

</TEXT>
</DOC>
