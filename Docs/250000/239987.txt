<DOC>
<DOCNO> 239987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/soneko30.html </URL>
<DATE> 2004/05/14/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Turfanda mısır pazara indi... 
</HEADLINE>
<TEXT>

     Antalya'nın Gazipaşa İlçesi Aydap bölgesinde, Bekir Gök adlı çiftçi tarafından yılın ilk turfanda mısırı yetiştirilerek satışa sunuldu. 
     Bekir Gök, çiftçilerin sadece domates ve salatalık gibi sebzeleri turfanda olarak yetiştirdiklerine dikkat çekerek, ''Ancak herkes aynı çeşidi ürettiği için yeterince pazar bulunamıyor. Ben de mısır üretmeyi denedim'' dedi. 
     20 Şubat tarihinde tünele koyduğu mısır fidanlarının üzerini 15 Nisan'da açtığını ve mısırların büyüdüğünü anlatan ekir Gök, turfanda mısırları tanesi bir milyon liradan satmaya başladığını kaydetti. Gök, 5 bin mısır ürettiğini sözlerine ekledi. 
     Gazipaşa Tarım İlçe Müdürü Hasan Aslan da Bekir Gök'ü tebrik ederek, ''Bilinçli çiftçi böyle olmalı, çeşide yönelerek para kazanmalı'' diye konuştu. 
     
</TEXT>
</DOC>
