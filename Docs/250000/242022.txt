<DOC>
<DOCNO> 242022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonyas01.html </URL>
<DATE> 2004/05/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Penelope Cruz, Tom Cruise'un peşini bırakmıyor .. 
</HEADLINE>
<TEXT>

     Güzel İspanyol aktris Penelope Cruz, bir süre önce yollarını ayırdığı ünlü aktör Tom Cruise'un peşini bırakmaya niyetli gözükmüyor. Cruz'un, Tom Cruise'u sürekli telefonla arayarak yeniden beraber olmayı istediği ortaya çıktı. 
     Internetteki ''imbd'' sitesinin haberine göre, ocak ayında ayrıldıklarını açıklayan çiftten Penelope Cruz, tanınmış aktörün kalbini yeniden kazanmak için harekete geçti. 
     Cruise'u unutmadığını her fırsatta dile getiren Cruz'un, şansını tekrar denemek için oyuncuyla kontağı sürdürdüğü ifade edildi. Penelope Cruz'un yakın bir arkadaşı, iki oyuncunun dost kalmayı sürdürdüğünü dile getirerek, ''Penelope ve Tom hala arkadaş. Ama şimdi Penelope ona karşı hislerinin hala bitmediğini düşünüyor ve harekete geçti'' dedi. 
     Cruz'un hala ümidini kaybetmediğini ifade eden arkadaşı, ''Hatta Penelope, bu ay Tom Cruise'u görmek için Los Angeles'a gitmeyi düşünüyor'' açıklamasında bulundu. 
     
</TEXT>
</DOC>
