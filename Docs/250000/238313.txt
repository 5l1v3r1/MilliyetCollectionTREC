<DOC>
<DOCNO> 238313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/spor/yaksoy.html </URL>
<DATE> 2004/05/08/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
İki yıl 
</HEADLINE>
<TEXT>



Düşündüklerinizin ve yazdıklarınızın doğruluğuna her zaman inanır mısınız Yanılma payı olmamalı Biz yazdıklarımızın ve düşündüklerimizin doğru olup olmadığının tartışılması gerektiğine inananlardanız. Benim dediğim ille de doğrudur demek hiç de mantiki bir davranış değildir. Ama diğer taraftan size uymayan görüşlerin de hemen karşısında olup bunlara cepheden hücum etmek de yanlış bir davranıştır. 
Şimdi ortaya atacağımız görüşün ne derecede doğru olduğunu tartışabilirsiniz. Ve dudak bükebilirsiniz. Ne yapalım. Bir görüş işte. Söyleyelim. Bizce futbol teknik direktörlerinin görev süreleri bir takımda iki yıldan fazla olmamalıdır. Zira bu süreden sonra takımla teknik direktör arasındaki aşk, tıpkı evlilikteki gibi belli bir alışkanlığa, yetnesatlığa dönüşüyor. İlk günlerdeki aşk şiddetini kaybediyor. Dikkat ederseniz şöhretli teknik direktörler bile uzun süreden sonra başarılı olamıyorlar. Ama başka bir takıma gidince başarı eğrileriyle yükseliyor. Çünkü burada yeni motivasyonlar, heyecanlar, kendini göstermek yönündeki psikolojik dürtü büyük rol oynuyor. Şöyle bir iç ve dış piyasaya bakın. Zamanı gelince şapkasını alıp gideceğine, kalan teknik direktörlerin nasıl kovulduğunu göreceksiniz. Bu size bir şey söylemiyor mu 


</TEXT>
</DOC>
