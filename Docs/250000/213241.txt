<DOC>
<DOCNO> 213241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yazar/pulur.html </URL>
<DATE> 2004/02/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hem eczane hem üfürükçü... 
</HEADLINE>
<TEXT>

   
   CUMHURİYET devrimlerinin temel göstergesi nedir 
   Yani bazılarının sandığı gibi, fes'i çıkarıp şapka giymek, devrimi anlatmaya yeter mi 
   Elbette fes'i çıkarıp şapka giymek bir yeniliktir, bir değişimdir ama, Cumhuriyet devrimlerinin temel özelliğini anlatmaya yetmez. 
   Sonra, her değişim, devrim de değildir... 
   Ahlaksızlık, hortumculuk, yolsuzluk, soysuzluk da bir değişimdir ama, buna devrim denilebilir mi 
   
   GEÇENLERDE, sanat tarihçisi Dr. Murat Katoğlu, Cumhuriyet devrimlerinin, yenilik hareketlerinin en önemlisi "Dualist bir yapıdan tekçi bir yapıya geçiştir" dedi. 
   Ne demektir bu 
   "Osmanlı yapısı dualisttir, bu yapıda hem eczane vardır, hem üfürükçü vardır, hem medrese vardır, hem Darülfünun vardır. 
   Cumhuriyet'te dualizm yoktur. Yani üfürükçü yoktur, eczane vardır medrese yoktur, Darülfünun, hatta üniversite vardır." 
   Murat Katoğlu, Cumhuriyet yöneticileri kendilerine bir nitelik çıtası, bir felsefe çıtası koymuşlardır der. 
   Nedir bu çıtanın yüksekliği 
   "İnsan zekasının ve yaratıcılığının tarih boyunca ulaştığı en üst mertebeleri, en üst düzeyleri hedef almak." 
   Devrimin çıtasının nitelikleri bu olunca, "karşı devrim"in çıtayı nerelere indirmek istediği de belli olur, ya da tahmin edilebilir. 
   
   BİR örnek... 
   Ülke savaştan çıkmış, ekonomi perişan, dert, sıkıntı, yıl 1924 ama bu yıl evrensel müziği öğretmek için Ankara'da okul açılıyor. 
   Bir başka örnek... 
   Yine aynı yıl, yüzlerce genç Avrupa'da eğitime, öğrenime gönderiliyor, her meslekten, tıp, mühendislik, tarım, arkeoloji, resim, heykel, müzik... 
   Örnekler o kadar çok ki 
   Daha Merkez Bankası kurulmamış, ama Anadolu'da çeşitli yerlerde eski binalar onarılıyor, müzeler açılıyor, bu da 1924'te. 
   Hele bir örnek daha var ki 
   Bugünkü İstanbul Üniversitesi'nin binası, Osmanlı'nın Harbiye Nezareti'dir, Milli Savunma Bakanlığı'dır. Cumhuriyet yöneticileri, burayı başka bir askeri amaçla kullanmak yerine Darülfünun'a verirler, bilime gösterdikleri itibarı anlatırlar fakat Darülfünun, bu jesti anlamak bir yana, Cumhuriyet devrimlerine ya da yeniliklere karşı çıkar mesela Alfabe'nin değişmesine... 
   1933'te reform gelir, Darülfünun artık üniversitedir. 
   
   REFORMUN bir şansı, en büyük şansı, Nazi Almanyasından kaçan bilim adamlarının Türkiye üniversitelerinde bütün birimlerinin başına getirilişidir. 
   1933'te bunu düşünen yöneticiler vardır, lakin 1990'da Sovyetler Birliği'nin dağılmasından sonra, Türkiye'nin yöneticileri bu üniversitelerin bilim adamlarını getirmeyi düşünmezler bile... 
   Üstelik "Her vilayete bir üniversite .." diye oy peşinde koştukları halde. 
   
   DR. Murat Katoğlu, Yahya Kemal'in bir cümlesinin de altını çiziyor 
   "Şimdiye kadar İstanbul'da, maliye işlerinde yabancı çıkarlarını devlete karşı savunmak, uygun sayılıyordu, geçerli sayılıyordu, milli çevremizde, maalesef böyle bir anlayış vardı. Milletseverliğin iktisadiyatta ve maliyedeki tecellisini ilk defa Ankara'da gördük." 
   Yahya Kemal'in gördüğü Ankara, Cumhuriyet'i kuranların Ankara'sıdır, yanlış anlaşılmasın 
   Acaba, Yahya Kemal yaşasaydı, bugünkü Ankara'ya bakıp aynı şeyi söyleyebilir miydi 
   - 
   Mülkiye dergisi, 241. Güz 2003 
   
      
   
</TEXT>
</DOC>
