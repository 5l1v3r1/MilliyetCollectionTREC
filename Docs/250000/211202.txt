<DOC>
<DOCNO> 211202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sondun08.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kralın Dönüşü'', Altın Küre'nin de efendisi oldu .. 
</HEADLINE>
<TEXT>

     Sinema sanatçıları Charlize Theron ile Sean Penn, drama filmi dalında En İyi Kadın Oyuncu ve En İyi Erkek Oyuncu Altın Küre ödüllerinin sahibi oldu. 
     Theron, Monster adlı filmde canlandırdığı hayat kadını ve seri katil rolüyle drama filmi dalında En İyi Kadın Oyuncu Ödülü'nü kazanırken, Sean Penn "Mystic River"da canlandırdığı cinayete kurban giden kızının intikamını almak isteyen bir cani rolüyle yine aynı kategoride En İyi Erkek Oyuncu Ödülü'nü aldı. 
     Diane Keaton başrolünü Jack Nicholson ile paylaştığı komedi filmi "Something's Gotta Give" adlı filmdeki performansıyla komedi dalında En İyi Kadın Oyuncu ödülünün sahibi olurken Bill Murray, Lost Translation adlı komedi müzikal filmindeki aklı karışmış aktör rolüyle komedi veya müzikal dalında En İyi Erkek Oyuncu ödülünü kazandı. 
     Yönetmenliğini Peter Jackson'ın yaptığı "Yüzüklerin Efendisi Kralın Dönüşü" The Lord of the Rings Return of the King en iyi drama, en iyi yönetmen, en iyi hasılat ve en iyi film şarkısı ödüllerini alırken, filmin başrolünde oynayan sanatçıların hiçbirinin ödül kazanmaması dikkati çekti. 
     
     Afgan yönetmenin "Usame" filmine Altın Küre ödülü 

     Afgan film yönetmeni Sadık Barmak'ın "Usame" adlı filmi, en iyi yabancı film dalında Altın Küre ödülüne layık görüldü. 
     2003'te Unesco Fellini gümüş madalyası alan, Fransa'da Cannes Film Festivali'nde altın kamera juri özel ödülü dahil 3 ödüle layık görülen film, Taliban dönemi Afganistan'ına bir pencere aralıyor. 
     Film, Afgan kadınlarının yaşam koşullarından kaçmak isteyen küçük bir kız çocuğunun erkek kılığına girmesi öyküsü etrafında gelişiyor. 
     Afgan film yönetmeni Sadık Barmak'ın "Usame" adlı filmi, en iyi yabancı film dalında Altın Küre ödülüne layık görüldü. 
     2003'te Unesco Fellini gümüş madalyası alan, Fransa'da Cannes Film Festivali'nde altın kamera juri özel ödülü dahil 3 ödüle layık görülen film, Taliban dönemi Afganistan'ına bir pencere aralıyor. 
     Film, Afgan kadınlarının yaşam koşullarından kaçmak isteyen küçük bir kız çocuğunun erkek kılığına girmesi öyküsü etrafında gelişiyor. 
     
</TEXT>
</DOC>
