<DOC>
<DOCNO> 202917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun11.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'ün skandalları... 
</HEADLINE>
<TEXT>

     İnternetteki ''Netscape Celebrity'' sitesi, 2003'ün skandallarını ve en seksi yıldızlarını belirledi. 
     Küçükten büyüğe doğru sıralama yapılacak olursa, bu senenin skandallarının başında, Britney Spears ve Madonna'nın MTV müzik ödül töreninde, kameralar önünde dudak dudağa öpüşmeleri Michael Jackson hakkında ortaya atılan küçük çocuklara yönelik cinsel taciz iddiaları ve Hilton oteller zincirinin varisi Paris Hilton'un, Shannen Doherty'nin kocası Rick Solomon ile çevirdiği amatör porno filmi geliyor. 
     ''Ufak skandallar'' arasında ise kızlardan oluşan ''Dixie Chicks'' topluluğunun ABD Başkanı George Bush ve Irak savaşını eleştirmesi bulunuyor. 
     
     EN SEKSİ JENNIFER LOPEZ 

     Sitenin seksi yıldızlar sıralamasına göre, listenin başında Latin pop yıldızı Jennifer Lopez yer alıyor. Onu, sahnede Madonna ile dudak dudağa öpüşerek mini bir skandal yaratan Britney Spears izliyor. 
     Listenin üçüncü sırasında, kendisinden hayli yaşlı sevgilisi Demi Moore ile yaşadığı aşkla dikkatleri üzerinde toplayan Ashton Kucher bulunuyor. Kucher'i, kocasından yeni boşanan ''çikolata renkli'' Oscarlı yıldız Halle Berry takip etti. 
     10 kişilik listede yer alan diğer yıldızlar ise şöyle 
     ''Cinderalla Hikayesi'' filmiyle ön plana çıkan sarışın yıldız Hilary Duff TV dizileri ve Broadway müzikalleriyle adından söz ettiren Avustralyalı aktör Hugh Jackman Britney Spears'in ilk sevgilisi ve Cameron Diaz'ın büyük aşkı Justin Timberlake film başına 20 milyon dolar kazanarak ''en pahalı aktris'' unvanını Julia Roberts'ın elinden alan Cameron Diaz ''Karayip Korsanları'' filminin başrol oyuncusu Johnny Depp ve Hollywood'un en güzel vücutlu yıldızları arasında sayılan Jennifer Garner. 
     
</TEXT>
</DOC>
