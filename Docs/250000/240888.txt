<DOC>
<DOCNO> 240888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun18.html </URL>
<DATE> 2004/05/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İngiltere Dışişleri Bakanı Irak'taki durum tahminlerimizden kötü 
</HEADLINE>
<TEXT>

     İngiltere Dışişleri Bakanı Jack Straw, ''Irak'taki durum, geçen yılki tahminlerimizden kötü'' dedi. 
     Straw, Irak'ta 19 Ağustos 2003 tarihinde BM'nin yeni genel sekreteri olması beklenen Irak temsilcisi Sergio Vieira de Mello ile 22 kişinin öldüğü bombalı saldırıdan beri Irak'taki asayiş durumunun eski tahminlere göre somut olarak kötüleştiğini belirtti. 
     ABD'nin güdümündeki Irak Geçici Yönetim Konseyi'nin 30 Haziran'da iktidarı Iraklılara mutlaka devredeceğini ifade eden Straw, bu tarihten sonra ülkede ''asayişin sağlanması için ülkedeki koalisyon gücü yabancı askerlerin kalıp kalmayacağı konusunun Iraklılara ait olacağını'' söyledi. 
     Straw, ''Eğer Iraklılar yabancı asker istemezlerse Irak'taki tüm yabancı askerler çekilir'' diye konuştu. 
     İngiltere Dışişleri Bakanı, İngiltere'nin ABD gibi Irak'a ilave asker gönderip göndermeme konusunda yorum yapmaktan kaçındı. 
     
</TEXT>
</DOC>
