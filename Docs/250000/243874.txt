<DOC>
<DOCNO> 243874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/ekonomi/eko07.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalata yeni tedbir 
</HEADLINE>
<TEXT>



İthalatı yerli üreticiler üzerinde ciddi zarar oluşturacak şekilde artan ürünlere karşı alınacak koruma önlemlerinin kapsamı genişletildi. Bakanlar Kurulu, ithalatta gözetim ve koruma önlemleri uygulanmasına ilişkin esasları yeniden belirledi. Bir malın benzer veya doğrudan rakip mallar üreten yerli üreticiler üzerinde ciddi zarar veya zarar tehdidi oluşturacak şekilde artan miktar ve koşullarla ithal edilmesi halinde, zarar ve zarar tehdidinin ortadan kaldırılması için alınacak önlemleri düzenleyen İthalatta Koruma Önlemleri Hakkındaki Kararla, daha önce sadece gümrük vergilerinin artırılması yoluyla uygulanan önlemlere, "ek mali mükellefiyetler getirilmesi, miktar değer kısıtlaması, tarife kontenjanı uygulanması ya da bunların birlikte uygulanabilmesi" de eklendi. 


</TEXT>
</DOC>
