<DOC>
<DOCNO> 206977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sondun04.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık hırsız, soyacağı eve kendini postaladı... 
</HEADLINE>
<TEXT>

     Kolombiya'da, uyanık bir hırsız, kendisini soyacağı eve bir paket içinde göndererek, adi suçlara yeni bir kavram kattı. 
     Polis sözcüsü, ismi açıklanmayan 24 yaşındaki hırsızın, soymak için kafasına koyduğu eve bir kutu içinde bırakıldığını söyledi. 
     Medellin kentindeki bir evin önüne bırakılan kutunun büyüklüğünden şüphelenen görevlilerinin, kutu içinde patlayıcı olmasından çekindikleri ve hırsızın, bomba imha uzmanlarının çağırılması üzerine yakayı ele verdiği belirtildi. 
     Kutuyu incelemeye hazırlanan bomba imha uzmanlarının, paniğe kapılan hırsızın, bıçak tutan elini kutudan çıkarmasıyla ve ''nefes alamıyorum'' diye bağırmasıyla şok oldukları kaydedildi. 
     Polis, hırsızın çıktığı kutuda silah, ip ve kar maskesi buldu. 
     
</TEXT>
</DOC>
