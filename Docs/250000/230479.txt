<DOC>
<DOCNO> 230479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/dunya/dun03.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu.. 
</HEADLINE>
<TEXT>

   
      ABD, Bin Ladin kibriti dağıttı 
   Amerikalılar, Afganistan'ın güneyindeki Kandahar kentinde halka, üzerinde "Usame Bin Ladin'in yerini söyleyene ABD vatandaşlığı ve 25 milyon dolar ödül var" yazılı kibrit kutuları dağıtıyor. Kutuların ön yüzünde Ladin'in resmi ve ödülün miktarı üst üste konulmuş altınlarla ifade edilirken, altında da ihbarı yapmak isteyenler için telefon numaraları ve mail adresi bulunuyor. 
   
   Direnişçiler Apache düşürdü 
   Irak'ta direnişçiler, Bağdat'ın batısında bir Amerikan helikopterini düşürdü. ABD öncülüğündeki koalisyonun sözcüsü, AH - 64 Apache tipi helikopterin "düşman ateşiyle" düşürüldüğünü ve iki pilotun olay yerinde öldüğünü açıkladı. 
   
   Erbain töreninde Sadr gösterisi 
   Kerbela olaylarının 40. gününün Erbain yıldönümü dolayısıyla yüz binlerce kişi Kerbela'da bir araya geldi. Şafaktan önce yapılan, Erbain törenlerinin doruk noktasında tören sakin geçti. Törenler çerçevesinde Şiiler Kerbela'da öldürülen İmam Hüseyin'in türbesini ziyaret etti. Gün doğumundan sonra da sokakları dolduran Şiiler, Şii lider Mukteda Sadr'ı destekleyen sloganlar attı. 
   
   
   
</TEXT>
</DOC>
