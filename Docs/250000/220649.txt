<DOC>
<DOCNO> 220649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/yas01.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vurun' dedi, öldürdüler 
</HEADLINE>
<TEXT>

   Hatice Ersoy, kendisini başka bir ile tayin ettiren müdürü korkutmak için sevgilisinden yardım istedi. O yardım müdürün sonu oldu... Ersoy tutuklandı 
      M. NURİ ŞİRİN, LÜTFİ YIKAN DHA 
   
   Kahramanmaraş'ta bıçaklanarak öldürülen Bağ - Kur İl Müdürü Şevket Çarkanat'ın, Gaziantep'e tayini çıkan Bağ - Kur memuru Hatice Ersoy'un 49 azmettirmesi sonucu Ozan Gül 23 tarafından öldürüldüğü ortaya çıktı. Bağ- Kur Kahramanmaraş İl Müdürlüğü görevini 11 yıldır sürdüren Çarkanat, 28 Şubat'ta otomobilini park edip lojmanına doğru giderken, pusu kuran bir kişi tarafından kalçasından bıçaklandı. Kalçasından 17 santimetre derinliğinde yara alan Çarkanat, kan kaybı nedeniyle kurtarılamadı. 
   
   İtiraf etti 
   Polis, Çarkanat'ın 3 yıl önce memuru Ersoy'un tayinini Gaziantep'e çıkarttırdığı ve bu yüzden aralarında bir husumet olduğu bilgisini aldı. Yaklaşık 15 yıl önce eşinden ayrılan bir çocuk annesi Hatice Ersoy, Gaziantep'te gözaltına alınıp Kahramanmaraş'a getirildi. 
   Sorguda suçunu itiraf eden Ersoy'un verdiği bilgiler doğrultusunda sevgilisi olduğu iddia edilen Hacı Dingiş 47 , Veysi Adalı 39 , Murat Gül 25 ve amcasının oğlu Ozan Gül Kahramanmaraş'ta, Yıldıray Kahya 40 Antalya'da yakalandı. 
   
   Korkutmak içindi 
   İddiaya göre, Hatice Ersoy, Çarkanat'ı kendisine haksızlık yapmakla suçladı. Ersoy, durumu Dingiş'e anlatarak Çarkanat'ın korkutulmasını istedi. Dingiş de arkadaşı Yıldıray Kahya'dan yardım istedi. Bunun üzerine Kahya, Veysi Adalı, Murat Gül ve Ozan Gül'ü bulup lojman çevresinde pusu kurdu. Adalı ve Murat Gül gözcülük yaparken Ozan Gül otoparktan çıkan Çarkanat'ı korkutmak için kalçasından bıçakladı. Ancak Çarkanat öldü. 
   Aralarında Ersoy ve Gül'ün de bulunduğu altı kişi mahkeme tarafından tutuklandı. 
   
   
</TEXT>
</DOC>
