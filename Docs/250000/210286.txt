<DOC>
<DOCNO> 210286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/spor/spo01.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal duysun 
</HEADLINE>
<TEXT>

   Başkan Bilgili'nin yeni yönetiminin listesi Divan Kurulu'na sunuldu. Ünlü dizinin senaristi Birol Güven de Beşiktaş'ta idareciliğe soyundu 
      
   Güreli teslim etti 
   BEŞİKTAŞ'TA üçüncü kez adaylığını koyacak olan Başkan Serdar Bilgili, pazar günü yapılacak olağan kongre öncesi oluşturduğu yeni yönetim listesini dün Divan Kurulu'na verdi. İkinci başkan Hüsnü Güreli tarafından Divan Başkanı Şeref Nasır'a verilen listeye son dakikada "Çocuklar Duymasın" dizisinin yapımcısı ve senaristi Birol Güven'in de eklenmesi dikkat çekti. 
   
   İşte yeni yönetim 
   BAŞKAN Serdar Bilgili Sanayici - İşadamı 
   ASİL 
   Hüsnü Güreli Yeminli müşavir 
   Haşmet Bedii Kürüm Sanayici 
   Muzaffer Nasıroğlu Sanayici 
   İbrahim Özdoğan GİSAD Başkanı 
   İsmail Ünal Mimar 
   Erol Obden Sanayici 
   Emin Önal Müteahhit 
   Cengiz Kaptanoğlu Armatör 
   Behçet Ümitlen Sanayici 
   Deniz Atalay Sanayici 
   Fikret Ercan Gazeteci 
   Gürol Kaymak Hukukçu 
   YEDEKLER 
   Ahmet Kavalcı Tüccar 
   Hüseyin Mican Tüccar 
   Cem Bilge Reklamcı 
   Mehmet Hanif İşadamı 
   İlhan Durusoy Yüksek Mühendis 
   Birol Güven Yazar - Senarist 
   
   Seç bakalım Zago    ZAGO ile pazarlıklarını sürdüren Beşiktaş, Brezilyalı futbolcuya yeni seçenekler sundu. Siyah - Beyazlı yönetimin, Sambacı'ya, "Ya 1 milyon dolar nakit verelim, ya da 600 bin doları garanti, 600 bin doları da maç başı olmak üzere 1 milyon 200 bin dolara anlaşalım" dediği öğrenildi. Öte yandan 2. Başkan Hüsnü Güreli, Giunti ile sözleşmelerinin 31 Ocak 2005 yılına kadar olduğunu hatırlattı, "Brescia iki yıl kira bedeli olarak bizden 1 milyon dolar istiyor. Biz de bu rakamı peşin verip, tapusunu almak istiyoruz. Tek pürüz bu" dedi. 
   
   Hassan'a haciz geldi    AFRİKA Kupası için Mısır Milli Takımı'nda bulunan Ahmed Hassan'a Türk Telekom'dan haciz geldi. Siyah - Beyazlı futbolcunun, Denizlispor'da oynadığı dönemde ödemeyi unuttuğu borcu yüzünden icralık olduğu vurgulandı. Telekom'un avukatlarının faiz ve mahkeme masraflarıyla 1 milyar 600 milyon lirayı bulan miktarı tahsil için Beşiktaş Kulübü'ne gittiği öğrenildi. 
   
   Güzeller Siyah-Beyaz giyer    RUSYA'DA düzenlenen bir güzellik yarışmasında finale kalan 15 genç kız dün BJK Store'da alışveriş yaptı. İnönü Stadı'nın altında bulunan mağazadaki BJK logolu ürünlere büyük ilgi gösteren Rus güzeller, Siyah - Beyazlılar'ın Samsunspor ile pazar günü oynayacağı maçı da izleyecek. 
   
   
</TEXT>
</DOC>
