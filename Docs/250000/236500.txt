<DOC>
<DOCNO> 236500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo16.html </URL>
<DATE> 2004/05/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Galatasaray, kampa girdi... 
</HEADLINE>
<TEXT>

     Galatasaray, ligde kalma mücadelesi veren İstanbulspor ile yarın yapacağı karşılaşma için kampa girdi. 
     Florya Metin Oktay Tesisleri'nde toplanan sarı-kırmızılı ekipte, Volkan cezası nedeniyle oynayamayacak. Suat, Emrah ve Batista'nın sakatlıkları sürerken, Belçika ile oynanan milli maç sonrasında ayağında ödem tespit edilen Hasan'ın ise durumunun bu akşam yapılacak kontrollerden sonra belli olacağı öğrenildi. 
     Galatasaray'ın İstanbulspor karşısına, Mondragon, Prates, Bülent, Orhan, Hakan Ünsal, Sabri, Petre Ayhan , Cihan, Ergün, Hakan Şükür ve Necati muhtemel 11'iyle çıkması bekleniyor. 
     Galatasaray ile İstanbulspor arasında saat 17.00'de Atatürk Olimpiyat Stadı'nda başlayacak karşılaşmayı hakem Mustafa Çulcu yönetecek. Maç Digitürk Lig TV'den naklen yayınlanacak. 
     
</TEXT>
</DOC>
