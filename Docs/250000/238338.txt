<DOC>
<DOCNO> 238338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sondun17.html </URL>
<DATE> 2004/05/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Papadopulos Annan Planı iyileştirilmeden referandum yinelenemez 
</HEADLINE>
<TEXT>

     Kıbrıs Rum yönetimi lideri Tasos Papadopulos, ''Annan planı müzakere edilip üzerinde iyileştirmeler yapılmadan, referandumun yinelenmesinin söz konusu olmadığını'' söyledi. 
     Rum radyosunun haberine göre, Londra'ya giden Papadopulos, Larnaka Havaalanı'nda yaptığı açıklamada, ''Annan planı müzakere edilip üzerinde iyileştirmeler yapılmaması halinde referandumun yinelenmesi söz konusu değildir'' dedi. 
     Papadopulos, ''böyle bir şeyin planda iyileştirme yapılmadan referandumun yenilenmesinin Rum halkının iradesine hakaret teşkil edeceğini, ikinci referandum yapılırsa çıkacak sonucun öncekinin aynısı olacağını, bunun da kendileri için çok daha arzu edilmeyen bir durum olacağını'' belirtti. 
     Papadopulos, Rum yönetiminin, Rum Ulusal Konsey toplantısında izah ettiği bir stratejisi bulunduğunu ifade ederek, şunları söyledi 
     ''Uluslararası ortamın değişmesi için biraz zaman geçsin. İnisiyatifler için olanaklar oluştuğunda bizim taraf, üzerinde değişiklikler ve iyileştirmeler yapılması için Annan planının yeniden gündeme getirilmesine yönelik çabalarını sürdürecek.'' 
     
</TEXT>
</DOC>
