<DOC>
<DOCNO> 217092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/yasam/yas09.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray 'Spot' için yasta 
</HEADLINE>
<TEXT>

      SEMA EMİROĞLU New York 
   
   ABD Başkanı George W. Bush ve eşi Laura'nın iki köpeğinden biri olan ve 15 yıl önce baba George Bush'un başkanlığı sırasında Beyaz Saray'da doğan Spot'un, rahatsızlığı nedeniyle hayatına son verildiği açıklandı. 
   Beyaz Saray sözcülerinden Allen Abney, Bush ve eşinin, veterinerin tavsiyesi üzerine, geçen haftalarda felç olan ve geçen hafta bir kez daha felç geçiren Spot'ın son uykusuna yatırılma kararı verdiklerini bildirdi. 
   
   'Sadık bir arkadaştı' 
   Beyaz Saray'dan yapılan yazılı açıklamada ise tüm Bush ailesinin Spot'un ölümünden derin üzüntü duyduğu kaydedilerek, "Sadık ve sevecen bir arkadaş olan Spot, yaklaşık 15 yıldır Bush ailesinin sevilen bir üyesiydi ve özlenecek" dendi. Bush'lara seyahatlerinde sık sık eşlik eden Spanyel Sprinter cinsindeki Spot, 'sessiz' ve 'itaatk r' bir köpek olarak tanımlanıyordu. 
   
   
</TEXT>
</DOC>
