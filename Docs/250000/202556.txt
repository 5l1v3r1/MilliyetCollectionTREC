<DOC>
<DOCNO> 202556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sontur11.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiryakiler, sarma sigaraya dönüyor... 
</HEADLINE>
<TEXT>

     Sigara fiyatlarının yüksek olması nedeniyle Erzurum'da sigara sarma makinası ve tütün satışlarının arttığı öğrenildi. 
     Sigara sarma makinası ve tütün satan Memduh Bakır, AA muhabirine yaptığı açıklamada, Cedid Caddesi'nde babasının kendisine ait çay ocağında 40 yılı aşkın bir süredir tütün sattığını belirterek, bugün de kendisinin tütünün yanında filtre ve sigara sarma makinası satışıyla mesleği sürdürdüğünü söyledi. 
     Sigara fiyatlarının son dönemde artış göstermesinin ardından tiryakilerin kendilerine yöneldiğini belirten Bakır, ''Bir paket sigara 2-3 milyon liradan aşağı satılmıyor. Ancak bizde tütün ve filtre dahil 350 bin lira. Özellikle memur ve üniversite öğrencilerinin talebi fazla'' dedi. 
     Diyarbakır, Adıyaman ve Muş'tan getirdiği tütünlerin tiryakilerine uyarıda bulunduğunu anlatan Bakır, şunları söyledi 
     ''Sağlığa zararlı olan sigara satışlarının artmasına hem seviniyorum hem de üzülüyorum. Bazen müşterilerimi de uyarıyorum. Fakat elimizden bir şey gelmiyor. Hayat şartları zor.'' 
     
</TEXT>
</DOC>
