<DOC>
<DOCNO> 203798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur35.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da patlama... 
</HEADLINE>
<TEXT>

     Bursa'nın merkez Osmangazi İlçesi'nde bulunan Ülkü Ocakları Dergisi Bursa Temsilciliği girişinde saat 19.00 sıralarında bir patlama meydana geldi. 
     Patlama nedeniyle Ülkü Ocakları Dergisi Bursa Temsilliği girişi zarar görürken, Bursa Sokak Çocukları Koruma ve Geliştirme Derneği ile binanın altında bulunan Fahrettin Topuzoğlu'na ait beyaz eşya mağazasının camları kırıldı. Patlamada ayrıca binanın önünde park halinde bulunan 16 AH 262 plakalı pikapta hasar gördü. 
     Patlamanın ardından polis bölgede geniş güvenlik önlemi alırken, olay yerine gelen Bursa Emniyet Müdürlüğü Terörle Mücadele Şube Müdürlüğü ve Olay yeri İnceleme Şube Müdürlüğü ekipleri inceleme başlattı. 
     Yapılan incelemenin ardından ilk belirlemelere göre, patlamaya binanın girişine bırakılan alt tesirli ses bombasının neden olduğu tespit edildi. 
     MHP İl başkanı Necati Özensoy ve parti yöneticileri de olay yerine gelerek yetkililerden bilgi aldı. Olayla ilgili soruşturma sürüyor. 
     
</TEXT>
</DOC>
