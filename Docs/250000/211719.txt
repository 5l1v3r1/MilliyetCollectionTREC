<DOC>
<DOCNO> 211719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko25.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribine önlem... Kümes hayvanlarının ithalatı sınırlandı... 
</HEADLINE>
<TEXT>

     Kuş gribi hastalığı nedeniyle Hong Kong, Laos, Kamboçya, Tayvan'dan kümes hayvanları ve ürünlerinin ithalatı yasaklandı. 
     Tarım ve Köyişleri Bakanlığı yetkililerinden edindiği bilgiye göre, Uluslararası Hayvan Hastalıkları Ofisi'nin OİE uyarıları doğrultusunda söz konusu 4 ülkeden kümes hayvanları ve ürünlerinin ithalatına bugün itibariyle yasaklama getirldi. 
     Türkiye daha öncede Japonya, Vietnam ve Tayland'dan kümes hayvanlarını ve ürünlerinin ithalatını yasaklamıştı. 
     Türkiye'de kuş gribi hastalığının bulunmadığını belirten yetkililer, Uzakdoğu ülkelerinden de kümes hayvanları ve ürünlerinin ithalatının yapılmadığını, buna rağmen bir önlem olarak yasaklama kararı alındığını söylediler. 
     İthalatı yasaklanan ürünler arasında, canlı tavuk, kuş türleri, bunların etleri, yumurtaları ve sakatatları ile hayvansal yemler bulunuyor. 
     Türkiye sadece Hollanda, Almanya, Danimarka, ABD ve Kanada'dan günlük civciv ve kuluçkalık yumurta ithal ediyor. 
     
</TEXT>
</DOC>
