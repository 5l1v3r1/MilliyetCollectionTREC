<DOC>
<DOCNO> 205302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/yasam/yas04.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Arkadaş kurbanıyım' 
</HEADLINE>
<TEXT>

   Onlarca kişinin tecavüzüne uğrayan M.K. önce başından geçenleri anlattı, sonra bir de acı nasihat verdi "Genç kızlar Arkadaşlarınızı çok dikkatli seçin' 
      Aslı Öktener 
   
   Küçükçekmece'de onlarca kişinin tecavüzüne uğradığı ortaya çıkan M.K. 15 , kız arkadaşı B.'nin kurbanı olduğunu, ilk olarak B.'nin davet ettiği bir partide, doğum günü olan gencin tecavüzüne uğradığını öne sürdü. K., oturduğu semtten taşınmak ve okuluna devam etmek istediğini de belirtti. 
   
   'Kolayı içince bayıldım...' 
   Yaşadığı k bus dolu günleri evinde gözyaşları içinde anlatan M.K. bundan üç dört yıl önce ailesiyle Bulgaristan'dan gelerek Halkalı'ya yerleştiklerini, Halkalı İlköğretim Okulu'na başladığını, 1.5 yıl kadar önce aynı mahallede oturan ve aynı okulda okuyan B.'yle arkadaş olduğunu belirtti. 
   B. ile arkadaşlığını bitirmesini isteyen annesini dinlemediğini aktaran M.K., başından geçenleri şöyle anlattı 
   "Bir gün B. bana H.G.'nin evinde arkadaşı H.'nin doğum günü kutlaması olduğunu söyledi. Partinin sonuna doğru herkes dağıldı. B. bana, 'Biraz daha oturalım, bir kola içelim' dedi. Kolayı içtim ve kendimi kaybettim. Kendime geldiğimde bir odada çırılçıplak yataktaydım, çarşafta kan lekeleri vardı. B., H.G., G. ve H. içerde odada konuşuyorlardı. B.'nin H.'ye 'Korkma, kimin yaptığını bilmeyecek' dediğini duydum. O an H.'nin bana tecavüz ettiğini anladım. Onlara 'Ne biçim arkadaşsınız' diye bağırdım." 
   H.'yi bir daha hiç görmediğini, B.'nin ise, "Bu olaydan annenlerin haberi olursa seni ve aileni öldürürüz" dediğini anlatan M.K. şöyle devam etti "Korkumdan kimseye bir şey söyleyemedim. Kendimi derslerime veremedim. Sürekli rahatsız ediyorlardı. Okuldan ayrıldım. Babamın çalıştığı plastik fabrikasında işe başladım. Orada da iki çocuk benim için kavga edince beni ve babamı işten attılar. Tekrar evde oturmaya başladım." 
   
   'Canımı çok yaktılar...' 
   1.5 ay önce T.'nin kendisini eve götürüp döverek tecavüz ettiğini anlatan M.K., daha sonra ise M. ve G. tarafından Sefaköy'de bir evde tecavüze uğradığını, elinde sigara söndürüldüğünü ve evde bir hafta tutulduğunu öne sürdü. Canını en çok E., R. ve F.'nin yaktığını söyleyen M.K. şunları söyledi 
   "Beni yoldan tutup bir inşaata götürerek tecavüz ettiler. E. saçımı tutup duvara vuruyor, diğerleri gülüyordu." 
   Kimseyle para karşılığı birlikte olmadığını kaydeden M.K., "Saflığımdan faydalandılar. 'Aileme zarar gelmesindense bana gelsin' diyordum" diye konuştu. 
   12 Kasım'da evden kaçtığını belirten M.K., sözlerini şöyle sürdürdü "Arkadaşım Ö.'nün Soğanlı'daki evine gittim. Orada da benden faydalananlar oldu. Ailem polise başvurmuş. Geçen çarşamba babamı arayıp dönmek istediğimi söyledim. Genç kızlara sesleniyorum, arkadaşlarını iyi seçsinler. Artık temiz bir sayfa açıp okula gideceğim..." 
   Gözaltına alınan H.G., E.K., G.İ., M.K., M.U., T.E., O.U. ve V.G. "Birlikte olduk ama tecavüz etmedik" derken, polis B. ve H.'nin arandığını belirtti. 
   
   
   
</TEXT>
</DOC>
