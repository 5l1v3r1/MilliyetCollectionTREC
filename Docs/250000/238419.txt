<DOC>
<DOCNO> 238419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo27.html </URL>
<DATE> 2004/05/08/ </DATE>
<TIME> 19.36 </TIME>
<AUTHOR>  </AUTHOR>
<HEADLINE>
Elazığspor, Gaziantepspor maçının ardından... 
</HEADLINE>
<TEXT>

     Elazığspor Teknik Sorumlusu Alaattin Tutaş, Gaziantepspor'a 2-1 yenildikleri maçın hakkının beraberlik olduğunu söyledi. 
     Alaattin Tutaş, kendi sahalarında yaptıkları maçta iyi futbol ve iyi sonuç almak istediklerini bildirdi. 
     Maç boyunca zaman zaman iyi futbol oynadıklarını ifade eden Tutaş, ''Maçın hakkı beraberlikti. Maç boyunca elimize geçen net pozisyonları değerlendiremedik. Gaziantepspor bunları değerlendirdi. Hazırlıklarımızı gelecek sezon için yapacağız. Küme düşen bir takım ancak, bu kadar oynayabilir'' dedi. 
     
     GAZİANTEPSPOR CEPHESİ 
     Gaziantepspor Teknik Direktörü Nurullah Sağlam, tüm annelerin anneler gününü kutladığını belirterek, ligin sonunun yaklaşılması nedeniyle oyuncuların temposunda da düşüş olduğunu söyledi. 
     Elazığspor maçının çekişmeli ve zevkli bir maç olmadığını ifade eden Sağlam, ''Buna rağmen iyi şeyler yapılmaya çalışıldı. Bizim hedefimiz ligi 5. olarak bitirmekti, buradan aldığımız 3 puan bizi çok sevindirdi. Gençlerin gelecek sezon neler verebileceğini görmek için oynattım ve bunların performansından da memnunum'' dedi. 
     Sağlam, Elazığspor'un ligden düşmesinin kendilerini üzdüğünü söözlerine ekledi. 
     
</TEXT>
</DOC>
