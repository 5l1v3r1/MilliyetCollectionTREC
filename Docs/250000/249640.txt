<DOC>
<DOCNO> 249640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko19.html </URL>
<DATE> 2004/06/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tüketici Vakfı'ndan "Akıllı Alışveriş Ansiklopedisi" 
</HEADLINE>
<TEXT>

     Türkiye Tüketicileri Koruma ve Eğitim Vakfı Tüketici Vakfı , tüketicileri bilgilendirmek amacıyla ''Akıllı Alışveriş Ansiklopedisi'' hazırladı. 
     Ansiklopedi, bir ailenin satın aldığı tüm ürün ve hizmetlerle ilgili, alırken ve kullanırken gerekli bilgileri içeriyor. 
     Ansiklopedi, kuruluşların gönüllü reklam katkılarıyla 5 bin adet bastırılırken, Vakıf'tan yazılı olarak mektup, faks veya e-mail ile açık adres belirterek istenmesi durumunda, tüketicilere ücretsiz kargo ile gönderilecek. 
     Tüketiciler Vakfa, ''tuketicivakfi superonline.com'' adresinden ulaşabilecek. 
     Tüketici Vakfı Başkanı Bayram Kısıklı, ansiklopedide mal ve hizmetlerin nereden, ne zaman ve nasıl alınacağına ilişkin bilgilerin yer aldığını vurgularken, kaliteli ürünlerin seçilmesi ve herkesin aldığından mutlu olması durumunda, üretici, satıcı ile tüketicinin karlarının büyük olacağını söyledi. 
     Bu arada Vakfın daha önce çıkardığı yayınlar arasında ''Tüketicinin Korunması Kolları Kılavuzları, Tüketici Kültürü Ansiklopedisi, Akıllı Satın Alma Sanatı, Temizlik Kültürü Ansiklopesi'' bulunuyor. 
     
</TEXT>
</DOC>
