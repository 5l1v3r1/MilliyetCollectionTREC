<DOC>
<DOCNO> 208992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/yasam/yas01.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hızlı şoför' nehire uçtu 
</HEADLINE>
<TEXT>

   Karasu Nehri'ne uçan otobüsten 37 yaralı kurtarıldı ama 9 yaşındaki bir çocuk sulara kapılıp kayboldu 
      RECEP DEMİRCİ Erzincan DHA 
   
   İstanbul'dan Iğdır'a giden Gıyasettin Karabulut yönetimindeki Can Iğdır firmasına ait otobüs, aşırı hız ve yolun buzlu olması nedeniyle Erzincan - Erzurum karayolundan Fırat'ın bir kolu olan Karasu Nehri'ne uçtu. 
   Yaklaşık 10 metrelik uçurumda sağ yanına yatarak suya gömülen otobüsteki yolcular bir anda buz gibi suyun içinde kaldı. Firma yetkilileri otobüste 35 yolcu, iki sürücü ve bir muavin bulunduğunu kaydetti ancak hastanelere 37 yaralı geldiği belirlendi. 
   Erzincan Devlet Hastanesi'ndeki yaralılardan Nahçıvanlı Ekber Zeynettinova 49 , "Eşim ve çocuğumla Nahcıvan'a gidiyorduk. Ben ve eşim yaralı kurtulduk. Ama 9 yaşındaki oğlum Azer kayıp. Acaba diğer hastanede mi yoksa, sudan çıkarmadılar mı Ne olur oğlumu bulun" diye yalvardı. 
   Tedavisinin ardından gözaltına alınan ve 8 Ocak'ta hız sınırını aşıp 120 kilometre sürat yaptığı belirlenen şoför Gıyasettin Karabulut, "Otobüsü durduramadım. Tüm suç Karayolları'nın. Yola bir kilo bile tuz dökmemişler" diyerek sorumluluğu atmaya çalıştı. Aynı yerde 1998'de bir İran otobüsü nehre uçmuş, yedi kişi hayatını kaybetmişti. 
   
</TEXT>
</DOC>
