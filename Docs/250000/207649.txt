<DOC>
<DOCNO> 207649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/siyaset/siy09.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye imzaladı idam tarih oldu 
</HEADLINE>
<TEXT>

   Türkiye, "savaş ve yakın savaş" dışında yasakladığı idam cezasını, AİHS'nin 13. Protokol'ünü imzalayarak tamamen kaldırdı 
   GÜVEN ÖZALP Brüksel 

   
   Türkiye, Avrupa'yla ilişkilerinde en önemli sorunlarından birini oluşturan idam cezası konusunda son derece önemli bir adım daha attı. Geçen yıl AB uyum paketleri kapsamında Avrupa İnsan Hakları Sözleşmesi'nin idam cezasını "savaş ve yakın savaş" durumları dışında yasaklayan 6. Protokol'ü imzalayan Türkiye, dün de bu cezayı tamamen kaldıran 13. Protokol'e imza attı. 
   Protokolü Avrupa Konseyi nezdindeki daimi temsilci Büyükelçi Numan Hazar imzaladı. Böylece Mayıs 2002'de imzaya açılan 13. Protokol'ü Azerbaycan, Ermenistan ve Rusya dışında 45 konsey üyesi arasında imzalamayan ülke kalmadı. Portokole imza atıp onaylamayan ülke sayısı da Türkiye'yle birlikte 22'ye çıktı. 
   
   Brüksel'den takdir 
   Türkiye'nin 1986'da imzaya açılan 6. Protokol'ü imzalamak için 17 yıl beklemesine rağmen 13. Protokol'ü kısa zamanda imzalaması, Brüksel'de takdirle karşılandı. AB Komisyonu'nun genişlemeden sorumlu üyesi Günter Verheugen'in sözcüsü Jean Christophe Filori, "Bu, Türkiye'deki insan hakları açısından çok iyi bir haber. Türkiye'nin tam anlamıyla işleyen ve Avrupa standartlarına uygun bir demokrasi yönünde attığı bir başka dikkate değer adım" dedi. Protokole imza atılmasına rağmen belgenin uygulanabilir hale gelmesi için TBMM tarafından da onaylanması gerekiyor. Diplomatik kaynaklar, onay ve düzenleme sürecinin de gecikmeksizin tamamlanacağını belirtti. 
   
   Hukukçular Önemli adım 
   Türkiye'nin 13. Protokol'e imza atması hukukçularca "AB'ye uyum sürecinde çok olumlu bir gelişme" olarak değerlendirildi. 
   Rıza Türmen AİHM yargıcı İnsan hakları alanında atılmış önemli bir adım. Şimdi imzalanması önemlidir. Çünkü giderek çok sayıda devlet protokole taraf olmaya başladı. Türkiye, bunu yine en son onaylamış ve imzalamış devlet durumunda kalacaktı. Üzerinde birtakım baskılar doğacaktı. 
   Prof. Dr. Bakır Çağlar Anayasa hukukçusu Yeni insanlıkçı hukukun çizgisinde son duraklardan bir tanesi. Avrupa mek nında yer alabilmek için bu kabul edilmesi gereken bir belgeydi. 
   Prof. Dr. Rona Aybay Bosna - Hersek İnsan Hakları Mahkemesi Yargıcı Olumlu bir gelişme. 
   Numan Hazar Büyükelçi Türkiye ileri bir aşamaya gelmiştir. Bu reformlarla Türkiye olumlu değerlendiriliyor. 
   
   
   
   
</TEXT>
</DOC>
