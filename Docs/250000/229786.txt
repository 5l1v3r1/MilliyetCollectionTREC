<DOC>
<DOCNO> 229786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/siyaset/siy08.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Dil Kurumu 'İş'i bıraktı 
</HEADLINE>
<TEXT>

   Atatürk'ün vasiyet ettiği İş Bankası'ndaki CHP hisselerinin temettü gelirinin TDK ve TTK'ya ödenmesi istemiyle açılan dava kördüğüm. Vek let vermeyen TDK'nın dosyası işlemden kalktı 
   ANKARA Milliyet 

   
   Atatürk'ün CHP'ye bıraktığı İş Bankası hisselerinin temettü gelirinin ödenmesi istemiyle Türk Dil Kurumu TDK ve Türk Tarih Kurumu TTK adına dava açan avukat Eser Güngör'ün, TDK'dan vek let almadığı ortaya çıktı. TDK'nın davası müracaata bırakıldı. TDK, 3 ay içerisinde yeni bir avukatla müracaatta bulunmazsa, alacağından vazgeçmiş sayılacak. 
   Ankara 2. Asliye Hukuk Mahkemesi'nde görülen davanın dünkü duruşmasına, TTK'nın avukatı Eser Güngör ile CHP'nin avukatı Şahin Mengü katıldı. Güngör, davayı TDK ve TTK adına açtığını, ancak daha sonra vek letname alamadığından, TDK adına açtığı davayı takip etmediğini belirterek Atatürk'ün vasiyeti üzerine CHP'ye bırakılan İş Bankası hisselerinin temettü gelirinin söz konusu kurumlara ödenmesine karar verilmesi talebinde bulundu. 
   
   Farklı kurumlar 
   İki kurumun Atatürk'ün bizzat kurduğu kurumlar olmadığını vurgulayan Mengü ise, Ankara 1. Asliye Hukuk Mahkemesi'nin, TDK ve TTK'nın dernek statüsünde özel hukuk tüzel kişisi olarak kuruldukları, ancak bunların yasa koyucu tarafından kamu tüzel kişisi haline getirildiklerine ilişkin kararının bulunduğunu da belirtti. 
   
   Temettü geliri sorulacak 
   Yargıç Yılmaz İğrek, TDK'nın duruşmada temsil edilmediği gerekçesiyle, bu kurumla ilgili davanın yenileninceye kadar işlemden kaldırılmasına, İş Bankası Genel Müdürlüğü'nden dava konusu 2000 yılına ait hisse senetlerinin temettü gelirinin ne kadar olduğunun ve herhangi bir yere ödeme yapılıp yapılmadığının sorulmasına karar verdi. 
   
   
   
</TEXT>
</DOC>
