<DOC>
<DOCNO> 202980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/soneko19.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros 482. mağazasını İzmir'de açtı... 
</HEADLINE>
<TEXT>

     MİGROS'un 482'nci mağazası, İzmir'in Çankaya Semti'nde hizmete açıldı. 
     ''MM MİGROS'' Çankaya'nın açılış töreninde konuşan MİGROS İzmir Şube Müdürü Şevki Tuncer, 25 bin kalem malın yanı sıra mağazada günün her saati taze ve sıcak çok çeşitli ürün satılacağını bildirdi. 
     ''MM MİGROS'' Çankaya'da taze gıdadan deterjana, ev ihtiyaçlarından, elektronik ürünleriyle, hobi uğraşılarına kadar geniş ürün yelpazesiyle tüketicilerin karşısına çıktıklarını belirten Tuncer, ''İşyerlerine yakın, büyük bir market çevrede yoktu. İhtiyacı gözönünde bulundurarak, bunu gerçekleştirdik. İşyerine yakın insanlarımız yazın serinlemek, kışın ısınmak üzere mağazamızı ziyaret edebilirler'' dedi. 
     Tuncer, 7 gün 08.00-22 saatleri arasında hizmet vereceklerini, müşterileri için 25 araçlık otoparklarının da bulunduğunu dile getirdi. 
     MİGROS'un 2003 yılında açtığı 3 ''MMM MİGROS'', 10 ''MM MİGROS'', 12 ''M MİGROS'', 18 ŞOK mağazasıyla yurtiçinde 43 mağaza, yurt dışında ise 10 Ramstore ile bugüne kadar mağazayı hizmete açtığını dile getiren Şevki Tuncer, İzmir'de de 18 mağazayı tüketicinin hizmetine sunmaktan mutlu olduklarını söyledi. 
     Mağazanın açılışı, Tuncer ve mülk sahibi Akif Küçükbay tarafından gerçekleştirildi. ''MM MİGROS'' Çankaya'nın açılış törenine, Konak Belediye Başkanı Erdal İzgi de katıldı. 
     
</TEXT>
</DOC>
