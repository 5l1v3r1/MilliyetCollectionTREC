<DOC>
<DOCNO> 245714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/spor/spo15.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



İnci Özdemir başkan oldu 
ABDULLAH DOĞAN 

TÜRKİYE Yarış Atı Yetiştiricileri ve Sahipleri Derneği Başkanı AKP Milletvekili İnci Özdemir oldu. 18 yıldır başkanlığı sürdüren Bahadır Gödek ise bundan böyle görevini ikinci başkan olarak sürdürecek. Derneğin ilk kadın başkanı olan Özdemir, "Ben laik, demokrat bir Türkiye'nin, Atatürk Cumhuriyeti'nin kızıyım. At yarışlarına siyaset sokmayacağım. Ama at yarışlarını siyasete sokacağım" dedi. 

Golfçüler Belek'te 
PROF. Dr. Kaya Çilingiroğlu anısına düzenlenen 4. Golf Turnuvası Belek'te başladı. 180'i aşkın Türk sporcunun katılımıyla yapılan ve bugün sona erecek turnuvada birincilik ödülü 20 bin dolar olarak belirlendi. 

Osman da tamam 
ERCİYESSPOR Metin Aktaş ile Serkan'dan sonra Samsunspor'un stoperi Osman'ı da renklerine bağladı. Basın Sözcüsü Ergün Bilen, Osman ile iki yıllık sözleşme imzaladıklarını söyledi. 

Gronhölm yarışdışı 
YUNANİSTAN'DA devam eden Dünya Ralli Şampiyonası'nın altıncı ayağının ikinci gününü de Subaru'dan Peter Sollberg önde bitirdi. Norveçli pilot Akropolis Rallisi'nin 13. etabında 24.5 saniye kaybetmesine rağmen en yakın takipçisi Hanri Rovenpera'nın neredeyse 1 dakika önünde bulunuyor. Sol ön süspansiyonunu parçalayan şampiyonanın iddialı sürücülerinden Peugeot'dan Marcus Gronhölm ise yarışdışı kaldı. 

Hasagiç Antep'te 
GAZİANTEPSPOR, Bosna - Hersek milli takımı kalecisi Kenan Hasagiç ile üç yıllık sözleşme imzaladı. Yönetim ayrıca Fransa'nın Lens takımında oynayan Coridon, Tunuslu milli oyuncu Raadhi Jaidi ve Mısır'dan iki isimle temasa geçti. 

Çekiçte rekor 
BURHAN Felek Spor Kompleksi Ekrem Koçak Pisti'nde dün yapılan 59. Cezmi Or Kupası Atletizm Yarışları'nda erkekler çekiç atmada Eşref Apak Türkiye rekoru kırdı. Apak 77.76'yla kendine ait rekoru 79.17 metreye taşıdı. 

'Yardım istemez 
ATİNA 2004'e Kayseri'de hazırlanan Süreyya Ayhan Kop, Elvan Abeylegesse ile stratejik bir yardımlaşma içine girmeyeceğini belirtti. Süreyya, "Elvan'ın bin 500 metrede koşup, koşmaması beni ilgilendirmiyor. Ben programımı kendime göre ayarlıyorum, yardıma ihtiyacım yok" dedi. 



</TEXT>
</DOC>
