<DOC>
<DOCNO> 231064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur08.html </URL>
<DATE> 2004/04/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Aydın'da ''sigarayı protesto yürüyüşü'' yapılacak 
</HEADLINE>
<TEXT>

     Aydın'da,''Sigarayı protesto yürüyüşü'' yapılacak. 
     Aydın Sağlık Müdürü Mehmet Çobanoğlu, AA muhabirine yaptığı açıklamada, ''2004 Sigarayı Bırakma Kampanyası''etkinlikleri kapsamında, yarın Adnan Menderes Bulvarı boyunca yapılacak ''sigarayı protesto yürüyüşüne'' başta sigara içmeyenler olmak üzere, sigarayı bırakmayı düşünen herkesi davet ettiklerini belirtti. 
     Çobanoğlu, şöyle konuştu 
     ''Sigarayı bırakmak kolay bir iş değildir. Ancak milyonlarca insan bunu başarmıştır. Gerekli olan kişinin kendi isteği, biraz cesaret, uygun beceriler ve destektir. Ülkelerinde sigara içme oranlarını düşürmeyi başaran gelişmiş ülkelerin sigarayla mücadelelerinden birisi de bırak- kazan kampanyalarıdır. Bu kampanyanın ana hedefi, bir bırakma günü belirleyerek, bırakma düşüncesini harekete geçirmektir.'' Çobanoğlu, ''bırak-kazan'' kampanyalarının sigara içme oranını büyük ölçüde düşürmese bile toplum üzerindeki etkisinin çok fazla olduğunu söyledi. 
     
</TEXT>
</DOC>
