<DOC>
<DOCNO> 225494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/soneko31.html </URL>
<DATE> 2004/03/25/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Döviz mevduat hesapları arttı 
</HEADLINE>
<TEXT>

     Bankalardaki toplam döviz mevduat hesapları, 5-12 Mart 2004 tarihleri arasında 164 milyon dolar artarak 69 milyar 609 milyon dolara çıktı. 
     5 Mart'ta toplam döviz mevduat hesapları, 69 milyar 445 milyon dolar düzeyindeydi. 
     Döviz tevdiat hesapları toplamı da aynı dönemde 107 milyon dolar artarak 52 milyar 619 milyon dolar oldu. 
     Yurtiçi döviz tevdiat hesapları toplamı 141 milyon dolar yükselerek 50 milyar 211 milyon dolara çıkarken, yurtdışı döviz tevdiat hesapları da 34 milyon dolar azalarak 2 milyar 408 milyon dolara indi. 
     Bankalararası interbankta döviz tevdiat hesapları ise 99 milyon dolar artarak 666 milyon dolar olarak gerçekleşti. 
     Merkez Bankası'nın geçici verilerine göre, 12 Mart tarihinde 16 milyar 990 milyon dolar olan kredi mektuplu döviz tevdiat hesapları ve süper döviz hesapları, 19 Mart tarihi itibarıyla 48 milyon dolar artarak 17 milyar 38 milyon dolara çıktı. 
     
</TEXT>
</DOC>
