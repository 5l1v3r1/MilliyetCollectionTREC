<DOC>
<DOCNO> 209165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur44.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de kahvehaneye silahlı saldırı 
</HEADLINE>
<TEXT>

     Denizli'nin Akköy İlçesi Kavakbaşı Köyü'nde uzun namlulu silahla taranan kahvehanede 3 kişi öldü, 3 kişi yaralandı. 
     Alınan bilgiye göre, bu akşam 21.15 sıralarında Nisan Kar'a ait kahvehaneye gelen Orhan A. 25 , uzun namlulu Kaleşnikof silahla içerdekilerin üzerine ateş açtı. Saldırıda, Bilal Duran 32 olay yerinde, Gürsel Bali ve Aydın Bali ise kaldırıldıkları Denizli Devlet Hastanesi'nde öldü. 
     Olayda yaralanan Yusuf Bali, Şakir Atik 40 ve Akif Atik 37 aynı hastanede tedavi altına alındı. 
     Yetkililer, saldırgan Orhan A.'nın uyuşturucu ticareti yaptığını ve köylülerin kendisini ihbar ettiği gerekçesiyle saldırıyı gerçekleştirdiğinin sanıldığını söylediler. 
     Olayın ardından, Yalçın Demir'e ait 20 ER 671 plakalı aracı gasp ederek kaçan Orhan A., daha sonra otomobili Denizli girişinde terk ederek kayıplara karıştı. 
     Denizli Emniyet Müdürlüğü'ne bağlı çok sayıda ekip, yaralıların bulunduğu hastane civarı ile kentin giriş ve çıkışlarında güvenlik önlemi aldı. 
     
</TEXT>
</DOC>
