<DOC>
<DOCNO> 223654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yazar/cemal.html </URL>
<DATE> 2004/03/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Milliyet yazarları seçim turunda 
</HEADLINE>
<TEXT>
   Hak ettiğini alacak mı 
   Kocaman bir bezden afiş. AKP adayının Erdoğan'la fotoğrafının üstünde, "Denizli hak ettiğini alacak " diyor 
   
      Denizli, Türkiye'nin bornoz ve havlu başkenti. Amerika'da bornoz pazarının yüzde 35'ini, Avrupa'da yüzde 22'sini elinde tutuyor. Denizli'nin yıllık toplam ihracatı 1.2 milyar dolara ulaşmış durumda. Dışsatıma dayalı ekonomik atılım, 1980'li yılların başında Turgut Özal'la başlamış... Ama bugün ANAP yok Denizli'de. AKP birinci yüzde 24 , CHP ikinci yüzde 21 sırada çıkmış son genel seçimlerde... 
   Seçimi kim, hangi parti alır Denizli'nin horoz heykelli Çınar Meydanı'nda kocaman bir bezden afiş. AKP'nin büyükşehir adayı Nihat Zeybekci'nin Tayyip Erdoğan'la yan yana fotoğrafının üstünde diyor ki 
   "Denizli hak ettiğini alacak " 
   
   Devlet yardımı alamamış 
   Bugüne kadar neyi alamamış "Ankara'dan devlet yardımını..." diye geliyor yanıt, "Hükümet şimdi AKP'de. Denizli'de belediye de hükümetle birleşirse, şehrin bunca yıl mahrum kaldığı yardımlar Ankara'dan buraya da akar. Seçimin formülü bu. Ayrıca unutmayın Nihat Zeybekci, Erdoğan'ın arkadaşı..." 
   Nihat Zeybekci 1961 doğumlu. Tekstilci. Dört fabrikası var. Denizli İhracatçılar Birliği Başkanı. Tayyip Erdoğan'la yakınlığı ve adaylığa tepeden inme gelişi, AKP'yi Denizli'de karıştırmış. Merkez yönetiminden 400 kişiyle birlikte 1 AKP milletvekili de DYP'ye geçmiş. Ancak, "Siz buna bakmayın " diyor, "Toparlandık. Hükümet artı belediye, Türkiye'de esen AKP rüzg rı ve Zeybekci'nin bir işadamı olarak iş bilirliği, seçimi AKP'ye kazandırır." 
   Bu ihtimal var. Ancak CHP'nin büyükşehir adayı, 56 yaşındaki Ali Marım da 28 Mart'ın başa güreşen adayı. 10 yıl Denizli'de büyükşehir belediye başkanlığı yapmış. İstanbul Devlet Mimarlık Akademisi mezunu. Kentte sevilen ve hizmetleri unutulmayan bir siyaset adamı. Zeybekci'nin zenginliği ne kadar dillere dolanmışsa, Marım'ın da halka yakınlığı belirtiliyor. 
   
   Baykal'a rağmen 
   Ali Marım, Adnan Keskin'le birlikte siyaset yaparak Baykal'a rağmen adaylık koltuğuna oturmuş. Biri kulağıma eğilip, "Marım yakın favori ama bu dezavantajı olmasa, rahat seçilirdi" diyor... Üçüncü iddialı adaya gelince Şu an Büyükşehir Belediye Başkanı olan DYP adayı Ali Aygören. Çarşıdaki sohbetlerde hizmetleri tek tek sayılıyor. Ama biri yine kulağıma eğilip, "Bütün bunların temelini Ali Marım attı" diyor. Diğeri, "Peki o zaman 1999'da Marım niye kaybetti seçimi " diye sorunca, "800 - 900 oy farkla kaybetti. O da belediyede personel ücretlerini ödeyemediği için..." diye geliyor yanıt. Biri arkamdan bağırıyor 
   "28 Mart'ta sel geliyor, sel. 3 Kasım'dan daha büyük bir dalga bu, AKP dalgası..." 
   Denizli'de AKP ile CHP'li aday Ali Marım önde kapışıyor. Ama DYP'li Ali Aygören de var bu yarışta... Yarın İzmir'deyiz. 
   
      
   
   
   
   
   
</TEXT>
</DOC>
