<DOC>
<DOCNO> 241839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun14.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Sinan Engin'i kovdu 
</HEADLINE>
<TEXT>



Beşiktaş Jimnastik Kulübü BJK Yönetim Kurulu, "vize olayı"yla ilgili haberlerin kulübü aşırı ve hak etmediği bir şekilde yıprattığını bildirerek, "Sinan Engin'in görevi bıraktığını deklare etmesi herkesin malumudur. Kulüpçe de Engin'le ilişkilerimiz kesilmiştir" açıklamasını yaptı. Yönetim Kurulu'ndan yapılan açıklamada, "Yasal olmadığı iddia edilen yollarla bilgimiz dışındaki işlemlerden gerek kulüp ve gerekse başkanlık makamı olarak sorumlu tutulmamız ve adeta hedef gösterilmemiz adaletli değildir" denildi. Açıklamada, konunun medyadan öğrenilmesinin ardından kulüp bünyesinde iç soruşturma başlatıldığı, elde edilen bilgilerin de DGM Savcılığı'na iletildiği, ilgili birimin sorumlusu Kerem Eymür'ün iş akdinin de sona erdirildiği kaydedildi. 


</TEXT>
</DOC>
