<DOC>
<DOCNO> 212535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sondun02.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya "Türkiye'yi içine alan çok sesli bir Avrupa istiyoruz" 
</HEADLINE>
<TEXT>

     İspanya Dışişleri Bakanı Ana Palacio, ''Geleceğinden korkmayan, sağlam ve Türkiye'yi içine alan çok sesli bir Avrupa istiyoruz'' dedi. 
     İspanyol haber ajansı EFE'nin haberine göre, 14 Mart'ta yapılacak genel seçimlerde Halkçı Parti'den PP aday olduğu Toledo kentinde basına bir açıklama yapan Palacio, ''İspanya'nın önceliği Avrupa Birliği'dir. Çünkü İspanya, Avrupa'dır. Sevdiğimiz ve çok açık olan fikirlerimiz var. Geleceğinden korkmayan, sağlam ve Türkiye'yi içine alan çok sesli bir Avrupa istiyoruz'' şeklinde konuştu. 
     Palacio, 2004 yılında AB'nin çözmesi gereken konuların başında AB Anayasası, finans ve Türkiye'nin AB'ye giriş tartışmaları olduğunu söyledi. 
     İspanya Dışişleri Bakanı, ''Türkiye tartışmasını bu yılın Kasım ayında ortadan kaldırmaya çalışacağız'' açıklamasında bulundu. 
     
</TEXT>
</DOC>
