<DOC>
<DOCNO> 227887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun44.html </URL>
<DATE> 2004/04/02/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Alman muhalefet liderleri, Türkiye'nin AB üyeliğine karşı 
</HEADLINE>
<TEXT>

     Almanya'da muhalefette bulunan Hıristiyan Demokrat Birlik Partisi CDU Genel Başkanı Angela Merkel ve Hıristiyan Sosyal Birlik Partisi CSU Genel Başkanı Edmund Stoiber, Türkiye'nin AB üyeliğine karşı olduklarını yinelediler. 
     Merkel ve Stoiber, bugün Berlin'de Avrupa politikası konusunda yaptıkları görüşmeden sonra, partilerinin Avrupa politikasına ilişkin görüşlerinin yer aldığı 8 maddelik ortak bildiri yayınladılar. 
     Bildirinin 7. maddesinde, Avrupa'nın 1 Mayıs'ta öngörülen genişlemesinin yeni bir perspektif sunduğu belirtilerek, ''ancak AB'yi aşırı genişlemeye karşı korumalıyız. Bu nedenle Türkiye'nin AB üyeliğini reddediyor ve AB'nin Türkiye ile imtiyazlı ortaklık yapmasını istiyoruz'' ifadesine yer verildi. 
     
</TEXT>
</DOC>
