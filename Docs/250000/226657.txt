<DOC>
<DOCNO> 226657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo13.html </URL>
<DATE> 2004/03/29/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ümit Milli Futbol Takımı İstanbul'da toplandı 
</HEADLINE>
<TEXT>

     Hırvatistan ile 31 Mart Çarşamba günü Zagreb'de özel maç yapacak olan Ümit Milli Futbol Takımı, bugün İstanbul'da toplandı. 
     Holiday Inn Marina Otel'de biraraya gelen milliler, akşam saatlerinde İstanbulspor'un Ataköy Tesisleri'nde ilk çalışmalarını yapacak. 
     Ümit Milli Takım, yarın 12.10'da da A Milli Takım kafilesiyle birlikte özel uçakla Zagreb'e gidecek. 
     Ümit Milli Takım Menajeri Burhan Satır, Danimarka maçından sonra bu kadronun 2. kez biraraya geldiğini ifade ederek, ''Yeni bir ekip oluşturduk. Hırvatistan'dan iyi bir sonuçla dönmek istiyoruz'' dedi. 
     
     KADRO 
     Raşit Çetiner tarafından Hırvatistan ile yapılacak özel maça çağrılan 22 kişilik Ümit Milli Futbol Takımı kadrosunda, şu futbolcular bulunuyor 
     Mahmut Hanefi Erdoğdu, Semih Şentürk Fenerbahçe , Tolga Zengin Trabzonspor , Bekir İrtegün, Şevki Koç Gaziantepspor , Sabri Sarıoğlu Galatasaray , Can Ulun, Caner Altun Samsunspor , Adem Koçak, Umut Bulut Ankaragücü , Fahri Tatan Çaykur Rizespor , Emre Güngör Türk Telekomspor , Mehmet Topaz Kayserispor , Gökhan Yıldız, İbrahim Akın Altay , Mehmet Çoğum Çanakkale Dardanelspor , Bilal Kısa İzmirspor , Volkan Ünlü FC Schalke 04 , Kenan Şahin TSV Bayer 04 Leverkusen , Serkan Atak, Soner Sakarya FC Bayern Münih , Barbaros Barut Unterhaiting . 
     Almanya'dan gelecek futbolcuların, bugün akşam saatlerinde kampa katılacakları bildirildi. 
     
</TEXT>
</DOC>
