<DOC>
<DOCNO> 219938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/tv/ekran.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bembeyaz gece 
</HEADLINE>
<TEXT>

   Beyazıt Öztürk önce TRT'de Emel Müftüoğlu'nun programına katılacak, ardından kendi şovunda konuklarını ağırlayacak 
      
   "Dalgalandım da duruldum" 
   Emel Müftüoğlu'nun sunduğu "Show Gecesi"ne Beyazıt Öztürk ile Gönül Yazar katılıyor. Programda Gönül Yazar evine giren hırsızlardan, hayatına giren erkeklere yaşamıyla ilgili pek çok ayrıntıyı anlatacak. Yapımın ilginç notlarından biri Müftüoğlu, Yazar ve Öztürk'ün birlikte "Dalgalandım da duruldum" şarkısını söylemesi. 
   TRT 1 22.25 
   
   "Kırıcan mı belimi " 
   BeyazIt Öztürk, "Patron Kim " adlı diziyle ekrana gelen Cem Davran'ı, ilginç sözlü şarkılardan oluşan albüm çıkaran eski manken yeni şarkıcı Ayşe Hatun Önal'ı ve genç şarkıcı Şeyda'yı ağırlıyor. Sevilen tiplemelerin yanı sıra "Çapkınlar Sınıfı Kızlar Versiyonu" ve "Beyaz Atlı Prens"in yeni maceraları da izleyiciyi bekliyor. 
   KANAL D 23.20 
   
   
   Kırca'nın ilk dizisi    Levent Kırca, ilk kez bir TV dizisine imza attı "Kendini Bırak Gitsin"... Oğlu Umut Kırca'nın yönettiği dizide sanatçı, demir yollarında çalışan emektar bir makinisti canlandırıyor. Bu gece dizinin geçen hafta yayınlanan ilk bölümü tekrarlanıyor. 
   TGRT 22.00 
   
   
   Hazal çok mutlu    ZARA'nın başrol oynadığı "Gelin"de Özer'le evlenen Hazal, çok mutluyken Oktay ise onu kaybettiği için çok üzgündür. Aram, Bedrettin'in kasabasına gelip, onunla ilgili bilgi toplar. Savcı Bulut da Bedrettin'in peşindedir. 
   KANAL D 21.50 
   
   
   Elemelere devam    "TÜRKSTAR"da bu gece Ankara ve Almanya elemeleri var. Seray Sever ve Gamze Özçelik'in sunduğu yapımda jüri üyeleri Ahmet San, Armağan Çağlayan, Ercan Saatçi ve Zerrin Özer'in adaylarla yaşadığı ilginç anlar ekrana gelecek. 
   KANAL D 19.50 
   
   
</TEXT>
</DOC>
