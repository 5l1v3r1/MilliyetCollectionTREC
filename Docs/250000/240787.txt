<DOC>
<DOCNO> 240787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sontur20.html </URL>
<DATE> 2004/05/17/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İskeçe Müftüsü, konuşma güçlüğü çekiyor... 
</HEADLINE>
<TEXT>

     Geçirdiği beyin kanaması nedeniyle dün Yunanistan'dan Edirne'ye getirilerek, Trakya Üniversitesi T.Ü Tıp Fakültesi Hastanesi'ne yatırılan İskeçe Müftüsü Mehmet Emin Aga'nın, konuşma güçlüğü çektiği bildirildi. 
     T.Ü Tıp Fakültesi Hastanesi Başhekimi Prof. Dr. Tuncay Çağlar, AA muhabirine yaptığı açıklamada, Aga'ın genel sağlık durumunun iyi olduğunu ve Nöroloji Servisi'nde tedavisinin sürdüğünü söyledi. 
     Aga'ın bilincinin açık olduğunu da belirten Çağlar, ''Şeker ve tansiyon rahatsızlığı da bulunan Aga'nın konuşma problemi var. Beyin kanaması ve diğer rahatsızlıklarının tedavisi sürüyor'' dedi. 
     14 Mayıs'ta İskeçe'de sabah namazı sırasında rahatsızlanan Aga, İskeçe Devlet Hastanesi'ne kaldırılmış, tedavi için dün Edirne'ye getirilmişti. 
     
</TEXT>
</DOC>
