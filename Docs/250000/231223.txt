<DOC>
<DOCNO> 231223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun14.html </URL>
<DATE> 2004/04/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Irak savaşından sonra terör tehdidi 'birkaç yüz kat' arttı 
</HEADLINE>
<TEXT>

     ABD liderliğindeki koalisyon ülkelerinin Irak'ı işgalinin terörist saldırı tehdidini eskiye göre ''birkaç yüz kat'' artırdığı ileri sürüldü. 
     Terör uzmanı Rohan Gunaratna, Singapur'da havayolu güvenliği konusunda düzenlenen bir konferansta yaptığı konuşmada, savaşın İslamcı militanları sivil uçaklar ve havalanları da dahil, sivillere yönelik saldırılarla intikam almaya tahrik etmesi nedeniyle, uçak yolculuğunun daha da tehlikeli hale geldiğini belirtti. 
     El Kaide hakkında yayınlanmış bir kitabı bulunan Gunaratna, ''Irak'tan sonra terörizm tehdidi birkaç yüz kat arttı. ABD'nin Irak'ı işgali terörist örgütlerin ömrünü artırdı, çünkü terörist gruplar destekle yaşar. Irak ve başka yerlerde Müslümanların yaşadığı acılar, üzüntüler ve öfke, çeşitli terörist ve ayrılıkçı gruplar tarafından başarıyla istismar ediliyor'' dedi. 
     Yetkilileri, terörizmi önlemek için, havacılık alanında uygulanan güvenlik önlemlerini her birkaç ayda güncellemeye ve değiştirmeye çağıran Gunaratna, ''eğer önlemler değiştirilmezse, Madrid'deki saldırıların gösterdiği gibi, başka saldırılar yaşanacağı'' uyarısında bulundu. 
     El Kaide ile bağlantılı grupların büyük bir saldırı yapacakları yolunad Ocak ayında uyarıda bulunan Gunaratna, bu grupların sayısının 30-40 kadar olduğunu söyledi. 
     
</TEXT>
</DOC>
