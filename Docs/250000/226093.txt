<DOC>
<DOCNO> 226093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun24.html </URL>
<DATE> 2004/03/27/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Afganistan Konferansı için Berlin'de sıkı güvenlik önlemleri alınacak 
</HEADLINE>
<TEXT>

     Almanya'nın başkenti Berlin'de 31 Mart ve 1 Nisan'da yapılacak 3. Afganistan Konferansı nedeniyle çok sıkı güvenlik önlemleri alınacak. 
     Berlin polisi, konferans süresince yaklaşık 1500 polisin ve Federal Suç Dairesi'ne BKA bağlı 400 güvenlik memurunun görev yapacağını, bunun yanı sıra yaklaşık 40 ülkeden gelecek 60 heyetin de korumalarını beraberlerinde getireceklerini bildirdiklerini açıkladı. 
     Almanya'dan ve diğer ülkelerden gelen güvenlik görevlilerinin, konferansın yapılacağı Intercontinental otelini ve çevresini 2 gün boyunca sıkı şekilde koruyacakları belirtildi. 
     Özellikle Afganistan Devlet Başkanı Hamid Karzai ile ABD Dışişleri Bakanı Colin Powell'ın sıkı korunacağı, Almanya Başbakanı Gerhard Schröder, Dışişleri Bakanı Joschka Fischer, İngiltere Dışişleri Bakanı Jack Straw ve Fransa Dışişleri Bakanı Dominique de Villepin'in de sıkı korunacak politikacılar arasında bulunduğu kaydedildi. 
     Berlin'deki konferansın açılışı 31 Mart Çarşamba günü Başbakan Schröder tarafından yapılacak. 
     
</TEXT>
</DOC>
