<DOC>
<DOCNO> 248529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur46.html </URL>
<DATE> 2004/06/16/ </DATE>
<TIME> 21.43 </TIME>
<AUTHOR>  </AUTHOR>
<HEADLINE>
Uyuşturucu operasyonunda 17 kilo eroin ele geçirildi... 
</HEADLINE>
<TEXT>

     İstanbul'da, jandarma ekiplerince düzenlenen operasyonda, 17 kilo 380 gram eroin ele geçirildi. Olayla ilgili 2 kişi gözaltına alındı. 
     İl Jandarma Komutanlığı'ndan yapılan yazılı açıklamaya göre, bazı kişilerin teşekkül halinde eroin imal ederek piyasaya sürdükleri bilgisini alan jandarma ekipleri, söz konusu şahısları yakalamak için çalışma başlattı. 
     Takibe alınan bu kişilerle, alıcı gibi davranarak irtibata geçen jandarma ekipleri, kendilerine uyuşturucu madde satmaya çalışan 2 kişi ile Ambarlı Yolu'ndaki İnciler Otoparkı'nda buluştu. 
     Buradaki pazarlıkta, bu kişilerle anlaşan jandarma ekipleri, eroinin teslimi sırasında söz konusu 2 kişiyi ''uyuşturucu madde kaçakçılığı'' suçundan gözaltına aldı. 
     Bu kişilerle birlikte, bir otomobilin içerisine saklanmış 17 kilo 380 gram eroin, 1 adet 7.65 milimetre çapında el yapımı ruhsatsız tabanca ve tabancaya ait 5 adet fişek ele geçirildi. 
     
</TEXT>
</DOC>
