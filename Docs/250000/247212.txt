<DOC>
<DOCNO> 247212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur20.html </URL>
<DATE> 2004/06/11/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Meis'liler domatesi de, ilacı da Kaş'tan alıyor... 
</HEADLINE>
<TEXT>

     Antalya'nın Kaş İlçesi'ne 3 mil uzaklıktaki Yunanistan'a bağlı Meis Adası'nda yaşayanlar, günlük ihtiyaçlarını karşılamanın yanı sıra sağlık sorunları için de Kaş'a geliyorlar. 
     Meis'ten cuma günleri teknelerle Kaş'a gelen Meisliler, sebze- meyveden, market alışverişine, giyim-kuşamdan doktor muayenesine kadar tüm ihtiyaçlarını Kaş'tan karşılıyorlar. 
     AA muhabiriyle Kaş'taki pazarda görüşen Meis eski belediye başkanlarından Savas Mavro Salasitis 70 , Meis'te 300 kişinin yaşadığını ve bu kişilerin tüm ihtiyaçlarını Kaş'a gelerek, giderdiklerini söyledi. Kaşlılarla yıllardan beri iç içe yaşadıklarını kaydeden Salasitis, şunları söyledi 
     ''Kaşlılar bizim dostlarımız, ailelerimiz oldu. Kaş'ta bir çok kişi bana baba diye hitap eder. Dişimiz ağrısa, başımız ağrısa Kaş'a geliriz. Kaş'ta herkes bize destek oluyor. Kaş'ta kendimizi evimizde gibi hissediyoruz. Pazar alışverişimizi de, her cuma Kaş'ta kurulan semt pazarından karşılıyoruz.'' 
     
</TEXT>
</DOC>
