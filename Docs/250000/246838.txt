<DOC>
<DOCNO> 246838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/soneko39.html </URL>
<DATE> 2004/06/10/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Bankalardaki menkul değerler cüzdanı, 1 haftada 412.7 trilyon lira azaldı 
</HEADLINE>
<TEXT>

     Bankaların alım satım amaçlı ve satılmaya hazır menkul değerler cüzdanı, bir haftada 412.7 trilyon lira azaldı. 
     Merkez Bankası verilerine göre, 21 Mayıs'ta 62 katrilyon 514.7 trilyon lira olan bankaların alım satım amaçlı ve satılmaya hazır menkul değerler cüzdanı, 28 Mayıs'ta 62 katrilyon 102 trilyon liraya indi. 
     Verilere göre, mevduat bankalarının portföyünde 37 katrilyon 243.6 trilyon lirası TL, yaklaşık 23 katrilyon 946.7 trilyon lirası da yabancı para menkul değerleri olmak üzere 61 katrilyon 190.3 trilyon liralık değerli kağıt bulunuyor. 
     Mevduat bankalarındaki TL menkul değerlerin 1 katrilyon 770.7 trilyon lirası Hazine Bonosu, 34 katrilyon 848.9 trilyon lirası Devlet Tahvili, 590 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin yaklaşık 1 katrilyon 113.9 trilyon lirası yurtdışında bulunurken, yurtiçi yabancı para cinsinden değerler arasında 22 katrilyon 668.6 trilyon liralık da Devlet Tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 608.4 trilyonu TL cinsinden, 302.1 trilyon lirası yabancı para olmak üzere toplam 910.5 trilyon lirayı buluyor. 
     Bu bankalardaki TL menkul değerler içinde 23.5 trilyon liralık Hazine Bonosu, 480.7 trilyon liralık Devlet Tahvili, 97.1 trilyon liralık hisse senedi, yabancı para menkul değerler içinde de 301.4 trilyon liralık Devlet Tahvili bulunuyor. 
     
</TEXT>
</DOC>
