<DOC>
<DOCNO> 223870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonyas05.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağızlarını dikerek açlık grevi yapan 3 İranlı eylemlerine son verdi 
</HEADLINE>
<TEXT>

     İngiltere'nin kendilerini sınır dışı etme kararını protesto etmek için dört hafta önce İskoçya'da ağızlarını dikerek açlık grevi başlatan üç İranlı Kürt mülteci eyleme son verdi. 
     Fariborz Gravindi 30 , Muhtar Haydari 31 ve Faruk Haydari 32 , dört hafta boyunca sadece su içerek yaşamını sürdürdü. 
     Eylemi sona erdirdikten sonra açıklama yapan Gravindi, açlık grevini sona erdirdiklerini, ancak İngiliz hükümetinin aldığı kararı protesto etmek için yapacakları eylemlerin süreceğini bildirdi. 
     Kendilerini destekleyen kişilerin, eylemi bırakmaları için yaptıkları ısrar üzerine açlık grevine son verdiklerini belirten İranlı Kürtler, gelecek günlerde yeni eylem biçimleriyle hükümetin karşısına çıkacaklarını söyledi. 
     
</TEXT>
</DOC>
