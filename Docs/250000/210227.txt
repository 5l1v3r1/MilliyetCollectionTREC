<DOC>
<DOCNO> 210227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur30.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodos yüzünden bankanın kapısı açılınca polis alarma geçti 
</HEADLINE>
<TEXT>

     Ceyhun KÖSE BURSA, DHA 
     

Bursa'daönceki gece esen şiddetli lodos çoğu çocuk 200 kişinin kömür sobasından zehirlenerek hastaneye kaldırılmasına neden oldu. Çatıların uçtuğu, ağaçların devrildiği Bursa'da, rüzgar nedeniyle bir bankanın açılan kapısı, polise hareketli dakikalar yaşattı. 
     Tayyareci Mehmet Ali Caddesi'nde bir bankanın kapısı rüzgar nedeniyle açılınca çalan alarma, polise hareketli saatler yaşattı. Kapının açık olduğunu görünce çevrede geniş güvenlik önlemleri alan polis, bankada yaptığı aramada kapının rüzgarın etkisiyle açıldığını anlayınca rahat bir nefes aldı. Daha sonra banka müdürünü evinden çağıran polis, müdür Şiddetli lodos Bursa'da yaşamı olumsuz yönde etkiledi. Saatteki hızı 50 kilometreye varan lodos nedeniyle, kömür sobasını yakarak yatan ailelerden toplam 200 kişi zehirlenerek hastanelere ve sağlık ocaklarına taşındı. Bunlardan 60'ı SSK Şevket Yılmaz, 35'i Devlet, 8 kişi Yüksek İhtisas, 26'sı SSK Çekirge, 21'i SSK Çocuk, 15'i Çocuk Hastanesi'ne kaldırılırken, özel hastane ve sağlık kuruluşlarına 35 kişi müracaat etti. Doktorlar, zehirlenenlerden 10'unun hayati tehlikesinin bulunduğunu bildirdiler. 
     
     AMBULANSLAR YETİŞMEDİ 

     Zehirlenme olaylarının artması sonucu 112 Acil Sevris'teki ambulanslar yetersiz kaldı. Birçok hasta, ambulansların zamanında gelmemesi sonucu özel otomobillerle hastanelere getirildiler. Acil Servis'te yaşanan hasta birikimi karşısında nöbetci hekimler, diğer meslektaşlarını ve hemşireleri evlerinden çağırmak zorunda kaldılar. 
     Şiddetli lodos nedeniyle Bursa'da birçok evin çatısı uçtu. Ağaçların ve elektrik direklerinin yıkılmasına neden olan rüzgar, kentin bir çok semtinde ışıkların kesilmesine yol açtı. Kavşaklarda devrilen sinyalizasyon lambaları, araç sıkışıklığına neden oldu. 
     Lodos sonrası başlayan yağmur, zincirleme trafik kazalarına yol açtı. Kazalarda yaralanan toplam 12 kişi hastanelerde tedavi altına alındı. 
     hakkında tutanak tuttuktan sonra bankanın kapısını kapattırdı. 
     
     SESSİZ ÖLÜM 

     Bursa ve ilçelerinde son dört ay içersinde karbonmonoksit gazından zehirlenerek 9 kişi yaşamını yitirdi. Uludağ Üniversitesi Zehir Danışma Merkezi, sessiz ölüm' olarak tanımladığı karbonmonoksit gazına karşı şu bilgileri verdi 
     Karbonmonksit, kokusuz bir gazdır. Kömür ve bunun gibi yapısında karbon bulunan maddelerin yanmasıyla ortaya çıkar. Kokusuz olduğu için kişiler bu gazı soluduklarını farketmezler. Dokuları oksijensiz bırakarak ölüme sebep olur. Banyo yaparken soluyanlar ise, farkına varıp oksijeni bol ortama çıksalar da ağır olarak zehirlenirler. Tedavi edilseler de nörolojik ve psikolojik bozukluklarla yaşamak zorunda kalırlar. Baca tıkanıklıkları veya esen kuvvetli rüzgarın bacalardaki gazı oda içlerine döndürmesi bu zehirlenmelerin başlıca sebebidir. Bu zehirlenmelere ilk 6 saat içinde müdahale edilmesi halinde yüksek başarı elde etmek mümkündür. Bu tür zehirlenmelere müdahale bir ve birden fazla kişiyi alacak yapıya sahip olan Hiperbarik Oksijen Üniteleri'nde yapılmaktadır.'' 
     
</TEXT>
</DOC>
