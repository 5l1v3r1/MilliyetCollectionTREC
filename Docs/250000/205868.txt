<DOC>
<DOCNO> 205868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sonyas09.html </URL>
<DATE> 2004/12/31/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Aktör Jet Li de tsunamiden canını zor kurtarmış... 
</HEADLINE>
<TEXT>

     Ünlü dövüş sanatları ustası ve aktör Jet Li'nin de Güney Asya'da pazar günü meydana gelen Richter ölçeğine göre 9 büyüklüğündeki deprem ve sonrasındaki dev dalganın yol açtığı felaket sırasında Maldivler'de bulunduğu ve otelde yüksek bir yere çıkarak kurtulduğu belirtildi. 
     Internetteki ''imdb'' sitesinin haberine göre, bu hafta ''Kahraman-Hero'' adlı filmi vizyona giren Jet Li'nin de deprem felaketi yaşandığı sırada Maldivler'de bulunduğu ortaya çıktı. 
     Maldivler'de kızıyla beraber tatil yapan Jet Li'nin otel odasında depremi farkettiği ve hemen yüksek bir yere çıkarak canlarını kurtardığı ifade edildi. 
     Jet Li ve kızı yaşadıkları felaketin ardından büyük bir şok yaşarken, ünlü aktör şoku atlattıktan sonra ajansını arayarak kendisi ve kızının iyi olduğunu bildirdi. 
     
</TEXT>
</DOC>
