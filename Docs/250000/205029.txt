<DOC>
<DOCNO> 205029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/siyaset/siy03.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan, 'Sezer affı' nı istemedi 
</HEADLINE>
<TEXT>

   ANKARA ANKA 

   
   Kayıp trilyon davasından aldığı mahk miyeti Yargıtay'ca onanan, ancak aldığı sağlık raporuyla infazı bir yıl erteleten SP Genel Başkanı Necmettin Erbakan'ın Cumhurbaşkanı Ahmet Necdet Sezer'e karşı, RP'nin kapatılmasından kaynaklanan kızgınlığının sürdüğünü ortaya çıkardı. Erbakan, af için Sezer'e başvurması önerilerini "RP'yi kapatan heyetin başkanı olduğu" gerekçesiyle kabul etmedi. 
   Erbakan'ın mahk miyetinin kesinleşmesinin ardından, AKP'nin yasal düzenleme için adım atmaması üzerine girişimler, cezaevine girmemesine yönelik formül arayışları üzerine yoğunlaştırıldı. Bu dönemde AKP'lilerce yapılan "Cumhurbaşkanı affetsin" açıklamaları üzerine Erbakan'a af için Sezer'e başvurma önerisi yapıldı. Ancak bu önerilere şiddetle karşı çıkan Erbakan, "RP'yi kapatan Anayasa Mahkemesi'nin başkanı olması, kapatma kararı lehine oy kullanması ve kapatma kararını açıklayan kişi olması" gerekçeleriyle bunu reddetti. Erbakan'ın cezaevine girmesini önlemek için hastane raporu alınması yoluna gidildi. 
   
   
</TEXT>
</DOC>
