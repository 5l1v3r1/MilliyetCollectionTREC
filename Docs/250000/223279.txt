<DOC>
<DOCNO> 223279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/ekonomi/eko08.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfensohn'u boyadılar 
</HEADLINE>
<TEXT>

   Dünya Bankası Başkanı, Slovenya'da globalleşme karşıtlarının saldırısına hedef oldu 
      EKONOMİ SERVİSİ 
   
   Dünya Bankası Başkanı James Wolfensohn, Slovenya'da küreselleşme karşıtı göstericiler tarafından boya yağmuruna tutuldu. Wolfensohn ile beraberindeki Slovenya Maliye Bakanı Dusan Mramor, Slovenya'nın Dünya Bankası'ndan borç alan ülke konumundan borç veren ülke konumuna geçişi ile ilgili düzenlenen törenin ardından yapılan basın toplantısını terk ederken, boyalı saldırıya maruz kalarak başlarından isabet aldı. Küreselleşme karşıtlarının saldırısından yara almadan kurtulan ikili çabucak temizlendiler. 
   
   Demokrasinin cilvesi... 
   Wolfensohn'dan özür dileyen Slovenya Başbakanı Anton Rop, "Bu çok talihsiz bir durum ancak yine de Slovenya'da demokrasinin geliştiğini gösteriyor" dedi. 
   
   
</TEXT>
</DOC>
