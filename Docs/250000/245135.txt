<DOC>
<DOCNO> 245135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas18.html </URL>
<DATE> 2004/06/03/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bruce Willis nişanlısından ayrıldı 
</HEADLINE>
<TEXT>

     Ünlü aktör Bruce Willis, oyuncu nişanlısı Brooke Burns ile yollarını ayırdı. 
     Internetteki ''imdb'' sitesinin haberine göre, 10 aydır birlikte olan ve Nisan ayında nişanlanan çiftin arasına ''kara kedi'' girdi. 
     ''Sahil Güvenlik-Baywatch'' dizisiyle tanınan 26 yaşındaki sarışın güzel ile 41'lik Willis'in uzun süre film çekimleri nedeniyle görüşemediği ve bu nedenle çıkan sorunlar yüzünden ayrıldığı ifade edildi. 
     Burns'ün Hawaii'de 2 ayı aşkın süredir sörfçülerle ilgili yeni bir gençlik filmi için kamera karşısına geçtiği ve nişanlısıyla görüşemediği belirtildi. Willis'in ise bu süreyi kızları ve eski eşi Demi Moore ile geçirmek istemesinin sorunlara sebep olduğu kaydedildi. 
     Bruce Willis ile Demi Moore, 1987 yılında Las Vegas'ta evlenmiş, 13 yıllık evliliğin ardından 2000 yılında yollarını ayırmışlardı. İki ünlü oyuncunun Rumer 16 , Scout 13 ve Tallulah 10 adlı üç çocukları bulunuyor. 
     
</TEXT>
</DOC>
