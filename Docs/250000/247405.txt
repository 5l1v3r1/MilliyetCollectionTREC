<DOC>
<DOCNO> 247405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sontur11.html </URL>
<DATE> 2004/06/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Babasının doktorunu hastanelik etti .. 
</HEADLINE>
<TEXT>

     Tekirdağ'ın Şarköy İlçesi'nde, hasta babasını iyileştiremeyen doktoru, döven kişi tutuklandı. 
     Edinilen bilgiye göre, M. Kemal Utku 29 , Şarköy Devlet Hastanesi'nde görevli Dahiliye Uzmanı Dr. Muzaffer Sezer'in yolunu keserek dövdü. Olaydan sonra polis tarafından gözaltına alınan Utku'nun alkollü olduğu belirlendi. 
     Utku'nun, ifadesinde, birkaç gün önce babasının rahatsızlığı nedeniyle doktor Sezer'i eve çağırdıklarını belirtti. 
     Sezer'in hastayı muayene ettiğini ve kendisinin de doktor ücretini ödediğini anlatan Utku, doktorun hasta babasını görmesine rağmen, babasının iyileşmemesinin kendisini olumsuz etkilediğini söyledi. 
     Vücudunda darp izlerine rastlanan Sezer, tedavi edilmek üzere Tekirdağ Devlet Hastanesi'ne kaldırılırken, Utku, çıkarıldığı mahkemece tarafından tutuklandı. 
     
     DOKTORLARDAN KINAMA 
     Şarköy Sağlık Grup Başkanı Dr. Ali Okutan, Devlet Hastanesi'nde düzenlediği basın toplantısında, olayı şiddetle kınadığını belirterek, hasta ile hekim arasındaki ilişkilerin yanlış anlamalar yüzünden bu boyuta varmaması gerektiğini söyledi. 
     Doktorların da insan olduğunun unutulmaması gerektiğini ifade eden Okutan, ''Bir doktorun en önemli görevinin hastaya en az zararı verecek tedavi yoluna gitmek olduğunu'' kaydetti. 
     Okutan, hasta ve hasta yakınlarının doktorlara yönelik şiddet uygulamalarını kınadıklarını ifade etti. 
     
</TEXT>
</DOC>
