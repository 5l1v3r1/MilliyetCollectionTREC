<DOC>
<DOCNO> 230024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur31.html </URL>
<DATE> 2004/04/09/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
Yurtta asayiş...Tarsus'da cinayet 
</HEADLINE>
<TEXT>

     Mersin'in Tarsus İlçesi'nde bir kişi, istediği partiye oy vermediği gerekçesiyle eşini av tüfeğiyle öldürdü. 
     Akgedik Köyü'nde Hüseyin Dursun 70 , 28 Mart yerel seçimlerinde istediği partiye oy vermediği gerekçesiyle karısı Hayrunnisa Dursun 66 ile tartışmaya başladı. Tartışmanın büyümesi üzerine Hüseyin Dursun, evde bulunan av tüfeğiyle eşine ateş etti. Hayrunnisa Dursun olay yerinde öldü. 
     Yetkililer, Hüseyin Dursun'un arandığını bildirdi. 
     
     Sokak ortasında vuruldu 
     Antalya'da bir kişi, sokak ortasında tabancayla kalçasından vuruldu. Vurulan kişiye ilk müdahaleyi, olay yerinin karşısındaki Tüp Bebek Merkezi'nde görevli doktorlar yaptı. 
     Kanal Mahallesi Halide Edip Adıvar Caddesi'nde, Mehmet Diken 35 , kimliği belirlenemeyen kişilerce kurşunlandı. Kalçasından yaralanan ve bir süre olay yerinde ambulans bekleyen Diken'e ilk müdahaleyi, olay yerinin karşısındaki Tüp Bebek Merkezi'nde bulunan doktorlar yaptı. 
     Polisin, kurşunlama olayıyla ilgili iki kişiyi aradığı öğrenildi. 
     
     Erbaa'da kaçak operasyonu... 
     Tokat'ın Erbaa İlçesi'nde, yurda kaçak yollardan giriş yaptıkları belirlenen 14 kişi yakalandı. 
     Bir ihbarı değerlendiren polis ekipleri, Erbaa D-100 karayolu üzerindeki bir dinlenme tesisinde, yurda kaçak yollardan girdikleri belirlenen 13'ü Bangladeş, 1'i Afgan uyruklu 14 kişiyi gözaltına aldı. 
     Bu kişilerin İran'ın başkenti Tahran'dan kapalı kasa bir TIR ile Türkiye'ye girdikleri ve İstanbul üzerinden yurtdışına çıkmayı planladıkları öğrenildi. 
     
     Apartman önünde bebek terk edildi 
     Adana'da 10-15 günlük olduğu belirlenen erkek bebek apartman önüne terk edildi. 
     Emniyet Müdürlüğü yetkililerinden alınan bilgiye göre, Fuzuli Caddesi, Galeria karşısı, Gülek Sitesi A Blok önüne bırakılan bebeğin üzerinden herhangi bir not çıkmadı. 
     Bebek Numune Hastanesi'nde sağlık kontrolünden geçirildi. 
     
</TEXT>
</DOC>
