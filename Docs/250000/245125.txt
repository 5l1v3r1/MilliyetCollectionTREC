<DOC>
<DOCNO> 245125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas08.html </URL>
<DATE> 2004/06/03/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hafta sonu yağışlı geçecek... 
</HEADLINE>
<TEXT>

     Hafta içi yurdun büyük bölümünde görülen yağmurlar, hafta sonu da etkili olmaya devam edecek. Cumartesi günü yeni bir yağışlı hava Trakya'dan giriş yaparken, hava sıcaklığı ise artacak. 
     Devlet Meteoroloji Genel Müdürlüğü'nden alınan bilgiye göre, bugün akşama kadar, Marmara, İç Ege, İç Anadolu, Karadeniz'in tamamı ve Doğu Anadolu'nun kuzeyi sağanak yağışlı olacak. 
     Diğer yerler parçalı bulutlu... 
     Önümüzdeki 3 günün hava raporu ise şöyle 
     Cuma 
     Bolu ve Kastamonu çevresi ile Doğu Karadeniz ve Erzurum-Kars çevresi gökgürültülü ve sağanak yağışlı bir gün geçirecek. Diğer bölgelerimiz parçalı ve az bulutlu. 
     Cumartesi 
     Marmara, Batı Karadeniz, Ege ve İç Anadolu'nun batısında yağmur görülecek. Diğer yerler parçalı ve az bulutlu olacak. 
     Pazar 
     Marmara, Karadeniz'in tamamı, Ege'nin ve İç Anadolu'nun kuzeyi ile Kuzeydoğu Anadolu Erzurum-Kars yağış alacak. Güney bölgeler az bulutlu, diğer yerler parçalı bulutlu. 

     
</TEXT>
</DOC>
