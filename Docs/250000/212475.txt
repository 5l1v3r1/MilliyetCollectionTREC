<DOC>
<DOCNO> 212475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/magazin/mag01.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Firdevs'i alkolden kurtardım' 
</HEADLINE>
<TEXT>

      BAYRAM KAYGUSUZ 
   
   Firdevs Güneş'le evlenip boşandıklarını açıklayan ve birlikte çektirdikleri fotoğrafları medyaya dağıtan müzisyen Vural Menderes Sağay, yine ilginç bir iddiada bulundu. Önceki gece Firdevs'i izlemeye giden Sağay, eski eşinin boşanma sürecinde kendisini alkole verdiğini, onu bu kötü alışkanlığından kendisinin kurtardığını ileri sürdü. Sağay, "Alkolik değildi ama işiyle ilgili yaşadığı güçlükler onu rahatsız ediyordu, İçince sarhoş oluyordu. Alkolü bırakmasına yardımcı oldum" diye konuştu. Gecede yanında oturan kişinin sevgilisi değil, Firdevs'in bir arkadaşı olduğunu da belirten Sağay, şunları söyledi "İnsanlar, 'Niye böyle yaptın , 'Kazancın ne ' diye tepki gösteriyor. Aslında hiç kazancım yok. Sussam, bunlar daha kötü şekilde ortaya çıkacaktı. Belki Firdevs'e iftiralar atılacaktı." 
   
   
   
   
</TEXT>
</DOC>
