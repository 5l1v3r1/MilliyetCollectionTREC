<DOC>
<DOCNO> 234162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonsiy02.html </URL>
<DATE> 2004/04/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Baykal "KKTC'deki Türkler'in üzerine oyunlar oynanıyor" 
</HEADLINE>
<TEXT>

     Cumhuriyet Halk Partisi CHP Genel Başkanı Deniz Baykal, ''TBMM'nin 84. yılı kıvançla kutlanırken, KKTC'nin egemenliği ile bağımsızlığı oylanıyor ve KKTC'deki Türkler'in üzerine oyunlar oynanıyor'' dedi. 
     Avrupa Sosyal Demokrat Partisi'nin genel kuruluna katılmak için Brüksel'de bulunan CHP Genel Başkanı Baykal, 23 Nisan Ulusal Egemenlik ve Çocuk Bayramı dolayısıyla mesaj yayımladı. 
     Baykal, Mustafa Kemal Atatürk'ün önderliğinde 23 Nisan 1920'de açılan TBMM'nin, Ulusal Kurtuluş Savaşı'nın ve bağımsızlık mücadelesinin ''karargahı'' olduğunu belirtti. 
     Meclisin Cumhuriyet ilan ettiğini ve aldığı kararlarla Atatürk devrimlerini hayata geçirdiğini ifade eden Baykal, şunları kaydetti 
     ''TBMM böylece, laik Cumhuriyet ile sosyal hukuk devletinin temellerini attı ve bugünümüze de ışık tuttu. 
     Bu nedenle, Ulusal Egemenlik ve Çocuk Bayramımızı kıvançla kutlarken, cumartesi günü yapılacak referandum ile egemenliği ve bağımsızlığı oylanacak KKTC'yi, ayrıca gelecekleri üzerine oyunlar oynanan KKTC'deki Türkler'i de saygıyla selamlıyorum.'' Baykal, CHP'nin referandum sonrasında da bu konuda ''sorumlulukla davranacağını ve onurla taşıdığı tarihi mirasın gereğini yerine getireceğini'' belirtti. 
     
</TEXT>
</DOC>
