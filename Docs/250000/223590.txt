<DOC>
<DOCNO> 223590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/ekonomi/aeko.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2 milyar dolarlık kaçak 
</HEADLINE>
<TEXT>

   PETDER, 'devletin isterse çok rahat baş edebileceği' kaçak akaryakıt miktarının 2.5 milyon tona çıktığını ve 2 milyar dolar vergi kaybına yol açtığını açıkladı 
      EKONOMİ SERVİSİ 
   
   Petrol Sanayi Derneği PETDER Başkanı ve Petrol Ofisi Genel Müdürü Ertuğrul Tuncer, kaçak akaryakıtın sadece 2003'te 2 milyar dolar vergi ÖTV ve KDV kaybına neden olduğunu söyledi. Sektörün devlete toplam vergi katkısı ise 20 milyar dolar düzeyinde. 
   1996'da 8.5 milyon ton olan motorin tüketiminin 2003'te 9.6 milyon tonda kaldığını, benzinde tüketimin 4.2 milyon tondan 3 milyon tona indiğini belirten Tuncer, buna rağmen otomobil ve ağır vasıta sayısının önemli artış gösterdiğine dikkat çekti. Motorinde olması gereken tüketim ile gerçek tüketim arasında 2003'te 1.5 milyon ton fark olduğunu kaydeden Tuncer benzin talebinin de oto LPG tüketimi dahil edilerek yapılan projeksiyonda 1 milyon ton kaybı gösterdiğini vurguladı. Tuncer, akaryakıt kaçakçılığı ticaretini ifade eden bazı fotoğrafları da gösterdi. Tuncer, "Yöntemler biliniyor. Devlet isterse çok rahat baş edilebilir" diye konuştu. 
   
   'Yüzde 14 iskonto öneren var' 
   Yeni kurulan ve "1 kasa, 1 masa" çalışan dağıtım şirketlerine dikkat çeken Tuncer, Güneydoğu'da bazı istasyonların da rafineriye döndünü belirtti. Yüzde 14 iskontolu mal satışı önerildiğini bildiren Tuncer, "Muhakkak illegal faaliyet vardır" dedi. Tuncer, geçmişte anlı şanlı bir dağıtım şirketi sahibinin, gümrükte çalışan bir kişi için "300 milyon lira maaş alıyor, ben bunun yedi sülalesini satın alabilirim" diyebildiğini belirtti. 
   
   'Biz adresi de veriyoruz, Mersin'    OPET Yönetim Kurulu Başkanı Fikret Öztürk özellikle Mersin'in tank çiftliği haline geldiğini söyledi. Yeni kurulan 7 - 8 dağıtım şirketinin çok hızlı bir şekilde depolar kurduğunu kaydeden Öztürk, yeni dağıtım şirketlerinin denetlenmesini istedi. 
   
   Eroinden kazançlı 
   Öztürk, akaryakıt kaçakçılığının gelirinin eroin kaçakçılığının gelirinden daha fazla olduğunu iddia etti. K r marjı yüzde 4 iken, yüzde 14 iskonto ile mal satılamayacağına dikkat çeken Öztürk, gemilerle yapılan kaçakçılık konusunda, "Adres de veriyoruz, Mersin" dedi. 
   
   Kaçak akaryakıtta dört yöntem var    PETDER'in hazırladığı çalışmaya göre, kaçak akaryakıt yurda şu yöntemlerle giriyor 
   Sınır faaliyeti Türkiye'ye giriş yapan kamyon ve TIR'ların yanlarında getirmelerine izin verilen miktarlardaki motorinin bir bölümü yurtiçinde pazarlanıyor. Tahmini 30 bin metreküp ay , Türkiye'den Irak'a sevkiyatı yapılan kurşunsuz benzin ve motorinin de bir bölümü yurtiçinde pazarlanıyor. Tahmini 12 - 16 bin metreküp Doğu ve Güneydoğu Anadolu bölgesinde Habur, Doğubeyazıt, Başkale ve Cilvegözü'nden sınır ticareti ile gelen akaryakıt Tahmini 3.500 metreküp ay . Toplam aylık 45-50 bin metreküp.Faturasız satış Özellikle Mersin ve Antalya bölgesinde yüksek iskontolu ve uzun vadeli teslimler ile kendini gösteren faaliyetler. Bu bölgelere deniz yolu ile kaçak akaryakıt girişi oluyor. Bu konuda izlenen yöntemde genellikle eksik veya yanlış beyan vermek veya akaryakıtın birkaç farklı limana çifte liman indirilmesi suretiyle yakıt kontrol ve denetimlerden kaçırılıyor.Deniz yolu Ağırlıklı olarak Marmara ve Karadeniz'de balıkçı motorlarına ve şileplere açık denizde ucuz fiyat ile kaçak akaryakıt satışı yapılıyor 300 bin ton yıl altında. İllegal karışım Solvent ve baz yağı tüketimlerinin gerçek ihtiyaçtan farklı gelişmesinin, benzin ve motorinde karşılaşılan bir diğer kaçak uygulama olarak dikkat çektiği vurgulanıyor. 
   
</TEXT>
</DOC>
