<DOC>
<DOCNO> 239014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun41.html </URL>
<DATE> 2004/05/11/ </DATE>
<TIME> 21.26 </TIME>
<AUTHOR>  </AUTHOR>
<HEADLINE>
Iraklılara yapılanların intikamı olarak bir Amerikalının başı kesildi 
</HEADLINE>
<TEXT>

     El Kaide'ye bağlı bir örgütün, Iraklı tutuklara yapılan işkencenin intikamını almak için Irak'taki bir Amerikalının başını keserken çekilen görüntüleri yayınlandı. 
     Sitede yayınlanan El Kaide'nin lideri Usame Bin Ladin'in sağ kolu Ebu Musab El Zerkavi'ye ait olduğu öne sürülen video görüntülerinde, turuncu tulum giydirilmiş bir Amerikalı ve arkasında siyah kayak maskeleri takmış 5 kişi görülüyor. 
     Görüntülerde, Amerikalı elinde tuttuğu bir kağıttan, adının Nick Berg olduğunu ve ABD'nin Philadelphia eyaletinde yaşadığını okuyor. Kağıttan aile üyelerinin adlarını da tek tek okuyan Amerikalı, yere yatırıldıktan sonra kafası kesiliyor. Tekbir getiren örgüt üyeleri kesik başı ellerine alarak kameraya doğru sallıyorlar. 
     Örgüt üyeleri, Iraklı mahkumlara yapılan işkencenin intikamını olmak için bu tür eylemlerini sürdürecekleri tehditinde bulunuyor. 
     Amerikalı müteahhit Nick Berg, geçen Cumartesi Irak'ın başkenti Bağdat'ta ölü bulunmuştu. 
     
     AMERİKALININ BAŞINI BİZZAT EZZERKAVİ KESMİŞ 

     Iraklı tutuklara yapılan işkencenin intikamını almak için Irak'taki bir Amerikalının başını kesenin, El Kaide lideri Usame bin Ladin'in sağ kolu Ebu Musab Ezzerkavi olduğu bildirildi. 
     Muntada El Ensar adlı sitede yayımlanan video kasetinde, maskeli bir adam, Ezzerkavi'nin imzasını taşıyan 11 Mayıs tarihli bir açıklama okurken görüntülenmişti. 
     Görüntülerde, turuncu tulum giydirilmiş bir Amerikalı ve arkasında siyah kayak maskeleri takmış 5 kişi yer alırken, Amerikalının, elindeki bir kağıttan, adının Nick Berg olduğunu ve ABD'nin Philadelphia eyaletinde yaşadığını okuduğu belirtilmişti. 
     Video görüntülerinde, kağıttan aile üyelerinin adlarını da tek tek okuyan Amerikalının daha sonra yere yatırılarak kafasının kesildiğinin yer aldığı bildirilmişti. 
     Örgüt üyeleri, Iraklı mahkumlara yapılan işkencenin intikamını olmak için bu tür eylemlerini sürdürecekleri tehdidinde bulunmuştu. 
     
</TEXT>
</DOC>
