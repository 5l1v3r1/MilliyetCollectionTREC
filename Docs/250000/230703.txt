<DOC>
<DOCNO> 230703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur03.html </URL>
<DATE> 2004/04/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kadıköy... Yol temizleme aracına minibüs çarptı 2 ölü 
</HEADLINE>
<TEXT>

     Kadıköy'de belediyeye ait yol temizleme aracına arkadan çarpan minibüsteki 2 kişi öldü. 
     E-5 Karayolu'nda Harem istikametine giden Hakim Ünsal'ın 24 kullandığı 34 DG 610 plakalı minibüs, Göztepe mevkiinde sol şeritte yolu süpüren İstanbul Büyükşehir Belediyesi'ne ait temizlik aracına arkadan çarptı. 
     Çarpışmanın şiddetiyle savrularak bariyerlere de vuran minibüsün sürücüsü Hakim Ünsal ve yanındaki akrabası Hikmet Ünsal 30 , aracın içinde sıkışarak hayatını kaybetti. 
     Kazayı görerek duran ve olay yerine gelen Ali Rıza Ocak adlı vatandaş, kaza yapanların akrabaları olduğunu görünce fenalık geçirdi. Ocak, polis ekipleri tarafından ekip otomobiline götürülerek sakinleştirildi. 
     Hakim ve Hikmet Ünsal'ın cesetleri, olay yerine gelen itfaiye ekipleri tarafından çıkarlarak Haydarpaşa Numune Hastanesi morguna kaldırıldı. 
     Kazayı gören bazı vatandaşlar, orta şeritte giden minibüsün, önündeki bir aracı hatalı sollayarak temizlik aracıyla arkasındaki eskortun arasına girdiğini ve duramayarak temizlik aracına çarptığını söylediler. 
     
</TEXT>
</DOC>
