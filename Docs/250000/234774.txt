<DOC>
<DOCNO> 234774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/spor/spo08.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya'ya süper benzin 1-0 
</HEADLINE>
<TEXT>


Yeşil - Siyahlı takım, deposunu fulledi, zirveyi paylaştığı Erciyesspor'u Kaptan Mesut'un golüyle devirdi. Süper Lig'in kapısını tıklatan İkinci Lig A Kategorisi liderine, kalan üç maçta alacağı iki puan bile yetecek 


Gün sayıyor 
İKİNCİ Lig A Kategorisi'nin lideri Sakaryaspor, en yakın yakın takipçisi Erciyesspor'u tek golle geçti, taraftarlarını sevindirdi. İlk yarıda iki takım da defans güvenliğini elden bırakmamaya çalıştı, kontrollü bir futbolu tercih etti. 17'de Erciyes'ten Alparslan soldan ceza alanına girdiği anda kaleciyle karşı karşıya kalmasına rağmen dengesini kaybetti, takımını mutlak golden etti. 

Tribünler coştu 
26'DA Burak'ın pasına hareketlenen ev sahibi ekipten Murat, kaleci M.Ali ile karşı karşıya kalmasına rağmen topu auta gönderdi. Sakarya, aradığı golü ilk yarının uzatma dakikalarında buldu. Serdal'ın korner atışında ileri çıkan Mesut kafayla takımını üç puana taşıdı. İkinci devrede Erciyes'in baskıları sonucu değiştirmedi. Maçtan sonra taraftarlar ve oyuncular zafer şarkıları ile galibiyeti kutladı. 

Maçın karnesi 
HAKEMLER Cem Papila, Ali Saygın Ögel, Alper Ulusoy 
SAKARYASPOR Recep 7 - Gökhan Kök 7 , Abdulkadir 7 , Cemil 7 - Mesut 7 , Mahmut 8 , Ragıp 7 Taner Dk.89 , Serdal 7 Fatih Dk.87 , Burak 7 - Gürçay 7 Hasan Dk.59 6 , Murat 8 
ERCİYESSPOR M.Ali 7 - Kadir 6 , Alparslan 6 , Levent 6 - Ali 7 , Kamber 6 , Mehmet 5 Cengizhan Dk.83 , Mustafa 6 , M.Tuna 5 Emrah Dk.54 5 - Ramazan 6 , Zafer 5 Onur Dk.67 5 
GOL Mesut Dk.45 
SARI KARTLAR Levent, Kamber Erciyes 


</TEXT>
</DOC>
