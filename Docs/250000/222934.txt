<DOC>
<DOCNO> 222934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/dunya/dun03.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Darısı Bush ve Blair'in başına' 
</HEADLINE>
<TEXT>

   
   TBMM Başkanı Bülent Arınç, İspanya Başbakanı Jose Maria Aznar'ın koltuğunu kaybettiği İspanya'daki seçimleri yorumlarken, "Darısı George W. Bush ve Tony Blair'in başına. Biz 1 Mart'ın gururunu yaşıyoruz" dedi. Turkish Daily News Gazetesi'nin 43. kuruluş yıldönümü için önceki gece Ankara Hilton Oteli'nde düzenlenen kokteylde gazetecilerle sohbet eden Arınç, İspanya'daki terör olayları ve ardından gerçekleştirilen seçimleri yorumlarken şunları söyledi "Bakın, Aznar gibi adam gitti. ABD ile iyi ilişkiler içinde olan bir adam. Darısı artık Bush ve Blair'in başına. Biz 1 Mart'la ilgili gururu taşıyoruz. Temas kurduğumuz AB ülkelerinde bile bize, 'Keşke biz de sizin gibi davranabilseydik. Durum bu noktaya gelmezdi' diyorlar." 
   
   
</TEXT>
</DOC>
