<DOC>
<DOCNO> 232323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonsiy12.html </URL>
<DATE> 2004/04/17/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
"4.5 milyon kaçak işçinin SSK'ya aylık zararı 828 trilyon lira" 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, Türkiye'de çalıştırılan 4.5 milyon kaçak işçi yüzünden SSK'nın her ay 828.5 trilyon lira prim kaybina uğradığını açıkladı. 
     Başesgioğlu, CHP Bursa Milletvekili Kemal Demirel'in soru önergesine verdiği yazılı cevapta, 20 Şubat 2004 tarihine kadar Türkiye'de çalışmak isteyen 4 bin yabancının bakanlığına başvurduğunu, bunlardan bin 500'üne çalışma izni verildiğini bildirdi. 
     Sigortasız işçi çalıştırmaların kayıt dışı istihdam SSK'yı büyük miktarda prim kaybına uğrattığını ifade eden Başesgioğlu, 2004 yılı rakamları esas alındığında Türkiye'de yaklaşık 4.5 milyon kişinin kaçak işçi olarak çalıştırıldığını kaydetti. Bu kişilerin kamu kurumlarına hiç bildirilmemesi yüzünden SSK'nın aylık 828.5 trilyon lira pirim kaybına uğradığını anlatan Başesgioğlu, bu rakamın yıllık 9.9 katrilyon liraya yaklaştığını vurguladı. 
     Bakan Başesgioğlu, kaçak işçi çalıştırılmasını önlemek için etkin denetimleri sürdürdüklerini ve saptanan kaçak işçilerin SSK'yı bildirildiğini ifade etti. 
     
</TEXT>
</DOC>
