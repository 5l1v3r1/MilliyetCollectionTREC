<DOC>
<DOCNO> 227982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonsiy26.html </URL>
<DATE> 2004/04/02/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Antakya'da seçim kavgası 17 yaralı var... 
</HEADLINE>
<TEXT>

     Antakya'nın Narlıca Beldesi'nde, yerel seçimleri 112 oy farkla DYP adayı Mehmet Çil'in kazandığının açıklanmasının ardından AK Parti adayı Kazım Şafak'ın yaptığı itiraz henüz sonuçlanmazken, iki grup arasında çıkan kavgada 17 kişi yaralandı. 
     Emniyet Müdürlüğü yetkililerinden alınan bilgiye göre, Merkez Mahallesi'nde her iki adayın yakınlarının da yer aldığı gruplar arasında çıkan tartışma, kısa sürede taşlı-sopalı kavgaya dönüştü. Bu arada av tüfeğiyle de ateş edildiği belirlendi. 
     Antakya Devlet Hastanesi'ne kaldırılan Hasan Kuyulu'nun durumunun ağır olduğu, hafif yaralılar Ahmet Konuşkan, Ahmet Aytaç, Yahya Özdemir, Mehmet İşçimen, Yunus Karabiber, Hasan İşçioğlu, Nuri Özdemir, Ahmet Şafak, Mustafa Çil, Yakup Çil, Kemal Çil, Mustafa Çekmen, Naci Akaya, Halil Gençoğlu, Sevim Karaağaç ile İsmail Öztürk'ün tedavi altına alındığı kaydedildi. 
     
</TEXT>
</DOC>
