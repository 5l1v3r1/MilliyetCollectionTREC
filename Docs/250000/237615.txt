<DOC>
<DOCNO> 237615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur24.html </URL>
<DATE> 2004/05/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Fındıkzade'de kadın öğretmen çocuklarının önünde öldürüldü 
</HEADLINE>
<TEXT>

     Fatih'te, Mehmet Akif ilköğretim Okulu Müzik Öğretmeni Nihal Çelik 40 , evinde, iki çocuğunun gözleri önünde tabancayla vurularak öldürüldü. Polis, öğretmenin, kocasından dolayı uyuşturucu kacakçılarının hesaplaşması sonucu öldürülmüş olabileceği ihtimali üzerinde duruyor. 
     Fındıkzade Ördek Kasap Mahallesi Karakeçili Sokak'ta bulunan 9 4 numaralı evde dün sabah meydana gelen korkunç olay, iddiaya göre şöyle gelişti 
     Müzik öğretmeni Nihal Çelik, kızları Nagihan 12 ve Eyşan 6 ile evde bulunduğu sırada, gelen sesler üzerine kapıya yöneldi. Sesin kaynağını merak eden Çelik, dairesinin kapısını açtığında iki kişiyle karşılaştı. Kapıyı açar açmaz Çelik'in kafasına iki kızının gözü önünde üç el ateş eden saldırganlar, daha sonra kaçtı. Kanlar içerisinde yere yığılan öğretmen, olay yerinde öldü. 
     Silah sesleri üzerine pencereye çıkan komşuları, binadan iki kişinin hızla uzaklaştığını gördüler. 
     İhbar üzerine olay yerine gelen polis ekibi, Nihal Çelik'in şok geçiren çocuklarını sakinleştirdikten sonra ifadelerine başvurmak üzere Fatih Araştırma Büro Amirliği'ne götürdü. br 
</TEXT>
</DOC>
