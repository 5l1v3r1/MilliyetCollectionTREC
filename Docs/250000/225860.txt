<DOC>
<DOCNO> 225860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonsiy19.html </URL>
<DATE> 2004/03/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Ak Parti İstanbul Büyükşehir adayı Topbaş Şimdi sıra bende 
</HEADLINE>
<TEXT>

     AK Parti'nin İstanbul Büyükşehir Belediye Başkan adayı Kadir Topbaş, ''İstanbul'u yüreğinde hissedenlerin yönettiğini'' belirterek, ''İstanbul, Fatih Sultan Mehmet'e, Atatürk'e ve Tayyip Erdoğan'a emanetti. Şimdi sıra bende'' dedi. 
     Fatih Camii'nde Cuma namazını kıldıktan sonra Kapalıçarşı esnafını ziyaret eden Topbaş, yerel seçimlerden sonra ilk yapacağı icraatların başında gelecek ''Turizm Platformu'' çalışmasında özellikle Kapalıçarşı esnaf temsilcilerini de görmek istediğini söyledi. 
     Kapalıçarşı Esnafları Derneği'ne de ziyarette bulunan Kadir Topbaş, Belçika'daki Elmas Merkezi gibi Kapalıçarşı'nın da dünyanın çok önemli merkezlerden biri olmasını arzuladığını bildirdi. 
     Topbaş, ''İstanbul'a, en az İstanbul'un nüfusu kadar turist çekmeyi hedefliyorum. Ayasofya ve Nuruosmaniye arasının aktif birer ticaret merkezi haline getirilmesi gerekir. Tarihi yarımadanın ticari kalbi burada atmalı'' diye konuştu. 
     ''Ankara'nın tarihi yarımadaya gerektiği gibi önemi vermesi için Eminönü ve Fatih Belediye Başkanları'nın AK Parti'den seçilmesi gerektiğini'' ifade eden Topbaş, ''İstanbul'u yüreğinde hissedenler yönetecek. İstanbul, Fatih Sultan Mehmet'e, Atatürk'e ve Tayyip Erdoğan'a emanetti. Şimdi sıra bende'' AK Parti'nin İstanbul Büyükşehir Belediye Başkanı Kadir Topbaş, Kapalıçarşı'dan sonra da Mahmutpaşa ile Mısır Çarşısı esnafını ziyaret etti ve ardından geçtiği Bakırköy'de seçim turu attı. 
     
</TEXT>
</DOC>
