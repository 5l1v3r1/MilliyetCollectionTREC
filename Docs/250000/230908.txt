<DOC>
<DOCNO> 230908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun54.html </URL>
<DATE> 2004/04/13/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
İtalya Bari'de doğalgaz paniği 
</HEADLINE>
<TEXT>

     İtalya'nın güneyindeki Bari kentinde akşam saatlerinde doğalgaz paniği yaşandı. 
     Tüm kentte hissedilen doğalgaz kokusunun neden olduğu panik sonucu, vatandaşlar evlerinden ve devlet dairelerinden çıkarak sokaklara doluştu. 
     Panik, itfaiye telefonlarının kilitlenmesine de neden olurken, Bari Belediye Başkanı Simeone di Cagno Abbrescia başta olmak üzere yetkililer, kenti kaplayan doğalgaz kokusu hakkonda araştırma yapıyor. 
     Kenteki doğalgaz dağıtım şirketi AMGAS'ın başkanı Domenico Favia, şebekede herhangi bir gaz kaçağı saptanmadığını açıkladı. 
     Favia, İtalya'nın ulusal haber ajansı ANSA'ya yaptığı açıklamada, ''Koku, gübreleme işlemi neticesinde oluşmuş bir buluttan da kaynaklanabilir. Bu durumda, doğalgazı andırır güçlü bir kokunun yayılması mümkün. Ama bu, şu anda aklımıza gelen ilk varsayımlardan biri'' dedi. 
     
</TEXT>
</DOC>
