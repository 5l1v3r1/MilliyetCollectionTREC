<DOC>
<DOCNO> 220283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo04.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bursaspor tecrübeli takımdır, sıkıntıları kısa sürede atacaktır" 
</HEADLINE>
<TEXT>

     Bursaspor Kulübü eski Başkanı ve Bursa Büyükşehir Belediye Başkanı Erdoğan Bilenser, yeşil-beyazlı takımın ligin tecrübeli takımlarından biri olduğunu belirterek, ''Bursaspor, içinde bulunduğu sıkıntıları en kısa sürede atlatacaktır'' dedi. 
     Bilenser, Bursaray Şehreküstü İstasyonu'nda engelliler için yaptırılan asansörün açılış töreninden sonra aynı yerde bulunan Bursastore mağazasına giderek alışveriş yaptı. 
     Gazetecilerin, yeşil-beyazlı kulübün ligdeki durumuyla ilgili soruları üzerine Bilenser, Bursaspor'un, yeni teknik direktörü Nejat Biyediç ile çıkışa geçeceğine inandığını söyledi. 
     Bilenser, Boşnak çalıştırıcının takıma önemli katkıları olan bir teknik adam olduğunu anlatan, şunları söyledi 
     ''Nejat hoca Bursaspor için adeta 'nöbetçi teknik adam' konumunda. Bazı takımlar, teknik direktör değişikliğiyle çıkışa geçiyor. Bursaspor'un da Nejat Biyediç ile çıkışa geçeceğine inanıyorum. Bursaspor, tecrübeli takımdır, içinde bulunduğu sıkıntıları en kısa sürede atlatacaktır.'' 
     
</TEXT>
</DOC>
