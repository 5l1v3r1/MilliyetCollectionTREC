<DOC>
<DOCNO> 247286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/siyaset/axsiy02.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkleri üzen kavga 
</HEADLINE>
<TEXT>


Hollanda Büyükelçisi ile 3 kişilik heyeti büyükelçiliğe alınmayan ATO Başkanı arasında, zehir zemberek mektuplar gidip geldi 

Utku Çakırözer Ankara 


Ankara Ticaret Odası ATO Başkanı Sinan Aygün, tercümanı ve fotoğrafçısını büyükelçiliğe almayan Hollanda'nın Ankara Büyükelçisi Sjoerd Gosses'ı "Ortaçağ zihniyeti taşımakla" suçladı. Gosses da, Aygün'ün "Hollanda Başbakanı'na şik yet edeceğim" tehdidine, AB Dönem Başkanı olacaklarını anımsatarak, "Bu üslup, AB'ye uyumlu atmosferi sağlamıyor" yanıtını verdi. 
Aygün, Hollanda'yla ticaret yapanların vize işlemlerine ATO'nun yardımcı olması önerisini konuşmak için Gosses'dan randevu alıp tercümanı, vize işlerinde sorumlu olacak halkla ilişkiler müdürü ve özel fotoğrafçısıyla gittiği büyükelçiliğe yanındakiler alınmayınca durumu protesto edip ayrıldığını anlattı. Aygün, bunun üzerine 3 Haziran'da Gosses'a gönderdiği mektupta, "ATO Başkanı ile gelenler terörist midir Bu büyük bir hakaret, her Türk vatandaşını suçlu gören zavallı bir zihniyetin eseri. Bu zihniyet sadece Ortaçağ karanlık zihniyetiyle uyum sağlayabilir. 4 kişiye tahammül edemeyenler, Türkiye'nin AB'ye girişine nasıl 'evet' diyecek " dedi ve olayı Başbakan Recep Tayyip Erdoğan'a duyuracağını, Gosses'ı Hollanda Başbakanı Jan P. Balkenende'ye şik yet edeceğini belirtti. 

'Kurallar Prens'e de aynı' 
Gosses da 7 Haziran'da gönderdiği mektupta, Aygün'ü şöyle yanıtladı "Hollanda -AB'nin sıradaki başkanı- Büyükelçisi ve bir Türk dostu olarak yorumlarınızın niteliği ve içeriği beni şoke etti... İfadeleriniz, uyumlu ilişkiler için doğru atmosferi yaratmaya kesinlikle yardımcı olmamaktadır. Tehditler kapı açmak için doğru yöntem değildir. Elçiliğe giriş kuralları, Hollanda Veliaht Prensi için de geçerlidir." Gosses, mektupların birer kopyasını Başbakan Erdoğan'la Dışişleri Bakanı Abdullah Gül'e gönderdi. 


</TEXT>
</DOC>
