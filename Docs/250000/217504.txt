<DOC>
<DOCNO> 217504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sonspo40.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'a verilen ceza 2,5milyar lira. 
</HEADLINE>
<TEXT>

     Birinci Süper Lig'in 21. haftasında, 5 Ocak Stadı'nda yapılan Adanaspor-Elazığspor karşılaşmasında çıkan olaylardan dolayı, sahası bir maç kapatılan ve 2,5 milyar lira para cezası verilen Adanaspor'da yöneticiler seyircileri uyardı. 
     Adanaspor Genel Menajeri Şahabettin Yavuzer, kritik döneme girildiğini, taraftarların daha dikkatli davranması gerektiğini belirterek, ''Bunun zararını hem kulübümüz hem de Adanalılar çeker'' dedi. 
     Yavuzer, Elazığspor maçında istenmeyen olaylar yaşadıklarını belirterek, sözlerine şöyle devam etti 
     ''Ancak, bunun tek sorumlusu bizler değiliz. Yine de tribünlerde taşkınlık yaşanmasını hiç bir zaman istemeyiz. Çünkü, bunun sıkıntısını daha sonra verilen cezalarla yine kulübümüz çekiyor. Kritik bir döneme girdik. Bundan sonra seyircilerimizin daha dikkatli olmalarını bekliyoruz.'' Hafta sonu sahalarında yapacakları Gaziantepspor karşılaşmasını kazanmaları gerektiğini belirten Yavuzer, ''Eksik oyuncularımıza rağmen, bu maçtan 3 puan alarak rahatlamak ve üzerimizdeki gerginliği atmak istiyoruz'' diye konuştu. 
     
</TEXT>
</DOC>
