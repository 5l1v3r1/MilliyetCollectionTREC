<DOC>
<DOCNO> 236690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonspo05.html </URL>
<DATE> 2004/05/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Tugay'lı Blackburn Rovers, M.United'ı devirdi... 
</HEADLINE>
<TEXT>

     Premier Lig'de düşme hattından kurtulan Tugay'ın takımı Blacburn Rovers, milli yıldızımızın 90 dakika forma giydiği maçta M.United’ı tek golle geçerek, üst üste 4. galibiyetini aldı İngiltere Premier Ligi’nde bir ara düşme kabusu yaşayan Blackburn Rovers bu kötü dönemleri artık geride bıraktı. Mavi-Beyazlılar sahasında güçlü rakibi Manchester United’ı Stead’ın 85. dakikadaki golüyle 1-0 mağlup etti. 
     Art arda 4. maçını kazanan Blackburn’de Tugay Kerimoğlu yerini 90’da seyircinin sevgi gösterisi altında Emerton’a bıraktı. 
     
     Arsenal namağlup serisini sürdürdü 

     Şampiyonluğunu geçen hafta ilan eden Arsenal, yenilmezliğini sürdürmek için çıktığı Birmingham karşısında galibiyete ulaşamadı ve golsüz sona eren karşılaşma sonrasında bir puana razı oldu. 
     Tarihinde Arsenal'e hiç gol atamayan Birmingham ise golsüz sona eren karşılaşmanın ardırdan UEFA Kupası iddiasını sürdürdü. 
     Gelecek sezon Şampiyonlar Ligi’ne direkt katılma hesapları yapan Chelsea de evinde Southampton’ı 4-0’lık skorla geçip, 2. sıradaki yerini korudu. 
     Diğer sonuçlar Charlton-Leicester 2-2, Manchester City-Newcastle United 1-0, Portsmouth-Fulham 1-1, Wolves-Everton 2-1. 
     
</TEXT>
</DOC>
