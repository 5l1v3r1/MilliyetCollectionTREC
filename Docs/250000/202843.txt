<DOC>
<DOCNO> 202843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/guncel/gun90.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Reytinginiz bol olsun ..    Memleket, sanatçıların konuk alındığı şov programından geçilmiyor. En büyük sorun da haftada 20 şov programına 2'şer konuktan 40 kişi bulabilmek. Ve tabii bu konuklarla reyting alabilmek. Biraz bu konuk işlerini incelemek istiyoruz. İşte birinci bölüm... 
   Her işi bilen televizyoncunun reytingi olmadığını bildiği ama prestij olsun diye programına çıkartmaya çalıştığı, "Her şey reyting değil " sınıfındaki sanatçılar... 
   1 Tarkan Şaşırttı değil mi Her hareketi olay olan "Megastar" Tarkan'ın Dudu'su amma beklenmişti. Dağ fare doğursa da, gün sayıldı resmen o albüm ve şarkılar için. Ve beklenen gün geldi, Tarkan Reina'da Dudu'sunu canlı yayınlanan bir konserle tanıttı. İzlenmedi. Bu en yakın ve somut örnek. Çıktığı programlara reyting anlamında fazla katkıda bulunmadığı da bilinen bir gerçektir... 
   2 Sezen Aksu Popun dev ismi olmasına hem kendine hem de başkalarına seri üretim halinde hepsi hit olan parçalar vermesine rağmen, "Minik Serçe" de AGB deneklerinin sevmediği isimler arasında. Kendisi de sevmiyor medyayı ama acaba yumurta mı tavuktan, tavuk mu yumurtadan 
   3 Kayahan İşte bir büyük isim daha. Şarkıları marş olan Beşiktaşlıların en sevdiği "Bizimkisi bir aşk hikayesi, siyah-beyaz film gibi biraz..." gibi , bir bestesi epey para eden "Büyük Usta" ekranda enteresan gelmiyor insanlara. Fotojenik mi değil, nedir .. 
   4 Ajda Pekkan Estetik ameliyatlardan pek vakit bulamadığı bir yana, "Süperstar"ımızın da reytingden yana pek şansı yok. Gerçi şu aralar çıksa, bayağı bir izlenir. Çünkü her görüldüğünde bambaşka biri olduğu için son hali merak edilmekte. Gerçi bir önceki halini de pek hatırlayan yok ama, umarız görürüz yakında bir yerde... 
   5 Cem Yılmaz İşte yazının sürprizi. İster inanın, ister inanmayın. Her gösterisi kapalı gişe oynayan, hapşırsa etrafındakileri kahkaha krizine sokan, hatta ciddi bir rahatsızlık geçirse bile "Hah, hah, hah, ne komik yaaaa " diyenlere inandırması güç olan Cem Yılmaz da reytingden yana sınıfta kalanlardan. O gişe rekorları kıran gösterileri televizyonda yayınlandığında berbat sonuçlar alıyor... 
   İşte böyle enteresan bir olgu bu reyting. 300'den fazla birinci olma yolunun olduğu bu rakamsal değerde, her an her türlü sürpriz olabiliyor. Yukarıdakiler de bunlardan sadece beşi... 
   
   Her nedense gece yapılmaması gerekenler Top5    1 Tırnak kesilmez, aynaya bakılmaz... Ömür kısalır 
   2 Sakız çiğnenmez... Ölü eti çiğnemiş gibi olur 
   3 Islık çalınmaz... Şeytanı çağırır 
   4 Sokağa su dökülmez... Melekler çarpar 
   5 Ev süpürülmez... Fakirliğe yol açar 
   
   Saç sakal kalsın, yalnız kulaktaki kılları al, kafayı da yıkama, üşütüyorum sonra .. 
   Saddam Hüseyin Berber koltuğunda 
   
   Uygundur 
   "Şansa Dansa" programında 
   Mehmet Ali Erbil Üzerindeki mumları tek seferde üfle, ama önce bir dilek tut... 
   Yeliz Yeşilmen Tamam... 
   Mehmet Ali Erbil Hadi dileğini bize söyle... 
   Yeliz Yeşilmen Türkiye'ye uygun bir sanatçı olmak... 
   
   Kalas Tamas 
   "Tamas yer tutmayı bile bilmiyor. Kale önüne Tamas yerine telefon direği koysan top gelir çarpar..." 
   
</TEXT>
</DOC>
