<DOC>
<DOCNO> 200522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yasam/yas06.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık keyifleri k busa döndü 
</HEADLINE>
<TEXT>

   Dalgalarla açığa sürüklenen iki arkadaş, tam 9 saat mahsur kaldı 
   TAYLAN YILDIRIM, ÖZCAN TİKİT DHA 
   
   İzmir Narlıdere'de balık tutmak için denize açılan İbrahim Canbaz ve Mehmet Yıldıran, dalgalarla açığa sürüklenince, dokuz saat denizde mahsur kaldı. İki arkadaş, yanlarındaki cep telefonu sayesinde kurtarıldı. 
   Klimacılık yapan Canbaz 33 , emekli arkadaşı Yıldıran'la 50 birlikte, kendisine ait üç metre uzunluktaki tekneyle önceki gün 16.00'da Narlıdere Sahilevleri yakınından İzmir Körfezi'ne açıldı. İki arkadaşın bulunduğu tekne, şiddetli rüzg r çıkınca dev dalgalarla açığa sürüklendi. Canbaz ve Yıldıran, alabora olma tehlikesi de geçiren teknede kürek çekmelerine rağmen kıyıya dönemedi. 
   
   Cep telefonu kurtardı 
   Canbaz'ın, gece cep telefonundan durumu bildirdiği eşinin polisi araması üzerine harekete geçen ekipler, Canbaz ve Yıldıran'a ulaştı. Polis botuna bağlanarak kıyıya çekilen tekneden kurtulan Canbaz ve Yıldıran, Narlıdere Karakolu'na götürüldü. Bir süre karakolda dinlenen iki arkadaş, daha sonra evlerine döndü. 
   
   
</TEXT>
</DOC>
