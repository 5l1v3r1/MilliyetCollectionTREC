<DOC>
<DOCNO> 216127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/siyaset/siy06.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye ve İran'ı kokteyl yapalım' 
</HEADLINE>
<TEXT>

   İnsan hakları savunucusu Ebadi, "Türkiye halkı, inançlarını ifade edemiyor. İran halkı da demokrasiyi getiremiyor. Eğer bunları karıştırırsak, iyi bir şey çıkabilir belki" dedi 
      Ayça Atay 

   
   Nobel Barış Ödülü'nü kazanan İranlı insan hakları savunucusu Şirin Ebadi'nin ofisindeyiz. Şah döneminde yargıçlık yapan Ebadi, İslam devrimiyle birlikte kadından yargıç olamayacağı gerekçesiyle görevden men edilince avukatlık yapmaya başlamış. Aydın cinayetleri başta olmak üzere pek çok insan hakları ihlali dosyasını savunan Ebadi, Nobel Ödülü'nü başı açık olarak kabul ederek İslam rejimine net bir yanıt vermişti. Ebadi, Milliyet'in sorularını yanıtladı 
   
   Seçimi nasıl değerlendiriyorsunuz İran'da siyasi rejimde siyasi bir çatlama var mı 
   Demokrasinin temeli özgürlüktür. İnsanların özgürlükleri Anayasayı Koruyucular Konseyi'nin milletvekili adaylarını veto etmesiyle darbe yedi. Millet şaşkın durumda. Kime oy vereceklerini bilmiyorlar. Bence hükümet yanlılarıyla düzene yani İslam Cumhuriyeti'ne bağlı olan insanların arasında bir sıkıntı yaşanıyor. Evet rejimde çatlama var. Adaylığı reddedilen insanların çoğu İslam devrimi yapmak için yıllarca uğraştılar. 
   
   Halk reformculardan umduğunu bulamadı. Bundan sonrasında İran nereye gidiyor 
   Halk durumun daha iyileşmesini istiyor ama yavaşça ve çekişmesiz bir ortamda. Reform istiyorlar. Eğer bir grup ya da parti reform yolunda istediğini yapamadıysa bu halkın reformu istemediği anlamına gelmez. Yeni seçilecek meclis muhafazak rlardan oluşsa bile halk reform arzularını dile getirmeye devam edecek. 
   
   Bunu ifade edecek bir kanal bulabilecekler mi 
   Halkın kanalı her zaman dile getirmek, taleplerini anlatmak ve hükümete baskı yapmaktır. 
   
   HALK SOKAĞA İNMEZ 
   
   Muhafazak rlar çoğunluğu sağlarsa, halkın sokağa inmesiyle mi karşılaşacağız 
   Halk bunu yapmayacak, yapmamaya çalışacak. Çünkü, İran halkı savaştan ve kandan yoruldu. Sakin bir ortamda yaşamak istiyor. Taleplerini de böyle bir dille ifade ediyor. 
   
   Nobel Barış ödülü töreninde başınızı açtınız. Mesajınız neydi 
   Hiçbir mesajım yoktu. Sadece istemiyordum. Ben özgürüm, nasıl istersem öyle giyinirim. 
   
   Laikliğe bakış açınız nedir 
   Ben özgürlüğe ve demokrasiye inanıyorum. Bir ülkenin dinden bağımsız bir hükümeti seçmek isterse buna saygı göstermek gerekiyor. Halkın çoğunluğu dini bir hükümeti seçmişse ona da saygı göstermek gerekiyor. 
   
   ZANA'YI ÖZGÜR BIRAKIN 
   
   İslami rejim halkın seçimi mi 
   Ben demokrasiye inandığımı söyledim. Demokrasi halkın çoğunluğunun isteğidir. Laiklik dine karşı olmak değildir. Laiklik, dinin siyasetten ayrılmasıdır. Laiklik bir dine bağlı olanların imtiyaz sahibi olmamasıdır. Laiklik, bu anlamda demokrasidir. Burada Türkiye'ye bir mesaj göndereceğim. Türkiye'nin yargı organlarına bir ricada bulunacağım. Leyla Zana'nın özgürlüğünü istiyorum. Onu özgür bırakın. İzin verin. Türkiye'nin halkı bir arada kalsınlar. Aynen bu istediğimi İranlı yetkililerden de istiyorum. İran'da siyasi mahkumların serbest bırakılmasını istiyorum. Siyasi mahk mların olması her ülkede halkın birliğini ve beraberliğini bozuyor. 
   
   İran ve Türkiye'nin kültürleri birbirlerine çok yakın. Bir madalyonun iki yüzü gibiler. Türkiye'den İran'a bakıldığında, 'İran gibi olmama' endişesi gözleniyor. İran'daki reform hareketlerine duyulan ilgi de buralardan besleniyor. Siz bu konuda ne düşünüyorsunuz 
   Türkiye'nin halkı inançlarını ifade etmek istiyor ama yapamıyor. İran halkı da demokrasiyi getirmek istiyor ama o da yapamıyor. Eğer bunları karıştırırsak, iyi bir şey çıkabilir belki. Türkiye ve İran'ı bir kokteyl yapalım. 
   
   
   
   
</TEXT>
</DOC>
