<DOC>
<DOCNO> 242869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/yasam/ayas.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişantaşı yıkılıyooo 
</HEADLINE>
<TEXT>


Marka mağazaları, gözde kafe ve barlarıyla İstanbul'da gündüz eğlencesinin yeni başkenti Nişantaşı, baharla birlikte iyiden iyiye açıldı... 

Ali Eyüboğlu 

Nişantaşı, Şişli Belediye Başkanı Mustafa Sarıgül'ün çabaları sayesinde 70'li, 80'li yıllardaki gibi ünlülerin gözde semti oldu. Abdi İpekçi Caddesi ve Reasürans Çarşısı'ndaki restoran, bar ve kafelerin ünlü müşterileri, Nişantaşı'nı magazinciler için gündüz eğlencesinin yeni başkenti yaptı. Ünlüsü ünsüzü, şarkıcısı, oyuncusu hatta "ilişkiciler" bile artık Nişantaşı'nda. "Şu 'ilişkiciler' de neyin nesi " diyorsanız, hemen söyleyeyim. Artık, bir gece, birkaç gün veya 1 - 2 ay gibi uzun bir süreli "düzeyli bir beraberlik" yaşayanların yeni adı "ilişkiciler". 
Nişantaşı'ndaki "janjanlı hayat" Buz Bar'ın ardından açılan Beymen Brasserie'yle başladı. Ekranlarda "seyirci"yi "yamacına" çağıran reklamda söylendiği gibi Nişantaşı gerçekten de "yıkılıyooo". Öğleden sonra gidip de birkaç ünlü görmeden dönmeniz imk nsız. Cumartesileri ünlü sayısı azalıyor ama güneş gözlüklü, göbeği açık genç kızların sayısı tavan yapıyor. 
Hafta içi mağazaların kapanmasıyla janjanlı hayat da bitiyor. Ama hafta sonları durum farklı. Mağazalar kapansa da gençlerin Niş ve Buz'daki partileri sayesinde eğlence geç saatlere kadar sürüyor. 
Abdi İpekçi Caddesi'ndeki kaldırımlara masa atıp müşteri ağırlamasından şik yetçi olan Nişantaşılılar da, "Evimizin önünde yürüyemez olduk. Otomobilimizi park edecek yer bulamıyoruz" diye dert yanıyor. Sadece caddelerde değil, Taps ve Salomanje gibi ara sokaklarıda da iyi iş yapan barlar var. 

Ceza cirosu yüksek 
Abdi İpekçi'de park yasağına aldırmayan son model BMW, Mercedes, Jaguar, Porsche ya da cip sürücüleri dönüşte, sileceklere iliştirilmiş makbuzla karşılaşıyor. Trafik polisleri, otoparka 10 - 15 milyon verip biraz yürümek yerine caddeye park edenler gözden kaybolur kaybolmaz 41 milyon 200 bin liralık makbuzu cama yapıştırıyor Birkaç yüz metrelik caddede 4 - 5 trafik polisi görev yapıyor. Her biri günde 1 milyar civarında ceza kesiyor. Polislerin söylediğine göre birkaç yüz metrelik Abdi İpekçi Caddesi'nden Maliye'nin bir günlük trafik ceza tahsilatı 5 milyar civarında. 

Garsondan tuvalet izni 
Caddeler gibi Reasürans Çarşısı da kafe, bar ve restoranlarla dolu. Ne var ki, burada bir şeyler atıştırdıktan sonra tuvalete gitmek isterseniz garsondan izin almak gerekiyor. Çünkü, Reasürans, çarşı olarak planlandığından bir katında bir kadın, bir de erkek tuvaleti var. Kapıları kilitli, anahtarları ise garsonlarda... 
Nişantaşı'na takılanlar, ne kaldırıma kurulan masalarda yemek yerken adeta kendilerine sürterek geçen insanlardan yana rahatsız, ne de objektifleriyle kendilerine nişan alan magazincilerden. "Tele objektifle uzaktan çekim yaptığımız için kimseyi rahatsız etmiyoruz. Henüz TV'de magazin yapanlar Nişantaşı'nı keşfetmedi. Kameralar gelince belki işler değişir" diyen magazinciler de hayatından memnun. 


</TEXT>
</DOC>
