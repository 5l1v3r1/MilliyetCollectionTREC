<DOC>
<DOCNO> 226488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/spor/yaksoy.html </URL>
<DATE> 2004/03/29/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
İnsancıl olmak 
</HEADLINE>
<TEXT>

   
   Şu Avrupalılar tuhaf insanlar doğrusu. Her şeyi farklı gözlük camları arkasından görmeye alışmışlar. Mesela hatırlarsınız, bir zamanlar Şampiyonlar Ligi maçlarını İstanbul'u tehlikeli bulduklarından zorla tarafsız sahada oynatmışlardı. Acaba şimdi ne diyecekler Roma'da stadlarda, tribünlerde, sokaklarda olanların arkasından... 
   Bu çirkin görüntüleri biz de onaylamıyoruz. Sayısız yaralı ve maddi zararlar hoş değil. Ama şimdi İtalyanlar böyle olunca maçların tarafsız sahada oynanmasını ısrarla isteyecekler mi Şimdi bırakalım sporu. Bir başka gözlükle politakaya bakalım. İspanya'da terör maalesef bir sürü cana kıydı. Acı görüntüler bunlar. Yine El Kaide teröristleri. Tıpkı İstanbul'daki gibi.. İstanbul'da da çok insan öldü. Suçsuz bir sürü insan. Tıpkı İspanya'daki gibi. İstanbul'a başsağlığı için gelen yabancı cumhurbaşkanlarını, başbakanları, dışişleri bakanlarını hele hele Amerika dışişleri bakanını hiç gördünüz mü Ama İspanya'da taziye için merasimlerde aynı politikacılar gövde gösterisi yaptılar. Bizimkilerin canı can değil miydi Dedik ya şu Avrupalılar tuhaf ölçülere sahipler. İster politikada olsun, ister sporda, gözlüklerinin dioptirileri farklı çalışıyor. Bilhassa insan hakları deyince. Ne dersiniz hassas mı düşünüyoruz acaba 
   
      
</TEXT>
</DOC>
