<DOC>
<DOCNO> 223952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/yasam/yas04.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Harvard'daki altın doktorlarımız... 
</HEADLINE>
<TEXT>

   Kanser araştırmalarıyla ünlü Harvard Tıp Fakültesi'nin imza attığı birçok çalışmada yaklaşık 100 Türk doktorun da payı var 
      
   Isıtma ve dondurma 
   Bu doktorlardan biri Dr. Kemal Tuncalı. Tuncalı, Brigham and Women's Hospital'da çalışıyor. Genitourinary Radyoloji Servisi'nin direktörlüğünü yapan Tuncalı, Acıbadem Sağlık Grubu ve Harvard Medical International'ın düzenlediği seminerde üzerinde çalıştığı son projelerini anlattı. Kanseri 'dondurma' ve 'ısıtma' yöntemleriyle tedavi ettiklerini söyleyen Tuncalı, bunlardan 'cryoterapi' dondurma şöyle özetledi 
   
   İğnelerle giriliyor 
   "Vücutta küçük delikler açıp iğnelerle girerek MR eşliğinde tümörü eksi 140 derecelik bir buz topuyla donduruyoruz. Karaciğer, böbrek tümörlerinde çok başarılı sonuçlar aldık." Tuncalı'nın önemli çalışmalarından biri de 'ısıtma' yöntemi. Tuncalı, vücuda yerleştirilen küçük bir cihazdan yayılan ultrason dalgalarıyla 60 dereceye kadar ısı verilerek tümörün yok edildiğini, yöntemi iki hafta içinde beyin tümörlerinde uygulamaya başlayacaklarını söylüyor. 
   
   Menenjiti önlemede Türk imzası    Nörolojİ ve çocuk nörolojisi uzmanı Dr. Mustafa Şahin, Children Hospital'da nöroloji yoğun bakım sorumlusu. Multidisipliner Tübero Skleroz Programı'nın direktörlüğünü de yapan Şahin, aynı zamanda beyin fonksiyon bozuklukları programını yürütüyor. Menenjiti önleyici yeni bir tedavi üzerinde de çalışan Şahin, araştırmayı şöyle anlattı "Menenjitte çok önemli bir adım. Anne hamileyken alınan kanda menenjit riski olup olmadığını anlamak için bir mikro-organizma test ediliyor. Eğer menenjite yol açan bu mikrop saptanırsa anneye antibiyotik uygulanıyor. Çocuğun menenjitli doğması önlenmiş oluyor. Uygulama için annenin normal doğum yapması şart." 
   
   
   
</TEXT>
</DOC>
