<DOC>
<DOCNO> 242327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun35.html </URL>
<DATE> 2004/05/24/ </DATE>
<TIME> 19.23 </TIME>
<AUTHOR>  </AUTHOR>
<HEADLINE>
Dağıstan'da Rusca Kur-an Kerim satışı yasaklandı. 
</HEADLINE>
<TEXT>

     Rusya'nın Dağıstan Cumhuriyeti'ndeki Din İşleri İdaresi, Rusça Kuranıkerim satışının yasaklanmasına karar verdi. 
     Ümmet adlı yayınevinin müdürü Aslam Ecayev'e yakın kaynaklara göre, Din İşleri İdaresi'nin gazetesi Esselam'da yayımlanan açıklamada, kararın, ''Vahabilikle ve aşırı dincilerle mücadele kapsamında alındığı'' belirtildi. 
     Aynı açıklamada, bazı yazarların dini içerikli kitaplarının ve aralarında Ümmet yayınevinin de bulunduğu birçok yayınevinin bütün yayınlarının satışının yasaklandığı da kaydedildi. 
     Ümmet yayınevinin müdürü Ecayev ise idare üyelerinin Kuranıkerim'in çevrilmemesi gerektiğini, çünkü bunun kutsal kitabın anlamını kaçınılmaz olarak bozduğunu düşündüğünü söyledi. Ecayev ayrıca, Dağıstanlı din adamlarının 1 aydır, yasak kitaplara el koymak amacıyla kitapçılara polis eşliğinde baskınlar düzenlediğini de kaydetti. 
     
</TEXT>
</DOC>
