<DOC>
<DOCNO> 236176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/soneko18.html </URL>
<DATE> 2004/04/30/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Belçika Prensi, Türkiye'ye geliyor... 
</HEADLINE>
<TEXT>

     Dış Ekonomik İlişkiler Kurulu DEİK bünyesinde faaliyet gösteren Türk-Belçika İş Konseyi, Belçika Prensi Philippe ve Prenses Mathilde onuruna, 3 Mayıs Pazartesi günü bir çalışma yemeği verecek. 
     DEİK'ten yapılan açıklamada, Belçika Prensi Philippe'in beraberinde Belçika'nın önde gelen işadamlarından oluşan bir heyetle birlikte 2-6 Mayıs tarihlerinde Türkiye'ye resmi bir ziyaret gerçekleştireceği belirtilerek, bu ziyaret çerçevesinde 3 Mayıs günü Türk-Belçika İş Konseyi tarafından İstanbul Swissotel'de Prens Philippe ve Prenses Mathilde onuruna Türk ve Belçikalı işadamlarının katılımıyla bir çalışma yemeği gerçekleştireceği bildirildi. 
     Açıklamada, yemek sonrasında firmalar arası ikili görüşmelerin yapılacağı kaydedildi. 
     
</TEXT>
</DOC>
