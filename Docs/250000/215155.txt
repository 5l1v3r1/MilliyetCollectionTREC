<DOC>
<DOCNO> 215155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko17.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollar Sevgililer Günü'nde çiçek için 100 milyon euro harcıyor 
</HEADLINE>
<TEXT>

     Sevgililer Günü'nün baş hediyesi olan çiçek, İspanyollara pahalıya mal olurken İspanyolların sevgililerine vermek için çiçeğe toplam 100 milyon Euro harcanmasının beklendiği bildirildi. 
     İspanyol Çiçekçiler Federasyonu Başkanı Jaime Sanchez, yıl içinde çiçekçilerin yaptıkları hasılatın yüzde 20'sinin Sevgililer Günü'nden karşılandığını söyledi. İspanya'da Sevgililer Günü'nde Azizler Günü veya Anneler Günü'nden daha fazla çiçeğin satıldığı söyleyen Sanchez, satılan çiçeklerinin yüzde 80'ini oluşturan gülün tekinin fiyatının 3 ile 5.5 euro arasında olduğunu belirtti. 
     Bu arada İspanya'nın orta bölgelerindeki Teruel kenti yaklaşık 40 bin aşığın akınına uğradı. Teruel'de halk arasında dilden dile dolaşarak bugüne kadar gelen ''Aşıklar Efsanesi''nin yaklaşık 100 kadar sanatçı tarafından canlandırılmasını izlemeye gelen İspanyollar, meydanlarda toplanıp çeşitli etkinliklere katıldı. 
     Efsaneye göre ''Diego adındaki bir genç savaştan döner ve sevgilisi İsabel ile karşılaşır ancak İsabel onun öldüğüne inanmaktadır. Diego sevgilisinden bir öpücük ister ancak İsabel öpmez ve genç delikanlı aşkından ölür. Ertesi gün İsabel, hayattayken vermediği öpücüğü ölü olan Diego'ya verir ve kendisi de ölür''. 
     
</TEXT>
</DOC>
