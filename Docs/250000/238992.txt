<DOC>
<DOCNO> 238992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun19.html </URL>
<DATE> 2004/05/11/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Saddam'ın avukatı masrafları Bush ve BM'den istedi 
</HEADLINE>
<TEXT>

     Devrik Irak lideri Saddam Hüseyin'i savunacak avukatlardan Fransız Emmanuel Ludot, avukatlık masraflarının Amerikan yönetimi ve BM tarafından karşılanmasını istedi. 
     AFP muhabiriyle konuşan avukat Ludot, ''Dava avukatsız olmaz. Bunu hatırlatmak için BM'nin kapısını çaldım. Bush yönetimine de başvurdum ve avukatlık masraflarının onlar tarafından ödenmesini istedim'' dedi. 
     Fransız avukat, Amerikalıların, avukat ücretlerinin düzenli şekilde ödeneceğine dair söz verdiklerini söyledi. 
     Avukat, ''Saddam'ın eşinin ve kızlarının maddi durumu iyi değil. Herkes ailenin İsviçre'de paraları olduğunu sanıyor. Oysa durum böyle değil. Dahası Amerikalılar bütün mal varlıklarını dondurdu'' dedi. 
     Saddam'ı savunacak 20 avukat arasında Fransızın yanı sıra 8 Ürdünlü, 4 Mısırlı, 1 Faslı, 1 Lübnanlı, 1 Libyalı, 2 Tunuslu, 1 İsviçreli ve 1 Amerikalı avukat bulunuyor. 
     
</TEXT>
</DOC>
