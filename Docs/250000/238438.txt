<DOC>
<DOCNO> 238438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur14.html </URL>
<DATE> 2004/05/08/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Ziraat mühendisi ama çobanlık yapıyor... 
</HEADLINE>
<TEXT>

     Kars'ın Sarıkamış İlçesi'nde yaşamını sürdüren ziraat mühendisi İrfan Yıldız, iş bulamadığı için aylık 300 milyon lira karşılığında çobanlık yapıyor. 
     Atatürk Üniversitesi Ziraat Fakültesi'ni 2000 yılında bitiren 31 yaşındaki İrfan Yıldız, işe girmek için yaptığı girişimler sonuçsuz kalınca, memleketi olan Sarıkamış İlçesi'ne dönerek, çobanlık yapmaya başladı. 
     Sarıkamış İlçesi'ne bağlı Yukarı Sarıkamış Köyü'nde babası ile diğer köylülere ait büyükbaş hayvanları otlatarak ayda 300 milyon lira kazandığını anlatan Yıldız, ''Evliyim ailemi geçindirmek için çobanlık yapmaktan başka çarem kalmadı'' diye konuştu. 
     Çobanlık yapmaktan utanmadığını kaydeden Yıldız, ''Ziraat mühendislerine kredi imkanı sağlasınlar. Öğrendiklerimizi üretim için kullanalım'' dedi. 
     
</TEXT>
</DOC>
