<DOC>
<DOCNO> 205268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/magazin/mag03.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maddi ve manevi işkence gördüm ' 
</HEADLINE>
<TEXT>

   Çocuklara cinsel tacizle suçlanan Michael Jackson, gözaltında omzunun çıktığını ve çok pis bir tuvalete kilitlendiğini iddia etti 
      DIŞ HABERLER SERVİSİ 
   
   Hakkında 14 yaşında bir çocuğa cinsel taciz suçlamasıyla soruşturma başlatılan Michael Jackson, 20 Kasım'da gözaltında alınırken, ellerinin arkadan kelepçelenmesi yüzünden omzunun çıktığını ve büyük acı çektiğini iddia etti. 
   CBS televizyonunun '60 Dakika' programında konuşan Jackson, "Çok ağrıyor, sürekli acı çekiyorum, h l uyuyamıyorum" diye yakındı. Çocuklara cinsel tacizde bulunduğu suçlamasını kabul etmeyen Jackson, onlarla aynı yatağa yatmanın yanlış olduğunu düşünmediğini söyledi. Jackson, "İnsanların kafasında hep seks var. Ben öyle düşünmüyorum. Ben çocukların yüzüne baktığım zaman Tanrı'nın yüzünü görüyorum, onları bu nedenle çok seviyorum" dedi. 
   
   'Polis çok haşindi ' 
   Santa Barbara'daki polis sorgusu sırasında kendisine yapılan muameleyi de eleştiren Jackson, gözaltında yaşadıklarını da şöyle anlattı 
   "Polisler bana karşı çok haşin davrandılar. Parmak izimi alıp salıvermeleri gerekiyordu. Oysa beni saatlerce tuttular. İzin alarak tuvalete gittiğimde, üzerime kapıyı kilitlediler. Her yerine dışkı bulaşmış, iğrenç kokan tuvalette 45 dakika kapalı kaldım." 
   Bugün 45 yaşında olan yıldız, polisin malik nesi Neverland'deki yatak odasında yaptığı arama sırasında da, her şeyi kırıp döktüğünü ve ortalığı harabeye çevirdiğini iddia etti. 
   
   
   
</TEXT>
</DOC>
