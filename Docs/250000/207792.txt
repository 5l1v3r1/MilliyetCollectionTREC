<DOC>
<DOCNO> 207792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/dunya/dun05.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika da türbanı yasaklıyor 
</HEADLINE>
<TEXT>

   
   Belçika Başbakan Yardımcısı Patrick Dewael, kamuya açık yerlerde dini sembollerin yasaklanmasına ilişkin yasa çıkarılması çağrısında bulundu. İçişleri Bakanı da olan Dewael, Belçika gazetelerinde yayımlanan mektubuna göre, Fransa'da benzeri yasak planlarını desteklediğini belirterek, "Aynı şeyi bizim ülkemizde de yapmalıyız" dedi. Dewael, şunları söyledi "Bu, polis memurlarının, h kimlerin ya da okullarda öğretmenlerin özel dini semboller ve türban takmaması anlamına geliyor. Ayrıca, öğrencilerin özel dini semboller ya da türban takamayacağı çok açık." Bu tür bir yasaklama girişiminin, Belçika'da etnik gerginliği ateşleme riskine dikkat çekiliyor. 
   
   
</TEXT>
</DOC>
