<DOC>
<DOCNO> 249566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun01.html </URL>
<DATE> 2004/06/21/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Washington Post Türkiye, AB'ye girme çabalarını artırdı 
</HEADLINE>
<TEXT>

     Deniz Arslan bildiriyor 
The Washington Times gazetesi, Türkiye'nin, ''İslam'ın ilerici ve modern yüzü'' temasıyla, Avrupa Birliği'ne girme çabalarını artırdığını yazdı. 
     Gazete, Başbakan Recep Tayyip Erdoğan'ın, Türkiye'yi, ''ağırlıklı olarak Müslüman nüfusa sahip ve yüzünü batıya dönmüş bir ülke'' olarak tanımladığını ve İslam ile demokrasinin bir arada olabileceğini gösteren Türkler'in, aralık ayında müzakereleri başlatmaması halinde AB ile ilişkilerinin ciddi şekilde zedeleneceğini düşündüğü yönündeki tespitlerine yer verdi. 
     Avrupa'da kamuoyu yoklamalarında Türkiye'nin üyeliğine karşı çıkılmasına rağmen, AB yetkililerinin, Türkiye'nin siyasi ve ekonomik ilerlemesini örnek göstererek, üyeliğe kabul yönünde konuştukları da gazetede kaydedildi. 
     
</TEXT>
</DOC>
