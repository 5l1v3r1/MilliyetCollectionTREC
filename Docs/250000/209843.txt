<DOC>
<DOCNO> 209843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/yazar/tamer.html </URL>
<DATE> 2004/01/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mustafa Koç "Ekonomiye nazar değmesin" 
</HEADLINE>
<TEXT>

   Koç'a göre muhalefet yok. Medyada kirlenme var. Dövize müdahale olmamalı. AKP yerel seçimlerde oyunu artıracak. En radikal kararları almanın tam zamanı 
      
   Koç Topluluğu Yönetim Kurulu Başkanı Mustafa Koç, 9 ay önce babası Rahmi Koç'tan görevi devraldıktan hemen sonra, Topluluğun CEO'su Bülend Özaydınlı ile birlikte, belli başlı gazete ve TV'lerin yönetici ve köşe yazarlarını öğle yemeğine davet etmiş ve "Her konuda istediğinizi sorun" diye de açık kart vermişti. Dün, Nakkaştepe'deki holding merkezinde bu yemekli toplantıların üçüncüsü yapıldı. 
   
   Yuvarlak masa yemeği 
   İlk dikkatimi çeken, 20 kişilik büyük kare masanın yerini almış olan büyük yuvarlak masa oldu. Yuvarlak masanın o kadar büyüğünü hiç görmemiştim. Meğer "Kimse masanın başında ya da sonunda oturduğu için alınmasın" diye böyle bir incelik düşünmüşler. Özaydınlı, Kurumsal İletişim Başkanı'nı göstererek "Hasan Bengü farkı" dedi. 
   İlk soru "Ekonomi nasıl gidiyor "du. Mustafa Koç önce nazar değmesin anlamında sağ elinin işaret ve orta parmağını büküp masaya 3 kez vurdu Fevkal de sempatikti , ardından soruyu yanıtladı 
   "Vatandaşa yansımasa da makro ekonomik göstergeler çok iyi. Geçen gün Anadolu'daydık. Dayanıklı tüketim mallarında bayilerimiz müşteriye mal yetiştiremediklerini belirttiler. Herhangi bir siyasi kriz olmazsa 2004 daha da iyi olacak." 
   
   Ciro artışı nereden 
   Kafalardaki en büyük soru işareti Kıbrıs. Koç'a göre "Avrupa Birliği Türkiye'ye tam üyelik için tarih versin yeter. İsterse üyelik 15 yıl sonra gerçekleşsin. Önemli olan, o yola girilmiş olması." 
   Mustafa Koç'un başkanlığının ilk yılında Koç Topluluğu'nda yüzler gülüyor. Özaydınlı'nın verdiği bilgiye göre "Ciro dolar bazında 82, euro olarak 60, sabit TL bazında 50'nin üzerinde artmış. Cirodaki artış, fiyat artışından ziyade, miktar artışından kaynaklanıyor. Yıl boyunca fiyatları sabit kalan, hatta gerileyen TV ve perakendede ürünler bile var. En büyük artış dayanıklı tüketim mallarında. Özellikle de kahverengi eşyada. İhracatta da büyük artış var. 
   
   Bu yıl iyi temettü var 
   Özaydınlı'dan sevindirici bir saptama "Avrupa ekonomileri rekabet güçlerini koruyamadıkları için sanayiden giderek çekiliyorlar. Oluşan boşluğu da Türk üreticiler dolduruyor. TV'de Avrupa'nın en büyük üreticisi Vestel. Beko 3., Arçelik 6. Arçelik dünyada 8. büyük üretici." 
   Koç bir ekleme yapıyor "Dayanıklı tüketim mallarında dünyada büyük üretici sayısı 70'li yıllarda 30'dan fazlayken, şimdi sayı 12'ye indi " Anlayacağınız Arçelik, dünyadaki 12 büyük oyuncu arasında ve 8. sırada. 
   İhracatçıların hemen tümü, TL.'nin aşırı değerlenmesi nedeniyle zarar ettiklerinden yakınırlarken, Koç'ta durum ne 
   K r rakamını henüz açıklamıyorlar, ancak Özaydınlı "K rlılık da fena değil. En önemlisi de bu yıl k rımızın 98'i faaliyet k rından geliyor" diyor. Mustafa Koç, "Evvelden daha ziyade repodan, faizden k r ederdik," diye bir hatırlatma yapıyor. Özaydınlı "Bu yıl gayet iyi temettü dağıtacağız" diyor. Mustafa Bey memnun ve muzip bir gülümsemeyle, "Temettüsüz geçen 3 yıldan sonra..." diye ekliyor. 
   
   Serdengeçti'ye destek 
   Koç'a göre dalgalı kura geçildiğine göre dövize kesinlikle müdahale edilmemeli. TL nereye kadar değerlenecekse değerlenmeli. Süreyya Serdengeçti'yi gelmiş geçmiş en başarılı Merkez Bankası başkanlarından biri olarak gören Koç, Türkiye'nin en kritik döneminde Merkez Bankası'nın başında Serdengeçti'nin bulunmasını büyük bir şans olarak niteliyor. 
   Ve Mustafa Koç'un peş peşe 3 soruya verdiği ilginç yanıtlar 
   1 Yerel seçim öncesindeki popülist eylem ve söylemlere ne diyorsunuz 
   KOÇ Ben olsam en radikal kararları şimdi alırdım. Onlar hiçbir şey yapmasalar da oylarını zaten artıracaklar. 
   2 Muhalefet hakkında ne düşünüyorsunuz 
   KOÇ Yok ki Bu da Türkiye açısından ciddi bir tehlike. 
   3 Peki ya Türk medyası 
   KOÇ Onun da masaya yatırılması lazım. Orada da bir kirlenme var. Çok sorumsuzca yayınlar yapılıyor. İnsanlar, hiçbir hukuksal gerekçeye dayanmadan linç ediliyor. 
   
      
   
</TEXT>
</DOC>
