<DOC>
<DOCNO> 215432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun12.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paçacı "Yeni kurulacak hükümet tüm Irak'ı yönetecek" 
</HEADLINE>
<TEXT>

     Irak Geçici Yönetim Konseyi GYK üyesi Adnan Paçacı, yeni kurulacak hükümetin tüm Irak'ı yöneteceğini söyledi. Paçacı, Ezzaman gazetesiyleyaptığı mülakatta, kurulacak yeni hükümetin tüm Irak'ın yönetiminde tam yetkili olacağını belirterek, BM Güvenlik Konseyi kararı uyarınca Irak'ta geçici hükümet kurulmasını eleştirenlere tepki gösterdi. 
     30 haziranda ülkeyi yönetmek için tam egemenliğe sahip bir hükümet kurulacağını belirten Paçacı, ardından zorunlu olarak seçim sürecine girileceğini ifade etti. 
     Paçacı, Iraklıların hiçbir yabancı gücün etkisi altında kalmadan kendi kendilerini yönetmesi gerektiğini de kaydetti. 
     
     IRAK'TA MECBURİ ASKERLİK KALDIRILDI 
     GYK, Devrik lider Saddam Hüseyin dönemindeki zorunlu askerlik yasasını lağvederek, orduda gönüllü askerlik yöntemini uygulamayı kararlaştırdı. 
     Iraklı yetkililer, bu ayın sonunda ordunun 4. alayını oluşturan 1084 askerin eğitimini tamamlayacağını, yeni Irak ordusunun ülkeyi dışsaldırılardan korumakla görevlendirileceğini belirttiler. 
     Essabah gazetesine açıklama yapan yetkililer, temmuz ayına kadar 1692 subayın eğitiminden sonra, 3500 askerin de eğitilmesinin ardından15 bölük olarak Irak ordusundaki yerini alacağını söylediler. 
     Gazete, Irak hava kuvvetlerini kurmak için 54 subayın Ürdün'de eğitim aldığını, sahil güvenlik kuvvetleri için de 10 subayın eğitim için İngiltere'ye gönderildiğini yazdı. 
     Ettahai gazetesiyse Irak polis kuvvetlerinin sayısının mart ayında19 bine ulaşacağını, polis kuvvetlerinin halen 750 devlet ve özel kuruluşu koruduğunu yazdı. 
     
     IRAK-SURİYE SINIRINDA ÇATIŞMALAR 
     Bağdat'ta yayımlanan EL Meşrik gazetesi, dün Irak-Suriye sınırındasilahlı çatışmalar olduğunu bildirdi. 
     Gazete, Irak ile Suriye sınırındaki El Kaim Amerikan askeri üssünün, kimlikleri bilinmeyen kişiler tarafından füze ve top saldırısına uğradığını yazdı. 
     Gazete, saldırının ardından Amerikan kuvvetlerinin bölgeye takviyeaskeri kuvvet gönderdiğini ve saldırganları uçaklarla izlediğini kaydetti. 
     
</TEXT>
</DOC>
