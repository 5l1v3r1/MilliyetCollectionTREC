<DOC>
<DOCNO> 222652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/spor/spo15.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Orhan Kaynak iki hafta yok    GALATASARAY maçında sol arka adalesindeki çekme nedeniyle oyuna girdikten 5 dakika sonra çıkmak zorunda kalan Orhan Kaynak'ın iki hafta oynamayacağı açıklandı. MR'ı çekilen futbolcunun adalesinde ödem oluştuğu ifade edildi. 
   
   Cezanın böylesi    DENİZLİSPOR Futbol Şube Sorumlusu Turgut Dalaman, saha kapama cezalarının kendilerine adeta ödül gibi geldiğini ifade etti. Ligin ilk yarısında da cezaları nedeniyle İzmir'de oynadıklarını ve Bursa'yı 4-0 yendiklerini söyleyen Dalaman, "Şimdi de İstanbulspor'u yenip, UEFA için umutlarımızı iyice artırdık" dedi. 
   
   Okan nihayet    BURSASPOR'UN gol kralı Okan, 13 haftadır süren suskunluğunu nihayet Malatyaspor karşısında bozdu. Bu sezon Adanaspor'u 6-0 yendikleri maçtan bu yana rakiplerini avlayamayan Yeşil - Beyazlı futbolcu, Teknik Direktör Nejat Biyediç ile kendine geldi. 
   
   Baggio'nun kararı kesin    PARMA karşısında mükemmel bir gol atarak Brescia'nın sahadan 2-2 beraberlikle ayrılmasını sağlayan Roberto Baggio, 200. golüne imza attı. Sezon sonunda futbolu bırakacağını kesin bir dille ifade eden Baggio, "Futboldan uzun süre uzak kalmayı düşünüyorum. Arjantin'de ava çıkacağım" dedi. 
   
   Güreşe sponsor    ATİNA Olimpiyatları'na hazırlanan güreşçilerimizin sağlık sponsorluğunu International Hospital üstlendi. Serbest ile Grekoromen Güreş Milli Takımı, 2004 Atina Olimpiyat Oyunları öncesi ve organizasyon süresince sporcuların sağlığıyla bu hastane ilgilenecek. 
   
   Hayati müdahale    İSTANBUL 2. Amatör Küme'deki Esenay - Büyükdere maçı sırasında rakibiyle çarpıştıktan sonra dilini yutan ve nabzı tamamen duran ev sahibi ekipten Oktay Yavuz'a ilk müdahaleyi yapan yardımcı hakem Aykut Çakmak hayat kurtardı. İstanbul C Klasman hakemlerinden Çakmak, Yıldıztabya Stadı'ndaki maçta genç oyuncunun dilini çıkarıp, yaşama dönmesini sağladı. 
   
   Liverpool'a talip    TAYLAND Devlet Başkanı Thaksin Shinawatra İngiliz ekiplerinden Liverpool'u almak istiyor. Shinawatra'nın danışmanı Thavatchai, "Hisseleri satmaya kararlılar, biz de almaya kararlıyız. Sanırım bu iş mart ayı içinde sonuçlanacak" diye konuştu. 
   
   Federer'den devam    ERKEKLER teniste dünya sıralamasında zirvede bulunan Roger Federer, Pasific Life Açık Tenis Turnuvası üçüncü turunda Andrei Pavel'i geçti ve bir üst tura yükseldi. İsviçreli raket 6-1'lik iki setle rakibini mağlup etti. Andy Roddick ise Jan Michael Gambill'i 7-6 ve 6-2'lik sonuçlarla turnuvanın dışına itti. 
   
   Mumcu ödülünü aldı    GÖKÇE Karataş Vakfı tarafından yılın spor gazetecisi seçilen foto muhabirimiz Selçuk Mumcu dün Ankara Palas'ta düzenlenen törenle ödülünü aldı. 9. Cumhurbaşkanı Süleyman Demirel'in de katıldığı törende Radikal gazetesi yazarı Tanıl Bora da ödüle layık görüldü. 
   
   
</TEXT>
</DOC>
