<DOC>
<DOCNO> 200155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/spor/yaksoy.html </URL>
<DATE> 2003/12/06/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Yaşam sevinci 
</HEADLINE>
<TEXT>

   
   Adam berbere gidiyor. Berber soruyor "Tıraşınız nasıl olsun " "Lütfen futbolsuz olsun" diyor müşteri. Bu espriyi okurken nedense iki büyük spor yazarını Namık Sevik ve İslam Çupi kardeşlerimi hatırladım. Nur içinde yatsınlar. Spor yazarlığına edebiyat üslubu getiren bu iki büyük sevgili dost, neler döktürürlerdi acaba bugün için 
   Sıkıcı bomba haberleri, sıkıcı Avrupa Birliği haberleri, sıkıcı terör ve sıkıcı din tartışmaları... vs...vs... Nerede kaldı bu yaşam sevinci Acaba sokaktaki kaç adam, politika sahasını mağlup terkeden kaç siyasiyi konuşuyor ya da hatırlıyor. Bırakın bunlar için arkadan dökülen timsah gözyaşlarını "Şu hafta geçse de gelecek hafta bir Şampiyonlar Ligi maçı seyretsek" diyor vatandaş. Ne cımbız, ne ayna, ne de rakı şişesindeki balık. Ne enflasyon denilen alık. Varsa yoksa futbol. Hele hele Hakan'ın attığı gol. Berber kardeşim sen sen ol, tıraşını sinek kaydı yap ve konuş. Yaşam sevincin bir çift gol olsun. 
   
      
</TEXT>
</DOC>
