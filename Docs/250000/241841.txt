<DOC>
<DOCNO> 241841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun16.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkücülerden 'hisse' işkencesi 
</HEADLINE>
<TEXT>


TOLGA ŞARDAN Ankara 

Yatağan'da taşocağı sahibi Ömer Başçı, hisselerini ülkü ocaklarına devretmesini sağlamak amacıyla Muğla Ülkü Ocakları Başkanı Helim Melikoğlu ve Milas Ülkü Ocağı Başkanı Tunahan Ongun'un planıyla kaçırıldı. Metin Özen ve Osman Zebiş ile birlikte taşocağı işleten Başçı, Melikoğlu ve Ongun tarafından tehdit edildi. Ortakları Metin Özen Zebiş de, Başçı'dan taşocağı hisselerini devretmesini istedi. Ancak bu isteği reddeden Başçı, Melikoğlu'nun talimatıyla Milas Demetevler Sitesi'nde bir eve götürüldü. Burada dövülen işadamı Ömer Başçı, çırılçıplak soyuldu ve yerlerde sürüklendi. Olaylar bir video kasedine kaydedildi ve görüntülerin herkese seyrettirileceği tehdidinde bulunuldu. Başçı, ertesi gün notere giderek hisselerini devretti, ardından polise giderek şik yetçi oldu. Polis, gözaltına aldığı Helim Melikoğlu, Tunahan Ongun ve Osman Zebiş'i tutuklayarak cezaevine gönderdi. 


</TEXT>
</DOC>
