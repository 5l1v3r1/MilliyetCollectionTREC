<DOC>
<DOCNO> 205162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo12.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'da Emrah antrenmana çıktı 
</HEADLINE>
<TEXT>

     Galatasaray'da ikinci yarı hazırlıklarına erken başlayan bir grup futbolcu, çalışmalarına bugün de devam etti. 
     Antrenörler Müfit Erkasap ve Ahmet Ceyhan yönetiminde çalışan futbolcular, ısınma hareketlerinden sonra depar çalışması yaptı. 
     Teknik direktör Fatih Terim'in saha kenarından izlediği çalışmanın son bölümünde futbolcular, 2 grup halinde koştular. 
     Bu arada, futbolcuların göğüslerine bağlanan aletlerle fizik-kondisyon durumları da tespit edildi. 
     Dünkü antrenmanda yer almayan Ayhan, bugün diğer futbolcularla birlikte çalışırken, Bratu ısınma hareketlerinden sonra salonda idman yaptı. 
     
     YENİ TRANSFER İDMANDA 
     Galatasaray'ın geçtiğimiz hafta içinde Karşıyaka'dan transfer ettiği Emrah da çalışmaya katıldı. 
     Genç futbolcu, resmi sözleşmeyi imzalamadan sessiz, sedasız bir şekilde takımla antrenmana çıktı. 
     Öte yandan, Galatasaray'ın bugünkü antrenmanını adeta bir medya ordusu takip etti. Çalışmayı izleyen basın mensuplarının antrenmanda yer alan futbolcu sayısından fazla olması dikkati çekti. Fatih Terim, kendisini görüntülemeye çılaşan medya mensuplarının yanına gelerek, bir süre sohbet etti. 
     
     YARINDAN SONRA İZİN 
     Sarı-kırmızılı ekipte çalışmalara erken başlayan futbolcular, yarından sonra 3 günlük izne çıkacak. 
     Futbolcular, yılbaşını geçirdikten sonra 3 Ocak Cumartesi günü başlayacak ve tüm takımın katılacağı ikinci yarı hazırlıklarıyla antrenmanlara devam edecek. 
     Galatasaray, bu akşam salonda yapacağı kondisyon çalışmasıyla ikinci yarı hazırlıklarını sürdürecek. 
     
</TEXT>
</DOC>
