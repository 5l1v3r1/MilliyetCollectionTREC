<DOC>
<DOCNO> 202204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun40.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
GHK "Saddam suçlu bulunursa idama mahkum olabilir" 
</HEADLINE>
<TEXT>

     Irak Geçici Hükümet Konseyi GHK , devrik devlet başkanı Saddam Hüseyin'in suçlu bulunması halinde idam cezasına çarptırılabileceğini bildirdi. 
     GHK üyesi Muvaffak El Rubai, Saddam Hüseyin'in birkaç hafta içinde yargılanmaya başlayacağını ve suçlu bulunması halinde idamla cezalandırılabileceğini belirtti. 
     El Rubai, ABD önderliğindeki işgal yönetiminin, egemen bir devlet kuruluncaya kadar idam cezasını askıya aldığını hatırlattı, ancak Haziran'ın 30'unda egemenliğe sahip olacaklarını ve Saddam'ın 1 Temmuz'da idam edilebileceğini söyledi. 
     GHK'nın iki diğer üyesi ise Saddam'ın yargılanmasına 4 ila 6 ayda başlanabileceğini kaydetti. 
     Konsey üyeleri, geçen hafta, Saddam rejimi üyelerinin yargılanacağı savaş suçları mahkemesi kurulacağını açıklamıştı. 
     
</TEXT>
</DOC>
