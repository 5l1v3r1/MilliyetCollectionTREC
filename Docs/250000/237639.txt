<DOC>
<DOCNO> 237639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonyas10.html </URL>
<DATE> 2004/05/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yüksek tansiyonda dikkat çekici artış... 
</HEADLINE>
<TEXT>

     İngiliz bilim adamları, son 10 yılda çocuk ve gençlerde de yüksek tansiyon vakalarının dikkat çekici biçimde arttığı uyarısında bulundu. 
     Aşırı şişman çocukların sayısının arttığına işaret eden bilim adamları, buna bağlı olarak yüksek tansiyon vakalarının da arttığını bildirdi. 
     Yüksek tansiyonunun beraberinde kalp krizi ve felçleri getirdiği uyarısını yineleyen bilim adamları, halen ABD'de nüfusun yarısının obez olduğunu, 2010 itibariyle aynı durumun İngiltere için de geçerli olacağını kaydetti. 
     Araştırmayı yürüten Dr. Jeffrey Cutler, gelecek yıllarda çocuk ve gençlerde yüksek tansiyon vakalarında yüzde 10'luk artış beklendiğini belirterek, yapılan ölçümlerde görülen az da olsa artışların, kötü sonuçların ilk işareti sayılabileceğini bildirdi. 
     Aileleri, çocuklarının beslenme düzenleri ve kiloları konusunda dikkatli olmaya çağıran Dr. Cutler, özellikle çocukların sağlıklı beslenmesine özen gösterilmesi gerektiğini kaydetti. 
     
</TEXT>
</DOC>
