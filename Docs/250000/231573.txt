<DOC>
<DOCNO> 231573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun01.html </URL>
<DATE> 2004/04/15/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Bin Ladin, Avrupa ülkelerine ateşkes önerdi... 
</HEADLINE>
<TEXT>

     El Arabiye ve El Cezire televizyon kanalları, Usame Bin Ladin'e ait olduğu ileri sürülen yeni bir ses kaydı yayımladı. 
     Ses kaydında, Avrupa ülkeleriyle, ''Müslümanlara saldırmamaları'' kaydıyla ateşkes yapabileceklerini söyleyen Bin Ladin, ABD'nin bu önerinin muhattapları arasında yer almayacağını belirtti. 
     ABD ile ateşkes yapmayacaklarını belirten Bin Ladin, ''Müslümanlara saldırmayan Avrupa ülkelerine ateşkes öneriyorum'' dedi. 
     Ateşkesin 3 ay süreceğini ve bu sürenin uzatılabileceğini kaydeden Bin Ladin, önerinin, muhtemelen İslam ülkelerini kastederek, ''ülkelerimizdeki yabancı askerlerin tahliye edilmesinden sonra'' hayata geçebileceğini söyledi. 
     

     
</TEXT>
</DOC>
