<DOC>
<DOCNO> 222328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/siyaset/siy06.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşmanlar dost oldu 
</HEADLINE>
<TEXT>

   Milli gazete, RP ve FP'ye kapama davası açtığı için kanlı bıçaklı olduğu eski Başsavcı Savaş'la röportaj yaptı... 
      HABER MERKEZİ 

   
   Vural Savaş, Yargıtay Başsavcısı olduğu dönemde, Necmettin Erbakan'ın başında bulunduğu RP ve ardından kurulan FP'nin kapatılması istemiyle Anayasa Mahkemesi'nde dava açtı, her iki parti de kapatıldı. Milli gazete de, bu süreçte Savaş'ın FP'ye terörist muamelesi yaptığını iddia etti, konuşmalarında İslamcı kesime ağır tahrik olduğunu savundu. 
   İki taraf yıllar sonra "dost" oldu. Milli Görüş'ün yayın organı olan ve Erbakan'a yakınlığıyla bilinen Milli gazete, Savaş'la yapılan geniş bir röportajı yayımladı. Gazete, "Vural Savaş'la değişik bir röportaj" başlığıyla verdiği sunumda, "Bir dönem büyük tartışmalara neden olan Savaş'ı bambaşka açıklamalarla karşınızda bulacaksınız" ifadesini kullandı. 
   
   Savaş 'Erbakan' dedi 
   Erbakan'ın antiemperyalist ve samimi olduğunu, milli menfaatleri savunduğunu dile getiren Savaş, Erbakan'la Başbakan Erdoğan arasında tercih yapması durumunda Erbakan'ı seçeceğini dile getirdi. Savaş, "Gazetenizde güzel yazılar çıkıyor" dedi. 
   
   
   
</TEXT>
</DOC>
