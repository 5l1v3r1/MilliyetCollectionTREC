<DOC>
<DOCNO> 246213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/soneko13.html </URL>
<DATE> 2004/06/08/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
TOKİ'nin İzmit Bekirpaşa'daki konutlarına başvurular başladı... 
</HEADLINE>
<TEXT>

     Toplu Konut İdaresi'nce TOKİ , İzmit'in Bekirpaşa Beldesi'nde yaptırılacak 682 konut için başvurular başladı, ilk gün 221 kişi müracaat etti. 
     TOKİ tarafından 19 Mart 2004 tarihinde ihaleye çıkartılan ve 1 yılda tamamlanması planlanan konutlara başvuru 17 Haziran Perşembe gününe kadar sürecek. Başvuru sayısı fazla olursa, 25 Haziran Cuma günü kura çekimi yapılacak. 
     Ziraat Bankası'ndaki ilgili hesaba 2 milyar lira tutarındaki başvuru bedelini yatıranlar, seçilen konut tipine göre satın alma talep ve yüklenim belgesini imzalayacak. Başvuruda bulunup da kura sonucunda satın alma hakkı kazananlar, proje üzerinden konut seçimini, 6-29 Temmuz 2004 tarihleri arasında, kurada belirlenen sıralamaya göre yapacak. 
     Seçimini yapan konut alıcıları tercih ettikleri yüzde 10, yüzde 15 veya yüzde 25 peşinat bedelinin, başvuruda ödenen tutar düşüldükten sonra kalan bölümünü 7-30 Temmuz 2004 tarihleri arasında Ziraat Bankası Kocaeli - Mehmetalipaşa Şubesi'ne yatırarak, satış sözleşmesini imzalayacak. 
     A, B, F ve K olmak üzere 4 farklı tipte yapılacak konutların en küçüğü 61.12 metrekare, en büyüğü ise 168 metrekare olacak. Fiyatlar ise konut tipine göre 19 milyar 920 milyon lira ile 54 milyar 510 milyar lira arasında değişiyor. 

     
</TEXT>
</DOC>
