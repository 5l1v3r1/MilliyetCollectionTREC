<DOC>
<DOCNO> 232832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonsiy02.html </URL>
<DATE> 2004/04/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
DYP'ye yeni yol haritası... 
</HEADLINE>
<TEXT>

     DYP, 28 Mart'ın ardından "yeni yol haritası"na odaklandı. 
     Genel Başkan Mehmet Ağar, bu çerçevede DYP'yi genel seçime götürecek bu süreçte, işe parti tabanının nabzını tutarak başladı. 
     İlk aşamada DYP'li il başkanlarını, sonrasında seçilemeyen belediye başkan adaylarını ardından da partili belde, ilçe ve il belediye başkanları ile görüşen Ağar, son olarak Genel İdare Kurulu ve Merkez Karar Kurulu üyeleri ile de teke tek görüşerek, ay sonuna doğru maratonunu noktalayacak. 
     DYP'de seçimlerin normal vakti olan 2007 Kasım'ından önce gerçekleşmesine kesin gözüyle bakılırken, "Önümüzdeki bu 2-2.5 yılı çok iyi değerlendirmeliyiz" deniliyor. 
     Seçim öncesinde parti programını "milli gelecek programı" şeklinde revize edilmesi için start veren, bununla birlikte tüzüğün de yenilenmesi çalışmalarına devam eden Ağar, gerçekleştirdiği görüşmelerden elde edeceği duruma göre de DYP'nin yeni strateji ve söylemleri için çizeceği çerçeveyi parti organlarının tartışmasına açacak. 
     
</TEXT>
</DOC>
