<DOC>
<DOCNO> 243866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/dunya/dun03.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nükleer sırları soykırımı önlemek için açıkladım' 
</HEADLINE>
<TEXT>



İsrail'in nükleer silah programına sahip olduğunu ilk kez dünyaya duyuran Mordehay Vanunu, 18 yıl kaldığı cezaevinden geçen ay çıktıktan sonra verdiği ilk röportajda, "İsrail'in askeri programının gizli detaylarını, ülkesini yeni bir Yahudi soykırımından kurtarmak için açıkladığını" söyledi. Dimona Nükleer Santralı eski çalışanlarından Vanunu, İngiliz BBC televizyonunda bu akşam yayımlanması planlanan röportajda, "İhanetin söz konusu olduğunu düşünmüyorum. İsrail'i yeni bir Yahudi soykırımından kurtarmak söz konusuydu. İsraillilerin ne yaptığını görün ve kararınızı verin dedim" dedi. Bir yıl süreyle ülkeyi terk etmesi yasak olan Vanunu, ABD veya Avrupa'da yeni bir hayat kurmak istediğini ifade etti. 


</TEXT>
</DOC>
