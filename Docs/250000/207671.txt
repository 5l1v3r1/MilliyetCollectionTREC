<DOC>
<DOCNO> 207671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yasam/yas04.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Somonda kanserojen çıktı 
</HEADLINE>
<TEXT>
   Ne yiyeceğimizi şaşırdık 
   Hamilelere tavsiye edilen ve diyetlerde yer alan somon için tehlike çanları çalıyor. Havuzda yetiştirilen somondaki toksik maddeler, kanser riskini artırıyor 
      DIŞ HABERLER SERVİSİ 
   
   200 gramdan fazla yemeyin 
   ABD'li ve Kanadalı bilim adamları, havuzlarda yetiştirilen somon balıklarının yüksek miktarda toksin içerdiğini ve insan sağlığına çok zararlı olduğunu açıkladı. Science dergisinde yayımlanan makaleye göre, havuzlarda yetiştirilen somon balıklarındaki kanserojen madde oranı, doğal koşullarda yetişen somon balıklarınınkinden çok yüksek. Uzmanlar, ayda 200 gramdan fazla kültür somon balığı yemenin kanser riskini önemli ölçüde artırdığını söyledi. 
   
   Avrupa'dakiler daha riskli 
   BU balıkların yarattığı tehdidin balık yemenin faydasının önüne geçecek kadar büyük olabileceği de belirtiliyor. Un ve balıkyağı esaslı yemlerle beslenen somon balıklarının yağ dokularında biriken toksik maddeler kansere yol açabiliyor. Kuzey Amerika ve Avrupa'dan alınan iki tonluk numuneler üzerindeki analizler, Avrupa'dan gelen numunelerin Kuzey Amerika'dan gelenlerden daha fazla risk taşıdığını gösterdi. 
   
   
</TEXT>
</DOC>
