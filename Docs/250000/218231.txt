<DOC>
<DOCNO> 218231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun33.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Traykovski'nun uçağının karakutusu bulundu 
</HEADLINE>
<TEXT>

     Bosna'da dün düşen ve Makedonya Cumhurbaşkanı Boris Traykovski ile 8 kişinin hayatını kaybetmesine yol açan uçağın karakutusunun bulunduğu bildirildi. 
     Kaza yerinde bulunan Devlet Savcısı Yardımcısı Roksanda Krstevska, ''Uçağın karakutusu bulundu. Karakutu, Üsküp'te incelenmek üzere uzmanlarımıza teslim edilecek. 9 ceset de bulundu, 8'i yanmıştı'' dedi. 
     Bu arada, Makedonya hükümeti cesetlerin bulunduğunu belirtirken, kurtarma görevlileri, cesetlerin yerinin tespit edildiğini, ancak henüz ulaşılamadığını açıkladı. 
     Traykovski'yi taşıyan uçak, Üsküp-Mostar uçuşunu yaptığı sırada kötü hava şartları sonucu dün Mostar yakınlarında düşmüştü. Uçakta, Traykovski ile 2 kişilik mürettebat ve 6 cumhurbaşkanlığı çalışanı bulunuyordu. 
     
</TEXT>
</DOC>
