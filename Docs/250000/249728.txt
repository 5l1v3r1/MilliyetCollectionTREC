<DOC>
<DOCNO> 249728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur18.html </URL>
<DATE> 2004/06/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Dereye düşen otodan Rize Belediye Başkanı'nın abla ve eniştesi çıkarıldı 
</HEADLINE>
<TEXT>

     Rize'nin İkizdere İlçesi'nde dün dereye düşen otomobilden 2 ceset daha çıkarıldı. Cesetlerin Rize Belediye Başkanı Halil Bakırcı'nın ablası ve eniştesine ait olduğu ortaya çıktı. 
     Alınan bilgiye göre, ilçenin Güneyce Beldesi'ne bağlı Subaşı Köyü yakınlarında dün öğle saatlerinde İkizdere'ye düşen AY 072 plakalı otomobil, İl Sivil Savunma ve Rize Belediyesi ekiplerinin çalışması sonucu dereden çıkarıldı. Otomobilin içinde bulunan 2 ceset Rize Devlet Hastanesi'ne götürüldü. 
     Dün akşam ablası Hürmet 58 ile eniştesi Emrullah Subaşı'nın 60 eve gelmemesinden şüphelenen Rize Belediye Başkanı Halil Bakırcı, hastaneye gitti. Bakırcı, cesetlerin ablası ve eniştesine ait olduğunu teşhis etti. 
     Kazada şu ana kadar çıkarılan ceset sayısı 4'e ulaşırken, 1 kişinin daha kayıp olduğu sanılıyor. 
     Rize'nin İkizdere İlçesi'ne bağlı Güneyce Beldesi'nin Subaşı Köyü yakınlarında otomobil, dün öğle saatlerinde, İkizdere Deresi'ne düşmüştü. Akıntıya kapılarak kaybolan otomobil, dün akşam, İl Sivil Savunma Müdürlüğü'ne bağlı ekiplerce kaza yerinden yaklaşık 2 kilometre aşağıda bulunmuş, ancak çıkarılamamıştı. 
     Arama kurtarma çalışmalarında, dereden biri çocuk 2 kişinin cesedi çıkarılmıştı. 
     Bu cesetlerin, Rize Belediye Başkanı Bakırcı'nın ablası Hürmet Subaşı, eniştesi Emrullah Subaşı ile gelinleri Sibel 33 ve torunları Mübeyra Subaşı'ya 9 ait olduğu belirlendi. 
     
</TEXT>
</DOC>
