<DOC>
<DOCNO> 222379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun02.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Saldırıları, El Kaide bağlantılı çok uluslu bir hücre yaptı" 
</HEADLINE>
<TEXT>

     İspanya'daki tren saldırılarını soruşturan yetkililerin, bunların El Kaide'ye bağlı çok uluslu bir hücre tarafından yapıldığına inandıkları bildirildi. 
     Washington Post gazetesinin, adının açıklanmasını istemeyen istihbarat yetkililerine dayanarak verdiği habere göre, ön soruşturmada elde edilen bilgilerle gözaltına alınan 3 Faslı ve 2 Hintli'nin sorgulamalarından, saldırıların El Kaide tarafından yapıldığı sonucuna varıldı. 
     Yetkililer, gazeteye açıklamalarında, saldırıları düzenleyen İslamcı köktendincilerden oluşan grupta, yakalanan Faslılar'ın yanı sıra Suudi ve Kuzey Afrika ülkeleri vatandaşlarının da bulunabileceğini söylediler. 
     Yetkililer, saldırılarda, bunun için özel olarak ülkeye girmiş olanların yanı sıra İspanya'da ikamet eden kişilerin de yer aldığının tahmin edildiğini belirttiler. 
     Gazete, istihbarat yetkililerinin, bu olayla ilgili olarak ETA'nın izlenmesinin bir sonuca götürmeyeceğini söylediklerini de yazdı. 
     
</TEXT>
</DOC>
