<DOC>
<DOCNO> 245229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun09.html </URL>
<DATE> 2004/06/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Şaron, muhalif 2 bakanı görevden aldı 
</HEADLINE>
<TEXT>

     İsrail Başbakanı Ariel Şaron'un, Gazze planına karşı çıkan iki bakanı görevden aldığı bildirildi. 
     Böylece Şaron'un, planın bakanlar kurulunda onaylanması için, az da olsa çoğunluğu ele geçirebildiği, ancak bunun siyasi kriz yaratabileceği belirtiliyor. 
     Şaron'un görevden aldığı bakanların aşırı sağcı Ulusal Birlik partisinden Ulaştırma Bakanı Avigdor Lieberman ve Turizm Bakanı Benny Elon olduğu belirtildi. 
     Gazze'deki Yahudi yerleşimlerinin 21'ini, Batı Şeria'dakilerinse 4'ünü boşaltma planının pazar günü bakanlar kurulunda oya sunulması bekleniyor. 
     Şaron'un bakanları görevden alma kararını, İsrail'in 1967'de işgal ettiği topraklardan çekilmesine karşı çıkan Maliye Bakanı Binyamin Netanyahu ve Likud partisinin diğer isyancı bakanlarını ikna etmede başarısız olması üzerine aldığı belirtiliyor. 
     
</TEXT>
</DOC>
