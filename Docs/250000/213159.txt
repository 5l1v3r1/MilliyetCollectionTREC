<DOC>
<DOCNO> 213159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/dunya/dun02.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
John Kerry, aldı başını gidiyor 
</HEADLINE>
<TEXT>

      WASHINGTON Milliyet 

   
   ABD'de başkanlık seçimlerine dokuz ay kala, Demokratlar'ın Başkan George W. Bush'un karşısına çıkaracakları adayı belirlemeye yönelik yarışı devam ediyor. Önceki gece yedi ayrı eyalette yapılan ön seçimlerde, beş yerde birinciliği alan Massachussetts Senatörü John F. Kerry öne çıktı. 
   Beş madalyalı bir Vietnam Savaşı gazisi olan ve Irak Savaşı'nı eleştiren Kerry daha önceki iki ön seçimi de kazanmıştı. Kerry ile yarışa devam niyetini taşıyan North Carolina Senatörü John Edwards ile emekli general Wesley Clark da birer eyalette ön seçim kazandılar. 
   
   İlk fire Lieberman 
   Bugüne dek delege seçimi yapılan dokuz yerden hiçbirinde birinci olamayan Vermont Valisi Howard Dean de yarıştan kopmayacağını açıklarken, eski başkan yardımcısı adaylarından Senatör Joe Lieberman önceki geceki başarısızlığı ardından adaylıktan çekildi. 
   
   
   
</TEXT>
</DOC>
