<DOC>
<DOCNO> 232209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yasam/yas05.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykusuzluk facia getirdi 
</HEADLINE>
<TEXT>

   Direksiyonda uyuyan kamyon şoförü karşı şeride geçip otobüse bindirdi 11 ÖLÜ 
      SAVAŞ TUTAK, DAVUT AKTAŞ, İSMAİL AKDUMAN DHA 
   
   Samsun'dan Ankara yönüne giden kamyon sürücüsü Hüseyin Koyuncuoğlu 36 direksiyon başında uyudu. Dün 05.00'te Çeltek Kavşağı yakınlarında kontrolden çıkan kamyon, Samsun yönüne giden Hamdi Kurul 50 yönetimindeki Giresun Sema Turizm'e ait yolcu otobüsüyle çarpıştı. İki araç da alev alarak yanmaya başladı. Otobüs yolcuları arka kapıdan ve kırılan camlardan atlarken, koltukların arasına sıkışıp hareket edemeyenler alevlerden kurtulamadı. 
   Koyuncuoğlu ile otobüsteki 10 yolcu yaşamını kaybederken, yaralanan 28 kişi Merzifon, Suluova ve Amasya Devlet hastanelerinde tedaviye alındı. 
   
   Kurbanların cesetleri kömürleşti 
   Kaza nedeniyle Amasya - Samsun karayolu üç saat trafiğe kapanırken, araçları Amasya, Suluova ve Merzifon'dan gelen itfaiye ekipleri söndürdü. 
   Cesetler kömürleştiği için kimlik saptama çalışmaları güçlükle yapılabildi. İlk tespitlere göre de ölenler şöyle Hüseyin Koyuncuoğlu, Hanife Koç, Necla Şenyurt, Zeynep Yetkin, Naciye Karaca, Şükriye Aydemir, Metin Aydemir, Mutlu Şenyurt 8 , Beyzanur Karaca 3 , 7 aylık Asuman Karaca ile soyadı öğrenilemeyen Şükran adlı bir kadın. 
   
   
</TEXT>
</DOC>
