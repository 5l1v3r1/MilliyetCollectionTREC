<DOC>
<DOCNO> 234491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur26.html </URL>
<DATE> 2004/04/24/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Hırsız, kendisini kovalayan genci bıçakla yaraladı 
</HEADLINE>
<TEXT>

     İzmir'in Alsancak semtinde, bir otomobilden teyp çalan hırsız, kendisini fark ederek kovalayan genci bıçakla yaraladı. Polise de yumruk atan zanlı gözaltına alındı. 
     Alınan bilgiye göre, Ahmet G. 19 ve M.D. 16 , 1379 Sokak'ta Haydar Güldiken'e ait park halindeki 35 DBD 44 plakalı otomobilin camını kırarak, teybi çaldı. Otomobilden teybin çalındığını gören Güngör Şaylı 20 , hırsızları kovalamaya başladı. 
     Şaylı, Efes Oteli arka sokağında Ahmet G'yi yakaladı. Boğuşma sırasında Ahmet G, üzerinde taşıdığı bıçakla Şaylı'yı sırtından yaraladı ve kaçmaya devam etti. 
     Bu sırada devriye görevi yapan Kantar Karakolu'nda görevli polis memuru Pekin Tokkanoğlu, kaçmaya çalışan Ahmet G'yi yakaladı. Ahmet G'nin, yakalanmadan önce polis memuruna da yumruk ve tekme atarak kurtulmak istediği belirtildi. 
     Bıçaklanan Şaylı, Alsancak Devlet Hastanesi'nde ayakta tedavi edildi. 
     Olay yerine gelen ekipler, olaya karışan M.D'yi de yakaladı. 
     
</TEXT>
</DOC>
