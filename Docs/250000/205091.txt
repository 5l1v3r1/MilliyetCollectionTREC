<DOC>
<DOCNO> 205091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sondun23.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Angeline Jolie'nin evlatlığı öksüz değilmiş 
</HEADLINE>
<TEXT>

     ''Tomb Raider'' filmiyle ünlenen oyuncu Angelina Jolie, evlat edindiği çocuğun öksüz olmadığını öğrendi. 
     İnternetteki ''imdb'' sitesinin haberine göre, Oscar ödüllü 28 yaşındaki Jolie, 2002 yılında Kamboçya'da evlatlık edindiği 2,5 yaşındaki oğlu Maddox'un öksüz olmadığını öğrendi. 
     Haberde, Jolie'ye aracılık yapan ajansın, Kamboçya'daki fakir ailelerin çocuklarını satın aldığı belirtildi. 
     Haberde, FBI'ın, Seattle'deki ''Seattle International Adoptions Inc'' isimli ajansın sahibi Lynn Devin'in anne ve babaları yaşayan çocukları öksüz olarak tanıttığını tespit ettikten sonra, ajansı kapattığı ifade edildi. 
     Haberde, ünlü oyuncunun, evlat edindiği oğlu Maddox'un annesi olarak kalabilmek için hukuk mücadelesi vereceği belirtildi. 
     
</TEXT>
</DOC>
