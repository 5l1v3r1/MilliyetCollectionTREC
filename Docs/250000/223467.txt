<DOC>
<DOCNO> 223467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/soneko38.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Cari açık ile ilgili tahminimizi yaptık, endişemiz yok 
</HEADLINE>
<TEXT>

     Devlet Bakanı Ali Babacan, cari açık ile ilgili 2004 yılı tahminlerini yaptıklarını belirterek, ''Bizim, cari açık ile ilgili herhangi bir endişemiz yok'' dedi. 
     Bakan Babacan, Ankara'nın Şereflikoçhisar ilçesinde, partililerin oluşturduğu uzun bir konvoyla şehir turu atarak, esnafın sorunlarını dinledi. 
     Babacan, 'Cari açıkla ilgili herhangi endişeniz var mı '' sorusuna, ''2004 yılı tahminlerimizi yaptık. Bizim cari açık ile ilgili herhangi bir endişemiz yok. İsteyen istediği gibi yorum yapabilir'' dedi. 
     Devlet Bakanı Ali Babacan, İstanbul'daki Yatırım Danışma Konseyi Toplantısı sırasında, yabancı CEO'lara Türkiye ekonomisindeki gerçekleşmeler ve beklentiler konusunda sunum yaparken, 2003 yılında Gayri Safi Milli Hasıla GSMH temelindeki cari işlemler açığının yüzde 2.9 olduğunu belirterek, 2004 yılında yüzde 3 oranında bir cari işlemler açığının programlandığını açıklamıştı. 
     
</TEXT>
</DOC>
