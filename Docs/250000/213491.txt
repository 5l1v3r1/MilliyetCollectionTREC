<DOC>
<DOCNO> 213491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sondun14.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan... Olağanüstü PASOK Kongresi başladı... 
</HEADLINE>
<TEXT>

     Yunanistan'da iktidar partisi PASOK'un yeni genel başkanının seçileceği olağanüstü kongre toplantısı başladı. 
     Tek genel başkan adayının Dışişleri Bakanı Yorgo Papandreu olduğu kongrenin bugünkü toplantısında, PASOK'un 4 bin 650 delegesinin, genel başkanın, sayılarının 146 bin 500 olduğu bildirilen parti üyeleri ve ''parti dostları'' olarak tanımlanan sempatizanların oylarıyla seçilmesi için gerekli, Yunanistan'da bir ilki oluşturacak, tüzük değişikliğini gerçekleştirecekleri açıklandı. 
     Kongrenin 8 Şubat Pazar günü yapılacak 2. bölümünde ise parti üyeleri ve 16 yaşını doldurmuş olmanın tek belirleyici şartı olduğu ''parti dostları'', tüm bölgelerde yerel yönetimler tarafından oluşturulacak seçim merkezlerinde oy verecekler. 
     PASOK genel başkanlığından ayrılan Başbakan Kostas Simitis, 7 Mart'ta yapılacak genel seçimlere kadar başbakanlık görevini sürdüreceğini açıklamıştı. 
     
</TEXT>
</DOC>
