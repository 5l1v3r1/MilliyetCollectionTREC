<DOC>
<DOCNO> 211969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sonspo01.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Batista şoku .. 
</HEADLINE>
<TEXT>

     Galatasaray'da Çaykur Rizespor karşılaşmasında sakatlanan Batista'nın en az 6 hafta sahalardan uzak kalacağı açıklandı. 
     Kulüp doktoru Bülent Bayraktar, Brezilyalı oyuncunun ağrılarının klinik muayeneye şu an için izin vermediğini kaydederek, ''Sağ diz iç yan bağlarında ileri derecede zorlanma ve yırtık tespit ettik. Değerlendirme ve konsültasyon için cumartesi gününü bekliyoruz. Muhtemel tedavi süresi olarak en az 6 hafta öngörüyoruz'' diye konuştu. 
     Ayrıca, kaburgasında ezik bulunan Bratu'nun bugün tekrar kontrolden geçeceğini dile getiren Bayraktar, sağ dirseğinde yumuşak doku zedelenmesi bulunan Sabri'nin durumunun ise çok önemli olmadığını sözlerine ekledi. 
     
</TEXT>
</DOC>
