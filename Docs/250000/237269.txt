<DOC>
<DOCNO> 237269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonspo26.html </URL>
<DATE> 2004/05/04/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Trabzonspor ve Denizlispor'a para cezası 
</HEADLINE>
<TEXT>

     Futbolseverlerin merakla beklediği kararlar açıklandı, saha kapatma cezası çıkmadı. 
     Profesyonel Futbol Disiplin Kurulu PFDK , bugün yaptığı toplantıda, Trabzonspor'a 2.5 milyar, Malatyaspor'a 1.5 milyar, Beşiktaş ve Denizlispor'a 1'er milyar lira para cezası verdi. 
     Kurul, 24 Nisan'da yapılan Trabzonspor-Diyarbakırspor ve 23 Nisan'daki Malatyaspor-Galatasaray maçında çıkan olaylar nedeniyle Trabzonspor'u 2.5 milyar, Malatyaspor'u ise 1.5 milyar lira para cezasına çarptırdı. 
     Ayrıca, 25 Nisan'daki Beşiktaş-Fenerbahçe ve Denizlispor-Gençlerbirliği karşılaşmalarında seyircinin çirkin ve edebe aykırı tezahürat yapması nedeniyle, her iki evsahibi kulübe ihtar ve birer milyar lira para cezası verildi. 
     Kurulun aldığı diğer kararlar şöyle 
     
     1 Ay Hak Mahrumiyeti 

     Selahattin Tabak Ispartaspor yöneticisi , Mustafa Kocatürk Yeni Turgutluspor yöneticisi , Ali Alkan Murgul Bakırspor yöneticisi , Müslüm Metin D.Ç.Divriğispor yöneticisi , Nezih Ali Boloğlu Galatasaray PAF Takımı Antrenörü . 
     
     2 Maç 

     Cemre Kemal Gürbüz A.B.Kızılcahamam Belediyespor . 
     
     2 Maç Seyircisiz Oynama 

     Batman Belediyespor. 
     
     1 Maç Seyircisiz Oynama 

     Ünyespor. 
     
     1.5 Milyar Lira 

     Sivasspor. 
     
     1 Milyar Lira 

     Büyükşehir Belediyesi Ankaraspor, Adana Demirspor, Batman Belediyespor. 
     
     750 Milyon Lira 

     Eskişehirspor 
     
     500 Milyon Lira 

     Adıyamanspor, Ünyespor. 
     
     İhtar 

     Kasımpaşa. 
     
Böylece Trabzonspor bu hafta oynayacağı Galatasaray maçını Avni Aker'de, Denizlispor'da Fenerbahçe maçını kendi evinde oynayacak. 
     
     AKTUĞ KARARI ADİL BULUYORUZ 

     Profesyonel Futbol Disiplin Kurulu PFDK tarafından Diyarbakırspor maçında çıkan olay nedeniyle 2.5 milyar liralık para cezası alan Trabzonspor'un kulüp başkanı Atay Aktuğ, kararı adil bulduklarını söyledi. 
     Atay Aktuğ, A.A muhabirine yaptığı açıklamada, kulüp olarak kendilerine saha kapatma gibi bir ceza verilmesini hiç düşünmediklerini dile getirerek, ''Bu tür ceza verilmesi için bir neden olmadığını biliyorduk. Disiplin kurulu delil, hakem, gözlemci raporlarını değerlendirerek, bu konuda adil bir karar verdi'' dedi. 
     Kulüp olarak disiplin kuruluna sevkedildikten sonra savunmalarını verdiklerini ifade eden Aktuğ, ''Ağır tahrikler sonucu taraftarlarımız sahaya girmişti. Hakem de 3 ve 4 mumaralı anonsunu yaptırdı. Bunun karşılığı da para cezasından saha kapatma cezasına gider. Ama nedense hep Trabzonspor'un sahasının kapanacağı biçiminde havalar estirildi. Disiplin kurulu da böyle bir cezayı uygun gördü'' diye konuştu. 

     
</TEXT>
</DOC>
