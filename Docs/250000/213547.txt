<DOC>
<DOCNO> 213547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/soneko31.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Annan'ın daveti tarihi bir fırsat olarak kabul edilmeli 
</HEADLINE>
<TEXT>

     Türk Sanayicileri ve İşadamları Derneği TÜSİAD , BM Genel Sekreteri Kofi Annan'ın Kıbrıs konusundaki davetinin, tarihi bir fırsat olarak değerlendirilerek biran önce kabul edilmesi gerektiğini bildirdi. 
     TÜSİAD'dan yapılan açıklamada, Annan'ın, Kıbrıs konusunda müzakerelere başlamak amacıyla, tarafları 10 Şubat'ta New York'a davet etmesinin, çözüm yolunda atılan çok önemli bir adım olduğu vurgulandı. 
     Açıklamada, davetin tarihi ve sürece ilişkin zaman sınırlamaları dikkate alındığında, 1 Mayıs 2004 itibariyle Kıbrıs'ın birleşmiş şekilde AB üyesi olması hedefini teminen, müzakere sürecinin hızla başlaması gerektiği belirtilerek, şöyle denildi 
     ''Davetin hassas koşullarından birisi olarak dile getirilen, Annan Planı'nda tarafların uzlaşamadığı boşlukların Annan tarafından doldurulması ve Kıbrıs'ta her iki kesimde de yapılacak referanduma bu metnin sunulması, özünde tarafları uzlaşmaya teşvik edici bir unsur olarak değerlendirilmelidir. Yapıcı bir tutum içerisinde mümkün olan en çok noktada uzlaşma sağlanarak, Annan'a doldurulacak asgari boşluğun bırakılması, esasen Türk ve Rum taraflarının elindedir. 
     Yaklaşık bir buçuk yıldır tartışılmakta olan Annan Planı ile ilgili olarak, Türk tarafının gerekli tüm hazırlıkları yapmış olduğuna ve 10 Şubat'ta müzakerelerin yeniden başlaması davetinin, tarihi bir fırsat olarak değerlendirilerek biran önce kabul edilmesi gerektiğine inanıyor, çözüm yolunda bu noktaya gelinmesinde Türk hükümetinin girişimlerini takdirle karşılıyoruz.'' 
     
</TEXT>
</DOC>
