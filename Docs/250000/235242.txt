<DOC>
<DOCNO> 235242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/soneko43.html </URL>
<DATE> 2004/04/27/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Batık bankaların gayrimenkulleri satıldı, 26 trilyon lira elde edildi 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen bankalara ait 700 gayrimenkulden 39'u, müzayede ile satıldı. 
     TURYAP tarafından Profilo Alışveriş Merkezi Büyük Tiyatro Salonu'nda yapılan ve 3 ayrı etaptan oluşan müzayedenin ilk etabında, 100 milyar-1 trilyon arasındaki muhammen bedelle satışa sunulan 77 adet gayri menkulden 27'si alıcı buldu. Bu gayrimenkullerin toplam satış fiyatı 8 trilyon 24 milyar lira olarak gerçekleşti. 
     1 trilyon liranın üstünde bedelle satışa sunulan ikinci etaptaki 24 adet gayrimenkulün ise 6'sı satıldı. 2. etap satışından 15 trilyon 108 milyar lira elde edildi. 
     Sabah 09 30'da satışa sunulan Tasfiye Dairesi'ne ait 8 gayrimenkulden 6'sı da muhammen bedellerinin yaklaşık yüzde 10'unun üstünde bedelle 2 trilyon 850 milyar liraya satıldı. 
     Böylece müzayede ile satılan gayrimenkul sayısı 39'a, toplam satış fiyatları ise 26 trilyon liraya ulaştı. 
     Saat 16 00'da başlayan ve 100 milyar liranın altındaki gayrimenkullerin müzayedesinin yapıldığı 3. etap satışların, saat 23 00'e kadar sürmesi bekleniyor. 
     
     ÇEKMEKÖY'DEKİ ARSAYA 5.5 TRİLYON LİRA 
     Günün en yüksek bedelle satılan gayrimenkulü ise 3.8 trilyon muhammen bedelle satışa sunulan ve 5 trilyon 450 milyar liraya satışı gerçekleşen Ümraniye Çekmeköy'deki 36 bin 799 metrekarelik arsa oldu. 
     10'ar trilyon liranın üzerinde fiyatla satışa sunulan İstanbul Fatih'teki 5 adet parsel ile Zincirlikuyu'daki Fargo binasına talipli çıkmadı. 
     
</TEXT>
</DOC>
