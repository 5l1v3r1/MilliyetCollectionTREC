<DOC>
<DOCNO> 216480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun39.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da "uzay parkı"... 
</HEADLINE>
<TEXT>

     Almanya'nın Bremen kentinde yapılan dünyanın en büyük ''uzay parkının'', yılda 1,4 milyon turist çekmesi bekleniyor. Parkın 600 milyon euroya yaklaşık 10 trilyon TL mal olduğu bildirildi. 
     Bremen'de bir sanayi bölgesine dev uzay gemisi şeklinde inşa edilen ve seçkin bir kitleye hitap eden park, çağdaş mimarinin bir örneği olarak görülüyor. 
     Önce gizemli bir müzik eşliğinde, kırmızı ve mavi ışık demetleriyle donatılmış, ''Uzay Yürüyüşü'' adı verilen büyük salona giriliyor. Salonun duvarları eğik, cam tavanıysa ustaca dizayn edilmiş. İleride, bir füze var. Füzeye girenler, gökgürültüsünü andıran sesler eşliğinde sanal uzay yolculuğu yapıyor, kendilerini uzayda hissediyorlar. 
     22 euroya yaklaşık 37 milyon TL gezilen ''uzay parkındaki'' ay yüzeylerinin, uzay kabinlerinin, robotların ve uzaylıların, ziyaretçilerin ilgisini çekmesi bekleniyor. 
     Belediye Başkanı Henning Scherf, açılış töreninde parktan umutlu olduğunun altını çizerek, ''Uzay parkı, kentimizin ve bölgemizin daha da gelişmesiyle sonuçlanacak bir başarı hikayesinin başlangıcı olacaktır'' diye konuştu. 
     
</TEXT>
</DOC>
