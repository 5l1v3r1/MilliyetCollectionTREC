<DOC>
<DOCNO> 215542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur21.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri... 5 kişi sobadan sızan gazdan zehirlenerek öldü 
</HEADLINE>
<TEXT>

     Kayseri'de aynı aileden 5 kişi, sobadan sızan gazdan zehirlenerek öldü. 
     Esenyurt Mahallesi'nde oturan ve işsiz olduğu öğrenilen Ercan Yeşilyurt 32 , bir tekstil fabrikasında çalıştığı belirtilen eşi Serap Yeşilyurt 21 , kayınvalidesi Sabiha Duman 60 ve çocukları Gizem 8 ile Özlem Yeşilyurt'un 3 kömür sobasından sızan gazdan zehirlenerek hayatını kaybetti. Cesetler, otopsi için hastane morguna kaldırıldı. 
     
     DÜN DE ZEHİRLENİP TEDAVİ GÖRMÜŞLER 

     Kayseri'de aynı aileden 5 kişinin sobadan sızan dumandan zehirlenerek öldüğü evde, anne ve çocuklarının dün de zehirlenerek, hastanede tedavi gördükleri ortaya çıktı. 
     Bugün sobadan sızan gazdan zehirlenerek hayatını kaybeden Serap Yeşilyurt ve çocukları Gizem ve Özlem Yeşilyurt, dün rüzgar nedeniyle sobadan sızan dumandan zehirlendi. Komşuları tarafından hastaneye kaldırılan Serap Yeşilyurt ve çocuklarının, hastanede ayakta tedavi olduktan sonra yeniden evlerine döndükleri kaydedildi. 
     Yeşilyurt ailesinin komşuları, gazetecilere, dünkü zehirlenmeden sonra aile bireylerini geceyi geçirmeleri için evlerine davet ettikleri, ancak ailenin kabul etmediğini söylediler. 
     Polis ekipleri, incelenmek üzere evde kullanılan kömürden numune aldı. Olayla ilgili soruşturmanın sürdürüldüğü bildirildi. 
     
</TEXT>
</DOC>
