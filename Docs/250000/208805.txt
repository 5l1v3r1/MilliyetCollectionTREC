<DOC>
<DOCNO> 208805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/soneko20.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sucuk üretiminde bağırsak sıkıntısı, ithalatı artırdı... 
</HEADLINE>
<TEXT>

     Sucuk üretiminde kullanılan kurutulmuş bağırsak üretimi talebi karışlamayınca, Pakistan ve İsviçre'den bağırsak ithalatı başladı. 
     Büyükbaş hayvan kesiminin az olması nedeniyle, sucuk üretiminde kullanılan kurutulmuş bağırsak üretimi de düştü. Kurban Bayramı'nın yaklaşmasıyla bağırsak üretimi talebi karşılayamaz hale geldi. 
     Bağırsak toptancılarından İlyas Beğendik, artan talebin karşılanması için bağırsak ithalatına başladıklarını kaydetti. 
     Beğendik, büyükbaş hayvan kesiminin az olması nedeniyle yeterli miktarda bağırsak elde edilemediğini belirterek, şunları söyledi 
     ''Kurban bayramı yaklaşınca baharat satıcılarının bağırsak talebi arttı. Yerli üretim yeterli olmayınca Pakistan'dan sığır bağırsağı, İsviçre'den de suni bağırsak ithalatına başladık. İthal bağırsağın piyasaya girmesiyle sıkıntı kalmayacak.'' Bağırsak satıcılarından Mehmet Eldekzade ise geçen yıl metresi 150 bin lira olan bağırsağın, bu yıl metresi 200 bin liradan satıldığını, bayramın yaklaşmasıyla birlikte talebin her geçen gün arttığını kaydetti. 
     
</TEXT>
</DOC>
