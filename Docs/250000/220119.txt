<DOC>
<DOCNO> 220119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur33.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas ve Tokat'ta sağnak yağış.Sivas'ın 2 ilçesinde su baskını oldu 
</HEADLINE>
<TEXT>

     Sivas'ın 2 beldesinde sağanak yağış nedeniyle su baskını yaşandı. 
     AA muhabirinin aldığı bilgiye göre, Sivas'ın Yıldızeli İlçesi'ne bağlı Çırçır Beldesi'nde aşırı yağış nedeniyle Çırçır Deresi taştı. Dere üzerindeki köprüden geçerken sel sularına kapılmamak için çıktığı ağaçta mahsur kalan bir kişi, jandarma ekiplerince kurtarıldı. 
     Beldede su baskını nedeniyle can kaybı olmadığını belirten yetkililer, 35 evde maddi hasar meydana geldiğini kaydettiler. 
     Şiddetli yağış ve fırtına nedeniyle Çırçır Köprüsü'nü kullanarak civar köylere giden 150'ye yakın kişinin de Çırçır Jandarma Komutanlığı'nda bekletildiğini öğrenildi. 
     Yetkililer, Yıldızeli İlçe merkezine de bir süredir elektrik verilemediğini kaydettiler. 
     Merkeze bağlı Kurtlapa Beldesi'nde de derenin aşırı yağış nedeniyle taşması sonucu, çevredeki ekili arazilerin zarar gördüğü bildirildi. 
     Öte yandan, Tokat kent merkezinde aşırı yağış nedeniyle birçok dükkan ve ev su baskınına uğrarken, bazı evlerin çatılarında maddi hasar oluştu. 
     
</TEXT>
</DOC>
