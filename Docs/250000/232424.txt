<DOC>
<DOCNO> 232424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/guncel/gun90.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   
   Türk televizyonlarında unutulmayan anlar... Yepyeni - 15.Bölüm    Doğuş ve Hilal Cebeci'nin otelde basılmalarından birkaç gün sonra Alişan'ın kameralar önünde Doğuş'a "o otel yaramış sana, zayıflamışsın " demesi, Doğuş'un kilitlenmesi... Bizim Stadyum programında, yorumcu-eski merkez hakem komitesi başkanı Ahmet Güvener'in cep telefonunun ısrarla çalması üzerine "bir saniye kapatayım şunu" demesi... yeni Şimdi Tv'8 de ana haber sunan Erkan Oyal'ın yıllar önce Trt'de gecenin ilerlemiş bir saatinde haber sunarken "Almanya'nın Aşağı Saksonya eyaleti..." diye başlayan haberi defalarca denemesine rağmen sürekli "Almanya'nın Aşağı Soksan-ya eyaleti" şeklinde telaffuz etmesi, ve siyah-beyaz televizyonlarda dahi görülebilen yüzünün aldığı kırmızı-mor karışımı renk...Timur Selçuk'un kendisiyle gecenin 2'sinde canlı telefon bağlantısı kuran Savaş Ay'a "ben namaz kılan adamım, sabah namazına kalkıcam ne beni arayıp rahatsız ediyorsunuz " şeklinde fırça kayıp telefonu canlı yayında yüzüne kapatması, Savaş Ay'ın çaresiz bakışlar içinde durumu kurtarma çabaları...Liverpool-Galatasaray maçında Prates'in freekick gölünden sonra, İlker Yasin'in, gole bir türlü inanamaması ve "sayın seyirciler oradan bu falsoyu nasıl verebilir, böyle bir golü nasıl atabilir " haykırışları...Adnan Aybaba'nın Daum'un Beşiktaş'a ikinci gelişinden önce, kokain mevzuları yüzünden bu adamın çok yanlış bir seçim olduğunu anlatırken tersini düşünen diğer yorumcuya "Eee hocam koko " diye sorması...Reha Muhtar'ın canlı yayın konuğuna "hastanede karıştırdığınız ve 5 yaşına kadar büyüttüğünüz çocuğu kendi memenizden mi emzirdiniz " sorusu...Ajdar Anık'ın Beyaz Show'da "Nane Şekeri" adlı şarkımsıyı seslendirirken "müzik çok hızlı" diyerek orkestraya baştan çaldırması, Beyaz'ın "orkestramız adına özür diliyoruz" demesi..Zekeriya Beyaz'ın ve Nuri adlı eşcinsel şahısın konuk olduğu ve eşcinsellerin tartışıldığı "Dünya Hali" programında Nuri'nin Zekeriya Beyaz'a "eşcinselim ben, homoseksüelim homoseksüel Var mı Beyoğlu'na belediye başkanı olucam hiçbiriniz kurtulamayacaksınız benden " demesi, Zekeriya Beyaz'ın ellerini önünde kavuşturup "tövbe estağfurullah" şeklinde sinmesi... 
   
   Eğri oturalım, doğru konuşalım .. 
   Quasimodo 
   
   Ambargo 
   "Allah'ın rahmetine ambargo koymayın .." b b b b 
</TEXT>
</DOC>
