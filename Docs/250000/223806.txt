<DOC>
<DOCNO> 223806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo06.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Souness ve Dwight Yorke kötü kapıştı 
</HEADLINE>
<TEXT>

     Ligde kalma mücadelesi veren Blackburn Rovers’da, önceki gün yapılan idmanda teknik direktör Souness ile golcü Dwight Yorke birbirine girdi. 
     İngiltere Premier Ligi’nde zor günler geçiren ve küme düşmeme savaşı veren Tugay’ın takımı Blackburn Rovers’da sular durulmuyor. Mavi - Beyazlı ekibin önceki günkü idmanında hocası Greame Souness’a çok sert giren Dwight Yorke ile İskoç teknik adam arasında gerginlik yaşandı. Sezon sonunda gönderilmesi düşünülen Yorke’un, bu hareketiyle kendi biletini kestiği yorumları yapıldı. 
     
     Katar’a gidiyor 
     Souness, sürekli performansından memnun olmadığını söylediği Yorke’u futbolcudan çok bir playboy’ olarak nitelendirmişti. BBC’ye konuşan İskoç hoca olayı doğrularken, Kavgadan önce Yorke’u göndermeyi kararlaştırmıştık. Sezon sonunda yollarımız ayrılacakö dedi. Blackburn’de oynadığı 52 maçta 12 gol atan Trinidad - Tobago’lu golcünün Katar’a transfer olacağı öğrenildi. 
     
</TEXT>
</DOC>
