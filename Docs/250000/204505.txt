<DOC>
<DOCNO> 204505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yasam/yas01.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
13'lük tecavüz annesi 
</HEADLINE>
<TEXT>

   Daha 13 yaşında... Dayı oğlunun tecavüz ettiğini söylüyor. Dayı oğlu, "Öz abisi yaptı" diyor. Ve gerçek için, minik bebeğin DNA testi bekleniyor... 
      Aslı Öktener 
   
   N.T. henüz 13 yaşında. Bir yıl öncesine kadar Samsun'un Çarşıköyü İlköğretim Okulu 7. sınıf öğrencisiydi. Oysa şimdi küçücük omuzlarında hayatın çok ağır yükünü taşıyor. Sırada oturması gerekirken, tecavüz sonrası doğurduğu üç aylık bebeğiyle karakol, adliye ve hastane arasında gidip geliyor. 
   N. ile, Adli Tıp Kurumu'ndan rapor almak için geldiği İstanbul'da, bir tanıdıklarının evinde konuştuk. Kucağında Kader ismi verilen bebeğini, bir o yana bir bu yana sallıyordu. N.T., bir yıl önce anne, baba ve kardeşlerinin dışarda olduğu sırada yaşadığı, hayatını karartan olayı şöyle anlatıyor 
   "Dayımın oğlu Adem Toprak 23 , evimize hep gelir, abilerimle sohbet ederdi. O gün de eve geldiğinde, bu yüzden şaşırmadım. Evde kimse olmadığını söyledim, bana yaklaştı ve bir silah çıkardı. Sonra da zorla bana tecavüz etti. 'Ailenin bu olaydan haberi olursa, seni öldürürüm' diyerek tehdit etti." 
   
   'Ben nasıl bakayım ' 
   N.T., bu yüzden korkunç olayı kimseye anlatmadan okuluna devam ettiğini, ama sekiz ay sonra anne ve babasının karnındaki şişliği fark edip kendisini doktora götürmesiyle, her şeyin ortaya çıktığını söylüyor. 
   Muayene sonrası hamile olduğu ortaya çıkınca, babası N.T.'yi sıkıştırıyor. N. de her şeyi anlatıyor. Ardından babası Toprak'tan şikayetçi oluyor. Dayı oğlu tutuklanıp cezaevine gönderilirken, N.T. de daha 13 yaşına girmeden anne oluyor. 
   Halen tecavüz davası Çarşamba 2. Ağır Ceza Mahkemesi'nde süren, bebek nedeniyle okula da gidemediğini kaydeden N., sözlerini şöyle bitiriyor 
   "Adem mahkemede, bana 14 yaşındaki abimin tecavüz ettiğini söyledi. Sonra olayla hiç alakası olmadığı halde kardeşim de cezaevine girdi. 
   Mahkeme çocuğun babasının belirlenmesi için Adli Tıp'tan DNA testi istedi. DNA testi sonrası çocuğu babasına, istemezse Çocuk Esirgeme Kurumu'na vereceğim. Ben nasıl bakayım Çiftçilik yapan babamın da bakacak gücü yok. Okuluma devam edip hemşire olmak istiyorum." 
   
   
</TEXT>
</DOC>
