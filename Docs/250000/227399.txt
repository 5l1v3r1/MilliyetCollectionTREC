<DOC>
<DOCNO> 227399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/dunya/dun05.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

   
   Papa'nın çelik yelek giymesini istediler    Katoliklerin ruhani lideri Papa II. Jean Paul'e suikast girişiminde bulunulabileceğine dair istihbarat alındığı ve istihbarat servislerinin Papa'ya çelik yelek giydirilmesini önerdiği iddia edildi. CIA'nın da aralarında bulunduğu bazı istihbarat servisleri, Papa'nın çevresindeki güvenlik önlemlerinin artırılmasını ve özellikle Paskalya yortusu merasimlerinde çelik yelek giydirilmesini önerdiler. 
   
   Fransa'da yeni Raffarin hükümeti    Fransa'da Cumhurbaşkanı Jacques Chirac'ın Başbakan Jean - Pierre Raffarin'i yeni hükümeti kurmakla görevlendirmesinden sonra kabinenin yeni üyeleri belli oldu. Cumhurbaşkanlığı'ndan yapılan açıklamada, Dışişleri Bakanı Dominique De Villepin'in Nicolas Sarkozy'nin yerine İçişleri Bakanlığı'na, Sarkozy'nin de Maliye Bakanlığı'na getirildiği belirtildi. De Villepin'in yerine Avrupa Birliği AB Temsilcisi Michel Barnier atanırken, Adalet Bakanı Michele Alliot - Marie görevini korudu. Fransa'da 28 Mart'ta yapılan bölgesel seçimlerde muhafazak r iktidarın yenilgiye uğraması sonucu önceki gün istifa eden Raffarin, Chirac tarafından yeniden hükümeti kurmakla görevlendirilmişti. 
   
   Baba Bush Oğluma eleştiriler iğrenç    ABD Başkanı George W. Bush'un babası eski Başkan George Bush, oğluna Irak'ın işgalinden dolayı yöneltilen eleştirileri "insafsızca, iğrenç ve cahilce" diye nitelendirdi. Amerikan petrol şirketlerinin düzenlediği konferansta konuşan Bush, "Bazı entelektüellerin, Saddam Hüseyin'in devrilmesinden sonra Irak'ta elde edilen ilerlemeyi reddetmesi çok insafsız, saldırgan ve iğrenç bir davranış. Irak'ta bir mucize gerçekleşiyor" dedi. 
   
   Viagrayı dağıttı, erkek oylarını kaptı    DIŞ HABERLER SERVİSİ 

   Brezilya'da 2002 yılında yapılan genel seçimler öncesi yürüttüğü kampanyasında "iktidar ilacı" Viagra karşılığında oy satın aldığı tespit edilen federal milletvekili Antonio Jose De Moraes Souza, Piaui Eyaleti Yerel Seçim Mahkemesi tarafından suçlu bulundu. Milletvekilliği düşürülen Souza, 21 bin real yaklaşık 9.5 milyar TL para cezasına çarptırıldı. Souza'ya milletvekilliği koltuğu kazandıran yöntem, 2002 ağustosunda, Moraes kasabasında üzerinde Souza'nın kampanya tişörtü ve şapkası bulunan Araao Cruz Mendes isimli bir doktorun Viagra dağıtmasıyla ortaya çıkmıştı. 
   
   
</TEXT>
</DOC>
