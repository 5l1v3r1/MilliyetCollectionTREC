<DOC>
<DOCNO> 225123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun46.html </URL>
<DATE> 2004/03/24/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Mısır Dışişleri Bakanı Mahir İsrail terör örgütüne benziyor 
</HEADLINE>
<TEXT>

     Mısır Dışişleri Bakanı Ahmed Mahir, Şeyh Ahmed Yasin gibi Filistinli liderleri hedef alan suikast politikası nedeniyle İsrail hükümetinin terör örgütüne benzediğini söyledi. 
     Latin Amerikalı diplomatların Mısır'a yaptıkları ziyaret sırasında konuşan Mahir, ''İsrail hükümeti suikast yöntemine başvurulmasından memnun değil, ancak suikastlere devam etme kararlılığını, hatta bunun için hazırlanmış bir listeleri olduğunu açıkça ifade ediyor... Bir grup böyle bir eylemde bulunduğu zaman, onlara 'terörist örgüt' deniyor, peki bir 'hükümet' bu yönteme başvurursa onları nasıl tanımlayacağız '' dedi. 
     BM Güvenlik Konseyi'nin suikastleri önlemek konusunda başarısız olmasından üzüntü duyduklarını belirten Mahir, ABD'ye atıfta bulunarak, bunun nedeninin tek bir ülkenin muhalefeti olduğunu söyledi. 
     
</TEXT>
</DOC>
