<DOC>
<DOCNO> 230493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/guncel/gun03.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucular artık işportada satılıyor 
</HEADLINE>
<TEXT>

   Veterinerlerin ameliyatlarda hayvanlar için kullandığı uyuşturucular tezg hlarda satılıyor. Eroinden daha etkili olan bu ilaçlar insanlar tarafından alınıp kullanılıyor 
      Mustafa İstemi 
   
   Veterinerlerin ameliyatlarda hayvanları uyuşturmak için kullandığı ve esrar, eroin gibi bağımlılık yapan maddelerden daha etkili "Alfazyne", "Ketamidor" ve "Alfamine" adlı sıvı ilaçlar, gençler için tehlike oluşturuyor. Ankara Üniversitesi Veterinerlik Fakültesi Dekanı Prof. İbrahim Burgu, aşırı dozdan ölüme yol açan uyuşturuculardan üç kat daha etkili ilaçların kaçak piyasasının oluştuğunu söyledi. 
   TBMM Sağlık Aile Çalışma ve Sosyal İşler Komisyonu üyesi, AKP Gümüşhane Milletvekili Sabri Varan, konuyu soru önergesiyle Meclis gündemine taşıdı. Varan, Türkiye'de üretilen ve Tarım Bakanlığı tarafından ithal edilen ilaçların acilen "yeşil reçete" kapsamına alınması için Sağlık Bakanlığı nezdinde girişimlere başladığını belirtti. 
   Yasak kapsamında olmadığı için yıllardır farkına varılmayan uyuşturucu cinsi bu ilaçların Türkiye'de spot piyasası oluştuğu, yurtdışından kaçak getirilenlerin de Doğu, Güneydoğu Anadolu, Akdeniz ve Trakya bölgelerinde tezg hlarda zirai ilaçlarla birlikte satıldığı belirlendi. 
   
   Aşırı doz solunumu durduruyor 
   Prof. Burgu da bu ilaçların çok kolay temin edildiğini ve rahatlıkla satıldığına işaret ederek, "Eczane ve depoları uyardık, ancak Türkiye'de bu ilaçların kaçak piyasası oluşmuş. Van'da gezerken seyyar tezg hlarda bu ilacın satıldığına şahit oldum" dedi. Bu ilaçların çok süratli bağımlılık yaptığını, aşırı dozun, solunum sistemini anında durdurduğunu kaydeden Burgu, "Bu ilaçlar ölüme yol açan diğer uyuşturuculardan üç kat daha etkili" dedi. 
   
   Kolalı içeceklerle kullanıyorlar 
   Ankara Ziraat Eczanesi sahibi Merih Bayrak da bu tür ilaçlara talebin arttığına dikkat çekti. Bayrak, bu ilaçların kolalı içeceklere karıştırıldığı gibi şırıngayla enjekte edilerek kullanılabildiğini söyledi. Uzmanlar, bu ilaçların halüsinasyonlar yarattığını, 100 cc'lik bir şişenin 150 kişi tarafından kullanılabileceğini belirtti. Sıvı ilacın buharlaştırılıp toz haline getirildiği ifade edildi. 
   Ameliyatlarda kullanılan "ketalar" cinsi uyuşturucular, yeşil reçeteyle satılıyor. Ancak, hayvan ameliyatlarında kullanılanlar, aynı etkin madde olan "ketamin hidroklorür"e sahip olmasına rağmen yeşil reçeteye tabi değil. Bu durum uyuşturucuya ulaşımı da kolaylaştırıyor. Yasak kapsamında olmadığı için narkotik polisince takip edilemeyen ilaçların 10 cc'lik şişelerinin her biri 14 - 15 milyon liradan satılıyor. 
   
   Bu ilaçların denetimi yok    Veteriner fakülteleri ve özel hayvan kliniklerinde küçükbaş hayvanların ameliyatlarında kullanılan Alfazyne, Alfamine Türkiye'de üretiliyor. Ketamidor da Tarım Bakanlığı'nca ithal ediliyor. Fotoğrafta 10 cc'lik şişeler görülüyor. 
   Aynı zamanda eczacı olan AKP Gümüşhane Milletvekili Sabri Varan, uyuşturucu ilaçlardan biri olan Alfamine'yi gösterirken, "Bu uyuşturucuların öncelikle gençlere ne kadar ulaştığını tespit etmek zor ama aldığım duyumlar beni dehşete düşürüyor" dedi. 
   
   
   
</TEXT>
</DOC>
