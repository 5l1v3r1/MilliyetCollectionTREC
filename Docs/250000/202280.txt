<DOC>
<DOCNO> 202280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sonspo15.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize, Karadeniz derbilerinde yok 
</HEADLINE>
<TEXT>

     Birinci Süper Futbol Ligi'nde mücadele eden Çaykur Rizespor, Karadeniz derbilerinden puan çıkaramadı. 
     Kendi sahasında Trabzonspor'a hükmen, Akçaabat Sebatspor'a deplasmanda 1-0 ve dün de Samsunspor'a sahasında 2-1'lik sonuçla yenilen Çaykur Rizespor, Karadeniz derbilerinde 9 puan yitirmiş oldu. 
     Kulüp Genel Kaptanı Yılmaz Zehiroğlu, Samsunspor maçının yenilmemeleri gereken bir maç olduğunu belirterek, ''Geçen hafta Bursaspor karşısında galibiyet almıştık. Bunu sürdürmek amacındaydık ancak kötü bir futbol oynayarak, Samsunspor'a yenildik'' dedi. 
     Bu sezon saha dışında önemli puanlar kaybettiklerini de ifade eden Zehiroğlu, şöyle konuştu 
     ''Hükmen yenildiğimiz ve tekrarlatılacak olan bir maçımız var. Bu kararlar bizi oldukça etkiledi. Komşu takımlara karşı istediğimiz sonuçları alamadık. Futbolcularımız da moral olarak iyi seviyede değiller. Üzerlerinde stres var. Taraftarda takımına kötü günde destek çıkmalı, ancak maalesef onlar da çirkin tezahüratlar yapıyorlar ve bu da takıma olumsuz yansıyor.'' Hakem hataları karşılaştıklarını iddia eden Zehiroğlu, ''Samsunspor maçında 2 penaltımız verilmedi. Çıkan kararlar hep aleyhimize oluyor. Artık bundan sonra bizim yapacağımız şey, diğer maçlarda neler yapabiliriz bunları düşünmek olacak'' diye konuştu. 
     Zehiroğlu, Elazığspor ile deplasmanda yapacakları Türkiye Kupası maçı için yarın Elazığ'a gideceklerini sözlerine ekledi. 
     
</TEXT>
</DOC>
