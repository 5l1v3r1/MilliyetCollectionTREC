<DOC>
<DOCNO> 231079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur23.html </URL>
<DATE> 2004/04/13/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Öğrencilere adliye copu... 
</HEADLINE>
<TEXT>

     Kızılay meydanında gösteri yapmak isteyen 59 öğrenci Adliye'ye sevk edildi. Adliye'ye getirilirken slogan atan öğrenciler burada da polis müdühelesi ile karşılaştı. 
     YÖK'ü protesto etmek için Kızılay'da gösteri yapmak isterken gözaltına alınan 59 öğrenci Adliye'ye sevkedildi. 
     Öğrenciler bir günlük gözaltı sürelerinin sona ermesinin ardından bu sabah saatlerinde Ankara Adliyesi'ne getirildiler. Çevik kuvvet otobüslerinden indirilirken slogan atan öğrencilere polis müdahale etti. Polis öğrencileri Adliye binasına güç kullanarak soktu. Arbede Adliye içinde de devam etti. Bu sırada Adliye bahçesinde öğrencilere destek vermek için bekleyenler olaylara müdahale etmek isterken polisin müdahalesiyle karşılaştı. Olayın ardından polis öğrencileri savcılık katına götürürken de cop kullandı. 
     Öğrencilerin ifadesi Cumhuriyet Savcısı Metin Sezgin tarafından alındı. 

     
</TEXT>
</DOC>
