<DOC>
<DOCNO> 237134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun28.html </URL>
<DATE> 2004/05/04/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Azerbaycan'dan itiraf geldi Kıbrıs oylamasına bilerek katılmadık 
</HEADLINE>
<TEXT>

     Avrupa Konseyi Parlamenterler Meclisi'ndeki AKPM Azerbaycan heyeti başkanı milletvekili Samed Seyidov, AKPM'de 29 Nisan'da yapılan Kıbrıs oylamasına ''bilerek katılmadıklarını'' söyledi. 
     Meclisin bugünkü oturumunda gündeme alınan ''Azeri milletvekillerinin Kıbrıs ile ilgili oylamaya katılmaması'' konusunda söz alan Seyidov, AKPM İnsan Hakları ve Hukuk Komitesi'nin, ''KKTC'li temsilcilerin konseyde temsili'' hakkında olumlu karar alınmaması yönünde tavsiyede bulunduğunu söyledi. 
     Seyidov, ''böyle bir durumun oylamada KKTC temsilcilerinin katılmasıyla ilgili karar çıkması , tanınmayan ayrılıkçı yönetimlerin tanınmasına yönelik örnek oluşturabileceğini'' ileri sürdü. 
     ''KKTC'nin tanınması AKPM'de temsilci bulundurması gelecekte Yukarı Karabağ'daki ayrılıkçı yönetimin tanınması açısından tehlikeli örnek oluşturabilirdi'' diyen Seyidov, bu nedenle Azeri milletvekillerinin oylamaya katılmadığını bildirdi. 
     
</TEXT>
</DOC>
