<DOC>
<DOCNO> 217384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun19.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush seçim kampanyasına başladı... 
</HEADLINE>
<TEXT>

     Amerika Birleşik Devletleri Başkanı George Bush, kasım ayındaki seçimlere yönelik olarak, başlıca kampanya temalarını açıkladı. 
     BBC'nin haberine göre Bush, Washington'da yaptığı konuşmada, seçmenlerin güç ve güvenle dünyaya liderlik eden bir Amerika ile tehlike karşısında ne yapacağını bilmeyen bir Amerika arasında tercih yapmak durumunda olduklarını söyledi. 
     Irak savaşını savunan Bush, Saddam Hüseyin'i iktidardan uzaklaştırdıkları için hem Amerika hem de dünyanın daha güvenli bir yer haline geldiğini ileri sürdü. 
     Ekonomi alanında ise Bush rakiplerinin politikalarının vergilerin yükselmesine neden olacağını savundu. 
     Amerika'daki son kamuoyu yoklamaları, Demokrat partili muhaliflerinin eleştirileri ardından, Başkan Bush'a yönelik desteğin gerilemekte olduğunu gösteriyor. 
     Demokrat partinin başlıca başkanlık aday adayı, Senatör John Kerry yaptığı konuşmanın Bush'un savunmada olduğunu gösterdiğini söyledi. 
     
</TEXT>
</DOC>
