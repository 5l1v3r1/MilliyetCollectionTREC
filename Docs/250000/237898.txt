<DOC>
<DOCNO> 237898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonspo38.html </URL>
<DATE> 2004/05/06/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Tuborg Pilsener antrenörü, Avrupa'da bir sitede yılın antrenörü seçildi.. 
</HEADLINE>
<TEXT>

     FIBA Erkekler Avrupa Kupası'nda üçüncü olma başarısını gösteren Tuborg Pilsener''in antrenörü Mete Babaoğlu, Avrupa'nın önde gelen basketbol sitelerinden ''www.eurobasket.com''da bu kupada ''yılın antrenörü'' seçildi. 
     ''www.eurobasket.com'' sitesinde FIBA Erkekler Avrupa Kupası'na katılan takımlar değerlendirildi. Değerlendirmede Antrenör Mete Babaoğlu, ''yılın antrenörü'' olarak gösterildi. 
     Tuborg Pilsener'den ABD'li oyuncu Jensen ''en iyi savunmacı'', Hakan Köseoğlu da ''en iyi Avrupalı oyuncu'' olarak nitelendirildi. 
     FIBA Erkekler Avrupa Kupası altın karmasında Jensen ve Hakan ilk beşte yer aldı. 
     Mete Babaoğlu, Pınar Karşıyaka ile yapacakları maç öncesinde bu haberi almaktan mutluluk duyduğunu belirterek, ''Beni destekleyen kulübüme taraftarlara ve benimle bu işi paylaşan oyuncularıma teşekkür ediyorum'' dedi. 
     
</TEXT>
</DOC>
