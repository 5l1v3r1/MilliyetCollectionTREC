<DOC>
<DOCNO> 218079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sontur20.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftlikte sığınak aranıyor... 
</HEADLINE>
<TEXT>

     Uzan ailesinin Sakarya'nın Pamukova İlçesi'ndeki çiftliğinde, mali polis ile Tasarruf Mevduatı Sigorta Fonu TMSF ekipleri incelemelerini sürdürüyor. 
     AA muhabirinin aldığı bilgiye göre, arama çalışmalarının 5. gününde Cem, Hakan ve Kemal Uzan'a ait çok sayıda şahsi belge, hesap cüzdanları, banka evrakı ve İngilizce yazışmalar bulundu. Belgelere incelenmek üzere el konuldu, ayrıca dolaplarda binlerce CD ve video kaset bulunduğu öğrenildi. 
     Mali polisin yaptığı araştırmada, çiftliğin Rumeli Telekom ve Pamukova Telekomünikasyon Hizmetleri isimli bir şirketin adına tapulu olduğu belirlendi. Polis, tapu kayıtlarını da incelemeye aldı. 
     Çiftlikteki araştırmanın ilk gününden bu yanan çiftlikte bulunan TMSF ekiplerinin haciz işlemlerini tamamladığı belirtildi. 
     Bu arada, çiftlikte sığınak ya da gizli bölmelerin olduğu yönünde ihbarlar nedeniyle, Kocaeli Üniversitesi'nden gelen ekibin özel cihazlar desteğiyle sığınak aradığı ifade edildi. 
     Ekibin, deprem araştırmalarında fay hatlarının tespitinde kullanılan cihazlarla veri topladığı, yeraltının fotoğrafının çekildiği ve bölgenin uydu fotoğraflarının çıkarıldığını bildirildi. 
     
</TEXT>
</DOC>
