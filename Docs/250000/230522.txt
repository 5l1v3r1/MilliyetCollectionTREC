<DOC>
<DOCNO> 230522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/spor/spo05.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ULUSOY-YANAL görüşme odasına 
</HEADLINE>
<TEXT>

   
   Cavcav izin verdi 
   FUTBOL Federasyonu Başkanı Haluk Ulusoy ile Gençlerbirliği Teknik Direktörü Ersun Yanal bugün ilk görüşmeyi İstanbul'da yapacak. Futbol Federasyonu'nun Levent'teki binasında yapılacak buluşmada, Milli Takım çalıştırıcılığı konusunda görüş alışverişinde bulunulacak. Milli bir dava olması nedeniyle izin verdiklerini söyleyen Gençlerbirliği Başkanı İlhan Cavcav, "Taraflar anlaşırsa kolaylık sağlarız" diye konuştu. 
   
   'Herkes bizi istiyor' 
   İLHAN Cavcav'ın isteği üzerine bu görüşmeyi Beşiktaş maçı sonrasına bıraktıklarını ifade eden Futbol Federasyonu Başkanı Haluk Ulusoy, "Ersun hoca ile ilk görüşmeyi yapmamız normal" dedi. Hiçbir yabancıya teklif götürmediklerini söyleyen Ulusoy, şöyle konuştu "Ama aklınıza kim geliyorsa bizi arayarak, bizimle çalışmak istediklerini belirtiyor. Ama Türk futbolu için doğru karar vermek zorundayız." 
   
   
   
</TEXT>
</DOC>
