<DOC>
<DOCNO> 231362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonspo06.html </URL>
<DATE> 2004/04/14/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Gaziantepspor Sahamızda galip gelmek istiyoruz... 
</HEADLINE>
<TEXT>

     Denizlispor'a yenilerek UEFA Kupası hedefinden uzaklaşan Gaziantepspor, bu hafta sahasında konuk edeceği Malatyaspor maçına mutlak galibiyet için hazırlanıyor. 
     Teknik direktör Nurullah Sağlam, yaptığı açıklamada, Denizlispor maçını unuttuklarını, sahalarında konuk edecekleri Malatyaspor maçına hazırlandıklarını söyledi. 
     Malatyaspor'un güçlü bir takım olduğunu ve sahaya mutlak puan için çıkacağını ifade eden Sağlam, şöyle konuştu 
     ''Gaziantepspor, her zaman maçlarına iyi futbol ve mutlak galibiyet parolası ile hazırlandı. Şimdi, önümüzde zorlu bir maç var. Rakibimiz Malatyaspor, güçlü bir takım. Sahaya da galibiyet için çıkacaklarını biliyoruz. Bizim hedefimiz de galibiyet olacak. 
     Denk kuvvetlerin mücadelesi şeklinde geçecek olan karşılaşmadan iyi olan taraf galibiyetle ayrılsın diyorum. Futbolcularıma güveniyorum. Yoğun bir hazırlık döneminden geçiyoruz. Tüm hesaplarımız galibiyete yönelik. Sporseverler, çok çekişmeli ve zevkli bir karşılaşma izleyecek. Bu zorlu karşılaşmadan galibiyetle ayrılmak için taraftarlarımızdan da tam destek bekliyoruz.'' Malatyaspor maçında, genç milli futbolculardan Şevki, Sedat, Kerem, Onur, Mehmet Kara, Ahmet Solaker ve Bekir gibi genç oyunculara da görev verilmesi bekleniyor. 
     
</TEXT>
</DOC>
