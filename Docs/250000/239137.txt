<DOC>
<DOCNO> 239137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo38.html </URL>
<DATE> 2004/05/11/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
A. Sebatspor'da Marek ve M. Yılmaz, Ankaragücü maçında oynayacak 
</HEADLINE>
<TEXT>

     Akçaabat Sebatspor, hafta sonu sahasında Ankaragücü ile yapacağı maçın hazırlıklarını sürdürüyor. 
     Teknik Direktör Mehmet Birinci yönetiminde yapılan antrenmana sakatlığı bulunan Abdurahman ve Muzaffer katılmazken, Selahattin ise takımdan ayrı koşu yaptı. 
     Kulüp doktoru İlhan Günaydın, Muzaffer ve Selahattin'in sezonu kapadığını, ancak Abdurahman'ın karşılaşmaya yetişebileceğini söyledi. 
     Günaydın, Bursaspor maçında sakatlanan Marek ve Mehmet Yılmaz'ın durumlarının iyiye gittiğini belirterek, bu iki futbolcunun karşılaşmada görev alabileceklerini kaydetti. 
     Neşeli geçen antrenmanda futbolcular ısınma hareketlerin ardından çift kale maç yaptılar. Çift kale maçta, Teknik Direktör Mehmet Birinci de yer aldı. 
     
</TEXT>
</DOC>
