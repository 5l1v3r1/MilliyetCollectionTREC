<DOC>
<DOCNO> 236065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/magazin/axmag01.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Finalistlerin aklı 'jüride'.. 
</HEADLINE>
<TEXT>


Türkstar'ın 5. performans gecesi öncesi Sevil, Faruk Emre, Simge, Abedin ve Sertaç halktan çok jüriyi memnun etmek istiyor 

Deniz Altuntaş 

Kanal D'nin büyük ilgi gören yarışması Türkstar'da her hafta kimin eleneceğini jüri üyeleri değil, seyircilerden gelen oylar belirliyor. Ancak finalistler kendilerini jüri üyelerine göre hazırlıyor. Bu akşam yapılacak beşinci performans gecesinde iddialı olan finalistler, jüri üyeleri Ahmet San, Armağan Çağlayan, Ercan Saatçi ve Zerrin Özer'den nasıl etkilendiklerini anlattı 

'Jüri bana acımasız' 
Sevil Kul "Beni buraya seçip getiren jüri üyeleri, 'Açelya ya da Sevil gitmemeliydi, sen elenmeliydin' diyor. Bana oy veren Avrupalı Türklere saygı duymaları gerekir. Çok üzerime gelip, bana torpilliymişim gibi davranıyorlar. Fırsat verilirse daha iyi olacağım." 
'Oynamıyorum, doğalım' 
Faruk Emre "Armağan Çağlayan'ın söylediği gibi kameralara oynamıyorum. Şarkı söylemek, dans etmek hem de iletişim kurmak bence çok büyük bir marifettir. Hiç kamera arayışım yok. Dans edip oradaki seyirciyi göz kontağıyla yakalıyorum." 
'Armağan çelişkili' 
Simge "Dayım Ahmet Kaya'yı çok seviyorum. Müzik yapmak istediğimde de kendisine danıştım. İnsanların beni ben olduğum için sevmesini istiyorum. Armağan Çağlayan'la haftalardır kilolarım yüzünden polemik yaşadım. Ama onun kararları hep çelişkili." 
'Arabesk yapmıyorum' 
Abedin Sakirov "Bazen arabesk gırtlağını fazla kullanıyorum ama sırf arabesk yapmıyorum. Blues, hip hop, R B ve jazz gırtlağını da kullanıyorum. Bu benim kendime göre yaptığım bir tarz. Böyle başladım, böyle de bitireceğim." 
'Armağan'ı haklı çıkaracağım' 
Sertaç "İnşallah birinci olup Armağan ağabeyi haklı çıkarırım. Benim için sahne, yaşamak. Şarkı söylerken kendimi kaybediyorum. 'Acı çekiyor gibi oluyorsun' diyorlar. O suçsa suç olsun. Kendimi düzeltmek istiyorum ama doğallığım da kaybolmasın istiyorum." 

</TEXT>
</DOC>
