<DOC>
<DOCNO> 228626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun51.html </URL>
<DATE> 2004/04/05/ </DATE>
<TIME> 21.28 </TIME>
<AUTHOR>  </AUTHOR>
<HEADLINE>
Afganistan'da hırsızlar Milli arşivi tehdit ediyor 
</HEADLINE>
<TEXT>

     Kurulduğu 1967 yılından beri Rus işgalini, Taliban yönetimini gören ve bu dönemlerde ayakta kalmayı başaran Afganistan'ın milli arşivini, en çok resmi belge hırsızları tehdit ediyor. 
     Milli arşiv ve ülkenin çeşitli bölgelerindeki kamu kuruluşlarından çalınarak yasadışı yollarla Afganistan dışına çıkarılan binlerce resmi belge ile tarihi eser, iade edilmeyi bekliyor. 
     33 çanta dolusu resmi belge ve tarihi eserin ABD tarafından kendilerine iade edileceğini açıklayan Afganistan Milli Arşivi Başkanı Abdulnasır Mahjur, ''Bu belgelerin çoğu, kaçak yollarla dışarıya çıkarılmıştı. ABD'nin Milli Kütüphanesi'nde toplanan 33 çanta dolusu evrak, resmi belge ve tarihi eser, ABD'nin Kabil Büyükelçiliği tarafından ilerdeki günlerde bize törenle teslim edilecek'' dedi. 
     Rus işgali ve Taliban rejimi sırasında milli arşivin korunabildiğine dikkati çeken Mahjur, ''Çalışanlarımız, evrakları gizlilik içerisinde Ruslar'dan ve Taliban'dan korudular'' dedi. 
     
     Afganistan'ın ayakta kalan tek resmi 
     1967 yılından beri faaliyetlerine devam eden Afganistan Milli Arşivi, ülkenin ayakta kalabilen tek resmi kurumu olma özelliğine sahip. 
     Milli arşiv, darbe girişimlerine, Rus işgaline, mücahit grupların savaşına, Taliban yönetimine ve ABD öncülüğündeki ISAF Kuvvetleri'nin iktidarına tanık oldu. 
     Arşivde bulunan belgeler arasında, Afganistan ile Türkiye arasında 1920 yılında imzalanan Dostluk ve Ticaret Antlaşması'nın tutanakları da var. 
     
</TEXT>
</DOC>
