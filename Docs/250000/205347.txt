<DOC>
<DOCNO> 205347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sondun24.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat, Eroğlu'nu ziyaret etti 
</HEADLINE>
<TEXT>

     Cumhurbaşkanı Rauf Denktaş tarafından hükümeti kurmakla görevlendirilen Cumhuriyetçi Türk Partisi CTP Genel Başkanı Mehmet Ali Talat, hükümet kurma çalışmaları kapsamında Ulusal Birlik Partisi UBP Genel Başkanı ve Başbakan Derviş Eroğlu'nu ziyaret etti. 
     UBP Genel Mekezi'nde yer alan görüşmeye iki partiden yetkililer de katıldı. Görüşme öncesinde açıklama yapılmadı. 
     Basın mensupları görüşme öncesinde görüntü alırken, liderler, Demokrat Parti DP Genel Başkanı ve Başbakan Yardımcısı Serdar Denktaş'ın Güney Kıbrıs'a yaptığı ziyareti yorumladı. Talat, ''Ortağınız bugün Güney Kıbrıs'ta'' sözlerine Eroğlu, ''Ortağımız yurt dışında'' karşılığını verdi. 
     Liderler, görüşmenin ardından açıklama yapacak. 
     
</TEXT>
</DOC>
