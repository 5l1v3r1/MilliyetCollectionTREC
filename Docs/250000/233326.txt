<DOC>
<DOCNO> 233326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/guncel/agun.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güldünya katliamında 'kadın tahriki' var 
</HEADLINE>
<TEXT>

   Güldünya Tören'in erkek kardeşlerince öldürülmesinin ardından Başbakanlık yöreye gitti, araştırdı. Sonuç Kadınlar töre cinayetini meşru görüyor. Güldünya'nın halası, öç alınması gerektiğini savundu, aile karşı koyamadı 
      Yıldız Yazıcıoğlu 
   
   Kuzeninin eşinden hamile kalarak doğum yapan Bitlisli Güldünya Tören'in 22 hastanede erkek kardeşlerince öldürülmesinde, kadınların "ağır tahrik ve baskısının" etkili olduğu belirlendi. Başbakanlık Aile Araştırma Kurumu, Tören'in öldürülmesinin ardından "töre cinayeti" kavramı ve nedenlerini incelemeye aldı. Bitlis'teki tüm kamu kurumu yetkilileri, aşiret üyeleri ve ailelerle yapılan görüşmeler sonucu hazırlanan raporda, töre cinayeti kavramı ve Tören'in öldürülmesi hakkında ilginç saptamalar yer aldı. Rapordaki değerlendirmelerden bazıları şöyle 
   Kadınlar, namus olgusuna erkeklere kıyasla daha katı yaklaşıyor. Namus eksenli töre cinayetini meşru görüyor. Bunun en önemli nedeni, eğitimsizlik sorunu. Kadın, varlığını devam ettirmek için geleneksel tutunma zorunluluğu hissediyor. 
   
   Halası öç istedi 
   Örneğin Tören'in halası raporda ismi verilmiyor , öç alınması gerektiğini savunarak, törenin devamlılığına destek oluyor. Aile, her türlü çareye karşın "töre"nin baskısına karşı koyamadı. Kızın öldürülmesinde, aşiret ile kadınlarca yapılan ağır tahrik ve baskı ön planda. 
   Aşiret yapısı içinde, pek çok olay resmi kayıtlara "töre kaynaklı suç" olarak geçmiyor. Kumalık gibi yöntemlerle, aşiret içi çözümlere başvuruluyor. 
   Güldünya'nın ölümünde, "Olay İstanbul'da gerçekleşmeseydi sorun yaratmayacağı ve büyümeyeceği inancı" yaygın. Böyle bir olayda toplum önce, erkeği, evli bile olsa, kadını ikinci eş olarak nik hına almaya zorluyor. Ya da erkeğin ailesinden bek r bir kız, diğer aileden biriyle evlendirilerek kısasa kısasla sorun çözümleniyor. Bunlar yapılamadığında, ölüm kaçınılmaz görülüyor. 
   Gençler, aşiret içindeki annelerce, kız ve erkek çocuklar arasında ayırım yapıldığını, erkek çocuklarının kayırıldığını düşünüyor. 
   
   Ceza artırımı çözüm değil    BAŞBAKANLIK Aile Araştırma Kurumu, töre cinayetini yorumlarken, cezaların ağırlaştırılmasının kesin çözüm olmadığını da vurguladı. Raporda, "Kesin çözüm, yöredeki h kim feodal yapının zayıflaması, bireyin ve bireysel değerlerin önem kazandığı modern bir toplum düzenine geçilmesiyle mümkündür" denildi. 
   
   
   
</TEXT>
</DOC>
