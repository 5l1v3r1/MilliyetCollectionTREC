<DOC>
<DOCNO> 232716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun04.html </URL>
<DATE> 2004/04/19/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İspanyol askerleri Irak'tan çekiliyor... 
</HEADLINE>
<TEXT>

     İspanya Dışişleri Bakanı Miguel Angel Moratinos'un, Irak'taki askerlerini 15 gün içinde çekme niyetinde olduklarını söylediği belirtildi. 
     Mısır haber ajansı MENA, Moratinos ile Mısır Dışişleri Bakanı Ahmed Mahir'in bir telefon görüşmesi yaptığını duyurdu. 
     Haberde, Moratinos'un Mahir'e, İspanya Başbakanı Jose Luis Rodriguez Zapatero'nun Irak'tan İspanyol askerlerini çekeceklerini açıklayacağını ve bunun 15 gün içinde olacağını söylediği kaydedildi. 
     Bu arada, İspanya haber ajansı EFE ise askerlerin geri çekilme işleminin bir ayı aşacağını duyurdu. 
     EFE'nin, İspanyol genelkurmay kaynaklarına dayanarak verdiği haberde, Irak'ın Divaniye ve Necef kentlerinde bulunan 1300 askerin geri çekilmelerinin bir aydan önce mümkün olmadığı belirtildi. 
     
</TEXT>
</DOC>
