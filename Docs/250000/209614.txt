<DOC>
<DOCNO> 209614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun25.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton "Hz. Muhammed eşine otomobil sürdürürdü" 
</HEADLINE>
<TEXT>

     Eski ABD Başkanı Bill Clinton, ''değişim dalgasına'' direnemeyeceklerini belirterek, Suudi Arabistan yönetiminden reformları hızlandırmasını istedi. 
     Clinton, Cidde Ekonomik Forumu'nda yaptığı konuşmada, 1400 yıl önce otomobil olsaydı, Hz. Muhammed ''eşinin araba sürmesine izin verirdi ve muhtemelen Suudi Arabistan'ı dünyadaki ilk otomobil üreten ülke haline getirir ve eşini otomobil endüstrisinin başına getirirdi'' dedi. 
     Clinton'ın bu sözleri kadınların otomobil kullanmasına izin verilmeyen Suudi Arabistan'da yapılan foruma katılan ve konferans salonunda erkeklerden bir perdeyle ayrılmış olarak oturan kadın delegelerden büyük alkış aldı. 
     Suudi Arabistan'ın inanç ve kültüründen taviz vermeden siyasi katılımı genişletmenin yollarını bulması gerektiğini ve Suudilerin uzun dönemli politikalarını değişimle mücadeleye dayandıramayacağını belirten Clinton, ''Çünkü değişim dalgasına karşı koyamazsınız'' dedi. 
     Clinton, Suudi Arabistan'ın, dini vakıflar yoluyla kısmen teröristlere gittiği ileri sürülen yurtdışı yardımlarının bir kısmını da yoksul Müslüman ülkelerde içme suyu projelerine kanalize etmeye çağırdı. 
     
</TEXT>
</DOC>
