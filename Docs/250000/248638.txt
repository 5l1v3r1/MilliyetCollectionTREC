<DOC>
<DOCNO> 248638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sondun04.html </URL>
<DATE> 2004/06/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Iraklıyı vuran ABD askeri cinayetle suçlanıyor... 
</HEADLINE>
<TEXT>

     ABD Ordusu'nun, bir Iraklıyı yakın mesafeden vuran Amerikan askerini cinayetle suçladığı bildirildi. 
     Pentagon'dan bir yetkili, 1. Zırhlı Tümen'de görevli askerin, Irak'ın güneyindeki Küfe kentinde 21 Mayıs'ta bir Iraklıyı yakın mesafeden vurduğunu ve yapılan soruşturmada cinayetle suçlandığını belirtirken, ordu sözcüsü Yarbay Pamela Hart, suçlamaların sunulduğunu kaydetti. 
     Sözcü, suçlamalar ve askerin kimliği konusunda ise açıklama yapmadı. 
     ABD Merkez Komutanlığı, söz konusu Iraklının, 21 Mayıs'ta Amerikan güçlerinin takip ettiği konvoydaki araçlardan birini kullandığını, bu kişinin araca açılan ateşte ağır yaralandığını, daha sonra araca yaklaşan Amerikan askerinin Iraklıyı yakın mesafeden vurarak öldürdüğünü bildirmişti. 
     
</TEXT>
</DOC>
