<DOC>
<DOCNO> 200387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/soneko11.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Acil Eylem Planı'nda süre revizyonu yapılması öngörülüyor... 
</HEADLINE>
<TEXT>

     Acil Eylem Planı'nda belirlenen eylemlerin zamanında yerine getirilememesi ile gündeme gelen revizyon için kuruluşlardan gelen görüşler Devlet Planlama Teşkilatı'na DPT ulaştı. 
     DPT bu görüşleri değerlendirmeye alırken, bu ayın ortalarına doğru bir taslak planın ortaya konulması hedefleniyor. 
     Kamu Yönetim Reformu, Kamu Mali Kontrol Kanunu ve YÖK Yasasının çıkışındaki gecikmeler Acil Eylem Planı'nda bununla bağlantılı olan eylemlerin süresi içinde gerçekleştirilememesine neden oldu. 
     Planın koordinasyonundan sorumlu olan DPT bu gelişmeler üzerine Plan'da bir revizyon için harekete geçti. 
     Plan'daki eylemlerden sorumlu kuruluşlara gönderilen yazılar ile kuruluşların değerlendirmelerini alan DPT, bunları inceleyerek yeni bir eylem programı oluşturulması için düğmeye bastı. 
     Ağırlıklı olarak süre revizyonunun öngörüldüğü çalışmaların bu ayın ortalarına kadar bir sonuca ulaşması ve taslak planın ortaya konulması hedefleniyor. 
     
     PLAN'DAN ÇIKACAK EYLEMLER 
     Bu arada bazı eylemlerin de Kamu Yönetim Reformu ve Kamu Mali Kontrol Kanunu ile birlikte hayata geçecek olması nedeniyle Plan'dan çıkarılacağı ifade ediliyor. 
     Ayrıca yapılması mümkün görülmeyen eylemlerin de Plan dışında bırakılması düşünülüyor. 
     
</TEXT>
</DOC>
