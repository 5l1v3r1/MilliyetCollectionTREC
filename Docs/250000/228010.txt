<DOC>
<DOCNO> 228010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonspo23.html </URL>
<DATE> 2004/04/02/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Leeds taraftarları, Elland Road'ı satın almak istiyor 
</HEADLINE>
<TEXT>

     İngiltere Premier Ligi takımlarından Leeds United'ın taraftarları, kulübe ait Elland Road Stadı'nı satın almak istiyor. 
     İnternetteki ''soccer.net'' sitesinde yer alan habere göre taraftarlar, ''stadın yanlış kişilerin eline geçmesini önlemek ve borcu olan kulübün yeni yönetimine ödemelerde yardımcı olmak amacıyla'' böyle bir öneride bulundu. 
     Bir grup taraftarın kulübün yeni başkanı Gerald Krasner'e mektup gönderdiği, taraftarlarla yönetimin gelecek hafta öneriyi ele almak için biraraya gelecekleri bildirildi. 
     Yeni kulüp yönetiminin 2 hafta önce 22 milyon sterlin devraldığı, ancak borçları kapatmak için daha fazla paraya ihtiyacı olduğu belirtiliyor. 
     Bu arada başkan Krasner, taraftarların fikrini çok samimi bulduğunu itiraf ederek, ''Ancak taraftarların vereceği teklif, stadın gerçek değerini karşılayamayabilir. Şu anda stadın değeri 20 milyon sterlin görünüyor'' dedi. 
     Gerald Krasner, ciddi tekliflere açık olduğunu, ancak yanlış bir karara varmamak için iyice düşünmek istediğini söyledi. 
     
</TEXT>
</DOC>
