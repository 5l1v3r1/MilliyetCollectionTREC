<DOC>
<DOCNO> 203960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo01.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altaylı İbrahim için başkent ekipleri kapıştı... 
</HEADLINE>
<TEXT>

     İkinci Futbol Ligi A Kategorisi ekiplerinden Altay'da kulüp başkanı Ahmet Taşpınar, İbrahim'e Gençlerbirliği'nin ardından Ankaragücü'nün de talip olduğunu söyledi. 
     Ahmet Taşpınar, basın mensuplarına yaptığı açıklamada, siyah-beyazlı kulübün menfaatleri doğrultusunda İbrahim için gelen teklifleri değerlendireceklerini bildirerek, şunları söyledi 
     ''Gençlerbirliği'nin de aynı oyuncu için teklifi var. Ankaragücü'de teklifte bulundu. Gelen teklifleri Altay Kulübü'nün menfaatini göz önünde bulundurarak değerlendireceğiz. Henüz bir karar vermiş değiliz. Mutlaka 'satalım' diye bir düşüncemiz de yok.'' Öte yandan siyah-beyazlı ekipte Fatih Çayla'nın sözleşmesinin feshinin gündemde olduğu öğrenildi. 
     
</TEXT>
</DOC>
