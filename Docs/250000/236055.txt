<DOC>
<DOCNO> 236055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/guncel/gun05.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaman'ın töre yorumuna bak 
</HEADLINE>
<TEXT>


Nuran, babası tarafından boğularak öldürülmese herhangi bir star yarışmasında arz-ı endam edecekmiş 

İSTANBUL Milliyet 

Babasının tecavüze uğradığı gerekçesiyle boğarak öldürdüğü Nuran Halitoğulları ve töre cinayeti kurbanlarıyla ilgili "Boğaz Meselesi" başlıklı bir yazı yazan Zaman gazetesi yazarı M. Nedim Hazar, "Öldürülmeselerdi star yarışmalarında arz-ı endam etmeyecekler miydi " yorumunu yaptı. Hazar yazısında özetle şunları kaydetti 
"Diyelim ki sanatın herhangi bir dalında yeteneğiniz mevcut. Bunun için yıllar sürecek bir eğitim alma yolunu mu seçersiniz yoksa en fazla birkaç ay içinde popüler bir sanatçı olmak için herhangi bir TV kanalının 'star olma' yarışmasının kapısına mı dayanırsınız ... Nuran henüz ondördündeydi. Nasıl bir aile ortamında yaşadığını tahmin etmek zor değil. Popüler medyanın önüne açtığı pırıltılı gençlik hayalini de Ben eminim kendi evladını öldüren babalar, öldürülmesine göz yuman anaların çoğu, TV kanallarını telefonla arayıp 'Caner ile Tülin'in hastasıyız, çok seviyoruz, mutlaka evlensinler' diyorlardır, demişlerdir... 
Kız çocuklarına, gencecik delikanlılara vaat ettiği 'bir anda meşhur ol, yaşamı dikine kat et' mantığının hiç mi kabahati yok yani Güldünya, Nuran, Ayşe, Fatma... Öldürülmeselerdi herhangi bir star yarışmasında, yoksa en azından sabah kuşaklarındaki 'kadının derdi, kadının sesi, hayat bilmem nedir' türü programlarda arz-ı endam etmeyecekler miydi " 


</TEXT>
</DOC>
