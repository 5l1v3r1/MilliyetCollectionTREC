<DOC>
<DOCNO> 246337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonyas13.html </URL>
<DATE> 2004/06/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Pornografi arama motorlarını solladı 
</HEADLINE>
<TEXT>

     ABD'de yapılan bir araştırma pornografik içerikli sitelerin, önde gelen üç arama motoru, Google, Yahoo ve MSN'in toplamından yaklaşık üç kat daha fazla ziyaret edildiğini gösterdi. 
     California merkezli araştırma şirketi Hitwise'ın 22-29 mayıs arasında yaptığı internet trafiği ölçümlerine göre, üç büyük arama motorunun ziyaret edilme oranı tüm internet trafiğinin yüzde 5.5'ine denk geliyor. 
     Bu süre içerisinde arama motoru pazarının lideri Google'ın tıklanma oranı yüzde 2.7 olarak gerçekleşirken, Google'ı yüzde 1.7 ile Yahoo ve yüzde 1.1 ile MSN Search izledi. 
     
     Pornografi yüzde 18.8'le birinci 

     Hitwise değerlendirmeyi çeşitli kategorilere göre yaptı. Google, Yahoo ve MSN Search'le birlikte bin 944 siteyi kapsayan arama ve sınıflandırma kategorisi tüm internet trafiğinin yüzde 13.8'ini oluşturdu. 
     Pornografik sitelerin dahil olduğu kategorinin ziyaret edilme oranı ise yüzde 18.8 olarak ölçüldü. 
     
     Diğer ana kategorilerin oranı 

     Eğlence Yüzde 8 . 
     Ekonomi ve Finans Yüzde 7.4 . 
     Alışveriş Yüzde 7 . 
     
</TEXT>
</DOC>
