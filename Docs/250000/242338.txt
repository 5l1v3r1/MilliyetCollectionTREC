<DOC>
<DOCNO> 242338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun46.html </URL>
<DATE> 2004/05/24/ </DATE>
<TIME> 22.53 </TIME>
<AUTHOR>  </AUTHOR>
<HEADLINE>
İngiltere'de 21 yıl önce dondurulan spermden bir bebek dünyaya geldi 
</HEADLINE>
<TEXT>

     İngiltere'de, 21 yıl önce dondurulan spermle hamile kalan kadın, sağlıklı bir erkek bebek dünyaya getirdi. 21 yıl, bu konuda kırılmış yeni rekor oldu. 
     Bebeğin babasının 1980'lerde henüz 17 yaşındayken testis kanseri tedavisi görmeden önce spermlerinin dondurulduğu belirtildi. 
     Manchester'daki St. Marry Hastanesi'nden embriyolog Greg Horne, ''Bu spermin, canlı bir doğumla sonuçlanan gebeliği başlatan en yaşlı sperm olduğuna yüzde 99 eminim'' dedi. Bebeğin, 2 yıl önce dünyaya geldiği kaydedildi. 
     Bu konunun kamuoyuna açıklanmasında 2 yıl beklenmesinin nedeni, bebeğin anne ve babasının, genç kanser hastalarına umut vermek amacıyla bu açıklamaya yeni karar vermeleri. 
     Spermler yaklaşık yirmi yıl boyunca bebeğin babası evlenip, çocuk sahibi olmak isteyinceye kadar korundu. 
     Bilim adamları, uzun süre donmuş biçimde saklandıktan sonra çözülen spermlerin DNA'larının zarar gördüğü yolundaki iddialara karşılık, saklama süresinin uzunluğuyla orantılı olarak DNA'ların bozulduğu yolunda bir veriye ulaşılmadığını kaydetti. 
     Bilim dünyasında ''rekor kıran'' doğumun, kanser nedeniyle kısırlaşan genç erkeklerin çocuk sahibi olmasında yeni bir umut olduğu belirtiliyor. 
     
</TEXT>
</DOC>
