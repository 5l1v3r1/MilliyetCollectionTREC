<DOC>
<DOCNO> 246898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo14.html </URL>
<DATE> 2004/06/10/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Sakaryaspor, Murat Bölükbaş'ın kalmasını istiyor... 
</HEADLINE>
<TEXT>

     Sakaryaspor, geçen sezon kiralık oynayan Murat Bölükbaş'ı kadrosunda tutmak istiyor. 
     Kulüp Başkanı Selahattin Aydın, AA muhabirine yaptığı açıklamada, iç transferde hedefe ulaştıklarını ve takımın iskeletini koruduklarını söyledi. 
     Aydın, geçen yılki kadrodan sadece Murat Bölükbaş ile sözleşme imzalayamadıklarını ifade ederek, ''Kendisinin kalmasını istiyoruz. Çünkü başarımızda büyük emeği var. Adanaspor'un bonservis bedelinde indirim yapmasını bekliyoruz'' dedi. 
     Dış transferde Denizlispor'dan Mustafa Sert ile anlaştıklarını ve 2 yıllık sözleşme imzalayacaklarını bildiren Aydın, teknik heyetin belirlediği diğer futbolcularla da görüşmelerin sürdüğünü kaydetti. 
     
</TEXT>
</DOC>
