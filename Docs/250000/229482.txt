<DOC>
<DOCNO> 229482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/siyaset/siy10.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan Planı'na evet mi hayır mı 
</HEADLINE>
<TEXT>

      
   Anna Vissi 'hayır' dedi 
   Anna Vissi Kıbrıs Rum Kesimi'nin pop şarkıcısı Annan Planı'na "hayır" diyeceğim, çünkü bu plan Kıbrıs Helenizmi'ne haksızlık ediyor. 
   
   Avşar AB gerçeği var 
   Hülya Avşar Sanatçı Uzlaşmaya gitmek gerektiğine inanıyorum. Vissi'nin plana karşı olması beni şaşırtmadı. Irkçı olduğunu biliyordum. 
   
   Evetçiler    Salim Dervişoğlu Emekli Oramiral Türkiye'nin çözüme gitmesi genel anlamda yararınadır, daha büyük menfaatler bunu gerektirmektedir. "Evet" demek uygundur. Ancak Kıbrıs Rum kesimi tarafından olabilecek ajitasyon ve provokasyonların şiddet haline dönüşmesinin nasıl engeleneceği hakkında hukuki prosedür hazırlanmasını öneririm. 
   Güneri Cıvaoğlu Milliyet Şu aşamada "evet" derdim. Türkiye Türkü ile Kıbrıs Türkü'nün ortak paydada olduğu çözümdür. En iyisi mi hayır. Fakat en az kötü olanı. AB'ye tam üyelik dönemecinin, dingil kırmadan, lastik patlamadan alınabilmesi için plan erişilmiş en uç nokta. Türkler'i en fazla oranda koruyor. 
   Okay Gönensin Vatan Şu anda Kıbrıs'ın mesele olmaktan çıkması şarttır. Annan Planı Türk tarafının önemli bir kaybı olamayacağı bir düzen getiriyor, AB garantisi altında olacaktır. Plan kabul edilmelidir. 
   İsmet Berkan Radikal Kıbrıs Türk halkı bu yolla eşitliğini sağlayacak. Türkiye'nin AB yolunu tıkamamış olacak. 
   Fatih Altaylı Hürriyet Kıbrıs meselesinin her iki tarafın da çıkarlarının korunarak halledilmesinden yanayım. Türk tarafının çıkarlarını korunmasını daha çok isterim ama adil olmayan barış ve antlaşmaların kalıcı olmadığını bildiğim için her iki taraf da memnun olmalı. 
   Tarhan Erdem Radikal Sonuçları itibariyle "hayır" demek daha iyi olmadığı için "evet" derim. Hayır dersem, problemler bizde kalarak devam eder. 
   Ahmet Hakan Coşkun Kanal 7 - Sabah Uzun yıllara dayanan bir soruna evet derken, benim gündelik yaşamımın kalitesini artırdığını fark ederdim ve bunu temel amaç görürdüm. 
   Deniz Arman Vatan Evet çünkü başka alternatifim yok. Türk vatandaşı olarak evet, Rum olsaydım belki "hayır" derdim. Başka radikal bir çözüm henüz yok. 
   
   Kararsızlar    Hikmet Çetinkaya Cumhuriyet Planı dört dörtlük kimse okumadı. En önemli olay, kuzeydeki 70 bin Türk'ün göç olayıdır. Bunun finansmanını kim karşılayacak Kıbrıslı gençlerden evet oyu çıkacak. 
   Yalçın Bayer Hürriyet Çekinceliyim. Kıbrıs'ta barışa elbette "evet". Ama verilecek tavizlere "hayır". Türk halkı referandumda karar vermeli. Barışa ve AB'ye girmeye elbette evet. 
   Ekrem Dumanlı Zaman Her iki durumda da risk var. Şimdi çözümsüzlük üzerine bu kadar sert politikalar üretilmesi doğru değil. Hele bu konuyu iç politika malzemesi yapmak tarihi hatanın ta kendisidir. 
   Metin Akpınar Sanatçı Metnin tam halini görmeden kesin karara varmak doğru değil. En azından yasalar hariç genel metni görüp, buna göre bir sonuca varmayı bekliyorum. 
   Kadir İnanır Sanatçı Konunun ayrıntılarını bilmeden, net bir şekilde konuşmak doğru değil. Bu ülkeyi yönetenlerin de bu planının tamamını okuduğuna inanmadığım için, yorum yürütmeyi doğru bulmuyorum. 
   
   Hayırcılar    9. Cumhurbaşkanı Süleyman Demirel Bu planla KKTC, Rum Devleti'ne yamanmaya çalışılıyor. Rumlar kabul eder, çünkü Türk askerinin adadan çıkması kabul ediliyor. Timsah gözyaşı döküyorlar. Kıbrıs meselesi Edirne, Kars, Artvin gibi meseledir. Ne oldu Türkiye'nin olmazlarına 
   Mehmet Ağar DYP Genel Başkanı Annan Planı, Enosis'in önünü açıyor. Bu eski Yunan Başbakanı Simitis'in açık ve net ifadesidir. 1960 anlaşması Enosis'in önünü kapatıyordu. 
   Devlet Bahçeli MHP Genel Başkanı Annan'ın dayattığı bu planın yegane meşruiyet ve cesaret kaynağı, AKP hükümetinin verdiği destektir. AKP, AB hayali uğruna Kıbrıs'ı bir diyet olarak feda etme hazırlığı ve hesabı içinde. Tarih bu ihanet belgesini kabul edenleri affetmeyecek. 
   Muhsin Yazıcıoğlu BBP Genel Başkanı İktidara sesleniyorum ne aldınız, ne verdiniz Rumlar'ı Türk toprakları tarafına, yani içinize alıyorsunuz. Kıbrıs'ın en güzel topraklarını, su kaynaklarını verip Türkler'i göçebe haline getiriyorsunuz. 
   Bülent Ecevit DSP Genel Başkanı Halk Kıbrıs konusunda büyük kaygı içinde. Hükümet Rauf Denktaş'ı bir kenara çekerek, vatan toprağını Rumlar'a satmak istiyor. 
   Doğu Perinçek İP Genel Başkanı 9 bin sayfa tutan, bilinmeyen ve olmayan bir anlaşmaya Türk Hükümeti adına "evet" denmiştir. Bu evet ihanetler tarihine geçecek. 
   Sinan Aygün Ankara Ticaret Odası Başkanı Türkiye, 1960 anlaşmalarıyla Kıbrıs'ın tamamı üzerinde kapsamlı haklar elde etmiştir. Bunların değiştirilmesi Kıbrıs'taki referandumla mümkün olamaz. 
   Prof. Dr. Mümtaz Sosyal Eski milletvekili Bu plan bir anlaşmazlığı yansıtıyor. Bir süre sonra Kıbrıs'tan Türk askerinin çıkmasını ve Türkler'in bezerek adayı terk etmelerini amaçlıyor. 
   
   
   
   
   
   
</TEXT>
</DOC>
