<DOC>
<DOCNO> 230578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun23.html </URL>
<DATE> 2004/04/12/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Koalisyon güçlerinin 1 Nisan'dan bu yana kaybı 70 asker 
</HEADLINE>
<TEXT>

     Irak'taki operasyonlar komutan yardımcısı General Mark Kimmit, koalisyonun 1 Nisan'dan bu yana meydana gelen çatışmalarda 70 askerini kaybettiğini duyurdu. 
     General Kimmit, düşmanın bu sayının 10 katı kadarını kaybettiğini belirttiği açıklamasında, ''Koalisyonun 1 Nisan'dan bu yana kayıpları 70 asker civarında'' ifadesini kullandı. 
     Amerikalı General, ellerinde Iraklı sivil kayıplar hakkında güvenilir bilgi olmadığını da belirtti. 
     Bu arada, Sünni gerillalar, Amerikalı keskin nişancıların yerel saatle 16.00'ya kadar Felluce'den çekilmemesi halinde yeniden silaha davranacaklarını açıkladı. 
     Kentteki Sünni gerilla ve din adamlarının toplantısında hazır bulunan bir gazeteci, Felluce Ulu Cami imamının ''Bütün Amerikalı nişancılar 16.00 itibarıyla Felluce ve civarından çekilmezse genel bir saldırı başlatacağız'' dediğini aktardı. 
     
</TEXT>
</DOC>
