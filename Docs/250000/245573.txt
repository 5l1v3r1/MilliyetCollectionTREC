<DOC>
<DOCNO> 245573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/soneko11.html </URL>
<DATE> 2004/06/05/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
ATO Başkanı Aygün ''Türk kimliği yok edilmeye çalışılıyor'' 
</HEADLINE>
<TEXT>

     Ankara Ticaret Odası ATO Başkanı Sinan Aygün, ''Türkiye'nin çevresinin kuşatıldığını ve Türk kimliğinin yok edilmeye çalışıldığını'' savunarak, ''Ekonomik bağımsızlığımızı koruyamazsak, siyasi bağımsızlığımızı da kaybederiz'' dedi. 
     Türkiye Harp Malulü Gaziler, Şehitler, Dul ve Yetimleri Derneği 11. Olağan Genel Kurulu, ATO Toplantı Salonu'nda toplandı. 
     ATO Başkanı Aygün, burada yaptığı konuşmada, ticari konuların yanında milli meseleleri de birinci görevleri olarak gördüklerini kaydetti. Aygün, ''Bugün ben para kazanıyorsam, kapımın önünde son model Mercedes duruyorsa bu şehitlerimiz ve gazilerimiz sayesindedir'' dedi. 
     ''Türkiye'nin çok kötüye gittiğini, ekonominin IMF'nin ipoteği altında olduğunu'' savunan Aygün, ''Ekonomik bağımsızlığımızı koruyamazsak, siyasi bağımsızlığımızı da kaybederiz. IMF, emekli maaşlarının azaltılmasını istiyor. IMF'cileri vicdana davet ediyorum. Gel bakalım emeklinin maaşıyla bir ay burada sen geçinebiliyor musun '' diye konuştu. 
     Dış politikada Avrupa Birliği AB ve ABD ne derse onun olduğunu savunan Aygün, şöyle devam etti 
     ''Türkiye'nin şu anda çevresi kuşatılmıştır ve Türk kimliği yok edilmeye çalışılıyor. Televizyonlarda Türkiye'nin hiçbir milli meselesi konuşulmuyor. TÜPRAŞ'ı satıyorlar. Ne yaptı TÜPRAŞ size TÜPRAŞ'ı sattığınız fiyat, bugün bu ülkenin ödediği borç paranın bir haftalık faizi. Sen bunu karaparacı, yazıhanesi olmayan birine 1 milyar dolara satıyorsun. Türkiye çok önemli bir bölgede bulunuyor. Ülke bir savaşa girse, TÜPRAŞ vanaları kapatsa, tanka, uçağa benzini kim sağlayacak Bütün Türkiye özelleştirme adı altında talan ediliyor. 
     Yılda 2 milyar dolar kar eden Türk Telekom'u, '2.5-3 milyar dolar verene satarız' diyorlar. Bu ülkeye ihanettir. IMF'nin 'sat' dediği her şeyi satsanız, bütün hepsi 6 milyar dolar eder. Bu para, ülkenin 1.5 ayda faize verdiği para kadar. Türkiye, şu anda dizlerinin üzerine çökertilmiş vaziyette.'' Uluslararası spekülatör ve fon işleticisi George Soros'un, ''Türkiye'nin ihraç edecek sadece ordusu kaldı'' dediğini ifade eden Aygün, ''Adam, 'Ben senin ordunu 8.5 milyar dolara alacağım' dedi. Yani verdiği borç paraya 2 ay faiz almayıp, senin askerini kullanıyorlar. Niye Türk askeri Birleşmiş Milletler'de BM 218 üye ülke var. BM'de konuşma hakkımız ne kadarsa, Afganistan'a, Irak'a da o kadar asker gönderelim'' diye konuştu. 
     DYP Genel Sekreteri Kamil Turan da, Türkiye'nin sahip olduğu değerler ve kimliği değiştirilerek, başka mecralara kaydırılmak istendiğini söyledi. 
     ''Kıbrıs konusunda Rumlara, Ruslara teşekkür etmek, hiç aklınıza gelir miydi '' diye soran Turan, IMF, Dünya Bankası ve Dünya Ticaret Örgütü'nün Türkiye'yi yönettiğini savundu. 58. ve 59. hükümetler döneminde ülkenin dış odakların mali gücü altında ezildiğini ifade eden Turan, ''İktidar ABD ve Avrupa'ya yaslanmış, sömürge durumuna düşürülmüş bir Türkiye yaratma sevdasındadır. Onun için Cumhurbaşkanı, üniversiteler, yargı, silahlı kuvvetlerle, neticede milletle kavgalılar'' diye konuştu. 
     Dernek Genel Başkanı Süleyman Efendioğlu da, ülkenin içinde bulunduğu zor şartlarda herkesin birlik ve beraberlik içinde kenetlenmesi gerektiğini söyledi. 
     
</TEXT>
</DOC>
