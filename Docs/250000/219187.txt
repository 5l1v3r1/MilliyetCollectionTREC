<DOC>
<DOCNO> 219187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun40.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te Türk modası esti 
</HEADLINE>
<TEXT>

     Fransa'da yaşayan Ayşe ve Ece Eğe kardeşlerin kurduğu Dice Kayek Modaevi, 2004-2005 sonbahar ve kış tasarımlarını tanıttı. 
     Başkent Paris'teki Louvre Müzesi'nin altında bulunan Carrousel salonlarında düzenlenen defileye, Fransız moda severler ve basın yoğun ilgi gösterdi. Defileye, Dicek Kayek tasarımlarının büyük beğeni topladığı Japonya'dan da çok sayıda modacı ve tekstilci katıldı. Özellikle ipek, saten ve yün gibi kumaşların pastel renklerde kullanıldığı tasarımlarda, 1950 ve 1960'lı yılların izleri dikkati çekti. 
     Binicilik kıyafetlerinden esintiler taşıyan ceket ve pantolonlar ile yakalarda gül motifli ve bedeni saran rahat giysiler, en çok ilgi çekenler arasında yer aldı. 
     Hazine Dış Ticaret Müşteşarlığı'nın desteğiyle Türk ürünlerini yurtdışında daha iyi tanıtmak amacıyla oluşturulan ''Turquality''nin de defileye destek verdiği bildirildi. 
     Kültür ve Turizm Bakanlığı Paris Müşaviri Serpil Varol, defile sonunda davetlilere, Türk mutfağından yiyeceklerin de bulunduğu bir kokteyl verdi. 
     
</TEXT>
</DOC>
