<DOC>
<DOCNO> 220655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/yas07.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrus mu Fena değil 
</HEADLINE>
<TEXT>

      
   Uluslararası şarap tadımcısı Doç. Dr. Yunus Emre Kocabaşoğlu, Türkiye'de de tanınan "Petrus"ların Fransa'da Bordo'nun en pahalı şarabı olduğunu, ancak dünyanın "en pahalı şarabı" olmadığını söyledi. Kocabaşoğlu, Petruslar'ın en pahalılarının çıkış fiyatının 1100 euro 1.8 milyar lira olduğunu belirtti. Dünyanın en pahalı şarabının, Bourgon bölgesindeki "Chardonnay" üzümünden yapılan "Le Montrachet" olduğunu bildiren Kocabaşoğlu, bu şarabın şişesinin çıkış fiyatının 2100 euro'yu 3.4 milyar 400 lira bulduğunu söyledi. Domaine De La Romanee-Conti adlı şirketin ürettiği "Romanee-Conti" şarabının da dünyanın en pahalı şaraplarından olduğunu anlatan Kocabaşoğlu, "Bu o kadar kıymetlidir ki, onu sadece çok pahalı olan 11 şarapla birlikte set halinde alabilirsiniz. Tek satılmaz. Set içindeki birinin fiyatı da 2400 euro kadardır. Kısıtlı üretiliyor" dedi. 
   
   
</TEXT>
</DOC>
