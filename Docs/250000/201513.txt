<DOC>
<DOCNO> 201513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yasam/yas09.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlat katili anne şerife yakalandı 
</HEADLINE>
<TEXT>

   Göle yuvarlanan otomobilde ölü bulunan üç çocuğu annelerinin öldürdüğü ortaya çıktı... 
   DIŞ HABERLER SERVİSİ 
   
   ABD'nin İllinois eyaletinde geçtiğimiz eylül ayında içinde bulundukları otomobilin göle yuvarlanması sonucu ölen üç çocuğu, anneleri ve erkek arkadaşının öldürdüğü iddia edildi. 
   2 Eylül'de Clinton kasabasında gerçekleşen olayda, Amanda Hamm 27 , polisi arayarak çocuklarının otomobilin içinde göle yuvarlandığını söylemişti. Olay yerine gelen polis, anne ve erkek arkadaşını sorgudan sonra serbest bırakmış, olayın kaza olduğu düşünülmüştü. Ancak kasaba şerifi Roger Massey, olayı araştırırken otomobilin bir kaç kez göle itilerek nasıl batacağının incelendiğini ve açıklamadığı çeşitli deliller sonucunda anne Amanda Hamm ve erkek arkadaşı Maurice Lagrone'ın 28 cinayetten yargılanmasına karar verdiklerini söyledi. 
   Tutuklanan Hamm ve Lagrone, 6 yaşındaki Christopher Hamm, 3 yaşındaki Austin Brown ve 23 aylık Kyleigh Hamm'ı öldürdükleri gerekçesiyle üç ayrı cinayet suçuyla yargılanacak. 
   
   
</TEXT>
</DOC>
