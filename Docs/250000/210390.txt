<DOC>
<DOCNO> 210390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/soneko22.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan İyi şeylerin olması için çok çalışmamız gerek 
</HEADLINE>
<TEXT>

     Devlet Bakanı Ali Babacan, Türkiye'de iyi şeylerin olduğunu, iyi şeylerin olması için de çok çalışılması gerektiğini söyledi. 
     İsviçre'nin Davos kasabasında düzenlenen Dünya Ekonomik Forumu yıllık olağan toplantısına katılan Babacan, bugün finans ve özel sektör temsilcileriyle görüşmelerine başladı. 
     Babacan, gazetecilere yaptığı açıklamada, sabah yaptığı temasları değerlendirerek, yaptığı görüşmelerden edindiği izlenimleri aktardı. 
     Türkiye'de olumlu değişimden herkesin son derece memnun olduğunu ifade eden Babacan, ''İçinde bulunduğumuz reform sürecinden herkes memnun, Türkiye'deki olup biteni ilgi ve memnuniyetle takip ediyorlar'' dedi. 
     Önlerinde daha ''uzun ve zor bir yol'' ve Türkiye'nin Avrupa Birliği sürecinin olduğunu belirten Babacan, ''İyi şeyler oldu, iyi şeylerin olması için de çok çalışmamız gerekiyor'' dedi. 
     
</TEXT>
</DOC>
