<DOC>
<DOCNO> 217849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/ekonomi/eko10.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vehbi Koç anıldı 
</HEADLINE>
<TEXT>

   
   Koç Topluluğu'nun kurucusu Vehbi Koç, ölümünün sekizinci yılında törenle anıldı. 
   Zincirlikuyu Mezarlığı'ndaki kabri başında düzenlenen törene, Koç Ailesi fertleri, Koç Holding Yönetim Kurulu Başkanı Mustafa V. Koç, çalışma arkadaşları ve dostları katıldı. Koç Holding CEO'su Bülend Özaydınlı yaptığı konuşmada, Vehbi Koç'un çağını aşan bir öngörüye sahip, halkıyla bütünleşen bir işadamı ve lider olduğunu, ilke ve değerlerinin Koç Topluluğu'nun bugününe de damgasını vurduğunu belirtti. Koç Topluluğu şirketlerinin kimliklerini daha da güçlendirdiğini, sadece Türkiye'nin değil, Avrupa'nın sayılı şirketleri arasına girebilmek için birbirleri ile yarıştıklarını ifade eden Özaydınlı, ''Huzur içinde yatınız. Emanetinizi bıraktığınız noktadan çok daha ileriye götürmek için ciddi çabalar gösteriyor, çalışıyoruz" dedi. 
   
   
</TEXT>
</DOC>
