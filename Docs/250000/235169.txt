<DOC>
<DOCNO> 235169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun22.html </URL>
<DATE> 2004/04/27/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
AB Bakanları Kıbrıs rum Kesimi Dışişleri Bakanı Yakovu'yu azarlamış... 
</HEADLINE>
<TEXT>

     Kıbrıs'taki referandumda Rumların "hayır" oy kullanmasından büyük rahatsızlık duyan AB Dışişleri Bakanlarının, Rum Kesimi Dışişleri Bakanı Yorgo Yakovu'yu azarladıkları belirtildi. 
     Rum basınına göre, Lüksemburg'daki AB Genel İşler Konseyi toplantısı sırasında düzenlenen gayrı resmi öğle yemeği sırasında Rum Kesimi Dışişleri Bakanı Yakovu, AB Bakanlarının ağır eleştirilerine hedef oldu. 
     Annan Planı'nın Rumlarca büyük bir çoğunlukla reddedilmesinden öfke duyan AB Bakanlarının, Rum hükümetinin "ret" oyu çağrısı yapmasını kınarken Yakovu'yu "pek de olağan" olmayan sözlü bir hırpalanmaya tabii tuttukları kaydedildi. 
     İngilizce yayın yapan Cyprus Mail gazetesinin, üst düzey bir diplomatın Lüksemburg toplantısına ilişkin tutanağına dayanarak verdiği habere göre, Alman Dışişleri Bakanı Joschka Fischer, Yakovu'ya "Annan Planına karşı kampanyayı yapanları, iki ayrı devleti isteyenlerin emeğine yağ süreceği yönünde her zaman uyardık" dedi. 
     Fischer'in sözlerine tepki gösteren Yakovo, Türkler arasında taksim isteğinin çok yaygın olduğunu öne sürerek "Her Türkün kafasında tanıma var" karşılığını verdi. 
     Rum Dışişleri Bakanının bu yanıtı üzerine söz alan İngiltere Dışişleri Bakanı Jack Straw ile Hollanda, Alman ve Lüksemburg Dışişleri Bakanları araya girerek "Onları siz cesaretlendirdiğiniz" diyerek Yakovu'yu suçladılar. 
     Yakovo'nun da sitemlere "Türkler altı defa barış planını reddetti, skor 6-1" karşılığını vermesi üzerine başta Fischer olmak üzere, bazı bakanların Rum Kesiminin Rusya'yı BM Güvenlik Konseyi'nin Annan Planını destekleyen karar tasarısını veto etmesine sevkeden taktiklerinden duydukları rahatsızlığını dile getirdiler. 
     Ancak karar tasarısının görüşülmesinden önce Moskova'yı ziyaret eden Yakovo'nun, yine Rusya'nın çıkışı ile herhangi bir ilgisinin olmadığını, kendisi için de sürpriz oluşturduğunu öne sürdü. 
     
     VERHEUGEN SANSÜRÜ ŞİKAYET ETTİ 

     Genişlemeden sorumlu Avrupa Komisyonu Üyesi Günter Verheugen'in de AB'nin Annan Planına ilişkin görüşünü dile getirmek üzere Rum televizyonunda çıkmasının önlenmesinden şikayet ettiği yemek sırasında Fischer'in de tarihi bir fırsat kaçırıldığını belirterek "Koşullar gelecekte neden daha iyi olsun " dediği belirtildi. 
     
</TEXT>
</DOC>
