<DOC>
<DOCNO> 221377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/dunya/dun04.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Suudi Arabistan'da kadına oy hakkı 
   Suudİ Arabistan'da ekim ayında yapılması planlanan ilk yerel seçimlerde kadınlara da oy hakkı verilmesi düşünülüyor. The Guardian gazetesinde dün yer alan haberde Suudi yetkililer, muhafazak rların tepkisini çekmemek için resmi açıklamanın ileride yapılacağını söylüyorlar. Londra'daki Suudi Büyükelçiliği'nden önceki gün yapılan basın açıklamasında, "erkek ve kadınlara oy kullanma fırsatı verileceğine inanılıyor" denildi. Suudi Arabistan'da atama yoluyla oluşturulan parlamento niteliğindeki Ş ra Konseyi'nin üyesi Salih El Melik de 21 yaşını dolduran kadınların oy kullanma hakkına sahip olacağını söyledi. 
   
   Ebu Abbas, Bağdat'ta gözaltında öldü 
   İTALYAN Achille Lauro Yolcu Gemisi'nin Filistin Kurtuluş Cephesi'ne bağlı silahlı 4 Filistinli tarafından 7 Ekim 1985'te kaçırılmasını planlayan Filistinli gerilla lideri Ebu Abbas, önceki gece Irak'ta ABD gözetimi altındayken öldü. Amerikalı bir yetkili, asıl adı Muhammed Abbas olan Ebu Abbas'ın kalp krizi geçirdiğini açıklarken, Pentagon Sözcüsü Bryan Whitman da, ölüm sebebinin doğal nedenler olduğunu ve cesede otopsi yapılacağını söyledi. Filistin lideri Yaser Arafat ve Filistin yönetimince yapılan açıklamada, "Halkına ve vatanına kendini adamış olan milliyetçi lider ve müstesna bir savaşçı olan Ebu Abbas'ı saygıyla selamlıyoruz" denildi. 
   
   Guantanamo mahk mu Londra'da serbest 
   ABD'nİn Küba'daki Guantanamo Üssü'nde 2 yıldan fazla esir tuttuğu ve önceki gün İngiltere'ye teslim ettiği 5 İngiliz terör zanlısından 4'ü tutuklandı, biri serbest bırakıldı. Serbest kalan 37 yaşındaki Jamal Udeen ABD ve İngiltere'yi "hukuksuzlukla" suçladı. 22 ve 26 yaşlarında olan diğer 4 zanlının avukatları, müvekkillerinin serbest bırakılması için çalışıyorlar. Avukatlar, müvekkilleri hakkında Guantanamo'da da herhangi bir suçlama yapılmadığını kaydettiler. Bu arada medyanın demeç alma "taarruzu"yla karşı karşıya kalan tutsaklardan birinin ailesi tüm başvuruları değerlendirmesi için halkla ilişkiler danışmanı Max Cliford'u tuttu. 
   
   MOSSAD Başkanı 'cep'ini çaldırdı 
   İSRAİL Gizli Servisi'nin MOSSAD Başkanı Meir Dagan'ın cep telefonu çalındı. Yediot Ahronot gazetesinin internet sitesinde, emekli General Dagan'ın telefonunun bir ay önce çalındığı, ordu sansürünün dün kaldırılması üzerine haberin kamuoyuna duyurulduğu belirtildi. Dagan'ın Tel Aviv'de aracında bıraktığı telefonu çalan hırsızın kimliğinin tespit edilemediğinden yakalanamadığı kaydedildi. İsrail Polis Sözcüsü Gil Kleiman, telefonun da henüz bulunamadığını belirtti. İsrail medyası, telefon numaralarının yanı sıra üst düzey İsrail güvenlik yetkilileriyle ilgili önmeli bilgiler içeren telefonun, ordu internet sitesine de giriş yapabildiğini yazdı. 
   
   
   
</TEXT>
</DOC>
