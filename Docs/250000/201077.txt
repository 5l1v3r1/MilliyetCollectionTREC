<DOC>
<DOCNO> 201077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun01.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de bisiklet kullanımına sınırlama getiriliyor... 
</HEADLINE>
<TEXT>

     Dünyanın en büyük bisiklet üreticisi Çin'in Şanghay kentinde, dört tekerlekliler iki tekerleklilere galip geldi. Trafiği rahatlatmak için kentte bisiklet kullanımına önemli sınırlamalar getiriliyor. 
     Basında çıkan haberlere göre, otomobil sayısının artması nedeniyle, zaten bazı işlek caddelerde yasak olan bisiklet, yeni yıldan itibaren tüm önemli caddelerde yasaklanacak. 
     Şanghay'da genç, yaşlı, zengin, yoksul, toplumun her kesiminden insanlar ulaşım aracı olarak bisikleti tercih ediyor. 20 milyon nüfuslu kentte 9 milyon kadar bisiklet bulunuyor. 
     Akut solunum yetmezliği sendromu SARS salgınından etkilenen ülkelerin başında gelen Çin'de halk, hastalıktan korunmak için metro ve otobüs gibi toplu taşıma araçlarından mümkün olduğunca uzak durmaya çalışmış, özellikle Şanghay'da geçen yıl işlerine bisikletle gidenlerin sayısı artmıştı. 
     
</TEXT>
</DOC>
