<DOC>
<DOCNO> 217116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sondun11.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum sözcü "Güvenlik bizim için çok önemli bir konu" 
</HEADLINE>
<TEXT>

     Kıbrıs Rum yönetimi Sözcü Kipros Hristomidis, ''güvenlik konusunun Rum hükümeti için prosedür gereği değil çok önemli bir konu olduğunu'' söyledi. 
     Hristomidis, Rum devlet televizyonu RİK'e yaptığı açıklamada, ''bu konunun BM Genel Sekreteri'nin mektubu ve New York görüşmelerinde çözüldüğünü'' savundu. 
     Hristomidis, Rum tarafı için güvenlik anlaşmasının ''BM Genel Sekreteri'nin mektubunda ve Kıbrıs için yol haritasında netleştirildiğini'' öne sürdü. 
     Rum Simerini gazetesi ise ''güvenlik, garantiler ve çözümün Türkiye Büyük Millet Meclisi tarafından onaylanması konularının Rum tarafı için baş ağrısı haline gelmekte olduğunu'' yazdı. 
     Rum yönetimi lideri Tasos Papadopulos'un, ''güvenlik konusunun geçirilmesini, Annan planının 4. ve nihai şekliyle birlikte 9 Nisan'a kadar TBMM tarafından onaylanmasını istediğini'' belirtti. 
     Papadopulos'un bu talebinin gerekçesinin, onayın referandumlardan sonra yapılması halinde ''Kıbrıs'ın uluslararası hukuki statüsünün havada ve Türkiye'nin rehinesi olarak kalacak olması'' olduğu görüşünü savunan gazete, konuyla ilgili şunları yazdı 
     ''Referandumlardan 'evet' kararı çıkarsa ertesi günün gece yarısı itibariyle 'Kıbrıs Cumhuriyeti'ne geri dönüş olmayacak. Ancak aynı zamanda, Türkiye Büyük Millet Meclisi anlaşmaya bağlı güvenlik konusuna olumsuz oy verirse çözüm onaylanmış olmayacak ve yürürlükte bulunmayacak. Ankara'nın yanıtının 'hayır' olması halinde şu soru işareti beliriyor Uluslararası platformda hangi statü tanınacak Kıbrıs Türk Oluşturucu Devletçiği mi, Rum Oluşturucu Devletçiği mi, yoksa her ikisi de mi '' 
     
</TEXT>
</DOC>
