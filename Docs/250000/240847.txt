<DOC>
<DOCNO> 240847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/siyaset/siy20.html </URL>
<DATE> 2004/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>



'Yürüyeceklerine yardımcı olsunlar' 

ANKARA Milliyet 

AKP Grup Başkan vekili Eyüp Fatsa, YÖK Yasası'nda yapılan değişikliğin sınava yetişmemesinin "dünyanın sonu olmadığını" söyledi. Fatsa, bazı rektörlerin yürümesi için, "Hocalarımızın cüppeleriyle sokakta yürüyerek değil, oturup bu meseleyi çözüme yardımcı olmalarını beklerdim" dedi. Fatsa, YÖK Başkanı Erdoğan Teziç'in, "Türkiye'yi 1960'lardaki günlere geri götürecek belirtiler var" görüşünün hatırlatılması üzerine de "H l , 27 Mayıs'a takılıp kalanlar varsa bu onların sorunudur" yanıtını verdi. 

'İhtilalle toplum onurunu kaybeder' 

ABDULLAH KARAKUŞ Ankara 

Başbakan Recep Tayyip Erdoğan, insanların ihtilallerle birbirlerine güvenlerini yitirdiğini belirterek, "İhtilal yaşamış bir topluluk onurunu kaybeder" dedi. Erdoğan, AKP Gençlik Kolları'nın "Genç Türkiye" dergisine şöyle konuştu "İhtilalle toplumun özgüveni zedeleniyor. Geleceğe ait kurduğu hayal perdesi yırtılıyor. Tutarsız hale geliyor. İnsanlar kendine güveni kaybettiği gibi birbirlerine güvenlerini de yitiriyorlar. Bizim dönemimizin gençliği bugüne göre daha ideolojikti." 

Diyarbakırlılardan Şener'e teşekkür 

SERHAT OĞUZ İstanbul 

DEHAP'lı Diyarbakır Belediye Başkanı Osman Baydemir'in kendisini karşılamak üzere geldiği havaalanında aprona alınmamasına kızarak Kürtçe "Ez te hazdıkım" Seni Seviyorum diyen Başbakan Yardımcısı Abdüllatif Şener'e özellikle bölgeden teşekkür mesajları yağıyor. Diyarbakır gezisinde Baydemir'e yönelik tutumdan rahatsız olan Şener, başkanı gün boyunca yanından ayırmadı. Ticaret Odası Başkanı ve işadamları da, Şener'e teşekkür ederek, bölge insanına moral verdiğini söyledi. 

'Egemenlik millete 84 yıl önce geçti' 

ANKARA Milliyet 

TBMM Başkanı Bülent Arınç, egemenlik tartışmalarının egemenliğin millete geçmesinin üzerinden 84 yıl geçtikten sonra bugün yeniden başlamasını büyük üzüntüyle karşıladığını söyledi. Arınç, "Barolar Birliği'nin toplantısında AKP'nin çoğunluğu temsil etmediği yönündeki açıklamaları nasıl değerlendiriyorsunuz " sorusuna şöyle yanıt verdi "Hayretle karşılıyorum. Siyasi ve hukuki konu üzerinde tartışmalar olabilir ancak bunların belirli amaçlara yönelik spekülatif yorumlar olmaması gerekir." 


</TEXT>
</DOC>
