<DOC>
<DOCNO> 237453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun48.html </URL>
<DATE> 2004/05/05/ </DATE>
<TIME> 19.24 </TIME>
<AUTHOR>  </AUTHOR>
<HEADLINE>
Bush "Şaron'un planı Ortadoğu'da barışa giden yol" 
</HEADLINE>
<TEXT>

     ABD Başkanı George Bush, İsrail Başbakanı Ariel Şaron'un Gazze Şeridi'nden çekilme planını hala desteklediğini ve planın Ortadoğu'da barışa giden yol olduğunu söyledi. 
     Bush, Arap televizyonu El Hurra'ya yaptığı açıklamada, ABD'nin planı desteklediğini belirterek, ''Bunun dünya için tarihi bir an olduğunu düşünüyorum. Bu ileriye doğru bir adım atılması için iyi bir fırsat. Şimdi ilerleme zamanı ve sanırım bunu yapabiliriz'' dedi. 
     ABD Başkanı Bush, iki hafta önce yaptığı açıklamada, Şaron'un Gazze Şeridi'ndeki bütün ve Batı Şeria'daki bazı yerleşim biriminden çekilme karşılığında, Batı Şeria'daki bazı yerleşim birimlerinin daimi olarak kalmasını öngören planına destek vermişti. 
     İsrail'de iktidardaki Likud Partisi üyeleri, 3 gün önceki referandumda Başbakan Şaron'un Gazze'den çekilme planını reddetmişti. 
     
</TEXT>
</DOC>
