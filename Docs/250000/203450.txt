<DOC>
<DOCNO> 203450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/magazin/mag01.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taş fırın erkeği 'ajan' olacak 
</HEADLINE>
<TEXT>

   Tamer Karadağlı, bir Hollywood filminde Matrix'in Morpheus'uyla birlikte başrolde oynayacak... 
      Bayram Kaygusuz 
   
   Çocuklar Duymasın adlı dizinin 'taş fırın erkeği' Tamer Karadağlı'nın Hollywood'da yönetmenlik yapan arkadaşı Aclan Büyüktürkoğlu'nun çekeceği 'High Places' Yüksek Yerler filmindeki rolü belli oldu. 
   Büyüktürkoğlu, 'Matrix' filminde 'Morpheus'u canlandıran Laurence Fishbourne'le paylaşacağı başrolde Karadağlı'ya bir istihbarat ajanını oynamasını teklif etti. Karadağlı, "Karakterimin ismine henüz karar vermedik. En uygun ismi bulmayı düşünüyoruz. Özellikle izleyip çok beğendiğim Matrix filminin bir oyuncusuyla oynayacağım için de çok heyecanlıyım" dedi. 
   
   ABD'ye gidiyor 
   Filmin aksiyon sahneleri üzerine kurulu olacağını belirten Karadağlı, şunları söyledi "26 Aralık'ta eşim Arzu Balkan'la birlikte Amerika'ya gideceğiz. Orada filmle ilgili çalışmalarımı yapacağım. Temmuzda başlayacak çekimler, Amerika ve Meksika'nın dışında İstanbul, Ankara ve Antalya'da da yapılacak. İnşallah şartlarda anlaşırız. Filmin hik yesi çok güzel. Senaryoyu Büyüktürkoğlu'nun eşi Leslie Bates yazıyor." 
   
   
   
</TEXT>
</DOC>
