<DOC>
<DOCNO> 208698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/siyaset/siy13.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinin dili milli olmalı 
</HEADLINE>
<TEXT>

   GÜNSELİ ÖNAL Ankara 

   
   Hıristiyanlık propagandası yaptığı iddiasıyla "Matrix" adlı filmin gösteriminin durdurulmasını isteyen CHP Adana Milletvekili Atilla Başoğlu, nüfus cüzdanlarından "din" bölümünün kaldırılmaya çalışıldığı sırada "milli din" önerisinde bulundu. Dinin dilinin, "milli dil" olan Türkçe olması gerektiğini belirten Başoğlu, kültürel gecikme ve "Hollywood destekli globalleşme" masallarıyla 35 bin kişinin Hıristiyanlığı seçtiğini öne sürdü. "Bugün Noel Baba'ya aşina olan yarın istavroz çıkarır" diyen Başoğlu, şöyle devam etti Atatürk'ün "milli dil", "milli musiki", "milli tarih", "milli din" konularındaki çalışmalarının unutulduğunu savundu. Başoğlu, "35 bin insan din değiştirdi. Bu, kültür yozlaşması değil mi Çocuğa dini bilgileri verirseniz alır. Vermezseniz ateist mi olacak Dinin Türkçeleştirilmesi lazım. Bir cenaze töreninde hoca bir şey okuduğunda kimse bir şey anlamıyor." 
   
   
</TEXT>
</DOC>
