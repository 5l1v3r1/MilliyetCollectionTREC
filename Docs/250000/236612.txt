<DOC>
<DOCNO> 236612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/yasam/yas04.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük balerinlerden Kuğu Gölü 
</HEADLINE>
<TEXT>


GÖKHAN KARAKAŞ İstanbul 

KuĞu Gölü Balesi'ni sergileyen, İstek Vakfı Semiha Şakir Okulları'na bağlı Özel Barış İlköğretim Okulu öğrencileri, izleyicilerin büyük beğenisini topladı. Düzenlenen "Sanat Festivali"nde ana sınıfından, lise öğrencilerine geniş bir ekibin yer aldığı Kuğu Gölü Balesi okulun Göztepe'deki konferans salonunda sahnelendi. Küçük balerinler "Für Elise" adlı bölümle başladıkları gösteriyi, "Kelebekler, Odette, Saray Balosu, Mazurka, Macar Dansı, Büyücü Rothbart" ile devam ettirdi. Küçük balerinler, izleyenleri büyüledi. Çocukları, Türkiye'nin en iyi balerinleri arasında gösterilen Devlet Opera ve Bale Sanatçısı Hülya Aksular da izledi. Kuğu Gölü Balesi'nin baş balerini olan Aksular, küçük balerinlerin resitale çok iyi hazırlanmış olduğunu ifade etti. 


</TEXT>
</DOC>
