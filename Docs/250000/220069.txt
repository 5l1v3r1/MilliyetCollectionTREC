<DOC>
<DOCNO> 220069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sonspo12.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okursuz Pistons, Portland'ı yendi... 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesine, bu sabaha karşı yapılan 3 maçla devam edildi. 
     Merkez Grubu ikincisi Detroit Pistons, deplasmanda Portland Trail Blazers'ı 83-68 yendi. 
     Pistons'da, sakatlığı süren Mehmet Okur yine forma giymezken Chauncey Billups'un, 16 sayı, 2 ribaunt ve 5 asist, Corliss Williamson'ın 14 sayı ve 5 ribaunt, Rasheed Wallace'ın 13 sayı, 9 ribaunt ve 3 asist, Tayshaun Prince'in 12 sayı, 7 ribaunt ve 6 asist ile Ben Wallace'ın 12 sayı, 19 ribaunt ve 1 asistlik performansları takımı galibiyete taşıdı. 
     Böylece Pistons, 64. maçında 39. galibiyetini almış oldu. 
     Portland'da ise Zach Randolph'un 11 sayı ve 6 ribaunt ile Şerif Abdurrahim'in 10 sayı ve 2 ribauntluk performansları, galibiyet için yeterli olmadı. Portland da 61. maçında 32. yenilgisini almış oldu. 
     Günün en bol skorlu maçı, Pasifik Grubu ve ligin genel lideri Sacramento Kings ile Atlantik Grubu beşincisi Philedelphia 76'ers arasında oynandı. 
     Kings'in Sixers'ı deplasmanda 114-105 yendiği maçta, Kings adına 27 sayı atan Sırp forvet Predrag Stojakoviç, sahanın yıldızı oldu. 
     27 sayının yanısıra 3 ribaunt ve 2 asistlik performans gösteren Stojakoviç'i, 24 sayı, 6 ribaunt ve 10 asistle Chris Webber, 21 sayı, 6 ribaunt ve 6 asistle Mike Bibby ile 19 sayı, 7 ribaunt ve 2 asistle Brad Miller izledi. 
     Sixers galibiyeti, Kings'in 60. maçında 45. galibiyeti oldu. 
     62. maçında 38. yenilgisini alan Sixers'da ise rakip potaya 32 sayı gönderen Allen Iverson, günün en skorer ismi oldu ancak takımını yenilgiden kurtaramadı. 
     Iverson aynı zamanda, 2 ribaunt aldı ve 10 asist yaptı. Ayrıca Samuel Dalembert'in 20 sayı ve 15 ribaunt ile Kenny Thomas'ın 15 sayı, 13 ribaunt ve 2 asistlik performansları da galibiyete yetmedi. 
     Diğer maçta ise Miami Heat, sahasında Milwakuee Bucks'a 104-98'lik skorla üstünlük sağladı. 
     Ligde 19. hafta mücadelesine, TSİ yarın sabaha karşı yapılacak 9 maçla devam edilecek. 
     
</TEXT>
</DOC>
