<DOC>
<DOCNO> 216023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo07.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'un, FC Barcelona'ya üstünlüğü yok... 
</HEADLINE>
<TEXT>

     Basketbolda Erkekler Avrupa Ligi A Grubu'nda yarın sahasında FC Barcelona ile karşılaşacak Ülkerspor'un, İspanyol ekibine karşı üstünlüğü bulunmuyor. 
     Turuncu-yeşilliler, Avrupa kupalarında İspanyol ekibiyle yaptığı 10 maçın 8'ini yitirirken, yalnızca 2 galibiyet aldı. 
     Deplasmanda rakibini yenmeyi başaramayan Türk ekibi, 2 galibiyetini de kendi sahasında elde etti. 
     Rakibiyle yaptığı 10 maçta toplam 689 sayı atan maç başına 68.9 ortalama Ülkerspor, kendi potasında ise 843 sayı maç başına 84.3 ortalama gördü. 
     
     TARİHİNDEKİ EN FARKLI SKORLU YENİLGİLER FC BARCELONA'DAN 

     Ülkerspor, Avrupa kupalarındaki en farklı skorlu yenilgilerini de FC Barcelona'dan aldı. 
     Bu sezon deplasmanda yaptığı ilk maçta rakibine 35 sayı farkla yenilen Türk ekibi, en farklı skorlu deplasman yenilgisini aldı. FC Barcelona ile 1995-96 sezonunda Avrupa Şampiyon Kulüpler Kupası çeyrek finalinde karşılaşan Ülkerspor, İstanbul'daki ilk maçı 28 sayı farkla yitirerek, Avrupa kupaları tarihinde kendi sahasındaki en farklı skorlu yenilgiyi almıştı. 
     Bu arada turuncu-yeşilliler, İspanyol takımlarıyla yaptığı 22 maçın ise 13'ünü yitirirken, 9 maçtan galibiyetle ayrıldı. 
     
     MAÇLAR VE SONUÇLAR 

     Ülkerspor'un FC Barcelona ile yaptığı maçlar ve sonuçları şöyle 
     1995-96 Avrupa Şampiyon Kulüpler Kupası 
Ülkerspor-Barcelona 77-105. 
     Barcelona-Ülkerspor 96-66. 
     1997-98 Avrupa Ligi 
Ülkerspor-Barcelona 67-65. 
     Barcelona-Ülkerspor 89-80. 
     1999-2000 Avrupa Ligi 
Barcelona-Ülkerspor 78-73. 
     Ülkerspor-Barcelona 63-60. 
     Barcelona-Ülkerspor 86-65. 
     2001-2002 Avrupa Ligi 
Ülkerspor-Barcelona 77-87. 
     Barcelona-Ülkerspor 85-64. 
     2003-2004 Avrupa Ligi 
Barcelona-Ülkerspor 92-57. 
     
     AVRUPA'DA 178. MAÇ 

     Ülkerspor, FC Barcelona ile yarın yapacağı maçla, Avrupa kupalarında 178. sınavına çıkıyor. 
     Turuncu-yeşilliler, 10 yıllık Avrupa serüveninde, bugüne dek yaptığı 177 maçta 85 galibiyet, 91 yenilgi ve 1 beraberlik aldı. 
     
</TEXT>
</DOC>
