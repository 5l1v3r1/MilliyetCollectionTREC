<DOC>
<DOCNO> 205735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun40.html </URL>
<DATE> 2004/12/31/ </DATE>
<TIME> 22.24 </TIME>
<AUTHOR>  </AUTHOR>
<HEADLINE>
İngiltere Concorde 1970'li yıllarda projesinden vazgeçiyormuş... 
</HEADLINE>
<TEXT>

     İngiliz Devlet Arşivi'nin gizliliği kaldırılarak kamuoyuna açıklanan belgeleri, İngiltere'nin 1970'li yıllarda çok pahalı olacağı gerekçesiyle Concorde uçağı üretme projesinden vaz geçmeyi düşündüğünü ortaya koydu. 
     Belgere göre, dönemin başbakanı Harold Wilson, Fransız mevkidaşı Jacques Chirac'a, projenin çok pahalı olması nedeniyle kamuoyuna kabul ettirilemeyeceğini söyledi. İngiliz-Fransız ortak projesi olan Concorde projesi hakkındaki görüşlerini Chirac'a bir mektupla bildiren Wilson'ın ''henüz nihai kararımızı vermemiş olmakla birlikte, projenin ekonomik açıdan kabul ettirilmesinin güç olduğunu düşünüyorum'' dediği açıklandı. 
     Dönemin hazine müsteşarı Denis Healey'in de konuyla ilgili aynı görüşleri paylaştığına dikkat çekilen belgelerde, söz konusu devlet görevlisinin projenin iptalini önerdiği belirtildi. Belgelerde, bu direnişlere karşılık Wilson hükümetinin Endüstri Bakanı Tony Benn'in ise projeden yana tavır koyduğu ve ''projeyi iptal etmek kamuoyunun kafasında çok daha negatif bir etki yaratacaktır'' görüşünü ortaya koyduğuna dikkat çekildi. 
     Daha sonra uygulamaya konulan proje, Fransız ve İngiliz havayolları filosu için süpersonik uçakların üretilmesiyle sonuçlanmış, ancak Concorde uçaklarının sonuncusu 2002 yılının Ekim ayında emekliye ayrılmıştı. 
     
</TEXT>
</DOC>
