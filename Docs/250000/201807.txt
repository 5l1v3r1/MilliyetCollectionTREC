<DOC>
<DOCNO> 201807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sondun05.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Türkiye, Irak'ta bize yardımcı oluyor" 
</HEADLINE>
<TEXT>

     ABD Savunma Bakanı Donald Rumsfeld, Türkiye'nin, Irak konusunda ABD'ye yardımcı olduğunu ve Irak'ın kuzeyine geçiş noktası olarak Türkiye'nin kullanıldığını söyledi. 
     Rumsfeld, eyaletlerin yerel milletvekillerinin katılımıyla düzenlenen ulusal konferansta, Irak'taki gelişmelerle ilgili bilgi verdi. 
     Utah eyaleti Temsilciler Meclisi'nden Dave Hogue, Rumsfeld'e, ''Irak'taki askerlerimizin durumundan endişe ediyorum. Basında birçok şey duyuyoruz. Şimdi Suriye, Türkiye ve İran'ın bölgede bütün gelişmelerde oynadıkları rol nedir '' sorusunu yöneltti. 
     ABD Savunma Bakanı, ''Türkiye, bize yardımcı oluyor. Türkiye'yi, ülkenin kuzey bölümüne geçiş noktası olarak kullanıyoruz. Sınırı korumakta iyi iş başarıyorlar. Suriye ve İran ise hiç yardımcı değil. Hatta, 'hiç yardımcı değil' demek az bile'' ifadelerini kullandı. 
     
</TEXT>
</DOC>
