<DOC>
<DOCNO> 205204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur28.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcaklıklar artıyor... Batı'da yağmur var, sele dikkat 
</HEADLINE>
<TEXT>

     Türkiye genelinde bu hafta boyunca yalnızca batı bölgeler yağış alırken gündüz sıcaklıklarında artış meydana gelecek. 
     Bugün akşama kadar Doğu Anadolu'nun güneydoğusu kar yağışlı, diğer yerler parçalı ve az bulutlu geçecek. Marmara ve iç bölgelerde sabah saatlerinde yer yer sis görülürken, hava sıcaklığı iç ve batı bölgelerimizde biraz artacak, diğer yerlerde önemli bir değişiklik olmayacak. 
     
     SALI 

     Trakya ve Kıyı Ege yağmurlu, diğer bölgelerimiz parçalı bulutlu ve açık bir gün geçirecek. İç Anadolu ve Doğu Anadolu'da sis etkili olacak. 
     
     ÇARŞAMBA 

     Marmara, Kıyı Ege ve Antalya çevresini yağışlı bir gün bekliyor. Diğer bölgeler parçalı bulutlu ve açık, iç bölgelerde sabah saatlerinde sis etkili olacak. 
     
     PERŞEMBE 

     Geçen hafta sel felaketi yaşayan Antalya'da ve çevresinde yine etkili yağmur görülecek. Yağmur Ege ve Marmara'nın tamamında da görülürken diğer bölgeler yine parçalı bulutlu ve açık olacak. Sis her zamanki gibi iç bölgelerde etkili. 
     
</TEXT>
</DOC>
