<DOC>
<DOCNO> 201205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sonspo30.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Sociedad - Galatasaray karşılaşmasından notlar... 
</HEADLINE>
<TEXT>

     Futbolda Avrupa Şampiyonlar Ligi D Grubu'nda yapılan Real Sociedad-Galatasaray maçına İspanyol taraftarlar ve basın mensupları büyük ilgi gösterdi. 
     Türkiye'den yaklaşık 300 kadar, başta Fransa ve Almanya olmak üzere Avrupa'nın diğer ülkelerinden de bin kadar Türk seyircinin kente geldiği bildirildi. Gün boyunca sokaklarda Türk bayrakları ile dolaşan Türk taraftarlar sürekli sarı-kırmızılı takıma tezahürat ederek İspanyolların alışık olmadığı bir ortam oluşturdu. 
     
     NOTLAR 
     -İspanyol takımının Hollandalı kalecisi Westerveld'in ayak bileğinde bulunan sakatlığı nedeniyle bu akşamki maçta forma giyemedi. Westerveld'in yokluğunda kaleyi koruyacak olan yedek kaleci Alberto Lopez, en son bu sezon 8 Ekim tarihinde Kraliyet Kupası'nda Oviedo takımına karşı oynadı ve Real Sociedad bu mücadeleyi 2-1 kazanmayı başardı. 
     Galatasaray'da ishal olan Orhan Ak, kadrodan çıkartılırken, ilk 11'e bu futbolcunun yerine Bülent Korkmaz dahil edildi. 
     -İspanyol taraftarların stat çevresinde, ''UEFA Bask bölgesi Türkler için tehlikeli değil, maç oynanabilir'' şeklinde açtıkları pankartlar dikkat çekti. 
     -Karşılaşmayı Türkiye'nin Madrid Büyükelçisi Volkan Vural da izledi. 
     
</TEXT>
</DOC>
