<DOC>
<DOCNO> 245589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonsiy05.html </URL>
<DATE> 2004/06/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
"Kıbrıs'ı hiçbir zaman silip atmadık" 
</HEADLINE>
<TEXT>

     Devlet Bakanı Güldal Akşit, ''AK Parti iktidarı olarak iftihar etmemiz gereken noktadayız'' dedi. 
     Akşit, AA muhabirine yaptığı açıklamada, tek partili bir iktidar olarak halkın önünde olduklarını ve bunun sorumluluğunu da çok fazla hissettiklerini bildirdi. 
     AK Parti olarak kendilerinin kesinlikle hiç bir soruna karşı mazeret bulabilecek konumda olmadıklarını bildiren Akşit, iktidara geldikleri günlerde kendilerine bunlar acemi gibi yakıştırmalar yapıldığını da belirterek, şunları söyledi 
     ''AK Parti iktidarı olarak, iftihar etmemiz gereken noktadayız. Göreve geldiğimiz ilk günden itibaren hükümetimizin önüne hiç bir hükümetin yaşamadığı sorunlar arka arkaya konuldu. Biz bu sorunlarla başederken, halkın desteğini de gözönünde bulundurduk. Sorun yaşayan Türkiye, halkın da gösterdiği güven duygusuyla zorlu dönemi atlattı.'' 
     
     KIBRIS VE AB 
     Bakan Akşit, hükümet olarak bugüne kadar yaşandıkları sıkıntıların başında Kıbrıs ve AB sorunu geldiğini belirterek, her iki soruna karşı sergiledikleri tavrın çok açık ve net olduğunu bildirdi. 
     Akşit, şöyle konuştu 
     ''Kıbrıs konusunda TBMM'nin, ve hükümetin ortaya koyduğu tavır net ve açıktır. Kıbrıs yıllardır çözülemeyen bir sorun. Ama bu konu karşısında bir kararlılık sergilenmiştir. Bizim, KKTC'yi hiç bir zaman kenara silip atmak gibi bir niyetimiz olmadı. Çözümsüzlükten yana olmaktansa, kesin bir çözümden yana olduğumuzu ve çözümsüzlüğü yaratan kesimin Türkiye olmadığını da net ortaya koyduk. Ardından AB konusu gündemde idi. Biz bu adımları 1970'li yıllarda atmış olsaydık, şu anda bir AB ülkesiydik. Ve şu an önümüzde Kopenhag kriteri, Kıbrıs sorunu gibi engeller konulamazdı. Biz bu sorunları yıllardan beri bir kenara bırakıp bugünlere gelmişiz. Ama ben ümit ediyorum ki 2004 Aralık ayında biz bunu da başaracağız. Çünkü, kararlılıkla yürüyoruz. Bu kararlılığı da tüm dünya görüyor.'' 
     
</TEXT>
</DOC>
