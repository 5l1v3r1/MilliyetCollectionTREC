<DOC>
<DOCNO> 223577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonyas15.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir mahkum, kadın gardiyana tecavüzden yargılanıyor... 
</HEADLINE>
<TEXT>

     Fransa'da bir mahkumun, Riom kentindeki cezaevinde bir kadın gardiyana tecavüz ettiği gerekçesiyle yargılanmasına başlandı. 
     Georges Gaud adlı 26 yaşındaki mahkumun, 17 Ekim 2002'de, cezaevinde tutukluların toplu faaliyetleri için kullanılan binada yalnız kaldığı sırada, 42 yaşındaki kadın gardiyana tecavüz ettiği belirtildi. 
     Fransız mahkum daha önce, yine cezaevinde bir kadın sosyal işler uzmanına cinsel taciz suçundan yargılanmıştı. 
     Cinsel suçlardan sabıkası kabarık mahkumun, cezaevinden mahkemeye gönderilmesi sırasında, bir grup, kadın gardiyanların güvenliklerinin daha iyi sağlanması talebiyle kısa süreli eylem yaptı. 
     Cezaevi gözetmenleri, tecavüzün olduğu binadaki güvenlik önlemlerinin artırılmasını ve bu binaya özel kameralar yerleştirilmesini talep ettiler. 
     
</TEXT>
</DOC>
