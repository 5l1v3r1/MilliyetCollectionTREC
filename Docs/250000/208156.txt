<DOC>
<DOCNO> 208156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sonspo21.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons galip, Mehmet Okur her zamanki gibi 
</HEADLINE>
<TEXT>

     ABD Profesyonel Basketbol Ligi'nde NBA 11. hafta mücadelesi, bu sabaha karşı yapılan 5 maçla tamamlandı. 
     37. maçında 24. galibiyetini alan Merkez Grubu ikincisi Detroit Pistons'da Mehmet Okur, sahaya ilk 5'te çıkarak 7 sayı, 3 ribaunt ve 2 asistle oynadı. Chauncey Billups 27 sayı, 3 ribaunt ve 5 asistle maçın yıldızı olurken Chucky Atkins, 18 sayı, 2 ribaunt ve 4 asistle Atkins'i izledi. 
     Ayrıca Detroit Pistons'ın üst üste 8. galibiyetini aldığı bu maçta Ben Wallace, 17 sayı, 13 ribaunt ve 4 asistlik, Richard Hamilton 16 sayı, 3 ribaunt ve 4 asistlik, Tayshaun Prince de 14 sayı 5 ribaunt ve 5 asistlik performansıyla göz doldurdu. 
     Detroit Pistons'a mağlup olarak, 36. maçında 16. yenilgisini alan Dallas Mavericks'de ise Steve Nash, 18 sayı, 4 ribaunt ve 10 asistle, Marquis Daniels ile Tony Delk, 16'şar sayı ve 1'er asistle, Antawn Jamison 15 sayıyla ve Dirk Nowitzki, 14 sayı, 15 ribaunt ve 3 asistle oynamalarına karşın takımlarını yenilgiden kurtaramadılar. 
     NBA'de, günün maçlarında alınan sonuçlar şöyle 
     Toronto Raptors-Portland Trail Blazers 83-72. 
     Detroit Pistons-Dallas Mavericks 115-102. 
     Boston Celtics-Houston Rockets 97-93. 
     Sacramento Kings-Denver Nuggets 117-106. 
     Memphis Grizzlies-Los Angeles Clippers 108-107. 
     
</TEXT>
</DOC>
