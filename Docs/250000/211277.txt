<DOC>
<DOCNO> 211277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sonspo08.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Frank De Boer, Glasgow Rangers'da 
</HEADLINE>
<TEXT>

     Galatasaray'ın Hollandalı futbolcusu Frank De Boer 33 , ligin ikinci yarısında futbol yaşamını İskoçya'nın Glasgow Rangers takımında sürdürecek. 
     Futbolcunun menajeri Rob Cohen tarafından Hollanda basınına yapılan açıklamaya göre, Frank de Boer, Galatasaray'a sözleşmesini teslim etti ve Glasgow Rangers ile sezon sonuna kadar oynaması konusunda anlaşma sağlandı. Anlaşmaya ilişkin resmi açıklama, bugün saat 18.00'de Glasgow'da düzenlenecek basın toplantısıyla duyurulacak. 
     Rob Cohen'e göre, Frank De Boer, Türkiye'de istenileni veremediği için artık oynamak istemedi ve Glasgow Rangers'da oynayan ikiz kardeşi Ronald De Boer'un de ısrarıyla bu kulübü tercih etti. 
     Cohen'e göre, Frank de Boer, futbol yaşamını kardeşiyle birlikte sürdürmek istediği için anlaşmayı sezon sonuna kadar yaptı. Ronald De Boer'un da Glasgow Rangers ile sözleşmesi bu sezon sonunda sona erecek. 
     
</TEXT>
</DOC>
