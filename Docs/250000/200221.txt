<DOC>
<DOCNO> 200221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo12.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 2 - Elazığspor 0 maç bitti 
</HEADLINE>
<TEXT>

     Stat Atatürk . 
     Hakemler Metin Tokat, Özcan Tarkan, Cem Satmaz . 
     Diyarbakıspor Şenol, Cumhur, Burhan Dk. 15 Stravrevski , Ramazan, Cem, Hasan, Jupi, Kais, Çetin, Murat Hacıoğlu, Sinan . 
     Elazığspor König, Bekir, Eren, Hacı Arif, Abdullah, Depnar, Ümit, Mehmet Deliorman, Cem Yanık, Halit Dk. 37 Effa , Eser . 
     . 
     Birinci Süper Futbol Ligi'nde Diyarbakırspor, Elazığspor'u 2-0 yendi. 
     Maça hızlı başlayan evsahibi Diyarbakırspor, 6. dakikada golüne kavuştu. Bu dakikada Sinan'ın pasıyla ceza alanında topla buluşan Murat Hacıoğlu'nun vuruşunda, meşin yuvarlak kaleci König'in sağından filelerle buştu 1-0. 
     19. dakikada ceza alanındaki Kais'in sert vuruşunda meşin yuvarlak, kaleci König'den döndü. Dönen topu Murat Hacıoğlu filelere gönderdi. Ancak hakem Metin Tokat, ''ofsayt'' gerekçesiyle golü saymadı. 
     23. dakikada Diyarbakırspor'un ceza alanı dışında kazandığı serbest vuruşu Kais kullandı. Bu futbolcunun vuruşunda, meşin yuvarlak az farkla üstten auta çıktı. 
     31. dakikada Jupi'nin sağdan yaptığı ortada topu kontrol eden Çetin'in şutunda, top üstten auta gitti. 
     34. dakikada Jupi'nin ceza alanı dışından attığı sert şutta kaleci König uzanarak topu 2 hamlede yakaladı. 
     39. dakikada Ümit, Diyarbakırsporlu 2 savunma oyuncusunu çalımlayarak kaleci Şenol ile karşı karşıya kaldı. Ümit, topa vurmakta gecikince Şenol yatarak topu yakaladı. 
     Kalan dakikalarda da gol olmayınca ilk yarı Diyarbakırspor'un1-0 üstünlüğüyle tamamlandı. 
     
     İKİNCİ YARI 

     47. dakikada Murat Hacıoğlu'nun ceza alanına soldan ortaladığı topu iyi izleyen Kais'in vuruşunda, top savunma oyuncularına çarparak kornere çıktı. 
     50. dakikada Diyarbakırspor'un kullandığı köşe atışında, ceza alanına ortalanan topa Çetin'in kafa vuruşunda, meşin yuvarlak az farkla auta çıktı. 
     88. dakikada Murat Hacıoğlu'nun pasında topla ceza alanına giren Saffet'in vuruşunda, top az farkla üstten auta gitti. 
     90. dakikada Diyarbakırspor farkı 2'ye çıkardı. Saffet'in pasıyla ceza alanı önünde topla buluşan Murat Salar'ın sert vuruşunda, meşin yuvarlak filelerle buluştu 2-0. 
     Uzatma dakikalarında gol olmayınca, maç Diyarbakırspor'un 2-0 üstünlüğüyle sona erdi. 
     
</TEXT>
</DOC>
