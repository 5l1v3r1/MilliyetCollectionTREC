<DOC>
<DOCNO> 224381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yasam/yas09.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane Özürlü Bağ-Kur Sağlam 
</HEADLINE>
<TEXT>

      ERAYDIN AYTEKİN Sivas DHA 
   
   Sivas'ta büfe işleten Ali Osman Demir 42 , 1998'de teşhisi konulamayan bir rahatsızlık nedeniyle felç oldu. Önce sadece ayaklarını kullanamayan Demir, tekerlekli sandalyede yaşamaya başladı. Bir yandan da 1993'te başladığı Bağ - Kur primlerini düzenli olarak yatırmayı sürdürdü. Hastalığın etkisiyle ellerini de kullanamaz hale gelen Demir, Bağ - Kur'a malulen emekli olabilmek için başvurdu. Demir, 2002'de hastaneden iki ayrı rapor aldı. Verilen heyet raporunda Demir'in el ve ayaklarını kullanamadığı belirtilerek, yüzde 90 oranında engelli olduğu vurgulandı. Bu raporla Bağ-Kur İl Müdürlüğü'ne başvuran Demir, "Malul olmadığınıza karar verilmiştir" yanıtıyla karşılaştı. 14 aydan bu yana kapı kapı dolaştırıldığını söyleyen Demir, şöyle konuştu "Devlet Hastanesi'nin sağlık kurulunca verilen 'yüzde 90 engelli' raporuna rağmen benim sağlam olduğumu ve çalışabileceğimi söylediler. Ben ne elimi ne de ayaklarımı kullanabiliyorum. Engelli olduğumuz için ölmemiz mi gerekiyor " 
   
   
</TEXT>
</DOC>
