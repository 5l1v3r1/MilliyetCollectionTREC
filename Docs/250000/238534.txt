<DOC>
<DOCNO> 238534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/yasam/axyas02.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyku faciası 
</HEADLINE>
<TEXT>


Ortopedik engelli sürücünün aracı ters yönde otobüs altında kaldı, sekiz kişi öldü. Polise göre sebep, uyku... 

TAHSİN DOLAVCI Kütahya DHA 

Kütahya'da ortopedik engelli sürücünün kullandığı otomobilin, karşı yönden gelen otobüsün altına girmesi sonucu meydana gelen trafik kazasında ikisi çocuk sekiz kişi öldü. 
Halil Gültekin'in 58 kullandığı engelli donanımlı otomobil, dün saat 06.00 sıralarında, Kütahya - Eskişehir karayolunun 7. kilometresinde orta refüje çarpıp karşı yönden gelen İsmail Çekaoğlu yönetimindeki otobüsün altına girdi. Otobüs altında sürüklenen otomobilde bulunan Gültekin ile Kerime Gültekin 81 , Ayşe Gültekin 49 , Murat Erkaraca 27 , Emine Erkaraca 27 , Hatice Erkaraca 3 ve Berke Erkaraca 2 olay yerinde, Kezban Erkaraca 35 da Kütahya Devlet Hastanesi'nde yaşamını yitirdi. 

Ziyaretten dönüyorlardı 
Kazadan sonra, otobüs sürücüsü Çekaoğlu gözaltına alındı. Ölenlerin, Çorum'daki yakınlarını ziyaret ettikten sonra Kütahya'daki evlerine dönerken kaza geçirdikleri belirtildi. Yetkililer, otomobilin bölünmüş yolda orta refüje çarpıp ters yöne girdiğini ve ortopedik engelli sürücü Halil Gültekin'in uyumuş olabileceğini bildirdi. Kütahya Emniyet Müdürü Şevki Dinçal kaza yerinde incelemede bulunurken, soruşturma başlatıldı. 


</TEXT>
</DOC>
