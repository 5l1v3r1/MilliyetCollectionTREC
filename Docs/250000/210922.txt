<DOC>
<DOCNO> 210922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/ekonomi/eko03.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tüpraş ihalesinde düzgün fiyat oluştu' 
</HEADLINE>
<TEXT>

   Bakan Babacan, Tüpraş ihalesindeki 1.3 milyar dolarlık teklifle ilgili soruyu, 'Piyasa şartlarında düzgün oluşmuş, doğru bir fiyattır' diye yanıtladı 
   
   Devlet Bakanı Ali Babacan, Tüpraş ihalesi konusunda Rekabet Kurulu'nun kararının beklendiğini belirterek, "Tüpraş'ta bu iş bitti dememiz zor. Önce Rekabet Kurulu kararını verecek, daha sonra Özelleştirme Yüksek Kurulu'nun kararı alınacak" diye konuştu. 
   Gazetecilerin, "1.3 milyar dolar rakamı makul mu " şeklindeki sorusu üzerine, Babacan, fiyat konusunda yorum yapmak istemediğini belirterek, "Ancak piyasa şartlarında düzgün oluşmuş olan fiyat doğru fiyattır" dedi. Bu kuruluşların özel sektör eliyle daha verimli çalışacağını anlatan, Babacan, "Bu kuruluşlar verimli olsun çok para kazansın bize de iyi vergi versin diyoruz" ifadesini kullandı. Babacan, Tüpraş'ın özelleştirilmesinin ardından, bu kurumun kredi derecesinin ne olacağını yeni sahiplerini daha fazla düşünmesi gerektiğini söyledi. 
   Bakan Babacan, gazetecilerle sohbeti sırasında doğrudan yabancı yatırımların Türkiye'ye yeterince çekilmemesi halinde yurtdışına gitmiş yerli yatırımcıların da tekrar Türkiye dönmesinin biraz zor olduğunu söyledi. Yabancı yatırımcılar geldiğinde yerlilerin de yabancılara baktığını vurgulayan Babacan, şöyle devam etti 
   
   'Başarı örnekleri lazım' 
   "Yabancı yatırımcılar diyor ki 'Türkler yatırım yapmıyor. Ben neden yapayım ' Tam dersi durumunda yerliler, 'Yabancılar yapmıyor. Ben niye yatırım yapayım ' Yabancı yatırımlarda bazı başarı örneklerine ihtiyaç var. Türkiye'de bulunan yabancı yatırımcıların hemen hemen hepsinin kapasite artırımı planı, yeni yer arayışları var. Toyota yetkilileri bana geldi Türkiye'yi Avrupa'nın en önemli üretim üslerinden biri haline getirmek istiyorlar. Bu konuda kararlarını vermişler bürokrasideki sıkıntıları anlattılar." 
   
   
</TEXT>
</DOC>
