<DOC>
<DOCNO> 215231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/siyaset/siy02.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Hükümet Denktaş'ın yanında 
</HEADLINE>
<TEXT>

      ABDULLAH KARAKUŞ 

   
   Başbakan Recep Tayyip Erdoğan, New York'taki görüşmelerin ardından KKTC Cumhurbaşkanı Rauf Denktaş'ı telefonla arayarak, "Hassasiyetlerin farkındayız. Merak etmeyin aynı şekilde hassasiyetlere dikkat ederek yolumuza devam edeceğiz. Her zaman yanınızda olacağız" dedi. 
   Erdoğan, önceki akşam Denktaş'la yaptığı görüşmede Türk tarafının masada kalarak dünya kamuoyuna iyi bir görüntü verdiğini söyledi. Türk tarafının görüşmelerdeki uzlaşmacı tutumunu öven Erdoğan, şöyle konuştu "Sizleri tebrik ediyoruz. Şimdilik iyi bir sonuç ortaya çıktı. Desteğimiz bundan sonra da sürecek. Müzakerelerde de kararlı bir tutum sergilemeye devam edeceğiz. Bütün kurumlar yanınızda." 
   Olumlu katkılarından dolayı Güney Kıbrıs ve Yunanistan'a da teşekkür eden Erdoğan, "Kıbrıs'taki başarı mı, yoksa erken değerlendirme mi " sorusu üzerine şu yanıtı verdi "Değerlendirmeler bana göre çok erken. Temennim, başlangıçtaki güzellikler aynı şekilde sonuca da yansısın. Adil ve kalıcı çözüme ulaşılsın." 
   
   
   
</TEXT>
</DOC>
