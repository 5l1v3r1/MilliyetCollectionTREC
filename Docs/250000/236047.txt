<DOC>
<DOCNO> 236047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/ekonomi/eko07.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Emirdağ Gruba kaynak aktarmadık 
</HEADLINE>
<TEXT>


NEZİH GÜROL İstanbul 

İşadamı Mehmet Emin Karamehmet'in de aralarında bulunduğu Pamukbank'ın beş eski yöneticisinin, Bankalar Kanunu'na muhalefet iddiasıyla yargılanmasına başlandı. Duruşmaya katılan üç banka yöneticisi sanık, suçlamaları kabul etmedi. İstanbul 1. Ağır Ceza Mahkemesi'nde görülen dünkü duruşmaya altı ayrı suçlamayla ilgili 24 yıla arasında hapisleri istenen sanıklardan Orhan Emirdağ, İsmail Sezer Birgili ve Teyfik Fikret Aytekin katılırken, seyahatte oldukları belirtilen sanıklar Karamehmet ile Osman Berkmen ise gelmedi. 
Pamukbank'ın eski genel müdürü Emirdağ suçlamaların asılsız olduğunu öne sürdü. Emirdağ savunmasında, kullandırılan kredilerde bankaya k r sağlandığını belirterek, "Murakıplar kendilerine göre tanımlar yapmışlardır. Yapılan işlemlerle bankanın özkaynakları güçlendirilmiş, gruba kaynak aktarılmamış, kaynak sağlanmıştır" dedi. 


</TEXT>
</DOC>
