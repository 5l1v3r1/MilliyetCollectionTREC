<DOC>
<DOCNO> 202594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/dunya/dun03.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen AB'de işgalcilik kabul edilemez 
</HEADLINE>
<TEXT>

      FRANKFURT Milliyet 

   
   AB'nin Genişlemeden Sorumlu Üyesi Günther Verheugen, Türkiye'nin KKTC'de işgalci olduğunu iddia ederek, "2004 sonunda Ankara'nın üyelik kriterlerini yerine getirip getirmediğini nihai karara bağlamak gerektiğinde, AB üyesi bir ülkenin topraklarında 30 bin askeri bulunan ülkeyle üyelik görüşmelerinin sürdürülmesi çok az kişi kabullenebilir" dedi. 
   Almanya Radyosu'nun sorularını yanıtlayan Verheugen, KKTC seçimlerinden sonra Ada'nın birleşme şansının zayıfladığını söyledi. Verheugen, "Seçimlere büyük ümit bağladık. Bu konuda muhalefetin zaferi gerekiyordu. Rauf Denktaş'ın zamana yayarak mayısı atlatmayı ve böylece bir çözümü engelleme girişiminde bulunacağını tahmin ediyorum. Onun için Annan Planı önemli değil. Uluslararası topluluğun kabul edemeyeceği iki devletli bir çözümde ısrar ediyor" diye konuştu. 
   
   
   
   
   
</TEXT>
</DOC>
