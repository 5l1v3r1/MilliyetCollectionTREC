<DOC>
<DOCNO> 217087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/tv/ekran.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tolga'nın işi zor 
</HEADLINE>
<TEXT>

   "Kampüsistan"da Tolga, Yeşim'le arasını düzeltmenin yollarını arıyor 
      Başrollerini Kaan Urgancıoğlu ile Göksun Çam'ın yanı sıra genç oyuncular ve deneyimli isimlerin paylaştığı "Kampüsistan"da Tolga, Yeşim'in gönlünü almak içine elinden geleni yapıyor. 
   
   Yeşim oralı olmuyor 
   Tolga, Yeşim'le konuşmak ister, ama genç kız pek oralı olmaz. Tolga da geceyi Arzularda geçirir. Herkes Tolga ile Arzu'nun yeniden birlikte olacağını düşünür. Mine ve Mahmut'un bitmeyen tartışmaları, Derya ve Mehmet'in köftecilik macerası, Ilgın'ı unutamayan Selçuk'un aynı anda birkaç kızla birlikte olması, Melisa ile Osman arasındaki yakınlaşma bu bölümün diğer gelişmeleri. 
   KANAL D 19.50 
   
   
   Ali ve Nazar karakolda    Küçük bir köyde yaşanan olayları anlatan "Kınalı Kar"da Emrah, Özlem Conker, Nurseli İdiz, Engin Şenkan gibi oyuncular rol alıyor. Jandarma komutanı Cabbar'ı karakolda sorgulamaktadır. Bey, Ali ve Nazar, komutanın isteği üzerine karakola giderler. 
   KANAL D 21.20 
   
   
   Günaydın futbol    Erkan Tan haftaya "futbol sohbeti" ile başlıyor. Programın konuğu G.Birliği Teknik Direktörü Ersun Yanal, takımının Avrupa'daki hedeflerini, Türkiye'de futbolun ve sporun geldiği noktayı değerlendirecek. 
   ERKAN TAN'LA BAŞKENT'TEN TV8 08.00 
   
   
   Gürtuna ne yapacak    İstanbul Büyükşehir Belediye Başkanı Ali Müfit Gürtuna bu gece "Kırmızı Koltuk"a oturacak. Ümit Aslanbay'ın sunduğu programda Gürtuna, yaklaşan yerel seçimler öncesinde adaylığıyla ilgili merak edilen soruları yanıtlayacak. 
   KIRMIZI KOLTUK STAR 23.30 
   
   
   Şimdi de iki "Passaparola"    TV dünyamızda garip şeyler oluyor. Aynı dizi birden çok kanalda gösteriliyor, aynı isimle farklı kanallarda programlar yapılıyor. Bunlara son örnek, "Passaparola"... Star, eski bölümleri yayınlayadursun Metin Uca, yarışmanın yeni bölümleriyle bugünden itibaren Show TV'de ekrana gelecek. 
   PASSAPAROLA SHOW TV 18.00 
   
   
</TEXT>
</DOC>
