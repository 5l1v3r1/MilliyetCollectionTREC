<DOC>
<DOCNO> 211100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sontur33.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl... Çığın hedefi köy okulu oldu... 
</HEADLINE>
<TEXT>

     Bingöl'ün, Çiris Köyü'nde meydana gelen çığda köy okulu ve 1 ahır kar altında kaldı. 
     Bingöl'e 18 kilometre uzaklıktaki Çiris Köyü'nde çığ düştü. Çığ nedeniyle köy okulu ve bir ahır tamamen karın altında kalırken, 6 evde de hasar meydana geldiği öğrenildi. 
     Vali Yardımcısı Fikret Zaman yaptığı açıklamada, kendilerine ulaşan ilk bilgide olayda can kaybı olmadığını öğrendiklerini söyledi. 
     Ahırda bulunan birkaç hayvanın telef olduğunu belirten Zaman, Köy Hizmetleri ve jandarma ekiplerinin olay yerine ulaşmak için kapalı olan köy yolunu da açarak ilerlediklerini kaydetti. 
     
</TEXT>
</DOC>
