<DOC>
<DOCNO> 241309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/spor/spo04.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'ın felsefesi 
</HEADLINE>
<TEXT>


Trabzonspor Teknik Direktörü, başarı için takım içi dengelerin çok iyi kurulması gerektiğini vurguladı, "Her futbolcunun benim adalet dağıttığımdan emin olması gerekiyor" dedi 


'Takım bir bütündür' 
TRABZONSPOR'U bu sezon lig ve Şampiyonlar Ligi'nde başarıya götürmeyi amaçlayan Teknik Direktör Ziya Doğan, futbol felsefesinde adaletin çok önemli bir yer tuttuğunu, yenilgiyi ise asla kabul etmeyeceğini söyledi. Takımın bir bütün olarak değerlendirilmesi gerektiğini ifade eden Doğan, "Oyuncularımın dinlenmesinden, beslenmesine kadar tüm hayatını düzenlerken dikkat etmeleri gereken şeyleri anlatıyorum" diye konuştu. 

'Hiç ayırım yapmam' 
BAŞARIYA giden yolun kolektif anlayıştan geçtiğini, tüm futbolcularının aynı değere sahip olduğunu belirten Ziya Doğan, takımı iyi tanıyıp, buna göre oyun sistemi geliştirmek gerektiğinin altını çizdi. Ziya hoca şöyle devam etti "Yıldız - yedek ayırımı yapmam. Tüm futbolcuların Ben iyi olsam oynarım. Ziya Doğan hakkımı yemez düşüncesine sahip olmasını sağlamaya çalışıyorum. Buna göre bir motivasyon yöntemi benimsiyorum." 

Belçikalılar'a kötü sürpriz 

Doğan istemedi 
TEKNİK Direktör Ziya Doğan, gönderilmesini istediği futbolcuların listesini yönetime verdi. Doğan, iki Belçikalı Sommers ve D'Haene'nin gönderilerek yabancı kontenjanının açılmasını istedi. Emre Toraman ve Mehmet Kahriman'dan da faydalanamayacağını vurgulayan Doğan'ın, genç futbolculardan Alişen, Cemre ve Yavuz'un kiralanmasını talep etti. 

Bouazizi atağı 

Doğan istedi 
TRABZONSPOR Yönetimi, Teknik Direktör Ziya Doğan'ın isteği üzerine Gaziantepsporlu Bouazizi için girişimde bulunacak. Doğan, Tunuslu futbolcunun takıma faydalı olacağını belirtti. Başarılı çalıştırıcı ayrıca Ankaragücü'nden Adem Koçak'ı istedi. Bu oyuncu karşılığında Augustine teklif edilecek. 

Lee de gündemde 
YABANCI konusunda arayışlarını devam ettiren Trabzonspor'un ayrıca eski futbolcuları Lee Eul Yong'u geri getirmek için çalışmalara başladığı vurgulandı. Ayrıca Ziya Doğan'ın, Belçika'nın Genk takımında forma giyen Daerden, Sparta Prag'da görev yapan Radoslav Kovac'ı da listesine aldığı vurgulandı. 

Babanın gönlü Trabzon'da 

GÖKDENİZ'İN transferi konusunda ortaya çıkan spekülasyonlar, baba Şefik Karadeniz'i de bıktırdı. Oğlunun Trabzonspor'da kalmasını arzu ettiğini belirten Karadeniz, Bordo - Mavili yönetimin de bir an önce masaya oturması gerektiğini ifade etti. 


</TEXT>
</DOC>
