<DOC>
<DOCNO> 235189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun42.html </URL>
<DATE> 2004/04/27/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Moratinos "Kıbrıs Türk tarafını AB'nin dışında tutamayız" 
</HEADLINE>
<TEXT>

     İspanya Dışişleri Bakanı Miguel Angel Moratinos, ''Yeşil hat, AB'nin dış sınırı olamaz'' dedi. 
     İspanyol Europa Press ajansının haberine göre, Moratinos, Lüksemburg'da dün yapılan AB genel işler toplantısı çıkışında basına verdiği demeçte, ''Kıbrıs'ta adanın güneyi ile kuzeyini bölen yeşil hat, AB'nin dış sınırı olamaz. Tam tersine Kıbrıs Türk tarafı AB'nin dışında bırakılamaz'' diye konuştu. 
     AB tarafından KKTC'ye yapılacak ekonomik yardımı destekleyeceklerini ifade eden Moratinos, Rum kesiminin referandumda ''hayır'' demesinin ardından ''yeni bir referandum yapılması olasılığı üzerinde çalışıldığını'' söyledi. Moratinos, ''Bu, AB'nin ilk defa yaptığı bir şey değil. Daha önceden de aynı konu üzerinde birden fazla halkoylamasına gidildi'' diye konuştu. 
     İspanya Dışişleri Bakanı ayrıca, KKTC'nin tanınmasının da söz konusu olmadığını kaydetti. 
     
</TEXT>
</DOC>
