<DOC>
<DOCNO> 219940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/yasam/yas01.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cilt kanserine karşı 'DNA'lı güneş kremi 
</HEADLINE>
<TEXT>

   Amerikalı bilim adamlarından güneşlenme tutkunlarına müjde. Yeni geliştirilen 'DNA parçalı' krem, güneşin zararlı ışınlarına karşı kalkan olacak 
   
   Başarılı denemeler 
   GüneŞlenmeyİ sevenler, artık DNA parçaları içeren güneş kremiyle hem güneş yanığından, hem de cilt kanserinden korunacak.ABD'nin Boston Üniversitesi'nden bilim adamları, söz konusu kremi kobay hayvanlarında başarıyla denedi. PNAS dergisinin haberine göre, krem sürülen kobay hayvanlarının deri hücreleri DNA parçaları nedeniyle DNA'ların zarar gördüğünü "zannedip" genetik materyalini koruyacak ve onaracak proteinler üretti. 
   
   Yaşlanmayı da önleyecek 
   UZMANLAR, krem sürülen farelerin mor ötesi UV ışınlara karşı, kontrol grubuna göre daha dirençli olduğunu tespit etti. Araştırmaclar, krem sürülen hayvanların derilerinde 16 hafta sonra, diğer hayvanların derilerinde sadece 9 hafta sonra hasar oluştuğunu ifade etti. Bilim adamları, DNA parçaları katılan kremlerin UV ışınlarından kaynaklanan cilt yaşlanmasını da önleyebileceğini savundu. 
   
   
</TEXT>
</DOC>
