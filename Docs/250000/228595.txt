<DOC>
<DOCNO> 228595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun20.html </URL>
<DATE> 2004/04/05/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
El Kaide'den İspanya'ya Ülkeniz cehenneme dönecek 
</HEADLINE>
<TEXT>

     El Kaide örgütü adına İspanyol ABC gazetesine faksla gönderilen bir mesajda, ''İspanya, ABD'ye desteğini kesmezse cehenneme dönecek'' tehdidi savruldu. 
     El Kaide'ye bağlı ''Ebu Necef El Afgani'' grubu tarafından cumartesi günü gönderilen, Arapça elyazılı mesajda, 191 kişinin ölümüne yol açan 11 Mart'taki saldırılar ve Madrid-Sevilla arasındaki demiryoluna saldırı girişimi üstlenildi. 
     Mesajda, ''4 Nisan saat 12.00 itibariyle İspanyol askerlerin tümünün, hızlı şekilde Afganistan ve Irak'tan çekilmesi'' istendi. 
     Mesajda, ''İspanya, bu ülkelere geri dönmeme sözü de vermeli, ABD'ye ve ABD'nin Müslümanlara karşı oluşan ittifaklarına desteğini kesmelidir. Bizi bu konuda tatmin etmezseniz, size savaş ilan edeceğimize, ülkenizi cehenneme dönüştüreceğimize ve kanlarınızı su gibi akıtacağımıza yemin ederiz'' ifadesi kullanıldı. 
     İçişleri Bakanlığı'nın konuyla ilgili soruşturma başlattığı belirtildi. 

     
</TEXT>
</DOC>
