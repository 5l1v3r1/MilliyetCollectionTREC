<DOC>
<DOCNO> 246901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo17.html </URL>
<DATE> 2004/06/10/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Denizlispor, Ankaragücü'nden Ender'le 2 yıllık sözleşme imzaladı... 
</HEADLINE>
<TEXT>

     Denizlispor, Büyükşehir Belediyesi Ankarasporlu Alp'ten sonra Ankaragücü'nden Ender'i de renklerine bağladı. 
     Kulüp binasında, Profesyonel Futbol Şubesi Başkanı Turgut Dalaman'ın da katıldığı törenle Ender, kendisini 2 yıllığına yeşil-siyahlı kulübe bağlayan sözleşmeyi imzaladı. 
     Transferde titiz bir çalışma yaptıklarını belirten Dalaman, tercihlerini Ender'den yana kullandıklarını söyledi. Dalaman, iç transferde de sözleşmesi süren oyuncularla görüşmelerinin devam ettiğini, orta saha oyuncusu Serhat ile de 3 yıllık sözleşme imzalandıklarını bildirdi. 
     Ender de Denizlispor'un başarısı için ter dökeceğini ifade ederek, ''Takıma faydalı olmaya çalışacağım. Taraftarlar, transferin ne kadar isabetli yapıldığını sezon içinde görecekler'' dedi. 
     
</TEXT>
</DOC>
