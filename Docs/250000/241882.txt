<DOC>
<DOCNO> 241882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/yasam/ayas.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek bir 'tıkla' ruhuna fatiha 
</HEADLINE>
<TEXT>


Yeşilovalı iki genç, mezarlıklarını internete 'taşıdı'. İsteyen, sanal mezar ziyareti yapıp merhumun ruhuna dua da okutabiliyor... 

ÖNER ŞAN, AHMET AY Burdur DHA 

Yurtdışına çok sayıda işçi gönderen Burdur Yeşilova'ya bağlı Güney beldesinde yaşayan iki genç, kurdukları internet sitesiyle, Avrupa'daki hemşerilerine, yakınlarının mezarlarına ücretsiz sanal ziyaret ve dua imk nı sağlıyor. 
Mersin Üniversitesi Meslek Yüksekokulu Elektronik Bölümü mezunu Burçin Batur'la 30 Endüstri Meslek Lisesi mezunu Mehmet Şevk 24 , hayvancılık ve çiftçilik yaparak geçimlerini sağlıyor. Hobi için bu işe kalkıştıklarını söyleyen iki gencin kurduğu 'www.tekin.info' adresli sitede, beldeden haberlerin yanı sıra, mezarlıktaki 800 mezarın fotoğrafı da yer alıyor. 

'Ziyaretçisi' çok 
Beldenin eski imamı Mehmet Özgün'ün fotoğrafını da kullanan Batur ve Şevk'in bir de sesli dua kaydı yerleştirdiği siteye girenler, yakınlarının ismini tıkladıklarında, karşılarına mezarın görüntüsü geliyor. 
Böylece binlerce kilometre uzaktan da olsa yakınlarının mezarını görebilen yakınları, bir tıkla da imamın okuduğu beşer dakikalık dualardan birini merhumlarının ruhlarına gönderebiliyor. 8 ay önce açılan siteyi bugüne kadar 15 bin kişi ziyaret etti. 

'Dini açıdan sakıncası yok' 

Burdur Müftüsü Mehmet Köse, para için yapılmayan sanal duanın dinen sakıncası bulunmadığını söyledi. İslamın, mezar başında okunan duadan da ücret alınmasını yasakladığını söyleyen Köse, "Siteden, reklam ya da bir başka şekilde menfaat sağlanıyorsa dinimiz buna müsaade etmez" dedi ve ekledi "Bir ölüye uzaklık ne olursa olsun, fatiha okunması aynıdır." 


</TEXT>
</DOC>
