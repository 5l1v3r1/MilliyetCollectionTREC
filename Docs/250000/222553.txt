<DOC>
<DOCNO> 222553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sontur08.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş'ta hayat normale dönüyor... 
</HEADLINE>
<TEXT>

     Muş Vali Yardımcısı ve Kriz Merkezi Başkanı İbrahim Küçük, su taşkınına maruz kalan yerleşim yerlerinden 3'ü hariç, diğer bütün yerlerde yaşamın normale döndüğünü söyledi. 
     Küçük, bir süre önce yağan yağmurla birlikte karların erimesiyle meydana gelen su taşkınlarına maruz kalan yerleşim yerlerinde suların çekildiğini, evlerinden tahliye edilen vatandaşların yeniden evlerine döndüğünü kaydetti. 
     Alparslan-1 Barajı'nın taşması sonucu su taşkını yaşanan Okçular, Dokuzpınar ve Cevizlidere köylerinin halen su altında bulunduğunu anımsatan Küçük, şöyle devam etti 
     ''3 köyümüz hariç, diğer yerleşim birimlerinde yaşam normale döndü. Okçular, Dokuzpınar ve Cevizlidere köyündeki öğrenciler, yatılı ilköğretim bölge okullarına misafir öğrenci olarak yerleştirildi. Diğer köylerde ise eğitime yeniden başlandı. Su taşkınları nedeniyle eğitimleri aksayan öğrencilere, telefi dersi olarak ek dersler verilmeye başlandı.'' Söz konusu 3 köy hariç diğer yerlere elektrik verildiğini anımsatan Küçük, hasar tespit çalışmalarının aralıksız sürdürüldüğünü kaydetti. 
     Küçük, Türk Hava Kurumu tarafından gönderilen 1.5 ton kavurmanın vatandaşlara dağıtılacağını sözlerine ekledi. 
     
</TEXT>
</DOC>
