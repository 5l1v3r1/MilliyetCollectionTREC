<DOC>
<DOCNO> 217940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun11.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya Cumhurbaşkanı'nın uçağı düştü... 
</HEADLINE>
<TEXT>

     Bosna'da düzenlenen bir uluslararası konferansa giden Makedonya Cumhurbaşkanı Boris Traykovski, uçağının düşmesi sonucu yaşamını yitirdi. 
     Yetkililer, ilk olarak yerel saatle 09 00 TSİ 10 00 civarında uçakla temasın kesildiğini açıkladı. 
     Makedonya hükümet sözcüsü Andrey Lepavkov, Associated Press ajansına yaptığı açıklamada, Avrupa hava trafiği gözlem ajansının Makedon hükümetini, Traykovski'yi taşıyan uçağın radardan kaybolduğu konusunda bilgilendirdiğini söyledi. 
     İrlanda Başbakanı Bertie Ahern, Traykovski'nin öldüğünü açıklayan ilk yetkili oldu. Ahern, Dublin'de Makedonya Başbakanı ile görüşmesinin iptal edilmesinden sonra yaptığı açıklamada, görüşmenin, Traykovski'nin Bosna'da uçak kazasında öldüğüne ilişkin trajik haberler nedeniyle iptal edildiğini söyledi. 
     

     
</TEXT>
</DOC>
