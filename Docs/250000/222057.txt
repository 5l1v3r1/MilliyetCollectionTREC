<DOC>
<DOCNO> 222057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo19.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Efes Pilsen 96 - Oyak Renault 76 
</HEADLINE>
<TEXT>

     Salon Abdi İpekçi. 
     Hakemler Ufuk Akyüz xxx, Fatih Arslanoğlu xxx, Tarkan Tuser xxx. 
     Efes Pilsen Kerem xx 5, Granger x 9, Langdon xxx 13, Kaya xx 10, Prkacin xxx 13, Nikolic xxx 8, Ermal xxx 11, Ender xxx 10, Ömer xx 8, Alper xx 4, Selim x 3, Pastal x 2. 
     OYAK Renault Serdar x, Ömer xx 13, Ersan x 5, Wooten xxx 14, Salyers xxx 30, Özgür xx 5, İlkay x 4, Serhan x, Altan xx 5. 
     1. Periyot 22-25. 
     Devre 47-42 Efes Pilsen lehine . 
     3. Periyot 75-50. 
     5 Faulle Çıkan 38.42 Kaya Efes Pilsen . 
     Türkiye Basketbol Ligi'nde lider Efes Pilsen, OYAK Renault'u 20 sayı farkla, 96-76 yendi. 
     Karşılaşmanın ilk dakikalarında savunmada ve hücumda organize olamayan Efes Pilsen, bu periyotta 16 sayı atan Salyers'ı da durduramayınca 7. dakikada 23-15 geriye düştü. Bu dakikadan sonra Kaya ve Prkacin'in yerine Ermal-Nikolic ikilisinin oyuna girmesiyle toparlanan lacivert-beyazlılar, 1. periyot sonunda farkı 3 sayıya 22-25 indirdi. 
     İkinci periyoda iyi başlayan Efes Pilsen, Ender ve Ermal'in basketleriyle 14-5'lik bir seri yakaladı ve 16. dakika içinde 36-30 öne geçti. Kalan dakikalarda Ömer ile sayılar bulan evsahibi ekip, bitime 4 salise kala pota altından kullandığı top sonucunda Alper'in sayısıyla ilk yarıyı 47-42 önde kapadı. 
     Maçın ikinci yarısında iyi savunma yapan ve rakibine 3. periyotta sadece 8 sayı attıran Efes Pilsen, Langdon, Prkacin ve Kaya'nın basketleriyle bu periyot sonunda farkı 25 sayıya 75-50 çıkardı. 
     Son periyotta genç oyuncuları Selim ve Pastal'ı da maça alarak, rahat bir oyun çıkaran Efes Pilsen, karşılaşmayı 96-76 kazandı. 
     
</TEXT>
</DOC>
