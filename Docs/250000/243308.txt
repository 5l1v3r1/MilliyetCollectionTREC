<DOC>
<DOCNO> 243308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonsiy24.html </URL>
<DATE> 2004/05/27/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Genelkurmay Afganistan'da kullanılmak üzere 56 personel görevlendirildi 
</HEADLINE>
<TEXT>

     Genelkurmay Başkanlığı, Afganistan'da Uluslararası Güvenlik ve Yardım Kuvveti ISAF kapsamında kullanılmak üzere 3 adet genel maksat helikopteri ile 56 kişilik uçuş ve bakım personelinin görevlendirildiğini bildirdi. 
     Genelkurmay Başkanlığı Genel Sekreterliği'nden konuya ilişkin yapılan açıklama şöyle 
     ''Afganistan'da, halkın huzur ve güvenini sağlayabilmek için, iç istikrarını önemli ölçüde sağlamış ve uluslararası sorumluluklarını yerine getirebilen bir yönetimin oluşturulması, NATO'nun ve Türkiye'nin hedefleri arasındadır. 
     Bu nedenle, Türkiye, Afganistan'da NATO liderliğinde yürütülen Uluslararası Güvenlik ve Yardım Kuvveti Harekatı'na katkılarını harekatın başlangıcından bu yana sürdürmektedir. 
     Türkiye, NATO'nun talebi doğrultusunda ve müttefik sorumluluklarının bir gereği olarak, Afganistan'da ihtiyaç duyulan helikopterlerden üç adet genel maksat helikopterini görevlendirme kararı almıştır. 
     NATO liderliğinde sürdürülen Uluslararası Güvenlik ve Yardım Kuvveti kapsamında kullanılacak helikopterler, 56 kişilik uçuş ve bakım personeli ile birlikte 29 Mayıs tarihinde Kabil'e hareket edecektir.'' 

     
</TEXT>
</DOC>
