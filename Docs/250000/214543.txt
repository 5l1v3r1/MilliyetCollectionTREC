<DOC>
<DOCNO> 214543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo26.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor - Konyaspor maçının ardından 
</HEADLINE>
<TEXT>

     Trabzonspor Teknik Direktörü Ziya Doğan, Konyaspor maçının ikinci yarısında istedikleri mücadeleyi sahaya yansıttıklarını ve kazandıklarını söyledi. 
     Ziya Doğan, Türkiye Kupası çeyrek final maçının ardından yaptığı açıklamada, çok ağır bir zeminde ve kapalı bir savunmaya karşı mücadele ettiklerini bildirdi. 
     Takımın ikinci yarıya daha istekli başladığını dile getiren Doğan, ''İkinci yarıda istediğimiz mücadeleyi sahaya yansıttık ve kazandık. Trabzonspor'un ruhu sahaya yansıyınca başarı da arkasındn geliyor'' dedi. 
     Hakemler konusunda fazla konuşmayı sevmediğini de ifade eden Doğan, ''Hakem az daha turu elimizden alıyordu. Oyuncu yorgunluktan kendini yere attı, penaltı verildi. Bugün sahada çok komik şeyler vardı'' diye konuştu. 
     Doğan, Trabzonspor'un birkaç hafta sonra gerçek kimliğinin ortaya çıkacağını da kaydetti. 
     
</TEXT>
</DOC>
