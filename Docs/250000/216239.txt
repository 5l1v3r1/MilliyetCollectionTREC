<DOC>
<DOCNO> 216239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko12.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci el otomobil piyasasını bu kez düşük faizli kredi vurdu... 
</HEADLINE>
<TEXT>

     İkinci el otomobil fiyatları, özellikle 15-20 milyar lira civarı kategorideki araçlarda, düşük faizli kredi nedeniyle önemli oranda geriledi. 
     Bankaların 24 ve 36 ay vadeli taşıt kredilerinde faiz oranını yüzde 2'nin altına düşürmesi hatta, ilk 3 aya kadar taksitlendirmeye gitmeme gibi kolaylıklar sağlaması sıfır kilometre otomobil satan bayilerde hareketliliği artırdı. 
     Opel, Volkswagen, Renault gibi satışı yüksek oto bayileri, müşterilerine Nisan ayına kadar sıra verirken, son yılların en yoğun günlerini yaşadıklarını, gelen talebe yetişemediklerini bildiriyor. 
     Sıfır kilometre otomobil satışlarının artmasında özellikle fiyatı 15-20 milyar lira aralığında olan otomobillere olan talebin büyük ölçüde azalmasının da etkili olduğu ifade ediliyor. 
     Oto alım-satımı yapan galericiler, otomobil alacak kişilerin düşük faizli krediden yararlanarak 5 ila 15 milyar lira arasında borçlanması durumunda yeni otomobil alabildiklerini belirttiler. 
     Bu durumun 2000 ve üzeri modeldeki çok sayıda ikinci el piyasayı adeta durdurduğunu ve fiyatların 6 ay öncesine göre önemli ölçüde düşmesine yol açtığını kaydeden galericiler, bazı modellerde fiyat düşüşünün yüzde 30'u bile aştığını söylediler. 
     Adana'daki oto-alım satım merkezlerinden derlenen ikinci el otomobillerin 6 ay önceki fiyatları ile karşılaştırmaları şöyle 
     
     
OTOMOBİL ESKİ YENİ Palio 2000 model 15-16 milyar 12-13 milyar Toyota Corolla 2001 model 20-21 milyar 18-19 milyar VW Bora 2001 model 25-26 milyar 21-22 milyar Nissan Primera 2000 model 19-21 milyar 17-18 milyar Mitsubishi Carisma 2003 model 25-26 milyar 19-20 milyar Fiat Doblo 2003 model 25-26 milyar 19-20 milyar Peugeot 307 2002 model 21-22 milyar 20-21 milyar 
     
</TEXT>
</DOC>
