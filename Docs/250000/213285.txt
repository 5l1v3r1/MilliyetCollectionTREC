<DOC>
<DOCNO> 213285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun41.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da düşen uçak ile ilgili perde arkası olaylar aydınlanıyor... 
</HEADLINE>
<TEXT>

     Mısır'ın Şarm El Şeyh beldesi açıklarında 3 Ocak'ta düşen Boeing 737 uçağının mürettebatının '' son 3 saniyeye kadar'' telaşlı olmadığı açıklandı. 
     Fransız Sivil Havacılık Soruşturma ve İnceleme Bürosu Başkanı Paul-Louis Arslanyan, Le Monde gazetesine yaptığı açıklamada, ''Uçak 600 metre irtifadayken mürettebatın telaşlı olmadığını, ancak zaman geçtikçe telaşlanıp endişelendiğini'' söyledi. 
     Arslanyan, pilot kabininde bulunanların tehlikeli bir durumda olduklarının farkına geç vardıklarını, son 3 saniyeye kadar sadece endişe verici bir durumda olduklarını düşündüklerini ve telaşlanmadıklarını belirterek, ''Pilot ya da yardımcı pilot, hostes, kabin amiri ya da stewartları çağırmamış'' dedi. 
     Flash Airlines'a ait yolcu uçağının Şarm El Şeyh'teki havaalanından kalktıktan kısa süre sonra Kızıldeniz'e düşmesi sonucu, 133'ü Fransız yolcu olmak üzere 148 kişi hayatını kaybetmişti. 
     
</TEXT>
</DOC>
