<DOC>
<DOCNO> 230346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/yasam/yas03.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aseton ve oje de bağımlı yapabilir 
</HEADLINE>
<TEXT>

   Uzmanlar uyarıyor Gençler arasında yaygınlaşan önemli bir bağımlılık türü de, yapıştırıcı, aseton ve oje gibi solunum yoluyla alınan maddeler 
      ANKARA Milliyet 
   
   ANKARA Milli Eğitim Müdürü Murat Bey Balta, madde bağımlılığının belirtileri, etkileri ve çözüm önerilerine ilişkin bir kitapçık hazırlattı. Sigara, Uyuşturucu ve Madde Bağımlılığı ile Mücadele İl Koordinatörü Dr. Gürcan Özhan'ın hazırladığı kitapçıkta, gençler arasında gittikçe yaygınlaşan önemli bir bağımlılık türünün ucuz ve kolay ulaşılabilen yapıştırıcı, aseton, oje gibi solunum yoluyla alınan maddelerin oluşturduğu belirtildi. 
   
   Belirtileri neler 
   MADDE bağımlısı gençlerde öncelikle ani ruhsal ve davranışsal değişimler gözlendiğinin kaydedildiği kitapçıkta, sosyal ilişkilerden kopmanın yanı sıra dikkati çeken diğer bağımlılık belirtileri de şöyle sıralandı 
   Daha mutlu ve rahat olabilmek için madde kullanımına ihtiyaç duyma.Maddeyi kullanamadığında huzursuz, gergin olma.Huzursuz, hassas, gergin ve saldırgan davranışlarda artış.Maddeyi kullanamadığında fiziksel olarak hastalık belirtilerine benzer belirtiler gösterme.Fiziksel ve ruhsal olarak kötüye gidiş. 
   
</TEXT>
</DOC>
