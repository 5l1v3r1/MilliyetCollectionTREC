<DOC>
<DOCNO> 226218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/guncel/gun04.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ne olur ne olmaz' vek leti 
</HEADLINE>
<TEXT>

   Bedelli bekleyenlerden dilekçe vereceklerin çoğu, yoklama kaçağı olduğu için, anne ve babalarına verdikleri vek letle başvuru yapıyor 
      SERHAT OĞUZ İstanbul 
   
   Başbakan Recep Tayyip Erdoğan'ın, bedelli askerlik talep edenleri askerlik şubesine dilekçe vermeye davet etmesi, bu durumdaki gençleri harekete geçirdi. 
   İnternette "www.bedelli.org" ve "www.bedelliaskerlik.org" sitelerinin kurucuları, askerlik şubelerine nasıl başvurulacağı konusunda üyelerini bilgilendirirken, başvuru örneği yer alan sitenin ziyaret oranı son bir haftada büyük artış gösterdi. 
   
   150 bin başvuru olur 
   Kendisi de dilekçeyle başvuruda bulunan bir site kurucusu, "Dilekçeler kabul edilmiyor" dedikodusu çıktığını, ancak bunun doğru olmadığı söyledi. Sitedeki formla başvuru yapılabileceğini ifade eden kurucu, şöyle dedi 
   "Ben, şubede bulunan normal başvuru formunun altına 'bedelli askerlik yapmak istiyorum' diye yazarak teslim ettim. Şu anda henüz çok yaygın olarak bilinmiyor, sitemiz aracılığıyla 10 binden fazla kişiye mesaj göndererek harekete geçmelerini istedik. Bazıları yoklama kaçağı olduğu için şubeye gitmeye çekiniyor. Bunun için anne ya da babalarına vek let vererek dilekçelerini şubelere ulaştırıyor. Yoklama kaçağı, bedelli bekleyen ve eğitimi uzatanların sayısının 400 bini bulduğu tahmin ediliyor. Bedelli yasalaşırsa,150 bini başvuruda bulunur." 
   
   
   
</TEXT>
</DOC>
