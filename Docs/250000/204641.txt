<DOC>
<DOCNO> 204641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo29.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cafer, Vestel Manisa'da... 
</HEADLINE>
<TEXT>

     İkinci Futbol Ligi A Kategorisi ekibi Vestel Manisaspor, ikinci yarı çalışmalarına başladı. 
     Siyah-beyazlı ekip Tarık Almış Tesisleri'nde biraraya geldi. Vedat dışındaki tüm oyuncular, antrenmanda hazır bulundu. 
     Vestel Manisaspor'un tesislerinde 30 Aralık'a dek günde çift idmanla çalışacağı belirtilirken, sakatlığı nedeniyle Aygün takımdan ayrı olarak çalıştı. 
     Kulüp başkanı Cengiz Ergün, yaptığı açıklamada, Denizlispor ile yollarını ayıran Cafer'i kadrolarına kattıklarını söyledi. 
     Denizlispor ile yaptıkları görüşmelerde İbrahim, Bülent ve Coşkun için anlaşma sağladıklarını, oyuncularla anlaşmaları durumunda bu oyuncuları da renklerine katacaklarını söyledi. 
     Ümit milli oyuncu Uğur İnceman, konusundaki görüşmelerin sürdüğünü belirten Ergün, ''Uğur ile anlaştık ancak kulübüyle de anlaşırsak bu oyuncuyu da kadromuza katmayı istiyoruz'' dedi. 
     Vedat konusunda ise Ergün, ''Bu oyuncuya kendisine kulüp bulmasını istedik. Bursaspor ve Rusya'dan bir takımdan talip olduğunu duyuyoruz'' diye konuştu. 
     Ergün, takımla ilişiği kesilecek oyuncularla ilgili açıklamayı 30 Aralık Salı gününe dek yapacaklarını bildirdi. 
     
</TEXT>
</DOC>
