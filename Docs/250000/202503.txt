<DOC>
<DOCNO> 202503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/soneko40.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de enflasyon son 38 yılın en düşük düzeyine indi... 
</HEADLINE>
<TEXT>

     ABD'de tüketici fiyatlarında Kasım ayında görülen beklenmedik düşüşle enflasyonun son 38 yılın en düşük düzeyine gerilediği bildirildi. 
     ABD Çalışma Bakanlığı'ndan yapılan açıklamada, Kasım ayında Tüketici Fiyat Endeksi'nin TÜFE bir önceki aya göre yüzde 0.2 gerilediği belirtildi. 
     TÜFE'deki gerilemeyle ilintili olarak değişken enerji fiyatları katılmadan hesaplanan ''çekirdek enflasyon'' oranında da Kasım ayında yüzde 0.1'lik gerileme oldu. Aylık çekirdek enflasyon oranı böylece 1982 Aralık ayından bu yana ilk kez gerileme görüldü. 
     Çalışma Bakanlığı çekirdek enflasyondaki yıllık artış oranının da yüzde 1.1 gibi, 1966 yılından bu yana görülmemiş düşüklükte olduğunu açıkladı. 
     Enflasyon rakamlarının piyasa beklentilerinden düşük çıkması bazı uzmanlarca ''ABD ekonomisinde deflasyonun sürdüğünü gösteren kaygı verici bir işaret'' olarak yorumlanıyor. 
     
</TEXT>
</DOC>
