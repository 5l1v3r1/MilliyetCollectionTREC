<DOC>
<DOCNO> 220394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/magazin/mag02.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa biter Fikret gider 
</HEADLINE>
<TEXT>

   'Mustafa Hakkında Her şey'in başrol oyuncusu Fikret Kuşkan, filminin galasına katılmıyor 
      ALİ'CE Ali Eyüboğlu 
   
   ANS'nin yapımcılığını, Çağan Irmak'ın yönetmenliğini üstlendiği 'Mustafa Hakkında Her Şey' filminin galası, 17 Mart Çarşamba akşamı Maçka'daki Cinebonus'ta yapılacak. Filmde başrolü Başak Köklükaya ile paylaşan Fikret Kuşkan, yapımcılar için büyük önem taşıyan bu galada olmayacak. Başrol oynadığı 'Gelin' dizisinden, çekimleri aksatan alışkanlıkları nedeniyle çıkarılan Kuşkan, "Mustafa Hakkında Her Şey"in galasına neden mi katılmayacak 
   İşte Kuşkan'ın açıklaması 
   "Ben oyuncuyum, filmimi çekerim işim biter. Gala mala beni ilgilendirmez. O yapımcının işi. Hiçbir galaya katılmadım, buna da katılmayacağım." 
   
   İhtarname gönderilecek 
   Görünen o ki, bu gidişle ANS, aylar önce 'Asmalı Konak'ın başrol oyuncusu Nurgül Yeşilçay'a olduğu gibi, Kuşkan'a da ihtarname gönderecek. ANS, 'Asmalı Konak' vizyona girdikten sonra filmin gişe hasılatına zarar verecek açıklamalar yapan Yeşilçay'ı ihtarnameyle susturmuştu. Şimdi ise Kuşkan'a, "Filmin galasına ve filmin tanıtımı için alınan randevulara katıl" diye ihtarname çekmek zorunda kalacak. 
   
   
</TEXT>
</DOC>
