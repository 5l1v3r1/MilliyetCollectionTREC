<DOC>
<DOCNO> 200977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur51.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Uzanların ülkede olduğunu doğrulamıyor... 
</HEADLINE>
<TEXT>

     Ankara, ABD'de olduğu belirtilen Kemal ve Yavuz Uzan'ın iadesini, dün resmen ABD'den isterken ABD güvenlik makamlarının Uzanlar'ın ABD'de olduğunu henüz doğrulamadığı belirtiliyor. 
     Kemal ve Yavuz Uzan'ın Türkiye'ye iadelerine ilişkin talebin, dün Ankara'da ABD'ye iletildiği bildirildi. 
     Buna karşın, diplomatik kaynaklar, ABD güvenlik makamlarının Türkiye tarafından iadeleri istenen Uzanlar'ın ABD'de olduğunu henüz doğrulamadığını belirterek "İade süreci ancak istenen kişilerin ABD'de olduğu belirlendiğinde başlayabilir" dediler. 
     Aynı kaynaklar, ABD güvenlik yetkililerinin Uzanlar konusunda Türkiye ile yakın bir işbirliğini yaptığını, bu işbirliğinin İmar Bankası olayından sonra başladığını ifade ettiler. 
     ANKA 
     
</TEXT>
</DOC>
