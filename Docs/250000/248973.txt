<DOC>
<DOCNO> 248973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/soneko09.html </URL>
<DATE> 2004/06/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yatırımlarda en hızlı gerileme İç Anadolu'da 
</HEADLINE>
<TEXT>

     Teşvik belgeli yatırımların yarı yarıya azaldığı yılın ilk beş ayında, özellikle İç Anadolu'ya yönelik yatırımlarda rekor düzeyde düşüş yaşandı. 
     Hazine verilerine göre, ocak-mayıs döneminde teşviğe bağlanan İç Anadolu'ya yapılacak yatırımlarının geçen yıl ilk beş ayda 2 katrilyon 503 trilyon lira olan tutarı, bu yıl 962.5 trilyonda kaldı. Bölgeye yönelik alınan teşvik belgelerindeki yatırım tutarı yüzde 62 geriledi. 
     En çok yatırım çeken bölge olan Marmara'ya yönelik yatırımlar da yüzde 57.9 azalarak 3 katrilyon 546 trilyona indi. Akdeniz bölgesi yatırımları yüzde 41 azalarak 1 katrilyon 263 trilyon, Ege yatırımları yüzde 40.6 azalarak 850.3 trilyon, Güneydoğu Bölgesi'ne yönelik yatırımlar da 
     yüzde 31.8 azalarak 633.9 trilyon liraya geriledi. 
     
     YATIRIMI ARTAN BÖLGELER 
     Buna karşılık, toplam yatırım tutarında küçük paylara sahip bölgelerden Karadeniz'e yönelik yatırımlar yüzde 77.2 artışla 519.9 trilyon, Doğu Anadolu'ya yönelik yatırımlar da yüzde 17.5 artışla 198.4 trilyon lira oldu. 
     Çok bölgeleri yatırımların tutarı ise yüzde 68 azalarak 282.9 trilyon lira düzeyinde gerçekleşti. 
     Ocak-mayıs döneminde teşvik belgesine bağlanan yatırımlarla Marmara Bölgesi'nde 18 bin 742, Akdeniz'de 11 bin 95, İç Anadolu'da 10 bin 714, Ege'de 10 bin 712, Karadeniz'de 6 bin 357, Güneydoğu'da 4 bin 30, Doğu'da 2 bin 629 ve çok bölgeli yatırımlarla 150 olmak üzere toplam 64 
     bin 429 kişilik istihdam yaratılması öngörülüyor. 
     
</TEXT>
</DOC>
