<DOC>
<DOCNO> 247964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/siyaset/siy08.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan kaçakçılığı sicilimizde iyileşme 
</HEADLINE>
<TEXT>


YASEMİN ÇONGAR Washington 


Türkiye'nin "kadın ve kızların cinsel istismar ve ev işlerinde kullanılmak amacıyla kaçırıldığı hedef ülkelerden biri" olduğu ve son dönemde bu alandaki olumlu yasal reformlara karşı, önlem amaçlı enformasyon ve eğitim çalışmalarında geri kaldığı bildirildi. Bu saptama, ABD Dışişleri'nin dün yayımladığı İnsan Kaçakçılığı Raporu'nda yer aldı. Rapor, Türkiye'nin sicilini "İkinci Dereceden İzleme Listesi" düzeyinde değerlendirerek, Türkiye'yi "insan kaçakçılığına karşı önlemler konusunda asgari standartları karşılamayan, ancak bu alanda belirgin bir çaba içine girmiş ülkeler" kategorisine soktu. Bu kategori, Türkiye'nin daha önceki sicilinde "iyileşme" anlamına geliyor, ancak bu iyileşmenin henüz "İkinci Derece" düzeyine yükselmeye yetmediğine işaret ediyor. ABD yönetimi, rapor aracılığıyla Türkiye'ye diğer hükümetlerle daha yakın işbirliği yapması ve "kurbanları" soruşturmadan geçirmeden sınır dışı etme uygulmasına son verdiğini kanıtlaması çağrısında bulundu. 


</TEXT>
</DOC>
