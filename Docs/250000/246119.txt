<DOC>
<DOCNO> 246119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/guncel/gun16.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Miniatürk'ün geliri 4 trilyonu geçti 
</HEADLINE>
<TEXT>


MEHMET DEMİRKAYA İstanbul 

Türklerİn önemli tarihi eserlerinin ve prestij yapılarının minyatürlerinden oluşan Haliç'teki Miniatürk Parkı'na, yerli ve yabancı turistlerin ilgisi artıyor. Geçen yıl mayıs ayında 109 bin kişinin ziyaret ettiği Miniatürk'ü bu yılın aynı döneminde 206 bin kişi gezdi. Geçen yıl mayıs ayında resmi açılışı yapılan Miniatürk'ü bir yıl içinde bir milyondan fazla kişi ziyaret etti. Miniatürk Basın Danışmanı Sultan Polat, 2 Mayıs 2003 ile 31 Mayıs 2004 tarihleri arasında Miniatürk'ün sadece gişe gelirlerinin 4 trilyon lirayı geçtiğini belirtti. Yaklaşık 15 trilyon lira harcanan Haliç Sütlüce'deki Miniatürk, ziyaretçilerden elde ettiği gelirle kendisini 4 yıl içinde amorti edecek. 105 eserin minyatürlerinin yer aldığı parka giriş ücreti öğrenciler için 3, normal ziyaretçiler için de 5 milyon lira. 


</TEXT>
</DOC>
