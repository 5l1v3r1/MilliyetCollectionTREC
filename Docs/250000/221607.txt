<DOC>
<DOCNO> 221607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur25.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü'nden malzeme sevkiyatı tamamlandı 
</HEADLINE>
<TEXT>

     Adana'nın Yüreğir'e bağlı İncirlik Beldesi'ndeki Hava Üssü'nden 8 Mart'ta başladığı bildirilen malzeme sevkıyatının tamamlandığı öğrenildi. 
     AA muhabirinin edindiği bilgiye, İncirlik Üssü'nden 8 Mart Pazartesi gününden itibaren Mersin'e sabah erken saatlerde 20-25 araçlık TIR konvoyuyla, ''ihtiyaç duyulmayan malzeme'' sevkıyatı yapıldı. Trafik ekiplerinin eskortluk yaptığı ve geniş güvenlik önlemleri altında gerçekleştirildiği bildirilen sevkıyatın dün tamamlandığı ifade edildi. 
     Sevkıyat sırasında, konvoydaki her araç arasında 50'şer metrelik mesafe bırakıldığı ve sürücülerin sigara içmelerinin de yasaklandığı öğrenildi. 
     Malzemelerin, Mersin'in Silifke İlçesi'ne bağlı Taşucu Beldesi İncekum mevkiinde NATO tarafından yaptırılan limana götürüldüğü kaydedildi. 
     
</TEXT>
</DOC>
