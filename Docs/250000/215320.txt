<DOC>
<DOCNO> 215320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sonspo19.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 2 - Galatasaray 2 
</HEADLINE>
<TEXT>

     Birinci Süper Lig'de Gençlerbirliği - Galatasaray karşılaşması 2-2 beraberlikle sonuçlandı. 
Stat 19 Mayıs 
Hakemler Ali Aydın xxx, Selçuk Kaya xx, Cemal Gemici xx 
Gençlerbirliği Gökhan xx, El Saka xxx, Ümit xxx, Deniz xx, Ali Tandoğan xxx, Serkan xxx Dk. 90 Baki , Skoko xxx, M'Bayo xx, Filip xx, Youla xx, Veysel x Dk. 66 Nihat x 
Galatasaray Mondragon xx, Prates x Dk. 46 Suat Usta xxx , Ömer xx, Orhan xx, Ergün xx, Sabri xx, Ayhan xx Dk. 46 Bratu xxx , Petre x, Murat xxx, Necati xx, Hakan xxx 
Goller Dk. 7 Murat, Dk. 28 ve 30 Ali Tandoğan, Dk. 80 Bratu 
Sarı Kartlar Dk. 32 Skoko Gençlerbirliği , Dk. 90 Orhan Ak Galatasaray 

     
     İlk yarı 

     5. dakikada köşe atışını Filip kullandı. Top uzak direkteki Veysel'in önüne düştü. Bu futbolcu topu ayağından fazla açınca, kaleci Mondragon açıyı daralttı ve topa sahip oldu. 
     7. dakikada Gençlerbirliği savunmasında yaşanan karambolde, Ümit topu uzaklaştırmak isterken arkadaşına çarptırdı. Kaleye gitmekte olan topu kaleci Gökhan yatarak önledi. Dönen topa Murat dokundu ve topu ağlarla buluşturdu 1-0. 
     9. dakikada Ayhan'ın Gençlerbirliği ceza alanına kaldırdığı topu El Saka göğsüyle kaleci Gökhan'a vermek istedi. Araya giren Murat, topu kalecinin üstünden aşırttı ve top az farkla üstten auta çıktı. 
     26. dakikada Skoko'nun sol taraftan ortaladığı topa altıpas içinde Veysel kafayı vurdu. Alt direkten dönen topu savunma uzaklaştırdı. 
     28. dakikada Gençlerbirliği beraberliği yakaladı. Sol taraftan Veysel'in ara pasında M'Bayo, topu ceza alanı dışındaki Ali Tandoğan'a çıkardı. Bu futbolcu topun gelişine çok sert ve düzgün vurarak meşin yuvarlağı ağlara gönderdi 1-1. 
     30. dakikada Youla'nın sağ taraftan ortasında, Orhan Ak ve Ergün'ün kafasından seken topu iyi izleyen Ali Tandoğan, topla buluştuğu anda vuruşunu yaptı ve meşin yuvarlak filelere gitti 2-1 
     34. dakikada M'Bayo-Youla paslaşmasında son kez topla buluşan Youla, Prates'ten sıyrıldı. Bu futbolcu kaleci Mondragon ile karşı karşıya kaldığı pozisyonda vuruşunu yaptı, ancak top Mondragon'da kaldı. 
     İlk yarıda başka gol olmayınca, başkent temsilcisi devreyi 2-1 önde kapadı. 
     
     İkinci yarı 

     İkinci yarıya Galatasaray, 2 oyuncu değiştirerek başladı. Gençlerbirliği'nin bu yarıda skoru koruma amacıyla oyunu ağırlaştırması nedeniyle ani ataklarla gol arayan Galatasaray, kanatlardan gelen toplarla, Hakan'ın büyük çabası ve Bratu'nun attığı golle karşılaşmadan tek puanla ayrıldı. 
     52. dakikada M'Bayo ile verkaç yapan Youla, kaleciyle karşı karşıya kaldığı pozisyonda vuruşunu yaptı. Kaleci Mondragon yatarak topu kornere çeldi. 
     63. dakikada Sabri'nin kullandığı serbest vuruşta, gelen topa Necati ceza alanı içinde iyi yükseldi ve kafayı vurdu. Kaleci Gökhan topu tokatlayarak dışarıya attı. 
     80. dakikada Murat'ın sol taraftan kaçırdığı Ergün, ceza alanı içine girerken, yerden ortaladığı topa uzak direkte dokunan Bratu, meşin yuvarlğı boş kaleye gönderdi ve skoru eşitlidi 2-2 
     82. dakikada Sabri'nin Gençlerbirliği ceza alanı ön çizgisinden attığı sert şutta, topu kaleci Gökhan iki hamlede kontrol etti. 
     85. dakikada Hakan topu önüne aldı, Ümit'ten sıyrıldı ve uzak direk dibindeki Necati'yi gördü. Bu futbolcunun topa iyi vuramaması, takımını mutlak bir golden etti. 
     Karşılaşmada başka gol olmayınca, karşılaşma 2-2'lik beraberlikle sonuçlandı 
     
</TEXT>
</DOC>
