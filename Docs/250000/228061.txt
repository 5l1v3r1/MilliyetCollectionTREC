<DOC>
<DOCNO> 228061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sontur40.html </URL>
<DATE> 2004/04/02/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Kamyonun altında kalan ilköğretim öğrencisi öldü... 
</HEADLINE>
<TEXT>

     Tuzla'daki trafik kazasında bir çocuk öldü. 
     Orhanlı'da, ablasıyla semt pazarına giden Orhanlı İlköğretim Okulu 1. sınıf öğrencisi Emrah Arıkan 8 , Atatürk Caddesi'nde aniden yola fırlayarak karşıya geçmek istedi. Bu sırada İsmail Halimoğlu 28 yönetimindeki 37 DK 707 plakalı plastik malzeme yüklü kamyonun altında kalan Arıkan, olay yerinde hayatını kaybetti. 
     Kazayı duyarak olay yerine gelen baba Ülvan Arıkan, oğlunun cesedinin başında sinir krizleri geçirdi. Baba, çevrede bulunanlar tarafından sakinleştirildi. 
     Kamyon sürücüsü İsmail Halimoğlu ise gözaltına alınarak Orhanlı Jandarma Karakolu'na götürüldü. 
     Tuzla Cumhuriyet Savcısı Ümit Yüksel'in olay yerinde yaptığı incelemeden sonra, Emrah Arıkan'ın cesedi hastane morguna kaldırıldı. 
     
</TEXT>
</DOC>
