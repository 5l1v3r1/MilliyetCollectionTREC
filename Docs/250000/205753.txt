<DOC>
<DOCNO> 205753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/soneko16.html </URL>
<DATE> 2004/12/31/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İkinci el otomobil piyasasında yaprak kımıldamıyor... 
</HEADLINE>
<TEXT>

     ÖTV zammının ardından hareketlenmesi beklenen ''ikinci el'' otomobil piyasasının, firmaların zammı fiyatlarına yansıtmaması ve cazip kampanyalar yüzünden umduğunu bulamadığı bildirildi. 
     Bursa Oto-Koop Başkanı Rasim Hazar, A.A muhabirine yaptığı açıklamada, ''ikinci el'' piyasasındaki durgunluğun devam ettiğini, bunun sıfır otomobillerle ''ikinci el'' otomobiller arasındaki fiyat farkının azalmasından kaynaklandığın belirtti. 
     Sıfır otomobillere yapılan ÖTV zammının, piyasada beklenen sonucu doğurmadığını ifade eden Hazar, bu zammın sıfır otomobillere yansıtılmadığını, firmalar tarafından karşılandığını söyledi. 
     Hazar, son 2 yılda sadece Bursa'da trafiğe 7 bin 200 yeni aracın trafiğe girdiğine dikkat çekerek, ''Piyasa sıfır otomobile doydu. ikinci el yatırım aracı olmaktan çıktı'' dedi. 
     ''İkinci el''de sadece ''doğan'', ''şahin'', ''kartal'', ''broadway'' gibi modeli düşük otomobillerin alıcı bulduğunu kaydeden Hazar, ''Piyasada yaprak kımıldamıyor, kolay kolay da açılmasını beklemiyoruz. Böyle giderse, 230 galericinin bulunduğu Oto-Koop'ta, dükkanlar kapanmaya başlar'' diye konuştu. 
     Bursa Oto-Koop'ta, bazı modellerde ikinci el otomobil fiyatları ise şöyle 
     

Marka Model En düşük En yüksek Doğan 2001 13.500.000 14.000.000 Şahin 2001 11.500.000 12.000.000 Palio 1.2 2001 13.000.000 13.500.000 Renault 1.4 RNA 2001 12.500.000 13.000.000 Renault Megan RTX 2000 19.500.000 20.000.000 Ford Focus Ambiente 2001 19.500.000 20.000.000 Opel Astra CD 2000 18.500.000 19.000.000 Opel Corsa 2001 16.500.000 17.000.000 Honda Cıvıc 1.6 2001 18.500.000 19.000.000 Hyundai 1.3 2001 12.500.000 13.000.000 Hyundai 1.5 GL 2001 13.500.000 14.000.000 Toyota Corolla Terra 2001 16.500.000 17.000.000 Volkswagen Bora 2001 23.500.000 24.000.000 Passat Trendline 2001 20.500.000 21.000.000 Suzuki Vitara 1.6 2001 23.500.000 24.000.000      

     
</TEXT>
</DOC>
