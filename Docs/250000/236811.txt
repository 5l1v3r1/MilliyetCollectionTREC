<DOC>
<DOCNO> 236811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/yasam/yas03.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Depresyonu yenmek için bol bol koşun 
</HEADLINE>
<TEXT>


Fransız klinik psikiyatri profesörü David Servan - Schreiber, depresyonla mücadele etmek için anti - depresan ilaçlar almak yerine koşmayı tavsiye etti 

Nevsal Elevli 

İlaç her zaman şart değil 
DEPRESYONU ilaç almadan yenmek mümkün olabilecek. Fransız klinik psikiyatri profesörü David Servan - Schreiber'e göre bu 'koşmak'la mümkün. Depresyona giren birçok insanı inceleyen Sınır Tanımayan Doktorlar üyesi Servan - Schreiber, stresle ilgili birçok rahatsızlığın ilaç veya terapi gerektirmeden tedavi edilebileceğini belirterek, "Yalnızca koşmak gibi fiziksel aktiviteler bile depresif yapıyı ortadan kaldırır" dedi. 

Meditasyon daha iyi 
"DEPRESYON, karanlık ve kötümser düşüncelerle bağlantılıdır" diyen Servan - Schreiber, anti - depresan ilaçlar kullanmak yerine nefes alma egzersizleri, meditasyon ve akupunkturun da çok ileri olmayan depresyona karşı iyi geleceğini söyledi. Fransız Le Monde gazetesi tarafından "yeni tıbbın gurusu" ilan edilen Servan - Schreiber, doğal yöntemlerle tedaviyi seçmeyi tavsiye etti. 


</TEXT>
</DOC>
