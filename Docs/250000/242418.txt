<DOC>
<DOCNO> 242418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonspo18.html </URL>
<DATE> 2004/05/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Trabzonspor'dan son açıklama Gökdeniz'i kesinlikle satmayacağız 
</HEADLINE>
<TEXT>

     Trabzonspor Kulübü Futbol Şube Sorumlusu Süleyman Atal, Gökdeniz'i kesinlikle satmayacaklarını söyledi. 
     Atal, Galatasaray Kulübü İkinci Başkanı Ergun Gürsoy'un kendisiyle ''Gökdeniz'i Fener'e vermeyin size 1 milyon dolar vereyim'' biçiminde bir diyalog geçmediğini ve bu tür haberlerin gerçeği yansıtmadığını belirtti. 
     Gökdeniz'in Trabzonspor'da kalmak istediği yönünde daha önce beyanatlar verdiğini de kaydeden Atal, ''Başkan olsun, asbaşkan olsun tüm yönetim kurulu Gökdeniz'in satılmayacağını söylüyor, bu yeni bir şey değil. Biz, Gökdeniz'den gelecek yıl hem Avrupa'da hem ligde yararlanacağız'' diye konuştu. 
     Atal, Gökdeniz'in transferi konusunda kulüp başkanı Atay Aktuğ'un devreye gireceğini belirterek, ''Başkanımız, Gökdeniz ile konuşacak'' dedi. 
     
</TEXT>
</DOC>
