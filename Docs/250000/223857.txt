<DOC>
<DOCNO> 223857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sontur23.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırat Havzası'ndaki barajların kapakları kapatıldı... 
</HEADLINE>
<TEXT>

     Fırat nehri üzerinde bulunan barajlarda, muhtemel taşkın riskine karşı taşkın önleme programı çerçevesinde açılan baraj kapakları baraj işletilmede beliren tehlike ortadan kaltığı için tekrar kapatıldı. 
     Enerji ve Tabii Kaynaklar Bakanlığı'ndan yapılan yazılı açıklamaya göre, Keban, Karakaya, Atatürk, Birecik ve Karkamış baraj ve hidroelektrik santrallarından 10-15 Mart tarihleri arasında 11 milyar kilovatsaat kwh elektrik üretildi. 
     Beş günlük süre içinde, enerjisi alınmadan boşaltılan su miktarı, toplam 1.1 hektametreküp oldu. 15 Mart'ta Keban Barajı'na giren akımın normale döndüğü gözlenerek savak kapaklarının kapatılmasına karar verildi. 
     Söz konusu barajların maksimum kapasite ile çalıştırılması ve ortalama saniyede 1600-1800 metreküp su türbinlenirken, ortalama 500-600 metreküp su dolu savaklardan boşaltıldı. 
     Uygulanan taşkın önleme programı sayesinde gerek Türkiye, gerekse Suriye tarafında herhangi bir tehlikeli durumla karşılaşılmadı ve bu arada da uygulanan program sırasında barajlardan 11 milyar kilovatsaat elektrik enerjisi üretildi. 
     Fırat havzası baraj ve hidroelektrik santrallarında, halen maksimum seviyede elektrik enerjisi üretilirken, barajların işletilmesi açısından herhangi bir sıkıntı bulunmuyor. 
     
</TEXT>
</DOC>
