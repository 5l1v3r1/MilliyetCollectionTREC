<DOC>
<DOCNO> 208261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/yasam/yas03.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğunuz cinselliği ilk sizden öğrensin... 
</HEADLINE>
<TEXT>

   Çocuğunuz cinsel konularla ilgili soru sormaya mı başladı Telaşa kapılmayın. Uzmanlar, "Her çocuğa yaşına uygun şekilde cevap vermek gerekiyor" diyor 
   Sibel Kahraman 
   
   ÇOCUK cinsel konularla ilgili soru sormaya başladığında pek çok aile ne cevap vereceğini bilemez. Neyi ne kadar anlatması gerektiğini de. Bebeklerin duyarak değil görerek öğrendiğini belirten Bahçeşehir Koleji Rehberlik Uzmanı Birsen Özkan, "Bu nedenle ana-babalar, çocukları daha bebekken, onları farkında olmadan tavırlarıyla eğitmeye başlıyorlar" dedi. İşte Özkan'ın tavsiyeleri... 
   İlk bebeklikte farklı cinste kardeşleri birlikte yıkayarak doğal yoldan gözlem yapmaları sağlanır. Çocuğun 'Ben nereden doğdum ' sorusu doğru olarak yanıtlanmalı.Daha sonra, annesinin karnına nasıl girdiğini merak eden çocuğa babanın rolü gerçekçi ve en sade biçimiyle anlatılmalı.Okul öncesi dönemde verilmesi gereken önemli bir bilgi de bedeninin ona ait olduğu ve yabancıların dokunmasına izin vermemesi gerektiğidir.İlkokul çağında cinsellikle ilgili merak uykuya yatar. Ancak 4.5. sınıflara gelinince, kızlar erkeklerden ortalama iki yıl daha erken olmak üzere hızlı büyüme dediğimiz ön ergenlik çağına girerler. Bu değişim başladığında kız çocuklarına bedenlerinde ne tür değişikliklerin olacağı anlatılmalı.Erkek çocuklara bedenlerinde olacak değişiklikler, boşalma gibi konular anlatılmalıdır. 
   
   
</TEXT>
</DOC>
