<DOC>
<DOCNO> 233433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun43.html </URL>
<DATE> 2004/04/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Karamanlis, Erdoğan'ı Atina'ya davet etti 
</HEADLINE>
<TEXT>

     Yunanistan Başbakanı Kostas Karamanlis, Başbakan Recep Tayyip Erdoğan ile yaptığı görüşmede, Kıbrıs'ta gelinen noktayı ele aldıklarını ve bu çerçevede konuya ilişkin bilinen görüşlerini tekrarladıklarını söyledi. 
     Karamanlis, Erdoğan ile, Dışişleri Bakanları Abdullah Gül ve Petros Molivyatis'in katılımıyla yaptıkları görüşmenin ardından kısa bir açıklama yaptı. 
     İki ülke ilişkilerinin güçlendirilmesi hakkında taraflarda gerekli iradenin mevcut olduğunu belirten Karamanlis, görüşmede Türkiye'nin AB üyelik sürecini de ele aldıklarını ve bu sürece olan desteklerini bir kez daha dile getirdiklerini kaydetti. 
     Karamanlis, Başbakan Erdoğan'ı Atina'da ağırlamaktan büyük mutluluk duyacaklarını da ifade etti. 
     Bu arada, Saraybosna'da devam eden Güneydoğu Avrupa Ülkeleri İşbirliği Süreci devlet ya da hükümet başkanları zirvesi çerçevesinde liderler, aile fotoğrafı çektirdikten sonra öğle yemeğine gittiler. 
     
</TEXT>
</DOC>
