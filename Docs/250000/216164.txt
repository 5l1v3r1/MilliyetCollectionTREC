<DOC>
<DOCNO> 216164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/yasam/yas11.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a 'Dan David' ödülü... 
</HEADLINE>
<TEXT>

      
   Tarihini canlı tutmayı başaran kentlere verilen 'Dan David' ödülüne bu yıl, Roma ve Kudüs'le birlikte İstanbul layık görüldü. 1 milyon dolarlık ödül 3 kente, "geçmiş - şimdiki ve gelecek zaman boyutlarını kucaklamayı başardıkları ve tarihlerini canlı tutabildikleri" için verildi. İstanbul'un, ödülden gelecek parayı doğu - batı minyatürlerine kamunun ilgisini artırmayı amaçlayan bir proje için kullanacağı, Kudüs'ün kenti kutsal sayan İslamiyet, Musevilik ve Hıristiyanlık hakkında araştırmalar için harcayacağı, Roma'nın da bir "Kültürler Merkezi" kuracağı belirtildi. Ödülün kişilere tahsis edilen kısmı, Dünya Ekonomik Forumu'nun kurucusu Charles Schwab'a verilirken, "gelecek boyutu" kısmını insanın görme sistemi nörobiyolojisini geliştiren bilim adamları Robert Wurtz, Amiram Grinwald ve William Newsome aldı. 1'er milyon dolarlık ödüller, 100 milyon dolarlık Dan David Vakfı fonu tarafından dağıtılıyor. Fon, İsrail'in Tel Aviv Üniversitesi tarafından yönetiliyor. 
   
   
</TEXT>
</DOC>
