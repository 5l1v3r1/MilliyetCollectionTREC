<DOC>
<DOCNO> 249686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo02.html </URL>
<DATE> 2004/06/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Trabzonspor'da rota Batista 
</HEADLINE>
<TEXT>

     Transfer çalışmalarını sürdüren Trabzonspor Yönetimi, Galatasaray ile yollarını ayırmaya hazırlanan Joao Batista’yı renklerine bağlamak için seferber oldu. İstanbul’da adeta üs kuran Bordo-Mavili idareciler, kulübüyle son kez görüşecek olan Brezilya’lı futbolcuya teklifini bildirdi, geri sayıma geçti. 
     
     Doğan’dan olumlu rapor 
     Teknik direktör Ziya Doğan’ın da konuyla ilgili olarak, Batista takımımız için çok faydalı olacak bir futbolcudurö yorumunu yaptığı öğrenildi. Yöneticiler, bir yandan yıldız oyuncunun transferini bitirmek isterken, diğer taraftan da İstanbulspor’dan Musa Büyük, Ankaragücü’nden de Adem’e kancayı taktı. 
     
     Kontenjan sıkıntısı 
     Görüşmelerden çıkacak sonuçlara göre listedeki diğer futbolcuların durumunun şekilleneceği açıklanırken, yabancı kontenjanının boşalması için Hans Somers ve Karel D’Haene’ye her türlü kolaylığın yapılabileceği ifade edildi. Uygun bir teklif halinde Augustine’in de takas yoluyla elden çıkarılabileceği belirtildi. 
     
</TEXT>
</DOC>
