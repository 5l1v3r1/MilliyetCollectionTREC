<DOC>
<DOCNO> 235624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo09.html </URL>
<DATE> 2004/04/28/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
NBA... Minnesota, Denver'ı 84-82 yenerek 3-1 öne geçti... 
</HEADLINE>
<TEXT>

     ABD Profesyonel Basketbol Ligi'nde NBA play-off mücadelesine, bu sabaha karşı yapılan 2 maçla devam edildi. 
     Batı Konferansı lideri Minnesota Timberwolves, serinin 4. maçında Denver Nuggets'ı yenerek 3-1 avantajlı duruma geçti. 
     Bir hayli çekişmeli geçen maç sonucunda Denver Nuggets'a 84-82 üstünlük sağlayan Minnesota'da, MVP ödülünün en büyük adaylarından Kevin Garnett, 27 sayı, 14 ribaunt ve 5 asistlik göz dolduran oyunuyla sahanın yıldızı oldu. 
     Sam Cassell, 15 sayı, 6 ribaunt ve 4 asist, Trenton Hassell, 14 sayı ve 4 ribaunt, Latrell Sprewell de 13 sayı, 6 ribaunt ve 4 asistle galibiyeti getiren diğer isimler arasında yer aldı. 
     Denver Nuggets cephesinde ise Voshon Lenard, 28 sayı, 3 ribaunt ve 1 asistle maçın en skorer ismi oldu, ancak galibiyeti getiremedi. 
     Ayrıca Andre Miller'ın 13 sayı, 6 ribaunt ve 2 asist, Nene'nin 11 sayı ve 8 ribaunt, Earl Boykins'in de 10 sayı, 3 ribaunt ve 4 asistlik performansları yenilgiyi engelleyemedi. 
     Doğu Konferansı'nda yapılan play-off mücadelesinde ise New Orleans Hornets, Miami Heat'i 96-85 yenerek, 2-2'lik eşitliği sağladı. 
     Hornets'da Baron Davis, 23 sayı, 3 ribaunt ve 10 asist, Stacey Augmon, 17 sayı, 6 ribaunt ve 2 asist, Jamaal Maglorie 12 sayı, 5 ribaunt ve 1 asist, David Wesley 12 sayı, 1 ribaunt ve 6 asist, George Lynch 11 sayı, 5 ribaunt ve 3 asist ile David West 10 sayı, 7 ribaunt ve 3 asistlik performanslarıyla dikkati çekti. 
     Miami'de ise 25 sayı, 8 ribaunt ve 6 asistlik oyun çıkaran Lamar Odom, maçın en skorer ismi olmasına karşın takımını yenilgiden kurtaramadı. 
     Odom'u takiben Eddie Jones'un 16 sayı ve 4 ribaunt ile Dwyane Wade'in 11 sayı, 2 ribaunt ve 10 asistlik çabaları da yeterli olmadı. 
     NBA'da play-off mücadelesi, Batı Konferansı'nda yarın sabaha karşı yapılacak Houston Rockets ve Los Angeles Lakers maçı ile devam edecek. 
     
</TEXT>
</DOC>
