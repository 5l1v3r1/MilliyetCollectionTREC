<DOC>
<DOCNO> 214889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/siyaset/siy08.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence sanığı polis için çözüm 
</HEADLINE>
<TEXT>
   Bulunamasa da 'bulunmuş' sayılacak 
   TÜRKER KARAPINAR Ankara 

   
   Hacettepe Üniversitesi öğrencisi Birtan Altınbaş'ın 1991'de işkenceyle öldürülmesiyle ilgili davada, sanıklardan emekli polis İbrahim Dedeoğlu'na daha önce yaptığı tebligatların "usulüne uygun" olmadığını belirtildi. Mahkemenin kendi tebligatlarına ilişkin yorumu şaşkınlık yaratırken, Dedeoğlu'na "meşruatlı tebligat" yapılacağı açıklandı. Bu durumda, bildirilen adreslerde bulunamasa bile, Dedeoğlu'na tebligat yapılmış sayılacak. 
   
   İade edildi 
   Ankara 2. Ağır Ceza Mahkemesi'ndeki duruşmaya sanıklardan Hasan Cavit Orhan'la ABD, Hollanda, İrlanda ve AB Komisyonu temsilcileri katıldı. Mahkeme Başkanı Yılmaz Çapalı, Dedeoğlu'na yapılan tebligatın iade edildiğini bildirdi. Dedeoğlu hakkında gıyabi tutukluluk kararı verilmesine gerek olmadığını da belirten Çapalı, duruşmayı erteledi. 
   Davada, Dedeoğlu, Orhan ve Sadi Çaylı'nın, "işkence" ve "kastı aşan adam öldürme" suçlarından 8'er yıl hapisle cezalandırılmaları isteniyor. 
   
   
</TEXT>
</DOC>
