<DOC>
<DOCNO> 217062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/siyaset/siy07.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Çavuşoğlu'nun derdi 83 yıllık miras 
</HEADLINE>
<TEXT>

      Ayhan Aydemir 

   
   AKP Antalya Milletvekili Mevlüt Çavuşoğlu'nun 83 yıllık bir hesabı, 36 yaşındaki bakan Ali Babacan'a sorması espri konusu oldu. Çavuşoğlu'nun, Antalyalı "Mevlüt Efe" lakaplı Hasan Mevlüt'ün Eytam Sandığı'na yatırılan mirasının peşine düşmesi 83 yıllık bir dedektiflik öyküsüne dönüştü. 
   Çavuşoğlu, Devlet Bakanı Ali Babacan'ın yanıtlaması istemiyle verdiği soru önergesinde, Antalya Gündoğmuş'a bağlı Güney Köyü'nde 1921'de ölen Mevlüt'ün mirasının, yetimlerin paralarının yatırıldığı Eytam Sandığı'na verildiğini belirtti. Çavuşoğlu, mirasçılar tarafından takip edilmediği için paraların akibetinin meçhul hale geldiğini bildirdi. Çavuşoğlu'nun, cari hesap kayıtlarının bulunarak incelenmesi ve hesapta bulunan naktin mirasçılara ödenmesi konusunda Babacan'a düşüncelerini sorması da 83 yıllık zorlu bir araştırma başlattı. 
   
   Eytam Sandığı 
   Eytam Sandığı önce Emlak ve Eytam Bankası'na, bu banka da Emlak Kredi Bankası'na devredildi. O da 1988'de Emlak Bankası adını aldı, son olarak tasfiye için Ziraat Bankası'na devredildi. Yapılan uzun araştırma sonucu Babacan'ın Çavuşoğlu'na verdiği yanıtta Eytam Sandığı'nın devirlerle dolu geçmişi anlatılırken şöyle denildi 
   "Emlak Bankası kayıtlarında Hasan Mevlüt'e ait bir mevduat, altın, döviz hesabı bulunmadığı gibi, geçici hesaplarda ve ortaklar pay defterinde de bir kayda rastlanmamıştır." 
   Ziraat Bankası'nın Antalya ve ilçe şubelerindeki inceleme sonucu da mirasçıları mutlu edecek bir sonuç alınamadı. 
   
   Sağlık Bakanlığı'nda tam hız kadrolaşma    Başbakan Tayyip Erdoğan'ın geçen hafta açtığı Sağlık Bakanlığı'na bağlı Dr. Muhittin Ülker Acil Yardım ve Travmatoloji Hastanesi'ne yapılan atamalar kadrolaşma iddialarını yeniden gündeme getirdi. CHP Denizli Milletvekili Prof. Dr. Mehmet Neşşar'ın da TBMM gündemine taşıdığı kadrolaşma şöyle gelişti 
   Hastane binası, mal sahibi tarafından Ufuk Vakfı Üniversitesi Hastanesi için boşaltılma talebiyle karşı karşıya kalınca, 57. Hükümet zamanında Atatürk Eğitim ve Araştırma Hastanesi'nin inşasına başlandı. 
   Hastanede 10 olan şeflik sayısının 18'e çıkarılması, eski hastane personelinin yeni hastaneye nakledilmesi planlandı. 
   Recep Akdağ Sağlık Bakanlığı'na getirilince, Muhittin Ülker'deki kadroların tümüyle tasfiyesi ve yerlerine yandaşların getirilmesi planı uygulandı. Bu doğrultuda "hiçbir şeflik sınavı açılmadan" Düzce'den Prof. Dr. Nihat Tosun Ortopedi Klinik şefliği ve Başhekimliğe atandı. 
   Arkasından diğer atamalar gerçekleşti. İddialara göre, şeflerin sınav yapılmadan atanması için bakana yetki veren bir yönetmelik maddesi zorlandı. 
   
   Yasal değil 
   Özellikle Dr. Ahmet Kuşdemir'in atanması yasal değil. Çünkü, şef ataması profesörlerde olduğu gibi gelişigüzel yapılamıyor. 
   Yine anlatılanlara göre Doç. Dr. Şaban Şimşek, aynı zamanda MEB Müsteşar Yardımcısı. Başhekim Tosun'un da halen Düzce Tıp Fakültesi'ndeki kadrosunun korunduğu iddia ediliyor. 
   Bakanlık bir hastaneyi yeni binaya taşırken, "kadroları tasfiye ederek yerlerine yandaşlarını yerleştirdi. 
   
   İstihbaratçı Eken için dergi çıkartıyorlar    Ankaralı bir grup genç, altı yıl hapse mahk m olan eski subay ve istihbaratçı Korkut Eken'in etrafında birleşmek için Milli Yol adında bir dergi çıkardı. Bozkurt amblemli derginin kapağında, Eken'in resminin yanı sıra "Efsane Subay Rüzg rınla Dikiliyoruz" sözleri yer aldı. Ocakta ilk sayısı piyasaya çıkan dergi aylık yayımlanacak. Derginin ikinci sayfasında Nihal Atsız'ın 1931'de kaleme aldığı, "Adalar Denizinden Altayların Daha Ötesine Kadar Bütün Türk Gençliğine" isimli şiir yer alıyor. Sunuşun yer aldığı üçüncü sayfada, "Korkut Eken bir kişi değil. Yaşamak istiyorsak hepimiz birer Korkut Eken'iz" ifadesi dikkati çekiyor. 
   
   
   
</TEXT>
</DOC>
