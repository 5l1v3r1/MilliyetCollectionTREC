<DOC>
<DOCNO> 231630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun58.html </URL>
<DATE> 2004/04/15/ </DATE>
<TIME> 21.16 </TIME>
<AUTHOR>  </AUTHOR>
<HEADLINE>
"NATO hala kollektif saldırı ile karşı karşıya" 
</HEADLINE>
<TEXT>

     NATO Avrupa Kuvvetleri Komutanı SACEUR General James Jones, ittifakın hala ''kollektif saldırı'' ile karşı karşıya ile olduğunu söyledi. 
     Jones, NATO'nun Avrupa karargahının bulunduğu Belçika'nın Mons kentinde düzenlediği basın toplantısında, ittifaka yeni katılan 7 eski Doğu Bloku ülkesine hoş geldiniz derken, ''tehditler 20. yüzyılda başka bir şekilde tanımlanıyor. Bugünün tehditleri çok daha sinsi. Özgür insanlar olarak savunduğumuz değerlere karşı kollektif bir saldırı ile karşı karşıyayız'' dedi. 
     Jones, ''tehdit tek bir ülke ya da üniformalı bir ordu ya da sınırları açık bir bölge ile tanımlanmıyor. Tanımlanabilir üniformalarla karşı karşıya değiliz'' dedi. 
     NATO komutanı ittifakın son genişlemesine karşı Rusya'nın eleştirilerini de yanıtladı ve ''NATO'nun herhangi bir belirli ulusa karşı bir tehdit ya da belirli bir ülkeyle rekabet içinde değil de, barışcı bir genişleme olarak görüldüğünü düşünüyorum'' diye konuştu. 
     Jones, ''geleceğin yönelimi kapsayıcıdır, dışlayıcı değil. Rusya ile birlikte çalışmayı ümit ediyoruz'' dedi. 
     Jones ayrıca NATO'nun Afganistan'ın yeniden imarı çalışmalarını genişletmek için halen bu ülkedeki 6,500 askerden daha fazlasına ihtiyaç duyacağını da kaydetti. 
     
</TEXT>
</DOC>
