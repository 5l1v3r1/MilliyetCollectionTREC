<DOC>
<DOCNO> 214548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur03.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da sona gelindi... Bilanço 92 ölü 
</HEADLINE>
<TEXT>

     Konya Sivil Savunma İl Müdürü Nizamettin Tok, enkaz bölgesinde arama-kurtarma ve tarama çalışmalarının sonuna geldiklerini vurgulayarak, ''Şu anda enkaz bölgesinde bir şey kalmadı, temizlendi'' dedi. 
     Tok, Konya, Ankara ve Afyon sivil savunma müdürlüğü ekiplerinin sabaha kadar çalışmalarını sürdürdüğünü kaydetti. 
     Şu anda enkaz bölgesinde arama-kurtarma ve tarama çalışmalarının sonuna geldiklerini belirten Tok, ''Enkazda sadece çok küçük bir bölüm kaldı. Bu bölüm üzerinde bilirkişi heyeti çalışıyor. Heyetin incelemelerinden sonra o kısım da kaldırılacak'' dedi. 
     
     BİR YANLIŞLIK VAR 

     Yaklaşık 2 saat içinde arama-kurtarma çalışmasının tamamen sona ereceğini ifade eden Tok, şu anda kadar 92 cesede ulaşıldığını anlattı. 
     ''Kayıp 2 kişinin olduğu söyleniyor. Enkazda bulunamadı mı'' sorusu üzerine ise Tok, ''Başka ceset çıkmadı. Morgda 2 kişinin kimlik tespitinin yapılamadığı söyleniyor. Şu anda enkaz bölgesinde bir şey kalmadı, temizlendi. Burada olmadığına göre bir yanlışlık var. Morgdaki kimliksiz kişiler olabilir'' diye konuştu. 
     
</TEXT>
</DOC>
