<DOC>
<DOCNO> 216868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/siyaset/siy08.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB, sözünü tutar' 
</HEADLINE>
<TEXT>

   Almanya Başbakanı Schröder, Türkiye'nin AB'ye üyeliğine tam destek verdi 
      
   Almanya Başbakanı Gerhard Schröder, Başbakan Recep Tayyip Erdoğan hükümetinin reform politikası sonucu Türkiye'nin Avrupa'ya giden yolda büyük ilerleme kaydettiğini belirterek, Ankara'nın gelecekte de ülkesinin desteğine güvenebileceğini söyledi. Türkiye ziyareti öncesinde AA'ya konuşan Schröder, "Türk - Alman ilişkilerini, sıkı ve güvene dayalı bir ortaklık belirlemektedir. Türk hükümetinin reform politikası da buna katkıda bulunmaktadır" dedi. 
   Kıbrıs sorununa 1 Mayıs'tan önce bir çözüm bulunmasının olumlu bir sinyal olacağını belirten Schröder, "Türk hükümetinin tavrı önemli bir rol oynayacaktır. Türkiye, bu yılın sonunda Kopenhag kriterlerini yerine getirdiği takdirde, yani demokrasi ve hukuk devleti düzenini tam olarak sağladığı, insan haklarına uyduğu ve azınlıkları uygun şekilde koruduğu takdirde, AB de verdiği sözünde duracaktır" diye konuştu. 
   
   
   
</TEXT>
</DOC>
