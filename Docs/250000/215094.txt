<DOC>
<DOCNO> 215094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/spor/yaksoy.html </URL>
<DATE> 2004/02/14/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Kimse var mı 
</HEADLINE>
<TEXT>

   
   Hani göçeklerde ve depremlerde "orada kimse var mı " diye bağırıyorlar ya, kurtarmak için... Geçen seferki kar afetinde de "orada kimse var mı " diye bağrılmıştı. Varmış demek. Baksanıza elektrik ve su var. Yollar açık. Hatta kamu görevlileri bile işlerine gidiyorlar. Ağlamayan çocuğa meme vermezlermiş ya, öyle işte. 
   Bizim çocukluğumuzda nasıl okula giderdik diye düşündüm. Bakırköy'den trene biner, Yenikapı'da iner ve okula yürürdüm. Hem de ne ayakkabılarla. Demek zaman değişti. Arabaları çevirip soruyorlarmış, zincirin var mı diye. Mecburiymiş, ceza yazıyorlarmış. Merak bu ya, acaba polis arkadaşlar resmi arabaları çevirseler acaba yüzde kaçında resmi zincir vardır. Şimdi spor sayfasında "bu yazı da niye" diye sorabilirsiniz. Çünkü biz olimpik stad yapıp yollarını unutan yönetimlere sahibiz. "Orada kimse var mı " diye bağırmadan iş yapmayız da.. Neden stad yapılırken "Orada kimse var mı " diye soran çıkmadı acaba 
   
      
</TEXT>
</DOC>
