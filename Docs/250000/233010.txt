<DOC>
<DOCNO> 233010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/siyaset/siy01.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Egemenliğimizi bırakmayız' 
</HEADLINE>
<TEXT>

   Denktaş, "KKTC'de bir kasa portakal satılamıyor, bu durumda egemenlikten bahsedilebilir mi " diyen Dışişleri Bakanı Gül'e yanıt verdi "Egemen değilsek, bizi neden tanıdınız " 
   
   KKTC Cumhurbaşkanı Rauf Denktaş, "Bir kasa portakal bile satılamıyor, bu durumda egemenlikten bahsedilebilir mi " diyen Dışişleri Bakanı Abdullah Gül'e dün yanıt verdi. "Türkiye'nin bize karşı büyük bir sorumluluğu var" diyen Denktaş, şunları söyledi 
   "Egemen değildiysek, Türkiye büyükelçisini niye gönderdi Ne diye 20 yıldır egemen devletiz diye tanıdı. Türkiye'nin 21 yıl sonra bize 'Malını mülkünü satamıyorsun, futbol oynayamıyorsun bu ne biçim egemenlik' demesi kabul edemeyeceğimiz bir durumdur. Büyük üzüntü kaynağıdır. Egemenliğimize sonuna kadar sahip olacağız. Türkiye, "evet" için bizi zorlamaktadır. Kıbrıs elden gidiyor. Bu eğer Türk ulusu için bir şey ifade etmezse, açıkça Meclis'ten, bütün partilerden bunu duymak istiyoruz. Bir partinin, iktidardadır diye bize 'egemen olmadığımızı' hatırlatmasını asla kabul edemeyiz." Türkiye'nin AB için KKTC'yi bağışladığını ifade eden Denktaş, konuşmasını şöyle sürdürdü "Bir Kardak kayası için savaşı göze alan Türkiye, uğrunda şehitler verdiği Kıbrıs'ı çok ucuza terk etmeye hazırlanıyor." 
   
   'Yeni direniş başlar' 
   Nokta dergisine yaptığı açıklamada da Cumhurbaşkanı Denktaş, Kıbrıs Türk halkının Annan Planı'nın yürürlüğe girmesinden bir yıl sonra kaldırıldığını anlayacağını belirterek, bu durumda yeni bir direnişin başlayacağını kaydetti. 
   
   
   
</TEXT>
</DOC>
