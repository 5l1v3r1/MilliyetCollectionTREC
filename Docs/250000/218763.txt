<DOC>
<DOCNO> 218763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sonspo02.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehiroğlu Son 10 dakikada Ç. Rize'yi tanıyamadım... 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, Elazığspor karşısındaki 80 dakikalık Çaykur Rizespor'un süper olduğunu, ama son 10 dakikada takımı tanıyamadığını söyledi. 
     Zehiroğlu, yaptığı açıklamada, Elazığspor maçının zor olacağını bildiklerini bunun için de çok iyi bir çalışma yaparak maça hazırlandıklarını ifade ederek, ''Maça iyi başladık, ama şansız bir golle mağlup duruma düştük. Golü yedikten sonra organize ataklar yaparak rakibin üstüne gittik ve golleri de bulduk'' dedi. 
     İkinci yarı iyi bir mücadele ortaya koyduklarını da vurgulayan Zehiroğlu, ''Maçın 80. dakikasında 5-1 öndeydik. Bu dakikadan sonra yediğimiz golden sonra konsantremiz bozuldu ve 3 gol yedik'' diye konuştu. 
     Zehiroğlu, son haftalara girerken yapılan hataların affedilemeyeceğini de belirterek, bunun için bundan sonraki maçlarda çok dikkatli olunması gerektiğini kaydetti. 
     
</TEXT>
</DOC>
