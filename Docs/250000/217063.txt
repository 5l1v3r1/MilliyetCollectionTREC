<DOC>
<DOCNO> 217063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/siyaset/siy08.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Koçak bulunamıyor 
</HEADLINE>
<TEXT>

   "Siyasete bulaşan kan"ı soruşturan polis, vahşeti planlayan Emine Koçak'ın öldürülmüş olabileceği ihtimalini de değerlendiriyor 
      FATİH KARAÇALI, NEŞET KARADAĞ Adana DHA 

   
   Yerel seçimlerde kendisine en büyük rakip olarak gördüğü Adana Yumurtalık Belediye Başkanı AKP'li Mehmet Çetin'e suikast düzenlemek için kiralık katil tuttuğu İsmail İşlek'i, "görevini yapmadığı" için öldürttüğü iddia edilen Emine Koçak h l bulunamadı. İşlek'i Koçak'ın gözü önünde öldüren kişinin, Antalya Yarıaçık Cezaevi'nden izinli çıkan Ahmet Savaş 34 olduğu belirlenirken, polis Koçak'ın öldürülmüş olabileceği ihtimalini değerlendirmeye aldı. 
   
   İzinli çıktı, öldürdü 
   Adana Emniyet Müdürlüğü'nün oluşturduğu özel tim çalışmalarına başlarken, Koçak hakkında gıyabi tutuklama kararı verildi. Olayla ilgili oldukları iddiasıyla Murtaza 39 , Mustafa 30 ve Mahmut Ilgın 24 tutuklanırken, Murtaza Ilgın'ın Koçak ile aynı apartmanda oturduğu belirlendi. Hakkında gıyabi tutuklama kararı çıkarılan Savaş'ın da, İşlek'i öldüren kişi olduğu saptandı. Savaş'ın kız kaçırma suçundan yattığı cezaevinden 10 Şubat'ta izinli çıktığı ve 17 Şubat'ta döndüğü belirlendi. 
   İddialara göre 500 milyar lirayı aldığı halde Başkan Çetin'i vuramayan İşlek, Koçak'ın baskısı üzerine şantaj yaparak "Senin siyasi rakibini vurdurtmak için parayla adam tuttuğunu kamuoyuna açıklarım" diye tehdite başladı. Susmak için 500 milyar daha isteyen İşlek'in bu tavrı nedeniyle öldürüldüğü öne sürüldü. 
   İlk bulgulara göre Koçak, İşlek'i Yeşil Bulvar'a çağırdı. Koçak, İşlek'i öldürmek için kiraladığı katilin silahından çıkan sesi duyduktan sonra izini kaybettirdi. 
   
   'Mafya gibi kadındı'    1996'da Adana Ruh Sağlığı Hastanesi'nde yaklaşık 2 ay tedavi gören Emine Koçak, çevresinde "ihtiraslı bir işkadını" olarak tanınıyor. Koçak'ın, AKP Adana Kadın Kolları'nda kısa süre görev yaptıktan sonra ayrıldığını belirten AKP il yöneticileri, belediye başkan aday adaylığı için bir kez il yönetim kurulu toplantısına katıldığını söyledi. AKP'li bir yönetici, "Yanında dört adamı vardı. Mafya gibi kadındı. Bu kadından her şey beklenir" dedi. 
   
   
   
</TEXT>
</DOC>
