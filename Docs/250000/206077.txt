<DOC>
<DOCNO> 206077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur18.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ve babasının ardından oğlunu da kaybetti... 
</HEADLINE>
<TEXT>

     İstanbul'da şofbenden sızan gazdan zehirlenerek ölen üniversite öğrencisi Gaziantep'te toprağa verildi. Önceki gün evinde banyo yaparken hayatını kaybeden İstanbul Üniversitesi Tıp Fakültesi son sınıf öğrencisi Özgür Çevik'in 26 cenazesi, Ulucamii'deki cenaze namazının ardından Asri Mezarlıkta defnedildi. 
     Ulucamii ve Asri Mezarlıktaki törenlere Özgür Çevik'in babası Hasan Çevik ve akrabalarının yanı sıra Vali Lütfullah Bilgin, Büyükşehir Belediye Başkanı Celal Doğan, Emniyet Müdürü Feyzullah Arslan ve Büyükşehir Belediyesi çalışanları ile vatandaşlar katıldı. 
     Çok üzgün olduğu ve ayakta durmakta zorluk çektiği gözlenen baba Hasan Çevik'i Bilgin ve Doğan teselli etti. 
     Büyükşehir Belediyesi Genel Sekreter Yardımcısı olan Hasan Çevik, 13 gün önce de soba zehirlenmesinden anne ve babasını kaybetmişti. 
     
</TEXT>
</DOC>
