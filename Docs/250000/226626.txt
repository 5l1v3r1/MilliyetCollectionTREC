<DOC>
<DOCNO> 226626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy40.html </URL>
<DATE> 2004/03/29/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Sinop'ta seçimi bir oy farkla kaybetti... 
</HEADLINE>
<TEXT>

     Kenan TÜRKSEVEN SİNOP, DHA 

SİNOP ta Belediye Başkanlığı seçimi kıran kırana geçen çekişmeye sahneye oldu. CHP'nin adayı Baki Ergül, AKP'li rakibi Zeki Yılmazer'i bir oyla geçip seçimi kazandı. Ancak AKP li Yılmazer, oyların tekrar sayılması için İl Seçim Kurulu'na başvurdu. 
     Sandıklar açıldığında başabaş gittiklerini farkeden her iki aday da soluğu Sinop Adliyesi'nde aldı. Başkan adaylarını taraftarları da adliye binasında yalnız bırakmadı. İl Seçim Kurulu'nda oyların sayılmasını bekleyen her iki aday da seçimleri 20 oy farkla kazandıklarını ifade etti. Taraflar seçimi kendilerinin kazandığını ve resmi sonucun aç açıklanmasını beklediklerini söylerken, CHP li Baki Ergül Hesaplarımıza göre, seçimi biz kazandık'', AKP li Zeki Yılmazer de Gerçekten kıran kırana bir seçim yaşandı. Ancak seçimi benim kazandığımı sanıyorum'' dedi. 
     Başkan adaylarının bu tartışmasına CHP Sinop Milletvekili Engin Altay da katıldı. Önceden arkadaş olan CHP Milletvekili Engin Altay ile AKP'li Başkan adayı Zeki Yılmazer birbirlerine sarılarak Önemli olan kente hizmet'' mesajını verdi. 
     Bu arada İl Seçim Kurulu Başkanı hakim Berkün Köksal, gecenen ilerleyen saatlerinde seçim sonucunu açıklayarak, CHP'li adayın bir oy farkla seçimi kazandığını duyurdu. Hüsrana uğrayan AKP'li aday Zeki Yılmazer, dün oyların tekrar sayılması için İl Seçim Kurulu'na itirazda bulundu. Yılmazer, oy pusulaların yanlış sayılmış olabileceğini, ayrıca daha önce tespit ettikleri 75 numaralı sandıkta 5 oyun eksik çıktığı iddiasında bulundu. 
     
</TEXT>
</DOC>
