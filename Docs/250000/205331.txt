<DOC>
<DOCNO> 205331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sondun08.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD halkı en çok Bush ve Hillary Clinton'ı beğeniyor... 
</HEADLINE>
<TEXT>

     ABD'de düzenlenen bir ankette, Amerikan halkının, erkekler arasında en çok Başkan George Bush'u, kadınlar arasında da senatör Hillary Clinton'ı beğendiği ortaya çıktı. 
     CNN televizyonunun USA Today gazetesi ve Gallup kuruluşuyla birlikte düzenlediği ankette, ''en beğenilen erkekler'' kategorisinde Bush, takipçilerinin açık farkla önünde yer aldı. 
     Ankete katılanların yüzde 29'u Başkan'ı seçerken, Dışişleri Bakanı Colin Powell ve Papa İkinci Jean Paul, yüzde 4'er oranında destek aldı. Eski Başkan Bill Clinton ise ankete katılanların yüzde 3'ünün oyunu aldı. 
     Kadınlar arasında yapılan sıralamada ise, eski Başkan Clinton'ın eşi ve New York Demokrat senatörü Hillary Clinton'a yüzde 16'lik bir grup destek verdi. Hillary'yi, TV ''talk show'' sunucusu Oprah Winfrey yüzde 7, Başkan Bush'un eşi Laura Bush yüzde 6 ve Başkan'ın Ulusal Güvenlik Danışmanı Condoleezza Rice yüzde 4 ile izledi. 
     Anketin sonucu, ''Cumhuriyetçi Başkan Bush ile Demokrat senatör Hillary Clinton, ilk defa ortak bir noktada buluştu'' ifadesiyle ABD medyasında yer aldı. 
     
</TEXT>
</DOC>
