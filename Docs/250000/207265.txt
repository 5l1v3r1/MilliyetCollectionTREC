<DOC>
<DOCNO> 207265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun35.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, 7 ayrı davada Türkiye'yi tazminat ödemeye mahkum etti 
</HEADLINE>
<TEXT>

     Avrupa İnsan Hakları Mahkemesi'nde AİHM açılan 7 ayrı davada, Türkiye'nin yaklaşık 221 bin euro maddi tazminat ödemesine karar verildi. 
     Kamulaştırma bedellerinin geç ödendiği gerekçesiyle ortak başvuruda bulunan Mustafa Güçlü, Firdevs Helvacı ve Ayşe Yazıcı ile kişisel başvuruda bulunan Nuray İlkay'ın açtığı iki ayrı davada, Türkiye'nin Avrupa İnsan Hakları Sözleşmesi'nin AİHS 1. protokolü 1. maddesini ihlal ettiği görüşüne varıldı. Karar gereği Türkiye, Güçlü ve arkadaşlarına toplam 6 bin 100 euro, Nuran İlkay'a ise 2 bin 400 euro tazminat ödeyecek. 
     Adil yargılanma hakkının ihlal edildiği gerekçesiyle Sekvan Becerikli ve Ahmet Altekin'in yaptığı ortak başvuru ile Gürü Toprak'ın yaptığı kişisel başvuruda ise AİHS'nin 6. maddesinin ihlal edildiği görüşüyle, Türkiye'nin başvuru sahiplerine 2 biner euro ödemesine karar verildi. 
     Türkiye'nin, Sadık Önder'in kişisel başvurusu ile Abdullah Çolak ve Ömer Filiz'in ortak başvurusunda, AİHS'nin işkence ve kötü muamelenin yasaklanmasıyla ilgili 3. maddesini ihlal ettiğine hükmedildi. Türkiye, Önder'e 7 bin 700 euro, Çolak ve Filiz'e 14 bin 500'er euro maddi tazminat ödeyecek. 
     AİHM, Ahmet Ayder'in, 4 arkadaşıyla birlikte evlerinin güvenlik güçleri tarafından yakıldığı ve kötü muamele ile işkenceye maruz kaldıkları iddiasıyla yaptıkları ortak başvuruda da Türkiye'nin AİHS'nin 3, 8, 1 ve 13. maddelerini ihlal ettiği görüşüne vardı. Karar gereği Türkiye, şikayet başvurusunda bulunanlara mahkeme masrafları dahil yaklaşık 170 bin euro maddi tazminat ödeyecek. 
     
</TEXT>
</DOC>
