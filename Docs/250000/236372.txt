<DOC>
<DOCNO> 236372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/siyaset/siy09.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Örtünen kadın daha yoksul 
</HEADLINE>
<TEXT>


2100 kadını kapsayan araştırmaya göre, çarşaflı ve türbanlı kadınlar, başı açık olanlara göre daha yoksul ve daha eğitimsiz 

ANKARA Milliyet 


CHP Bilim Kültür ve Yönetim Platformu Başkanı ve İstanbul Milletvekili Bülent Tanla'nın yaptırdığı araştırmada, çarşaf kullanan ya da türban takan kadınların başı açık olanlara göre daha fakir ve eğitimsiz oldukları belirlendi. Tanla, araştırmanın, yoksulluğun artması ve çağdaş eğitim düzeyinin gerilemesi halinde, laik Cumhuriyet'e yönelik tehdidin artması ihtimalini de belirlediğini söyledi. 11 ilde 2100 kadını kapsayan araştırmanın tamamlanan bölümündeki bazı saptamalar şöyle 
Çarşaf kullananların yüzde 17'si 18 - 24, yüzde 25.1'i 25 - 34, yüzde 26.1'i 35 - 44, yüzde 19.5'u 45 - 54, yüzde 12.3'ü 55 ve üstü yaş grubunda. 
Türban takan kadınların yüzde 25.9'u 18 - 24, yüzde 29.3'ü 25 - 34, yüzde 22.5'i 35 -44, yüzde 15.2'si 45 - 54, yüzde 7.1'i de 55 yaş üstü. 
Başı açık kadınların yüzde 36.5'i 18 - 24, yüzde 29.9'u 25 - 34, yüzde 19.4'i 35 - 44, yüzde 8.9'u 45 - 54, yüzde 5.3'ü de 55 yaş ve üstü gruptan. 
Çarşaflı kadınların yüzde 18.5'i okuma - yazma bilmiyor. Yüzde 43.9'u ilkokul, yüzde 11.2'si ortaokul, yüzde 13.5'i lise, yüzde 4.5'i üniversite mezunu. 
Türban takan kadınların yüzde 8.2'si okuma - yazma bilmiyor. Yüzde 39.4'ü ilkokul, yüzde 11.6'sı ortaokul, yüzde 24.9'u lise, yüzde 9.9'u üniversite mezunu. 
Başı açık kadınların yüzde 1.6'sı okuma - yazma bilmiyor. Yüzde 35.2'si lise, yüzde 31.7'si üniversite mezunu. 
Başı açık kadınların yüzde 10.9'u, türbanlıların yüzde 5.8'i, çarşaf kullananların yüzde 2.1'i yüksek gelir grubundan. Başı açık kadınların yüzde 45.9'u, türbanlıların yüzde 56.7'si, çarşaflıların yüzde 69.4'ü yoksul. 

Erdoğan 4 saat rektörleri dinledi 

Başbakan Recep Tayyip Erdoğan'la dün gece yarısına kadar görüşen rektörler, YÖK taslağı üzerindeki çalışmalarda ilerleme kaydedemediklerini bildirdi. Rektörler, Üniversitelerarası Kurul Başkanı Prof. Dr. Ayhan Alkış başkanlığında Erdoğan'la yaklaşık dört saat süren görüşme gerçekleştirdi. 
Rektörler, üniversitenin mevcut sorunlarını Erdoğan'a ilettiklerini kaydederken Alkış, "Hükümetle görüşmenizde YÖK taslağı üzerinde ilerleme kaydettiniz mi" sorusunu, "Sorunları aktardık. İlerleme kaydettik diyemeyiz. Şu an için birşey söyleyemeyiz" diye yanıtladı. 



</TEXT>
</DOC>
