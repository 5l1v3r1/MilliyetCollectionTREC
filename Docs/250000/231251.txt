<DOC>
<DOCNO> 231251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun43.html </URL>
<DATE> 2004/04/14/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Schröder, 'Başbakanın Sonu' adlı romanın dağıtımını durdurttu 
</HEADLINE>
<TEXT>

     Almanya Başbakanı Gerhard Schröder, kapağında ve içinde resmi bulunan ''Başbakanın Sonu'' adlı polisiye romanın dağıtımını mahkeme kararıyla durdurttu. 
     Hamburg Eyalet Mahkemesi sözcüsü Sabine Westphalen, mahkeme kararına göre, Betzel yayınevinin söz konusu romanı Başbakan Schröder'in resimleriyle birlikte yayınlayamayacağını açıkladı. 
     Betzel yayınevi yöneticisi Dietrich Reinhardt, romanın kapağında ve 3. sayfasında yer alan resimlerde Schröder'in yüz hatlarının silik şekilde bir silahın nişangahında gösterildiğini doğrulayarak, mahkeme kararından sonra bu resimlerin değiştirildiğini söyledi. 
     Reinhard Liebermann takma adlı yazar tarafından kaleme alınan romanda, bir eczacının ülkedeki ekonomik durgunluktan dolayı iflas etmesi ve bundan sorumlu gördüğü başbakanı öldürmesi konu ediliyor. 
     
</TEXT>
</DOC>
