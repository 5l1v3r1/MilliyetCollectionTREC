<DOC>
<DOCNO> 218639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/magazin/amag.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab'a var, dansçıya yok 
</HEADLINE>
<TEXT>

   İngiltere, Eurovision elemelerinin 'şeref konuğu' Erener'e eşlik edecek üç dansçıya vize vermedi 
      NEVSAL ELEVLİ Londra 
   
   İngiliz BBC televizyonunun Eurovision elemelerine şeref konuğu olarak çağrılan Sertab Erener'in dansçılarından üçüne vize verilmedi. İngiltere'den bulduğu üç dansçıyla kadrosunu tamamlayan Erener, finalin açılışını geçtiğimiz yıl birinciliği alan 'Every Way That I Can' şarkısıyla yaptı ve ayakta alkışlandı. Erener'in dansçılarına vize verilmemesinin nedeni, İngiltere'de çalışma izinlerinin olmaması olarak açıklandı. 
   İngiltere'nin geçtiğimiz yıl Eurovision yarışmasında hüsrana uğraması üzerine, bu yıl işi sıkı tutarak yarışmaya katılanların müzik ve besteleri tanınmış sanatçılara yaptırıldı. Dün gece gazetemizin baskıya girdiği sırada, finale kalan 6 sanatçıdan İngiltere'yi yarışmada temsil edecek olanı halk telefonla belirlemeye başlamıştı. 
   
   
</TEXT>
</DOC>
