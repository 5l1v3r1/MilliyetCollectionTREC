<DOC>
<DOCNO> 242609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun19.html </URL>
<DATE> 2004/05/25/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Avrupa Birliği, ''kriz'' birliği oldu 
</HEADLINE>
<TEXT>

     Avrupa Komisyonu Başkanı Prodi, AB'nin yaşadığı krizden kurtulmanın tek yolunun ortak vergi ve ücret politikaları olduğunu açıkladı. 
     Times gazetesine konuşan Avrupa Komisyonu Başkanı Romano Prodi, "Avrupa Birliği'nin bundan sonraki en büyük projesi siyasi birlik olmalı" dedi. 
     Prodi'ye göre Avrupa Birliği kriz içinde ve bundan kurtulmanın tek çaresi Avrupa Birliği'ni ortak vergi ve ücret politikaları olan siyasi bir birliğe dönüştürmek. 
     Times, bu görüşlerin Brüksel'in bir süper devlet yaratmaya çalışmakla suçlayan İngiltere'deki rahatsızlığı daha da artıracağını yazıyor. 
     
     AVRUPA'NIN KÖKENİ 

     The Independent ise Avrupa anayasasında Hristiyanlığa atıf yapılması konusundaki anlaşmazlığın 1 Mayıs'taki genişlemeden sonra daha da büyüdüğüne işaret ediyor. 
     Gazeteye göre, anayasaya "Avrupa'nın Hıristiyan kökeni" ibaresinin konulmasında ısrar eden İtalya ve Polanya'ya Litvanya, Malta, Portekiz, Çek Cumhuriyeti ve Slovakya da katıldı. 
     Bu ülkeler Avrupa Birliği dönem başkanı İrlanda'ya bu değişikilik talebinin anayasa üzerindeki müzakerelerde ülkelerinin ulusal önceliği olacaklarını bildirdiler. 
     
     NİHAİ METİN ZİRVEYE YETİŞEBİLİR 

     Öte yandan, Financial Times, Avrupa anayasası üzerinde müzakereler yapan Avrupa Birliği dışişleri bakanlarının nihai metnin önümüzdeki ayki zirveye yetişebileceği konusunda iyimser olduklarını yazdı. 
     
</TEXT>
</DOC>
