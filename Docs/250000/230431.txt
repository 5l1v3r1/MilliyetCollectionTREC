<DOC>
<DOCNO> 230431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo18.html </URL>
<DATE> 2004/04/11/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Beşiktaş 2 - Gençlerbirliği 2 
</HEADLINE>
<TEXT>

     Birinci Süper Futbol Ligi'nde Beşiktaş, Gençlerbirliği ile 2-2 berabere kaldı. 
     
     İLK YARI 

     9. dakikada Ali'nin ceza alanı dışından kullandığı serbest atışta, kaleci Cordoba topu kornere çeldi. 
     17. dakikada Veysel'in sol çaprazdan yerden şutunda, top kaleci Cordoba'nın sağından filelere gitti ve Gençlerbirliği 1-0 öne geçti. 
     18. dakikada Beşiktaş savunmasının büyük hatasında Gençlerbirliği 2. golünü buldu. Kaleci Gökhan'ın uzun degajında Ahmet Yıldırım ile Cordoba arasındaki anlaşmazlıkta araya giren Youla, Cordoba'yı da geçtikten sonra topu boş kaleye göndererek, farkı 2'ye çıkardı 2-0. 
     26. dakikada Ali'nin sağ çaprazdan sert şutunda, top üstten auta gitti. 
     36. dakikada Pancu'nun soldan kullandığı köşe vuruşunda, arka direkte Zago kafayı vurdu. Top direkten döndü. 
     45. dakikada Youla'nın sağdan ortasında, ceza alanı içinde bomboş pozisyonda topla buluşan Mustafa'nın vuruşunda, top yan direkten geri geldi. 
     Yine aynı dakikada çalımlarla ceza alanına giren Ahmed Hassan, El Saka ile girdiği ikili mücadelede kendini yerde bulunca, hakem Bülent Demirlek penaltı noktasını gösterdi. Atışı kullanan Pancu, meşin yuvarlağı ağlara göndererek farkı 1'e indirdi ve ilk yarının skorunu belirledi 1-2. 
     
     İKİNCİ YARI 

     49. dakikada Youla'nın pasında topla buluşan Mustafa'nın ceza alanı dışından sert şutunda, meşin yuvarlak üstten auta çıktı. Aynı dakika içinde yine bu ikilinin geliştirdiği atakta Mustafa, ceza alanı dışından bir kez daha sert vurdu, ancak meşin yuvarlak az farkla yandan auta gitti. 
     51. dakikada Sergen'in uzak mesafeden kullandığı serbest atışta, kaleci Gökhan topu çeldi. Savunma daha sonra tehlikeyi uzaklatırdı. 
     55. dakikada Tümer'in soldan ortasında ceza alanında topa iyi yükselen Ahmed Hassan'ın kafa vuruşunda, meşin yuvarlak üst direğe çarparak auta gitti. 
     63. dakikada Cordoba ile Zago'nun anlaşmazlığında topu önünde bulan Youla'nın vuruşunda, meşin yuvarlak yandan auta çıktı. 
     72. dakikada Ümit'in sağdan ortasında Tümer, kafayla topu ceza alanı içindeki Pancu'nun önüne indirdi. Uygun durumdaki bu futbolcunun vuruşunda, top kaleci Gökhan'da kaldı. 
     76. dakikada Pancu'nun sağdan ortasında, altıpasta topla buluşan Ahmed Hassan, uygun durumdaki Ümit'in yerine meşin yuvarlağı kafayla kaleye göndermek istedi. Ancak meşin yuvarlak kaleci Gökhan'da kaldı. 
     82. dakikada Tümer'in soldan kullandığı köşe atışında, kaleci Gökhan topu yumrukladı. Ceza alanı dışında topla buluşan Zago'nun vuruşunda Ümit, meşin yuvarlağı kafayla kornere attı. 
     90. dakikada Sergen'in sağ çaprazdan kullandığı serbest vuruşta, ceza alanında topa iyi yükselen Ahmet Yıldırım, kafayla meşin yuvarlağı filelere göndererek, beraberliği sağladı 2-2 
     Stat BJK İnönü Hakemler Bülent Demirlek xx, Erhan Sönmez xx, Mustafa Emre Eyisoy xx Beşiktaş Cordoba x, Emre x Dk. 52 Ümit xx , Ahmet Yıldırım x, Zago x, Tayfur xx Dk. 71 Kaan Dobra x , Yasin Sülün xx, Giunti xx, Tümer xx, İbrahim x Dk. 46 Sergen x , Pancu xx, Ahmed Hassan x Gençlerbirliği Gökhan xx, Erkan xx, Ümit xx, El Saka xx, Deniz xx Dk. 73 Baki xx , Ali xx Dk. 38 M'Bayo xx Dk. 90 Nihat , Skoko xx, Mustafa xx, Filip xx, Veysel xx, Youla xxx Goller Dk. 17 Veysel, Dk. 18 Youla, Dk. 45 Pancu penaltıdan , Dk. 90 Ahmet Yıldırım Sarı Kart Dk. 86 Yasin Sülün Beşiktaş 
     
</TEXT>
</DOC>
