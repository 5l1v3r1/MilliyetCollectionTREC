<DOC>
<DOCNO> 223532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur02.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasef Yahya'nın katiline tatbikat yaptırılıyor... 
</HEADLINE>
<TEXT>

     Kartal'daki Hür ve Kabul Edilmiş Masonlar Büyük Locası Derneği Yakacık Şubesi'ne yapılan bombalı saldırıya ilişkin yürütülen soruşturma kapsamında gözaltına alınan ve diş hekimi Yasef Yahya'yı öldürdüğünü itiraf ettiği belirtilen zanlı ve beraberindeki 2 kişiye olay yerinde tatbikat yaptırılıyor. 
     İstanbul Terörle Mücadele Şube Müdürlüğü'nde gözaltında tutulan 3 kişi, 21 Ağustos 2003 tarihinde olayın meydana geldiği Şişli Abide-i Hürriyet Caddesi'ne ''akrep'' olarak adlandırılan zırhlı polis aracıyla getirildi. 
     Bu sırada yoğun güvenlik önlemleri alan polis, bazı sokakları trafiğe kapattı. 
     Yahya'yı öldürdüğü belirtilen Adem Ç, olayda gözcülük yaptığı sanılan Hasan D ve olayla ilgisi olduğu belirtilen Ali T'ye şu sıralarda tatbikat yaptırılıyor. 

     
</TEXT>
</DOC>
