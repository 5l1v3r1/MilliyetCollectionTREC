<DOC>
<DOCNO> 221222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun42.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nineler, Atlas Okyanus'unu tek motorlu uçakla geçecekler 
</HEADLINE>
<TEXT>

     Şili'den Atlas Okyanusu'nu tek motorlu küçük bir uçakla geçerek Avrupa'ya ulaşan ilk kadınlar olmak isteyen iki nine yola çıktı. 
     Şili Sivil Havacılık Ajansı, 64 yaşındaki Şilili sosyolog Maria Eliana Christen ile 63 yaşındaki Alman uçuş eğitmeni Madeleine Dupont'un Peru'nun zorlu And dağları bölgesini geçmeyi başardığını bildirdi. 
     Zorlu yolculukları, çocukları ve torunları tarafından heyecanla izlenen ninelerin Atlas Okyanusu'nu 10-11 saatte geçmesi bekleniyor. 
     Yol boyunca Brezilya, Portekiz ve İspanya'da mola vermeyi planlayan Christen ve Dupont'un son durağı İsviçre'nin Cenevre kenti olacak. 
     ''Bildiğimiz kadarıyla, böyle bir uçusu daha önce hiç bir kadın tamamlayamadı'' diyen serüven tutkunu nineler, uçuş denemelerini bir gün önce kötü hava koşulları yüzünden bugüne ertelemişlerdi. 
     
</TEXT>
</DOC>
