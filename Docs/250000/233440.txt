<DOC>
<DOCNO> 233440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun50.html </URL>
<DATE> 2004/04/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Merkel, Türkiye'nin AB üyeliğini seçim konusu yapmak istiyor 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, Türkiye'nin AB üyeliğinin seçim konusu yapılması gerektiğini savundu. 
     Merkel, CDU'ya yakınlığıyla bilinen Konrad Adenauer Vakfı KAS tarafından düzenlenen AB'nin genişlemesine ilişkin bir toplantıda yaptığı konuşmada, Türkiye'nin AB üyeliğiyle ilgili olarak ''Bu konuda tartışılabilir ve tartışılmalı da. Olumlu anlamda'' dedi. 
     Türkiye'nin AB üyeliğine karşı olduğunu bir kez daha dile getiren Merkel, Türkiye'ye önerdiği ''imtiyazlı ortaklığı'' da desteklemeye devam etti. 
     Öte yandan, Frankfurter Allgemeine Zeitung gazetesinde bugün yayınlanan bir kamuoyu araştırmasına göre, Alman halkının yüzde 66'sının Türkiye'nin AB üyeliğine karşı olduğu, sadece yüzde 12'sinin Türkiye'nin üyeliğini desteklediği ifade edildi. 
     
</TEXT>
</DOC>
