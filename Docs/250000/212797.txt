<DOC>
<DOCNO> 212797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/ekonomi/eko10.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaşzedelerden Meclis'e dilekçe yağmuru 
</HEADLINE>
<TEXT>

   
   Kombassan ve Yimpaş hissedarı birçok vatandaş, dolandırıldıklarını öne sürerek TBMM Dilekçe Komisyonu'na başvurdu. Sanayi Bakanlığı, bu hissedarlara öncelikle ellerindeki hisselerin sahte olup olmadığına baktırmalarını önerdi. Çeşitli illerden Komisyon'a dilekçe gönderen vatandaşlar, ortağı oldukları şirketlerin ödeme yapmamalarından yakındı. Konuyla ilgili Devlet Bakanlığı ve Başbakan Yardımcılığınca komisyona gönderilen yazıda, başvuruların Sermaye Kurulu Başkanlığı tarafından incelendiği yanıtı gönderildi. Sanayi ve Ticaret Bakanlığı ise, ellerinde bulundurdukları hisse senetlerinin şirket kayıtlarında yer alıp almadığı belirlenerek ortak sıfatını taşıyıp taşımadıklarının tespit edilmesini önerdi. 
   
   
</TEXT>
</DOC>
