<DOC>
<DOCNO> 249443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonsiy10.html </URL>
<DATE> 2004/06/20/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Devlet Bahçeli, taburcu oldu... 
</HEADLINE>
<TEXT>

     MHP Genel Başkanı Devlet Bahçeli, geçirdiği by-pass ameliyatının ardından tedavi gördüğü Atatürk Eğitim ve Araştırma Hastanesi'nden taburcu oldu. 
     Bahçeli, partililerin attığı ''Devletin Başına Devlet Gelecek'' ve ''Hareketin Lideri Devlet Bahçeli'' sloganları arasında hastaneden ayrıldı. 
     Devlet Bahçeli'yi hastaneden Başhekim Prof. Dr. Nihat Tosun, Başhekim Yardımcısı Dr. Şanal Tosun ve ameliyatı gerçekleştiren Kardiyovasküler Cerrahi Klinik Şefi Doç. Dr. Erol Şener uğurladı. 
     Bahçeli, arabasına binerken çevresindekilere doktorları göstererek, ''Doktorlar bunlar, Türk doktorları'' dedi. 
     Öte yandan Bahçeli'nin hastaneden çıkışından önce partililer tarafından geçeceği yol boyunca çiçekler serpildi. 
     Bahçeli'nin 13 Haziran Pazar günü yattığı hastanede 14 Haziran Pazartesi günü yapılan operasyonda üç koroner damarı değiştirilmişti. 
     Bu arada Bahçeli'nin hastaneden çıkışı sırasında oluşan konvoy nedeniyle ambulansların hastaneye girişinde sorun yaşandı. 
     
</TEXT>
</DOC>
