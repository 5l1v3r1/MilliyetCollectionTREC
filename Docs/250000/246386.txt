<DOC>
<DOCNO> 246386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/siyaset/axsiy02.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den TBMM'ye kadın mescidi... 
</HEADLINE>
<TEXT>


TBMM'deki kadınlar mescidi tartışma yarattı. Genel Sekreter, "Eski mescidin yeri değiştirildi" CHP'liler, "Kadınlar için mescit yoktu" diyor 

Günseli Önal Ankara 


AKP, Meclis'teki muhalefet kulisinin altındaki tuvaletlerin bulunduğu yere kadınlar için mescit yapılmasını kararlaştırdı. TBMM'de, 13'ü AKP'li 24 kadın milletvekili bulunuyor. TBMM Başkanı Bülent Arınç'ın onayıyla yaşama geçirilen mescit projesi, dün tesadüfen ortaya çıkarıldı. 
Kadın tuvaletinin yanındaki odaya kırmızı - yeşil bir halı döşendiğini görünce ne olduğunu soran CHP'li Canan Arıtman, kadınlar için mescit yapıldığı yanıtını aldı. TBMM Genel Sekreteri Rauf Bozkurt'u arayan Arıtman, şu açıklamayı yaptı "Eskiden de mescit olduğunu söyledi. Daha iyi bir yere taşıyorlarmış. 'Kim ihtiyaç gösterdi, CHP'li kadınlar olarak biz talep etmedik' dedim. Rauf Bey, yanıt vermedi. 'Meclis Başkanı mı emir verdi ' dedim, ona da cevap veremedi. Sadece, 'Demek ki ihtiyaç var ki yapıyoruz' dedi. Gidip baktım, duvardan duvara halı kaplanmıştı." 

'Yerini değiştirdik' 
Bozkurt ise yeni mescit yaptırmadıklarını kaydederek şunları söyledi "Erkekler tuvaleti ile iç içe olan var olan kadınlar mescidinin yerini, erkekler tuvaletinin dışında bulunan ve depo olarak kullanılan küçük bir odayla değiştirdik. Arada 5 metre var. Yani erkekler tuvaletinin yanından kadınlar tuvaletinin yanına getirdik. Erkekler mescidi varsa kadın - erkek eşitliği gereği kadın mescidi de olmalı. Kadınlar ibadet etmeyecek diye bir şey yok, dinimiz kadınlara da aynı mükellefiyeti getiriyor. Orada eşitiz. Eski mescidin tabanında halı yoktu, 12 metrekarelik yeni odaya halı konuldu." 
CHP'li TBMM İdare Amiri Erdoğan Yetenç ise, erkekler tuvaletinin girişinde kadınlara ayrılmış mescit bulunmadığını belirterek, "Yıllardır bu tuvaleti kullanıyoruz, ama mescit görmedik" dedi. Yetenç, konuyu 10 Haziran'da toplanacak TBMM Başkanlık Divanı'na getireceklerini söyledi. 

CHP'li Arıtman keşfetti 

Kadınlar mescidini keyfeden Arıtman, halıyla kaplanan odada, seccade ve başörtülerinin yanı sıra dua kitabının bulunduğunu belirtti. Arıtman, dün TBMM lokantasında çarşaflı bir kadın, kuliste ise göbeğine kadar beyaz sakalı olan şalvarlı bir erkekle karşılaştığını belirterek "Genel sekretere, 'Bunlar, Kılık Kıyafet yönetmeliğimize uyuyor mu Ben de mayoyla gelebilir miyim ' diye sordum. Mayolu bir kadının Meclis'e gelemeyeceğini söyledi. 'O zaman, görevinizi yapmaya davet ediyorum' dedim" diye konuştu. 

Mescit için Divan kararı yok 

TBMM kampusundaki her türlü inşa işi için Başkanlık Divanı'nda karar alınırken, mescidin divanın gündemine hiç getirilmediği öğrenildi. TBMM'de çalışan ve namaz kılabilmek için yer isteyen kadın memurlardan talep geldiğini belirten AKP'li TBMM İdare Amiri Kemalettin Göktaş, "Basit bir uygulama. Niye divan karar versin Kadınların camide namaz kılabilme imk nları yok. Paravan yapılması düşünüldü ama mimar müsaade etmemiş. Paravansız da camide namaz kılmaları zor" dedi. Göktaş, "Alevi vekiller için cemevi talebi gelirse yapar mısınız " sorusuna, "Başkan karar verir" yanıtını verdi. 

MHP'nin girişimi ters tepmişti 

GEÇEN yasama döneminde MHP'li Nesin Ünal, iktidar kulisinde halen CHP'nin kullandığı grup salonunun yanındaki boş bir odayı görevlilere açtırarak genel kurulun çalıştığı saatlerde burayı mescit gibi kullanmaya başlamıştı. Ancak, DSP'lilerin tepkisi üzerine TBMM'de kadın mescidi girişimi durdurulmuştu. 


</TEXT>
</DOC>
