<DOC>
<DOCNO> 225668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/guncel/gun90.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Televizyonda potansiyel tehlike    Geçtiğimiz pazar gecesi rahat ve huzurlu bir uyku uyuduk. Uyuduk çünkü yerel seçimler öncesinde, bir başka büyük seçimin sonucu belli oldu. Her genç kızın rüyası, "uyurken belli olur da kaçırırız-maçırırız" diye gece evlerde nöbet tutulmasına neden olan, rivayete göre ABD gezisi sırasında Başkan Bush'un "Sizin nüfus kaç oldu "dan sonra "Tayip Bey, söyle bakayım kim olacak " diye sorduğu "Yeni Meltem" Yeni Rakı misali Zeynep Tokuş oldu... Bizce, Biz Evleniyoruz'un Tülin'i olsaydı, yanına da koy Caner'i, gerçek hayatta evlenemediler, dizide reytingin canına okurlardı. Ama bu da fena bir seçim değil. Çünkü... 
   PINAR ALTUĞ Villa sahibiydi... Eşi askerdeyken boşandı... Çocuğu yoktu ama "Yılın Annesi" seçildi... "Özel hayatıyla gündeme gelemez" maddesinden tazminatsız kapı önüne kondu... 
   ZEYNEP TOKUŞ Bildiğimiz kadarıyla villası yok... Boşanmış ama eşi askerdeyken değil... 1 yaşında bir çocuğu var ve önümüzdeki yılın annesi olmasına kesin gözüyle bakılıyor... O da aynı anlaşmadan imzaladı... 
   Bundan sonra Yeni Meltem'e bir şey olmaz. Fakat eğer dizi eski reytingine yine ulaşamazsa, Tamer Karadağlı'ya gelebilir sıra. Bu sefer de aylarca "Yeni Haluk kim olacak Aman da koşup Pazar Keyfi'ni sunacak. Yetişemediği için de açılışta Can Tanrıyar şirinlik yapacak " gibi tehlikeli bir durumla karşı karşıyayız. O yüzden biraz daha izleyin şunları. Hepimizin ruh sağlığı için... 
   
   Kabuslar    ShockHaberciler ve SerinDuruşçular tarafından gönderilenler    Dün gece rüyamızda... 
   Düz tornavida olmuşuz, yıldız başlı vidaları da inatla bize açtırıyorlar... 
   Van Gölü Canavarı olmuşuz, bir aralar gündemin diğer adıyken şimdi soğuk sularda yosun tutmuşuz... 
   Çamaşır makinesinin rezistansı olmuşuz, yıllardır reklam edildiğimiz yetmiyormuş gibi bir de makinenin en ucuz parçası olduğumuz ortaya çıkmış, iyice rezil olmuşuz... 
   Mercedes marka otomobil olmuşuz, piyangodan her para kazanan bizi alıyor, adımız sonradan görme arabasına çıkmış... 
   Din kitabı olmuşuz, içeriğimiz sürekli değişiyor ama üstümüze çizilen resimler hep aynı... 
   Belediye otobüsünde cam olmuşuz, açılamadığımızdan tüm köşelerimiz küf tutmuş... 
   Geç eriyen küp şeker olmuşuz, efendi efendi erimeyi beklerken çay kaşığından işkence görüyoruz... 
   Marka olmuşuz, herkesin üzerinde bulunmaktan kendimizden nefret eder hale gelmişiz, insanlar arasında anlamsız ayrımlara sebebiyet verdiğimizi görüp utanç duymuşuz... 
   Seçim otobüsü olmuşuz, kafamıza megafonu takıp sokak sokak amaçsızca dolaştırıyorlar... 
   Tıka basa dolu bir otobüste herkesin indiği durakta inmeyen orta kapı önü yolcusu olmuşuz, itilir kakılır olmuşuz... 
   Sevda Masalı''''na katılan gelin adayı olmuşuz, Ebru Akel adında biri bize sürekli "prenses" deyip duruyor... 
   Cep telefonunda çekimi gücünü gösteren üstteki son çizgi olmuşuz, gidip gidip geliyoruz, bir rahat duramıyoruz... 
   Not Siz de rüyalarınızda acayip şeyler oluyorsanız ve başınıza tuhaf şeyler geliyorsa www.ShockHaber.com veya SerinDurus milliyet.com.tr''''ye gönderin birlikte tırsalım. 
   
   Uçacaksın uçacaksın havalara uçacaksın, ayağını yerden ''''kesçaam'''' senini kalbime konacaksın... 
   King Kong avucunun içine almaya hazırlandığı kıza söylüyor 
   
   Seçim Özel No 3    Not "Seçim Özel"e gönderilen mesajlarla baş edemez haldeyiz, 10'ar 10'ar yayımlıyoruz fakat ne yazık ki hepsi için yerimiz yok. Şu ana kadar gönderilen enteresan slogan ve söylemlerin sayısı 1500'ü geçti. Kitap olur valla... 
   
   Zorla 
   "İster isteyin, ister istemeyin ben güzel Sinop''umuzu daha da güzel hale getireceğim..." 
</TEXT>
</DOC>
