<DOC>
<DOCNO> 229281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/soneko12.html </URL>
<DATE> 2004/04/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
TOBB Genel Kurulu 22 Mayıs'ta toplanacak... 
</HEADLINE>
<TEXT>

     Türkiye Odalar ve Borsalar Birliği'nin TOBB 59'uncu genel kurulu 22 Mayıs'ta gerçekleştirilecek. Sanayi ve Ticaret Bakanlığı'nın bir yıl ertelemesi nedeniyle genel kurulda seçim yapılmayacak. 
     TOBB'un 59'uncu Genel Kurulu 22 Mayıs Cumartesi günü yapılacak. TOBB Başkanı Rifat Hisarcıklıoğlu'nun konuşmasıyla başlayacak olan Genel Kurul'a Yönetim Kurulu üyeleri ve Genel Kurul delegeleri katılacak. Genel Kurula başta Başbakan Recep Tayyip Erdoğan olmak üzere çok sayıda bakanın katılması bekleniyor. Türkiye Odalar ve Borsalar Birliği ile Odalar ve Borsalar Yasası'nın çıkarılamaması, oda ve borsaların genel kurullarını yapamaması nedeniyle Sanayi ve Ticaret Bakanlığı'nca seçimli genel kurulu ertelenen TOBB Genel Kurulu'nda yasa tasarıları konusunda tartışmaların yaşanması bekleniyor. 

ANKA 
     
</TEXT>
</DOC>
