<DOC>
<DOCNO> 218327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo20.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Spurs yerle bir, Hidayet ve Tim Duncan kurtaramadı... 
</HEADLINE>
<TEXT>

     ABD Profesyonel Basketbol Ligi'nde NBA 18. hafta mücadelesine, bu sabaha karşı yapılan 3 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs, deplasmanda grupta 3. sırada bulunan Dallas Mavericks'e115-91 48-44 yenilerek, 58. maçında 20. yenilgisini aldı. 
     Karşılaşmada Spurs'de ilk 5'te sahaya çıkıp 29 dakika oyunda kalan Hidayet Türkoğlu, takımının en skorer ikinci ismi olurken, 16 sayı, 4 savunma ribaundu, 4 asist, 1 top çalma ve 1 blokla maçı tamamladı. Türkoğlu, serbest atışlarda 4'de 4, 2 sayılık atışlarda 4'de 3 ve 3 sayılık atışlarda da 4'de 2 isabet buldu. 
     Takımda, ikinci yarıda sakatlanarak oyundan çıkan Tim Duncan, 22 sayı ve 17 ribaunt, Malik Rose da 12 sayı ve 5 ribauntluk performans gösterdi. 
     57. maçında 30. galibiyetine ulaşan Dallas Mavericks'de ise Michael Finley, 30 sayı, 6 ribaunt ve 4 asist, Alman forvet Dirk Nowitzki, 23 sayı, 6 ribaunt ve 5 asist, Kanadalı oyun kurucu Steve Nash, 15 sayı, 4 ribaunt ve 9 asist, Antawn Jamison da 13 sayı ve 8 ribauntla galibiyette büyük pay sahibi oldu. 
     Ligin en iyi galibiyet yüzdesine sahip ekibi olan Pasifik Grubu lideri Sacramento Kings de, grupta 2. sırada yer alan Los Angeles Lakers'ı deplasmanda 103-101 49-57 yenerek, 56. maçında 42. galibiyetini aldı ve 75'lik galibiyet yüzdesine ulaştı. 
     Üstüste 4. ve son 9 maçında 8. galibiyetini alan konuk ekip, tüm maç boyunca 31 sayı, 8 ribaunt ve 7 asistle oynayan Mike Bibby'nin son 90 saniyede gelen 2 adet 3 sayılık basketiyle galibiyeti bulurken, Sırp forvet Predrag Stojakoviç, 37 sayı ve 9 ribauntluk performansıyla sahanın yıldızı oldu. Galibiyete Doug Christie de 13 sayı ve 7 ribauntla katkıda bulundu. 
     56. maçında 20. kez sahadan yenik ayrılan Lakers'da ise Kobe Bryant, 35 sayı, 11 ribaunt ve 6 asist, Shaquille O'Neal da 24 sayı ve 10 ribauntla oynamalarına karşın yenilgiye engel olamadı. 
     Günün diğer maçında ise Washington Wizards, sahasında Chicago Bulls'u 95-87 47-49 yendi. 
     Lige, TSİ yarın sabaha karşı yapılacak 10 maçla devam edilecek. 
     
</TEXT>
</DOC>
