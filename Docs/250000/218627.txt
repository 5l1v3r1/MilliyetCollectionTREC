<DOC>
<DOCNO> 218627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/ekonomi/eko03.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ya parayı verin ya da yedi sülalenizin burnundan gelir' 
</HEADLINE>
<TEXT>

   Başbakan Yardımcısı Şahin, Uzanlar için 'Ya parayı verirler, ya yedi sülalelerinin burnundan getiririz' dedi 
      
   Devlet Bakanı ve Başbakan Yardımcısı Mehmet Ali Şahin, "Banka kurup milletin parasını toplayıp kendi şirketine aktaranlar ya bu parayı verecekler ya da yedi sülalelerinin burnundan fitil fitil getirip bu parayı alacağız" dedi. 
   Şahin, bir batık bankanın eski sahibi Uzan ailesi olan İmar Bankası Hazine garantisi olduğu için Hazine'ye getirdiği yükün 8.5 katrilyon lira olduğunu belirterek, şunları söyledi "Banka kurup milletin parasını kendi şirketinize aktaracaksınız. Buna müsaade etmeyiz. Bunun hesabını Tasarruf Mevduatı Sigorta Fonu sorar, adalet de sorar. Dünyanın neresinde olursa olsun, bu paraları teslim edeceksiniz. İçi boşaltılan bankaların paraları milletin cebinden ödenerek, israf edilmiştir." 
   
   Özelleştirme işsizine iş 
   Şahin, özelleştirilen Gerede Deri Sanayi fabrikasında işçilerle yaptığı toplantıda özelleştirme kapsamındaki işsizlerin istihdamına yönelik çalışmalar yaptıklarını belirterek, "Bu insanların bir kısmını işçi, bir kısmını memur olarak, istihdam edeceğiz. Özellikle Milli Eğitim Bakanı'nın bu yönde bir isteği var. Bu konu benim kamu toplu iş sözleşmelerinde altına imza attığım bir konudur. Bu konuda verdiğim sözü tutacağım." 
   
   
</TEXT>
</DOC>
