<DOC>
<DOCNO> 201051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/yasam/yas03.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Karşı Pencere' artık Türkiye'de de açıldı 
</HEADLINE>
<TEXT>

   Özpetek'in İtalya'da rekorlar kıran filmi 'Karşı Pencere'nin Türkiye galası yapıldı. Film, cuma günü gösterime giriyor 
      BAYRAM KAYGUSUZ 
   
   Başrollerini Giovanna Mezzogiorno, Massimo Girotti, Raoul Bova, Filippo Nigro ve Serra Yılmaz'ın paylaştığı ve Ferzan Özpetek'in İtalya'da hasılat rekoru kıran, bol ödüllü filmi 'Karşı Pencere', Türkiye'de görücüye çıktı. Türk, İtalyan, İngiliz ve Portekiz ortak yapımı olan 'Karşı Pencere'nin galası, önceki gece Beyoğlu'ndaki Emek Sineması'nda yapıldı. 
   
   'İlgiyi kestiremiyorum' 
   Atıf Yılmaz, Deniz Türkali, Genco Erkal, Pelin Batu, Meltem Cumbul, Ali Poyrazoğlu ve Bedri Baykam gibi ünlülerin katıldığı galada basın mensuplarının sorularını yanıtlayan Özpetek, şunları söyledi "Filme, Türk seyircilerin göstereceği ilgiyi kestiremiyorum. İnşallah iyi gider. Umut ediyor insan, ama belli olmuyor tabii. Biz bu filmi yaparken çok keyif aldık. Film, İtalya'da gişe rekorları kırdı, 16 milyon euro hasılat yaptı. Türkiye'de dörtte biri bile olsa çok mutlu olurum. " 
   
   
</TEXT>
</DOC>
