<DOC>
<DOCNO> 230208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo01.html </URL>
<DATE> 2004/04/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Daum "Bu sonuç uyanmamız için iyi oldu" 
</HEADLINE>
<TEXT>

     Çaykur Rizespor Teknik Direktörü Yılmaz Vural, lider Fenerbahçe karşısında aldıkları 1-0'lık galibiyet sonrasında, ''Berabere kalsaydık çok üzülürdük'' dedi. 
     Teknik Direktör Vural, maçı kazanmak için ellerinden gelen her şeyi yaptıklarını belirterek, ''İlk yarı bizim 3, onların 2 pozisyonu vardı. Maçta yaklaşık 12 pozisyonumuz var. Çok farklı kazanabileceğimiz bir maçta berabere kalsaydık çok üzülecektik'' diye konuştu. 
     Fenerbahçe'nin şampiyonluk mücadelesi verdiğini, ancak kendilerinin de ligde kalma adına zor bir dönemden geçtiklerini ifade eden Vural, ''39 puanımız olduğu zaman ligde kalmayı garantileyeceğiz. Son hafta Beşiktaş gelecek. Onlara karşı da aynı futbolu ortaya koyacağız. Bundan sonraki maçlarda daha rahat mücadele edeceğiz'' dedi. 
     Fenerbahçe Teknik Direktörü Daum ise bu akşam istedikleri futbolu sergileyemediklerine dikkati çekerek, şöyle konuştu 
     ''Maçı kazanmak için çok fazla şey yapmadık. Karşılığında da mağlup olduk. Oyuncularımızın üstünde bir baskı vardı. Bu baskıyı üzerimizden atamadık. İstediklerimizi sahaya yansıtamadık. Futbolda her zaman her türlü sonuç olabilir. Çaykur Rizespor çok iyi mücadele etti, onları kutluyorum. Aldığımız bu sonuç uyanmamız için iyi bir ders oldu. Birlik ve beraberlik içerisinde yolumuza devam edeceğiz.'' 
     
</TEXT>
</DOC>
