<DOC>
<DOCNO> 244120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/yasam/yas07.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rekor kıracağım seni kurtaramam' 
</HEADLINE>
<TEXT>


K2'ye tırmanan bir İngiliz dağcı, ölmek üzere olan yaralı dağcıyı kameraya çekip yoluna devam etti 

DIŞ HABERLER SERVİSİ 

8611 metre yüksekliğiyle dünyanın en yüksek ikinci zirvesi olan Himalayalar'daki K2'ye tırmanmayı hedefleyen İngiliz bir dağcının, ağır yaralanan İspanyol bir dağcıyı ölüme terk ettiği ortaya çıktı. Dağcı Alan Hinkes'in bu hareketi, İspanyol Inaki Ochoa de Olza'nın şans eseri hayatta kalmasıyla öğrenildi. İngiliz Sunday Telegraph gazetesinin haberine göre, K2'ye tırmanan Ochoa de Olza, 7800 metrede bir kaza geçirdi. Ochoa de Olca, çok sayıda kırık kemiğiyle yaşam mücadelesi vermeye başladı. 

Zirveye ulaşamadı 
Bir süre sonra can çekişen dağcının yanına Alan Hinkes geldi. Ancak Hinkes, kamerasıyla Ochoa de Olza'yı filme aldıktan sonra yoluna devam etti. Ochoa de Olza'ya "Üzgünüm, zirveye çıkmalıyım" diyen Hinkes, 8 bin metrenin üzerindeki 14 zirvenin tamamına çıkmayı başaran ilk İngiliz olmayı hedefliyordu. Hinkes, havanın bozması nedeniyle zirveye ulaşmayı başaramadı. Ölmek üzereyken yanına ulaşmayı başaran İspanyol dağcılar tarafından kurtarılan Ochoa de Olza da yaşadıklarını bir dağcılık dergisine anlattı 


</TEXT>
</DOC>
