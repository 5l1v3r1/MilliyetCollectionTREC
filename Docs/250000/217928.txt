<DOC>
<DOCNO> 217928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/yazar/yilmaz.html </URL>
<DATE> 2004/02/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kamunun yeniden dönüşümü e - devlet 
</HEADLINE>
<TEXT>

   
   Türkiye Bilişim Vakfı TBV Başkanı Faruk Eczacıbaşı, devletin yeniden yapılanması anlamına gelen e - devlet projesinin, uygulama alanlarına girmesiyle ilgili bir bilgilendirme toplantısı yaptı. 
   Size bu toplantıdan çıkardığım bazı notları aktaracağım... 
   Avrupa Birliği uyum süreçlerinden biri olarak da tanımlanan elektronik dönüşüm projesi, üçlü koalisyon hükümetinde MHP Genel Başkanı Devlet Bahçeli koordinasyonunda yürütülüyordu. Ancak Avrupa Birliği AB Mesut Yılmaz'a bağlı olduğu için, e - devletin yapılanmasında ikili bir yapı ortaya çıkıyordu. 
   Eczacıbaşı, "Aslına bakarsanız, tepede liderlerin uyumunu görenler, hükümeti de öyle değerlendiriyordu. Ne var ki, altta, bürokrasi de inanılmaz bir çatışma yaşanıyordu" diyor. 
   Bu kez, bu hükümütte... 
   Eczacıbaşı, hükümetin e - dönüşüm projelerine yaklaşımını olumlu nitelendiriyor. Zamanın ilerlediğini, AB perspektifinin uzak bir tarih olmaktan, yakın bir beklenti haline geldiğini de unutmamak gerekiyor. İş başa düştü 
   Dün Macaristan'ın başkenti Budapeşte'de Devlet Bakanı Abdüllatif Şener ve Devlet Planma Teşkilatı uzmanlarının katıldığı toplantıda aynı konular, AB'nin de ilgili bakanlarının gündemini oluşturdu. 
   Türkiye, elektronik bilgi ortamı sürecinin neresinde 
   En azından kimlik bilgilerinden, ülkedeki ticari araç dökümüne kadar tüm bilgilerin kamu alanında merkezileşmesi, paylaşılması ve ulaşılabilir olması denklemi ile bakarsak, henüz yolun başındayız. 
   Eczacıbaşı "En önemli şey, anlayışın değişmesi. Kamu yöneticileri, halk, idareciler, özel sektör temsilcileri herkese dönük eğitim gerekiyor" diyor. 
   Toplumsal inanışları gözden geçirelim... 
   Önce devlet... Yönetebilir olmak için "Önce vatandaş" denilecek. 
   Vatandaş potansiyel suçlu... Elektronik bilgi ortamı hazınlanırken eğer kafada vatandaş potansiyel bir suçlu olarak görülüyorsa, bilgi dizaynı da ona göre gelişiyor. Buna bana göre en güzel örnek ABD vize formundaki sorular. ABD makamları insanları dürüst kabul ediyor ve formda "Bu ülkeye uyuşturucu satmak için mi geliyorsun" diye soruyor. 
   Devlet sırrı... Susurluk olayını hatırlayalım. Bir trafik kazası sonucu ortaya çıkan "derin devlet", kendini, "devlet sırrı" alanında korumaya almaya çalışmıştı. 
   Eczacıbaşı e - dönüşümü özetliyor "Devletin güler yüzlü, şeffaf ve verimliliği asıl amaç bu." 
   Aralık ayında, Devlet Bakanı Şener'in başkanlığında, Devlet Bakanı Ali Çoşkun, Ulaştırma Bakanı Binali Yıldırım, DPT ve TBV ile birlikte TOBB, TÜBİTAK gibi sivil toplum örgütlerinin de içinde olduğu İcra Kurulu oluşturuldu. Kurul bugüne kadar 4 kez toplandı. 
   Genel bütçeden e - dönüşüm projelerinde kullanılmak üzere İcra Kurulu'na 2 milyon dolarlık bir fon ayrıldı. 
   Elektronik devlete önemli adımlardan biri de bundan 6 ay sonra, ağustos ayında e - imza'nın bankacılık kesimi başta olmak üzere devreye girmesiyle atılmış olacak. Böylece ıslak imza ile elektronik imza eşitlenecek ve elektronik ortamda atılan imzanın hukuki sorumluluğu doğacak. İmza atmak için fiziken bir yerde olma zorunluluğu da böyle bitecek... 
   Evet yine başa dönersek e - devlet tek bir durumda verimli olabiliyor, o da yeni bir yönetim, devlet ve halk ilişkisi anlayışı ile... 
   Zihniyet Asıl mesele kafada. 
   
      
   
</TEXT>
</DOC>
