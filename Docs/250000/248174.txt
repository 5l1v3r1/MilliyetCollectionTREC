<DOC>
<DOCNO> 248174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur02.html </URL>
<DATE> 2004/06/15/ </DATE>
<TIME> 01.20 </TIME>
<AUTHOR>  </AUTHOR>
<HEADLINE>
İlkokulda tecavüz... Öğrencilerden biri tutuklandı 
</HEADLINE>
<TEXT>

     Denizli'nin Beyağaç İlçesi'nde ilköğretim okulunda öğrenim gören bir kız öğrenciye tecavüz ettikleri gerekçesiyle gözaltına alınan 3 öğrenciden biri tutuklandı. 
     9 Haziran Çarşamba günü meydana gelen olayla ilgili olarak ilköğretim okulu 8. sınıf öğrencisi N.S, Tavas Devlet Hastanesi'nde sağlık kontrolünden geçirildi. 
     N.S'nin gözaltında tutulan sınıf arkadaşları H.E.Y. 14 , B.D. 14 ve M.K. 14 da Denizli Devlet Hastanesi'nde sağlık kontrolünden geçirildiler. 
     Tecavüzle suçlanan öğrenciler, Denizli'deki sağlık kontrollerinin ardından Kale ilçesinde hakim karşısına çıkarıldı. Mahkemede M.K'nın tutuklanmasına, H.E.Y. ve B.D'nin ise tutuksuz yargılanmasına karar verildi. 
     Beyağaç'taki bir ilköğretim okulunda 8. sınıf öğrencisi N.S, 5 gün önce sınıfta yalnız kaldığı sırada sınıf arkadaşları H.E.Y, B.D. ve M.K.'nin tecavüzüne uğradığını ailesine söylemiş, bunun üzerine 3 öğrenci gözaltına alınmıştı. 

     
</TEXT>
</DOC>
