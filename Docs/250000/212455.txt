<DOC>
<DOCNO> 212455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/dunya/dun03.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

   
   Suriye'de reform için 600 imza    Suriye'de ekonomik ve siyasi reform isteyen 600'den fazla kişi, Devlet Başkanı Başar Esad'a 8 Mart'ta sunulacak dilekçeye imza attı. "Suriye'de İnsan Hakları ve Demokratik Özgürlükleri Savunma Komiteleri" adlı sivil toplum örgütü, 600'den fazla kişinin dilekçeye imza attığını, imza sayısının 1 milyona ulaşmasının beklendiğini bildirdi. Dilekçeyle, 1963'ten bu yana sürdürülen sıkıyönetimin kalkması, siyasi tutukluların salıverilmesi, sürgünlerin ülkeye geri dönmesi ve kayıp kişilerin akıbetleri hakkında bilgi isteniyor. 
   
   Hatemi, doktor kontrolüne alındı    İran Cumhurbaşkanı Muhammed Hatemi, şiddetli sırt ağrısı şik yetiyle dün evinde doktor kontrolüne alındı. AP'ye açıklama yapan bir Cumhurbaşkanlığı yetkilisi, birkaç yıl önce sırtında disk kayması olan Hatemi'nin durumunun, ülkedeki siyasi havayla ağırlaştığını söyledi. AFP'ye açıklama yapan bir başka Cumhurbaşkanlığı yetkilisi ise Hatemi'nin Ayetullah Humeyni'nin mezarına sabah çelenk koyduktan sonra sırtından rahatsızlandığını ve dinlenmeye çekildiğini belirtti. Hatemi'nin birkaç gün ofisine gidemeyeceği kaydedildi. 
   
   Savaş muhabirine silah yasağı    Amerİkan New York Times gazetesi, savaş muhabirlerinin çatışma bölgelerinde silah taşımasını yasakladı. Gazetenin sözcüsü Catherine Mathis, "New York Times için savaş ya da çatışmaları izleyen muhabir, foto muhabiri ya da diğer personelimizin silahsız olması gerektiğine karar verdik" dedi. Gazetenin Irak'a gönderdiği muhabirleri için alınacak önlemleri görüştüğü bir toplantının ardından bu karara vardığını belirten Mathis, gazetenin savaş bölgelerindeki muhabirlerinin güvenliğini sağladığını, çelik yelek dağıttığını söyledi. 
   
   Kongo açıklarında gemi battı 200 ölü    Afrİka ülkelerinden Demokratik Kongo Cumhuriyeti'nde DKC , bir geminin yangın çıktıktan sonra batması sonucu yaklaşık 200 kişinin kayıp olduğu bildirildi. DKC'de görevli BM yetkilisi Alex Essome, geçtiğimiz pazartesi Mbandaka bölgesinin 185 kilometre güneyindeki bir nehirde batan gemide yangın çıktığı sırada 500 civarında kişinin bulunduğunu söyledi. Essome, "Durum çok ciddi. Ölü sayısını doğrulayamıyoruz, ancak 301 kişiyi kurtardık. Kaza bölgesi yakınlarındaki köylüler, nehirde yüzen cesetler tespit ettiler" dedi. 
   
   
   
</TEXT>
</DOC>
