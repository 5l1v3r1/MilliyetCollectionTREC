<DOC>
<DOCNO> 232603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sontur09.html </URL>
<DATE> 2004/04/18/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bursaspor taraftarları Adapazarı'nda gözalıtna alındı... 
</HEADLINE>
<TEXT>

     Bursa'dan Trabzon'a giderken Sakarya'da olay çıkaran 41 Bursaspor taraftarının gözaltına alındığı bildirildi. 
     Alınan bilgiye göre, Hüseyin Şendil yönetimindeki 16 ÇBP 16 plakalı otobüsle Bursaspor'un Akçabatspor ile bugün Trabzon'da yapacağı maçı izlemek üzere Trabzon'a gitmek isteyen 41 taraftar, Sakarya'nın Pamukova İlçesi'nde gece yarısı olay çıkardı. 
     İlçede bulunan bir tekel bayiinden yaptıkları alışverişin parasını ödemedikleri ve çevrede bulunan vatandaşlarla kavga ettikleri gerekçesiyle 41 taraftar, Sakarya Emniyet Müdürlüğü ekipleri tarafından Adapazarı Dörtyol bölgesinde durdurularak gözaltına alındı. 
     Otobüste yapılan aramada 4 bıçak bulunurken, 4 taraftarın, çeşitli yerlerinden yaralı olduğu tespit edildi. Yaralılar Sakarya Devlet Hastanesi'nde ayakta tedavi edildi. Taraftarların tümünün alkollü olduğu belirlendi. 
     Taraftarların Pamukova İlçe Cumhuriyet Başsavcılığı'nın talimatı doğrultusunda ilçeye getirilerek bekletildiği öğrenildi. 
     
</TEXT>
</DOC>
