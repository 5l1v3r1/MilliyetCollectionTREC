<DOC>
<DOCNO> 243511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun36.html </URL>
<DATE> 2004/05/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Necef ve Kufe'de çatışmalar 5 ölü, 14 yaralı... 
</HEADLINE>
<TEXT>

     Irak'ın Necef ve yakınındaki Kufe kentinde, Şii milislerle Amerikan askerleri arasında çıkan çatışmalarda 5 Iraklının öldüğü, 14'ünün yaralandığı bildirildi. 
     Kufe'deki hastane yetkilileri, kentte silahlı çatışmada ve havan topu saldırısında 3 kişinin öldüğünü, 8 kişinin yaralandığını kaydettiler. 
     Kufe'nin 5 kilometre güneybatısındaki Necef'te de 2 Iraklının öldüğü, 6'sının yaralandığı açıklandı. 
     Çatışmalarda Amerikan tarafından ölen ya da yaralanlara ilişkin açıklama yapılmadı. 
     Irak'ta bir ay önce yandaşları işgal güçlerine karşı ayaklanma başlatan Şii lideri Mukteda Sadr ile Amerikan güçleri arasında dün Necef'te ateşkes sağlandığı yönündeki haberlerden sonra, bu sabah kentte çatışmaların başladığı bildirilmişti. 
     
</TEXT>
</DOC>
