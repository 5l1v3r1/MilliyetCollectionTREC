<DOC>
<DOCNO> 205925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/spor/spo15.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Çetin, Kayseri'de    İKİNCİ Lig A Kategorisi takımlarından Kayserispor, Fenerbahçe'nin eski teknik direktörü Oğuz Çetin ile sözleşme imzaladı. Sarı - Kırmızılı taraftarlar Kayseri'ye giden Çetin'i çiçeklerle karşılayıp, büyük ilgi gösterdi. 
   
   Cem tamam    TRANSFER çalışmalarını sürdüren Çaykur Rizespor, Gaziantepspor ile yollarını ayıran orta saha oyuncusu Cem Baki ile her konuda anlaştı. Bu futbolcunun bugün Antalya'da başlayacak olan kampa katılacağı açıklandı. 
   
   Golcü arayışı    DENİZLİSPOR, yabancı transferinde rotayı Arjantin'e çevirdi. Yeşil - Siyahlılar, Arjantinli golcü Horacio Chriorazzo'nun peşine düştü. Bu arada Kamerunlu iki futbolcunun da kamp için davet edildiği öğrenildi. 
   
   Çölde start    GELENEKSEL Dakar Rallisi, 26. kez start aldı. Otomobil, motosiklet ve kamyon kategorilerinde 500'ü aşkın aracın yarıştığı rallide 396.5 kilometrelik ilk etap, Region d'Auvergne - Narbonne arasında koşuldu. Rallide yarışmacılar, 17 etapta çoğu çölde olmak üzere toplam 11 bin 163.5 kilometre yol katedecek. 
   
   
</TEXT>
</DOC>
