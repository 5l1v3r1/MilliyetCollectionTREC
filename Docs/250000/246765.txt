<DOC>
<DOCNO> 246765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sondun20.html </URL>
<DATE> 2004/06/10/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Giscard hep aynı Türkiye bir Avrupa devleti değil... 
</HEADLINE>
<TEXT>

     AB Konvansiyonu Başkanı, Fransa eski Cumhurbaşkanı Valeri Giscard D'Estaign, Türkiye'nin AB üyeliğine ilişkin olumsuz açıklamalarını sürdürerek "Türkiye, bir Avrupa devleti değil" dedi. 
     Giscard D'Estaign, Fransa'nın Bordo kentinde AB ile ilgili bir toplantı sırasında Türkiye'nin AB üyeliğinin sorulması üzerine "Türkiye, bir Avrupa devleti değil" karşılığını verdi. 
     AB'nin "toprakları"ndan ötesine genişlemeye başlaması halinde sınırlayıcı kuralların getirilmesi gerekeceğini savunan Giscard D'Estaign, "Fas, AB'ye Türkiye'den daha yakındır" dedi. Giscard, Türkiye'nin AB'ye katılması halinde Birliğin Birleşik Milletlere benzer bir çeşit bölgesel örgüte dönüşeceğini de öne sürdü. 

     
</TEXT>
</DOC>
