<DOC>
<DOCNO> 232847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonsiy17.html </URL>
<DATE> 2004/04/19/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Kaçak elektrik kullanan 3 muhtar görevden alındı 
</HEADLINE>
<TEXT>

     Kars'ın Sarıkamış İlçesi'nde kaçak elektrik kullandığı belirlenen 3 muhtar, görevden alındı. 
     AA muhabirinin aldığı bilgiye göre, 28 Mart Mahalli İdareler Genel Seçimi'nde muhtarlık görevine seçilen Handere Köyü Muhtarı Mevlüt Akbaş, Kurbançayır Köyü Muhtarı Tuncay Bulut ve İstasyon Mahallesi Muhtarı Mülazim Gök'ün seçimlerden önce kaçak elektrik kullandıkları tespit edildi. 
     Kaçak elektrik kullandıkları gerekçesiyle haklarında açılan dava sonucu 363'er milyon lira para cezasına çarptırıldığı belirlenen 3 muhtar, İlçe Seçim Kurulu tarafından görevden alındı. 
     İlçe Seçim Kurulu yetkilileri, görevlerinden alınan muhtarların yerine, seçimlerde en fazla oy alan Handere Köyü'nde Şahmettin Kılıç, Kurbançayır Köyü'nde Hasan Güneş, İstasyon Mahallesi'nde ise Vaysin Temel'e muhtarlık yetkisi verildiğini kaydettiler. 
     
</TEXT>
</DOC>
