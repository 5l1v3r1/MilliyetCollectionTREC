<DOC>
<DOCNO> 237438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun33.html </URL>
<DATE> 2004/05/05/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İsrail'de 'yerleşim' skandalı Bakanlık milyon dolarlar aktarmış 
</HEADLINE>
<TEXT>

     İsrail İskan Bakanlığı'nın, son 3 yıl içinde Batı Şeria'daki yasa dışı yerleşimler için 6.5 milyon dolar aktardığı, bu paranın yarısından fazlasının da İsrail'in kaldırma sözü verdiği yerleşim birimlerine gittiği belirtildi. 
     Murakıp Eliezer Goldberg'in yayınladığı yıllık raporda, İskan Bakanlığı'nın parayı, yasanın gerektirdiği gibi Bakanlar Kurulu ya da Savunma Bakanlığı'nın onayını almadan verdiği bildirildi. 
     Raporda, Batı Şerida'daki yasa dışı Yahudi inşaatları için ayrılan 6.5 milyon doların 4 milyon dolar kadarının, karavan ve benzerlerinden oluşan illegal barınaklara gittiği belirtildi. İsrail ordusuna bağlı Sivil Yönetim'in yıkılması talimatını verdiği bazı inşaatların bakanlıkça finanse edildiği de raporda belirtildi. 
     İskan Bakanlığı rapora verdiği yanıtta, inşaatın yasal olup olmadığını araştırmakla yükümlü olmadığını belirterek icraatını savundu. 
     
</TEXT>
</DOC>
