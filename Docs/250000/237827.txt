<DOC>
<DOCNO> 237827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonsiy01.html </URL>
<DATE> 2004/05/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
"Üç" takıntılı milletvekili... 
</HEADLINE>
<TEXT>

     İSTANBUL Milliyet 

Tempo Dergisi'nin bu haftaki sayısında "Derin Ankara" başlıklı köşesinde ilginç bir meclis kulisi aktaran Erdal İpekeşen, "üç rakamına kafayı takmış bir milletvekili"ni anlattı. 
     Yazısına başlarken "Önce şaka yapıyor sandım... Ancak yanında yarım saat oturup sohbeti koyulaştırınca, onun da Bülent Ersoy gibi 'üçleme hastası' olduğunu anladım" diyen İpekeşen, Ersoy'un yaptığı herşeyi üç kez tekrar ettiğini, manikür, pedikürlerini üç kez yaptırdığını yazdı. İpekeşen, "Kendisiyle dalga geçebilirler" diye düşündüğü için üçleme hastalığını gizleyen milletvekili için şunları kaleme aldı 
     "Parlamenterimiz de Ersoy'dan geri kalmayacak üç rakamına kafayı takmıştı. Telefonu üç kez çalmadan açmıyor, masasındaki kalemlerin sayısını üç ve katları olarak kutusunda muhafaza ediyor, üç düğmeli ceketten asla vazgeçmiyordu. En komiği de, banka hesaplarındaki maaşını bile üç taksitte çekiyor, tasarruf mevduatını üç aylık periyodlar halinde faize yatırıyordu. Bu milletvekilinin kim olduğunu merak ettiniz değil mi Biraz daha bekleyin, görev süresi üçüncü yılını doldurduğu zaman mübarek üç aylara girmiş olacağız ki o zaman açıklayacağım " 
     
</TEXT>
</DOC>
