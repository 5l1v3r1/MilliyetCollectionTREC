<DOC>
<DOCNO> 209586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/yazar/temelkuran.html </URL>
<DATE> 2004/01/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
ARAF'TA ACI BİR ŞARKI 
</HEADLINE>
<TEXT>

   Dünya Sosyal Forumu'nun ikinci gününde fahişeler ve travestiler hak arıyor Burası cennet ve cehennemin kapısındaki Araf gibi 
      BOMBAY HİNDİSTAN 
   
   Belden aşağısı olmayan, yerde sürünerek gezen, ama dudakları rujlu, gözleri boyalı, yanakları allıklı bir travesti, "Engelli Travesti Hakları" için bildiri dağıtırken Coca Cola'ya karşı eylem yapan Bangladeşlilerin arasında kayboluyor. Hindistan'daki 60 bin fahişeyi temsilen gelen fahişeler ve transeksüeller kenarda portatif bir piyanoyla "Seks işi gerçek bir iştir Haklarımızı istiyoruz" pankartının altında müzik yapıyor. Delege olmayı becermiş "çocuk köleler", erişkin köle - işçilerin çıplak yaptıkları eylemle birleşiyor. Çocuk bakıcısı kadınların örgütü, İlerici Hıristiyanlarla ve hakları için Avusturalya'dan gelen Aborjinlerle karışıyor. Burası cennet ve cehennemin kapısındaki Araf gibi 
   
   Araf'ta bir Amerikalı 
   Tess ile birlikte fahişelerin yanına oturup bu karmaşayı izliyoruz. Tess Washington'dan geliyor. Dünya Bankası projelerinin Hindistan'daki sonuçlarını araştırmak için burada. 22 yaşında ama Latin Amerika'daki birçok sivil toplum örgütünde çalışmış ve doğal olarak Amerikalı olduğu için herkese yapacak fazlaca açıklaması var. Hintliler sürekli Tess'le birlikte Bush karşıtı pankartların önünde fotoğraf çektirmek istiyorlar. "Sen hediyelik eşya değilsin, 'Hayır' desene" diyorum. Cevap veriyor 
   "Birinin de kafası çalışan Amerikalıları temsil etmesi gerekiyor Hepimizin Bush kadar aptal olmadığını göstermek zorunda hissediyorum kendimi " 
   Tess en çok Bush'un poposunda bir delik açılarak yapılmış kalem tutacağıyla birlikte poz vermek üzere teklif alıyor 
   Gerçekten de birileri aklı ve kalbi olan Amerikalıların dünyanın geri kalanına karşı nasıl hissettikleriyle ilgili bir araştırma yapmalı 
   
   Dünya meseleleri 
   "Kaynaklar kime ait " Soru bu. Çokuluslu şirketlerin fabrikaları yüzünden su bastığı için köylerinden çıkarılan köylülerin ortaya attığı soru bu. Forum'un ikinci günündeki en enteresan sorunsa Toprak, su, yiyecek, hava birilerine ait olabilir mi Mülkiyete kökten karşı Doğulu ve Marksist bir yaklaşım. Marksist demişken devasa Forum alanının bir bölümünde "karşı - forum" düzenleniyor Maocular tarafından Bombay Direnişi 
   Direnişçiler bir yana, Forum'un bugünkü en büyük toplantısı medya ve kültür üzerineydi. Küba, Mali, Hindistan, Fransa ve ABD'den konuşmacıların olduğu toplantıyı sakince dinlemek mümkün değil. Zira dışarıda insanı çağıran çok fazla müzik ve çok fazla renk var. Bu yılki forumun sorunu da bu Fazla renkli olduğu için entelektüel konuşmaları dinlemek oldukça zor oluyor. Ama öğrendiğim kadarıyla zaten Hindistan muhalefetinin meselesi de bu Dans edip şarkı söylemeyi çok seviyorlar 
   
   "Tatsız fotoğraflar" 
   İyi hoş, güldük, eğlendik bitti Dünyanın acılarıyla ilgili bu dev "toplaşmanın" berbat yanları da var Bakmaya dayanamayacağınız fotoğraflar görüyorsunuz. Göbek bağıyla çöpe atılmış bir cenin gibi mesela Ya da bir anda kendinizi hiç tanımadığınız insanların dertleri arasında buluyorsunuz. Meksika - ABD sınırında yıllardır yaşanan ve binleri aşan tecavüzler gibi mesela Ciudad Juarez Kadınları, yıllardır polisin bu işi araştırması için uğraşıyorlar. Ama polis araştırmıyor, zira burası aynı zamanda çokuluslu şirketlerin üretimi ucuza getirmek için fabrikalarını kurdukları bölge. Kölelik koşullarında yaşayan insanlar kimsenin umurunda olmadığı için bu bölgede kadınlara h l düzenli olarak tecavüz ediliyor ve yüzlerce kadın bu şekilde öldürülüyor. 
   Gramsci idi sanırım "İradede iyimser, düşüncede kötümser olmalı" diyen. Galiba bu insanlar bu söze inanarak h l şarkı söyleyebiliyorlar 
   
      
   
</TEXT>
</DOC>
