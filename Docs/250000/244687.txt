<DOC>
<DOCNO> 244687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sondun28.html </URL>
<DATE> 2004/06/02/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Annan'ın raporu gecikebilir 
</HEADLINE>
<TEXT>

     BM Genel Sekreteri Kofi Annan'ın Kıbrıs konusundaki kapsamlı raporunun yayınlanmasının gecikebileceği öğrenildi. 
     Bugün raporunu BM Güvenlik Konseyi'ne sunması beklenen Kofi Annan, resmi raporunu henüz yayınlamadı. 
     Raporun bugün de yayınlanmaması olasılığı bulunuyor. 
     Diplomatik kaynaklar, raporda Rum yönetimini eleştiren unsurlar nedeniyle Genel Sekreterin Rum tarafını rencide etmemek amacıyla yarın Rum yönetimi lideri Tasos Papadopulos ile yapacağı görüşmeyi bekleyebileceğini kaydediyorlar. Gecikmenin bundan kaynaklanmış olabileceği ifade ediliyor. 
     Konsey üyelerine henüz gayrı resmi olarak dahi ulaşmadığı belirtilen raporun Kıbrıs'ta basına sızmış halinin de kısmen doğru olabileceği kaydediliyor. 
     
</TEXT>
</DOC>
