<DOC>
<DOCNO> 221900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/guncel/gun01.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa diken üstünde 
</HEADLINE>
<TEXT>

   Madrid'deki kanlı saldırıları üstlenen El Kaide'nin tehditk r açıklaması, Avrupa'da, özellikle de Irak Savaşı'nda Bush'u destekleyen İtalya ve İngiltere'de tedirginlik yarattı 
      DIŞ HABERLER SERVİSİ 
   
   İspanya'nın başkenti Madrid'deki terör saldırılarının ardından özellikle Irak Savaşı'nda ABD'ye destek veren Avrupa ülkelerinde yoğun güvenlik tedbirleri alınmaya başlandı. İtalya'da İçişleri Bakanlığı yayımlandığı talimatla güvenlik güçlerinin önlemlerini artırmasını isterken, aşırı dinci El Muhacirun grubunun lideri Ömer Bekri, bir sonraki hedefin İtalya olabileceğini söyledi. 
   Saldırıları El Kaide'nin üstlendiğine dair mektubun gerçek olduğunu vurgulayan Bekri, Londra'da İtalyan La Repubblica gazetesine verdiği demeçte şunları söyledi 
   
   'Hükümetlerin suçu' 
   "Geçen yıl ekim ortasında Usame Bin Ladin tarafından yayımlanan mesajda, Irak'ı ve kendilerini vuran düşmanlar arasında İspanya'nın da sayıldığını unutmayın. Halkların maruz kaldığı acılara çok üzülüyorum ama bu hükümetlerinin suçu. Hedef haline gelmemek için, hükümetlerinizi değiştirme görevi de sizlere düşüyor." 
   İngiltere'de ise Madrid'deki saldırılardan ilham alan örgütlerin başta Londra olmak üzere büyük kentlerde, özellikle kalabalık saatlerde metrolara saldırı düzenlemesinden korkuluyor. 
   
   Atina, NATO'yu çağırdı 
   Ağustos ayında düzenlenecek olan Atina 2004 Olimpiyatları için daha şimdiden eşi benzeri görülmemiş güvenlik önlemleri alan Yunanistan, bununla da yetinmeyerek NATO'dan yardım talep etti. İttifak'ın en önemli katkısını erken uyarı uçakları AWACS'larla denetim sağlaması oluşturacak. Bunun yanı sıra kimyasal, biyolojik ve nükleer saldırılar konusunda uzman NATO birimlerinin de devreye sokulması öngörülüyor. 
   
   
</TEXT>
</DOC>
