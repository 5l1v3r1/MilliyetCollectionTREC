<DOC>
<DOCNO> 213215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yas02.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da 'Panelev' 
</HEADLINE>
<TEXT>

   Otobüste kurduğu genelevle 'hizmette sınır tanımayan' Türk n Kaya, bu kez de işlettiği 'panel van' modeli araçta suçüstü yakalandı 
      GÖKHAN KARAKAŞ İstanbul 
   
   Kapısında 'Mutlu insanlar' yazılı otobüsle ilk mobil genelevin yaratıcısı Türk n Kaya, yeni ekibi ve yeni 'mobil işyeri' ile de yakayı ele verdi. 
   Kabinlere bölüp seyyar genelev haline getirdiği otobüsüyle D - 100 karayolu üzerinde polisin yakaladığı Kaya, bu kez jandarmaya takıldı. Kurtköy'de bir sitede park halindeki panelvan minibüste bulunanlardan şüphelenen jandarma ekibi, önceki akşam kimlik kontrolü yaptı. Minibüsün ön tarafında oturanların kimliklerini alan jandarma, arka kapıyı açtığında yarı çıplak halde bir erkek ve kadınla karşılaştı. Bunun üzerine araçtaki herkes gözaltına alınırken, camları filmle kapatılan minibüsün arka tarafında çok sayıda prezervatif ve tuvalet k ğıdının yanı sıra, bir de battaniye ve yastık bulundu. 
   
   Sadece ceza kesildi 
   Gözaltına alınan Türk n Kaya'nın, daha önce otobüs operasyonunda yakalandığı, Esma Sarıkaya ile Derya Dursun'un ekibe yeni katılan kişiler olduğu anlaşıldı. 
   'Fuhuş yapmak ve yaptırmak' iddiasıyla adliyeye sevk edilen zanlılar, Pendik Nöbetçi Cumhuriyet Savcılığı tarafından serbest bırakıldı. Adliye çıkışında yüzünü kapatan Kaya, suçlamaların asılsız olduğunu öne sürerek, "İnsan minibüse binemez mi, içinde oturamaz mı" diyerek fuhuş yaptıkları iddiasına tepki gösterdi. Minibüse eksik belgelerinden dolayı ceza kesildiği, bunlar tamamlanana kadar da trafikten men edileceği bildirildi. 
   
   
</TEXT>
</DOC>
