<DOC>
<DOCNO> 226826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun42.html </URL>
<DATE> 2004/03/30/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Tren yolcu otobüsüne çarptı 
</HEADLINE>
<TEXT>

     Almanya'nın Thüringen eyaletindeki Rudolstadt kentinde bir yolcu treninin hemzemin geçitte bir yolcu otobüsüne çarpması sonucu 2 kişi öldü. 
     Alman Devlet Demiryolları'nın DB bir sözcüsü, Rudolstadt'da yaptığı açıklamada, kazanın sebebinin kapanmayan bir bariyer olduğunu, ancak bunun teknik bir arıza mı olduğu, yoksa bir görevlinin hatasından mı kaynaklandığının henüz bilinmediğini söyledi. 
     Kazada 8 kişinin de yaralandığı bildirildi. 
     
     TECAVÜZCÜ POLİSE 3 YIL HAPİS 
     Almanya'nın batısındaki Bocholt kentinde bir polis, tecavüz, cinsel taciz ve rüşvet suçlarından 3 yıl hapis cezasına çarptırıldı. 
     Münster Eyalet Mahkemesi, 54 yaşındaki polisi, Haziran 1995'de bir kadını Isselburg kentindeki evinde taciz ve 2 gün sonra da bu kadına tecavüz etmekten suçlu buldu. 
     Polis, diğer bir kadına, kendisiyle birlikte olması durumunda işlediği bir trafik suçunu ''unutabileceğini'' söylemekten de suçlu bulundu. 
     
</TEXT>
</DOC>
