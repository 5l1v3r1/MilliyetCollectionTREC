<DOC>
<DOCNO> 205356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sondun33.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks skandalına karışan modele yılbaşı gecesi için 50 bin Euro 
</HEADLINE>
<TEXT>

     İsviçre'nin eski Berlin Büyükelçisi Thomas Borer-Fielding ile seks skandalına adı karışan fotomodel Djamile Rowe'ye 36 , yılbaşı gecesini kendisiyle birlikte geçirmesi için Hanz Wutz adlı bir vatandaş tarafından internet üzerinden 50 bin 50 euro teklif edildi. 
     İnternet sayfasına 113 teklif alan Rowe, daha önce çıktığı bir televizyon programında, ''Erkeklerin 55 yaşın üzerinde olmasını tercih ediyorum. Kadınlarla da birlikte olabilirim, ancak erkekler daha cazibeli oluyor. Yılbaşı gecesini en fazla para teklif edenle geçirmek istiyorum. En az 4 bin euro teklif edilmesini bekliyorum. Çünkü böyle bir şeyi her gün yapmıyorum'' demişti. 
     Yanlış anlaşılmak istemediğini kaydeden Rowe, ''Yılbaşı gecesi için sadece arkadaş arıyorum. Sabah saat 4'e kadar bu kişiyle birlikte olacağım. Ancak hoşuma giderse daha uzun süre de birlikte kalabilirim'' şeklinde konuşmuştu. 
     Rowe, bu cazip tekliften alacağı paranın yarısını İran'daki depremzedelere vereceğini, diğer yarısını da oğlunun eğitimine harcayacağını söyledi. 
     İsviçre'nin eski Berlin Büyükelçisi olan Borer-Fielding, Rowe ile Büyükelçilik binasında cinsel ilişkiye girdiği gerekçesiyle geri çekilmişti. 
     
</TEXT>
</DOC>
