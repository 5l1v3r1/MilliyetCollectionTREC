<DOC>
<DOCNO> 224667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/siy10.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
100 kitaplık 'zorunlu okuma' 
</HEADLINE>
<TEXT>

   ANKARA Milliyet 

   
   Milli Eğitim Bakanlığı, aydınlar grubuna ilk ve orta öğretim öğrencilerinin mezun olana kadar okuması gereken 100 kitaplık liste hazırlatırken, N zım Hikmet'in eserlerine de yer verilmesini istedi. Müsteşar Necat Birinci, "Tespit edilecek 100 eserden 25'inin Cumhuriyet öncesi, 75'inin Cumhuriyet dönemi eserleri olmasını düşünüyoruz" dedi. 
   Bakanlığın istediği kitap listesi, yazar ve akademisyenlerin oluşturduğu 35 kişilik aydın grubu tarafından hazırlanmaya başlandı. Grupta, generallerin tazminat davası açtığı, Vakit gazetesi yazarı Asım Yenihaber olduğu iddia edildi. Birinci, "Kitaplar, deneme niteliğinde olacak. Kitap listesi duruma göre önümüzdeki yıllarda revize edilebilir. Nihai kararı Talim ve Terbiye Kurulu Başkanlığı verecek" diye konuştu. 
   
   Aydınlar Grubu'nda kimler var 
   "Ahmet Turan Alkan, Alev Alatlı, Atilla İlhan, Beşir Ayvazoğlu, Doğan Hızlan, Mehmet Doğan, Ebubekir Eroğlu, Enis Batur, Fatih Andı, Hasan Akay, Hilmi Yavuz, İskender Pala, Kazım Yetiş, Konur Ertop, Mehmet Çelik, Murat Belge, Mustafa Kutlu, Mustafa Ruhi Şirin, Mustafa İsen, Nabi Avcı, Nursel Duruel, Ömer Faruk Huyugüzel, Ömer Lekesiz, Ramazan Kaplan, Rasim Özdenören, Selim İleri, Seviç Çokum, Şerif Aktaş, Şeyma Güngör, Tahsin Yücel, Talat Halman, Taha Akyol, Teoman Duralı, Turan Oflazoğlu, Zeki Coşkun." 
   
   
   
</TEXT>
</DOC>
