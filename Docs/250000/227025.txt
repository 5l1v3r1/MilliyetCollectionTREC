<DOC>
<DOCNO> 227025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/ekonomi/aeko.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Faizi, Merkez Bankası'yla mücadele ede ede indirdik' 
</HEADLINE>
<TEXT>

   Merkez Bankası'nın karşı çıkmasına rağmen faiz oranlarını indirdiklerini belirten Kamu Bankaları Ortak Yönetim Kurulu Başkanı Sayın, "Faiz indirmeyi sürdüreceğiz" dedi 
      EKONOMİ SERVİSİ 
   
   Kamu Bankaları Ortak Yönetim Kurulu Başkanı Zeki Sayın, faizleri indirmeye devam edeceklerini belirterek, "Pek yakında birkaç puan daha inecek" diye konuştu. 
   Otomotiv Distribütörleri Derneği'nin genel kurulunda konuşan Sayın, kamu bankalarının yönetimine geldiğinde faizlerin yüzde 50 - 60'larda olduğunu hatırlattı. Sayın, bu faizlerle yatırım, işletmecilik, besicilik ve ziraatin olamayacağı düşüncesiyle, bütün gayretleriyle faizleri aşağıya çekmeye başladıklarını söyledi. 
   Sayın, "Merkez Bankası ile mücadele ede ede, 'Ben indireceğim' diyorum, o direniyor, nihayet bir noktaya geldik" dedi. Otomobil kredilerinde en düşük krediyi 1.90 ile Ziraat Bankası'nın verdiğini kaydeden Sayın, "En düşük krediyi verirken bu defa da şikayetler gelmeye başladı. Dünya Bankası'na, IMF'ye kadar giden şikayetler. Başta Zeki Sayın'ı olmak üzere... Niye faizleri indiriyoruz Biz piyasayı bozuyormuşuz " diye konuştu. Faizleri indirmeye devam edeceklerini kaydeden Sayın, "Pek yakında birkaç puan daha inecek. İnecek ama bu şik yetlere de razıyız" dedi. 
   
   Merkez'in meclisine girebilir 
   Sayın'ın yönetimine girmesinin beklendiği Merkez Bankası'na yönelik eleştirisi dikkat çekti. Milliyet Business'ın son sayısında Ahmet Erhan Çelik'in yazdığı kulis habere göre 1 Nisan'da yapılacak Merkez Bankası Genel Kurulu'nda Sayın, bankanın meclis üyeliğine getirilecek. 
   Banka memurlarını müfettiş korkusu sardığını da vurgulayan Sayın, "Ben de müfettişlik yaptım ama bütün memurlarda bir müfettiş korkusu var. Bu düşünceler içinde kamu sermayeli bankalardan kredi alarak, kalkınamazsınız" diyerek şöyle devam etti 
   "Kontrollü proje kredisi vermek esastır. Eğer kredi verirsen yüzde 10'unu 20'sini bir yere kaçırsa bile, yaptığı eser Türkiye'de kalır. Onun üretimini, ekonomiye katkısını mutlaka başkası devam ettirir. Türkiye'de bunu yerleştirmek mecburiyetindeyiz." 
   
   'Osmanlı bankacılığı yapılıyor'    Türkiye'nin, dünyada bürokrasinin sürdüğü ülkelerden biri olduğunu belirten Sayın, "Hayatında hiç çek doldurmamış kişileri üst yönetimlerde görüyoruz. Salla başını al maaşını şeklinde gelmiş mevkilere. O şekilde göreve gelenlerle işler nasıl çözülecek " diye konuştu. Türkiye'de Osmanlı bankacılığı tarzında, kredi talep eden girişimciden gayrimenkul teminatı isteyen bir sistem olduğunu söyleyen Sayın, "Yaptığı iş, imalat, üretim bunun teminatı değil mi " diye konuştu. Gayrimenkul teminatı almayan bankacıların mahkemelere verildiğini kaydeden Sayın, "Mahkemeye verilenlerin yüzde 40'ı h l bankalarda çalışıyor" dedi. 
   
   
</TEXT>
</DOC>
