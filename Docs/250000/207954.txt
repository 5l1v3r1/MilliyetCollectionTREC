<DOC>
<DOCNO> 207954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur16.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İhmalin böylesi inanılmaz ... İki çocuğuyla bile bile ölüme yattı 
</HEADLINE>
<TEXT>

     Konya'da gece saatlerinde sobadan zehirlenen eşini ve kızını hastaneye kaldıran baba ve 2 oğlu, eve dönüp beraber uyudukları odada bu kez de kendileri sobadan çıkan karbonmonoksit gazından zehirlendi. 
     Alınan bilgiye göre, merkez Meram İlçesi Abdürreşit Caddesi'nde oturan Ali Küpçü 51 , gece saatlerinde sobadan çıkan karbonmonoksit gazı nedeniyle rahatsızlanan eşi A. Dudu ve kızı Fadim'i, oğulları ile birlikte Selçuk Üniversitesi Meram Tıp Fakültesi Hastanesi'ne kaldırdı. 
     Hastane yetkililerinin hastaların durumunun iyi olduğunu beklemeye gerek duyulmadığını belirtmesi üzerine Ali Küpçü ile oğulları Abdullah Küpçü ve Mehmet Küpçü, evlerine geri dönerek, sobanın bulunduğu odada uyudu. 
     Sobadan çıkan karbonmonoksit gazı nedeniyle bu kez de kendileri zehirlenen Ali Küpçü ile oğulları Abdullah ve Mehmet Küpçü, sabadan sızan gaz nedeniyle zehirlendiler. Baba ve 2 oğlunun cesetleri, sabah evlerine gelen yakınları tarafından bulundu. 
     Yetkililer, anne A. Dudu ve Fadim Küpçü'nün tedavilerinin sürdüğünü bildirdiler. 
     
</TEXT>
</DOC>
