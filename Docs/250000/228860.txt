<DOC>
<DOCNO> 228860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/yasam/yas08.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YURDUM İNSANI 
</HEADLINE>
<TEXT>

   
   Rahmetli, tedbirini önceden aldı...       İskenderun'un Çankaya Mahallesi'ndeki belediye mezarlığında bulunan İskender Koç'un mezar taşına, vasiyeti gereği "Ölüyü rahatsız etmeyin, altın dişleri yoktur" yazıldı. Mezar taşındaki bu ifadeden memnun olmadıklarını belirten görevliler, mezarlıkta şimdiye kadar böyle bir hırsızlık yaşanmadığını, yazının kendilerini de töhmet altında bıraktığını söyledi. 
   
   Ey yolcu dur ve geri dön       İskenderun'da İskender Koç, ölmeden önce mezar taşına 'Ölüyü rahatsız etmeyin altın dişi yoktur' diye yazdırırken, Gümüşhane - Trabzon Karayolu'nda bir işletmeci, önlemini 'biraz sonradan' aldı. Bu işletmeci, tesisinin yerini, görmeden geçenlere olsa gerek, karayoluna yerleştirdiği şu levhayla 'hatırlatıyor' 'Mescitli Dinlenme Tesisleri 100 metre geride sağda.' 
   
   Motorculara polis baskını    NEŞET KARADAĞ Adana DHA 
      Adana polisine bir ihbar geldi "Tarsus - Adana - Gaziantep TAG Otoyolu'nun Adana girişinde motosiklet yarışı yapılıyor. "Polis, operasyon düzenleyerek mobiletleriyle hız yaptıkları iddia edilen sekiz genci gözaltına aldı. Motosikletlerine polis tarafından el konulan sekiz hızlı gence, "Tehlikeli araç kullanmak" suçundan 41 milyon 200'er bin lira ceza kesildi. 
   
   
</TEXT>
</DOC>
