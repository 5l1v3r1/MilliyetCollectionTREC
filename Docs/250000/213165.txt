<DOC>
<DOCNO> 213165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/ekonomi/eko02.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı portföye geldi Türk yatırımcı para çıkardı 
</HEADLINE>
<TEXT>

   Yabancıların Türk menkul kıymet işlemlerinde 2 milyar dolarlık net giriş, Türkler'in yabancı menkul kıymet işlemlerinde ise 1.1 milyar dolarlık çıkış oldu 
   ANKARA ANKA 
   
   Türk yatırımcıların, geçen yıl ilk 11 ayda 33.5 milyar dolara ulaşan yabancı menkul kıymet işlemleri net 1.1 milyar dolarlık sermaye çıkışıyla sonuçlanırken, yabancılar Türk kağıtlarındaki işlemleriyle net 2 milyar dolardan fazla sermaye getirdi. Böylece sözkonusu dönemde portföy yatırımlarıyla net olarak 1 milyar dolara yakın sermaye girişi oldu. 
   Merkez Bankası verilerine göre ocak - kasım döneminde, toplam 17 milyar 312 milyon dolarlık yabancı menkul kıymet alımı yapan Türk yatırımcılar, 16 milyar 185 milyon dolarlık da satış yaptı. Böylece net olarak 1 milyar 127 milyon dolarlık sermayeyi yurtdışına transfer ettiler. 2002'nin aynı döneminde bu rakam 1 milyar 948 milyon dolar olmuştu. Öte yandan yabancı yatırımcılar ocak - kasım döneminde Türk kağıtlarında 9 milyar 486 milyon dolarlık alım, 7 milyar 452 milyon dolarlık da satış gerçekleştirdi. 
   Buna göre yabancıların Türk menkul kıymetlerindeki alım satım işlemleri, Türkiye'ye net olarak 2 milyar 34 milyon dolarlık bir döviz girişiyle sonuçlandı. Yabancı yatırımcıların Türkiye'ye getirdiği sermaye Türkler'in yabancı kağıt alımlarıyla yurt dışına çıkardığı 1 milyar 127 milyon dolarlık sermayeden arındırıldığında, portföy yatırımları yoluyla gerçekleşen net sermaye girişi 907 milyon dolar olarak bulundu. 2002'nin eş döneminde 1 milyar 536 milyon dolarlık net sermaye çıkışı yaşanmıştı. 
   
   Mevduatta vade uzuyor    16 Ocak itibariyle 85 katrilyon 832.8 trilyon liraya ulaşan mevduatın vadelere göre dağılımında, uzun vadeye doğru kayış yaşanıyor. 
   Bir ay vadeli mevduatın, 2003 başında yüzde 24.2 olan toplam mevduat içindeki payı, 16 Ocak'ta yüzde 19'a indi. Üç ay vadelinin payı, yüzde 44'ten yüzde 42.3'e inerken, altı ay vadelinin payı yüzde 8.9'dan yüzde 10.1'e, bir yıl vadeli mevduatın payı yüzde 2.3'ten yüzde 4.1'e çıktı. Bir yıldan uzun vadeli mevduatın payı da yüzde 0.8'den yüzde 6.2'ye ulaştı. Böylece, bir aydan daha uzun vadedeki mevduatın toplamdaki payı yüzde 59.8'den yüzde 62.7'ye kadar yükseldi. 
   
   2 milyon dolarlık net alım yaptılar 2002 Ocak - Kasım 2003 Ocak - Kasım Yabancıların Türk menkul kıy. işlemi 16.938 14.300 Alım 9.486 7.356 Satım 7.452 6.944 Net 2.034 412 Türklerin yabancı men. kıy. işlemi 33.497 23.392 Alım 17.312 12.670 Satım 16.185 10.722 Net -1.127 -1.948 Net portföy yatırımları 907 -1.536 
   
</TEXT>
</DOC>
