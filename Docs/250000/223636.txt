<DOC>
<DOCNO> 223636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yasam/yas02.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakam faciadan kendine ders çıkardı 
</HEADLINE>
<TEXT>

   Kartal Kaymakamı Dursun Ali Şahin, 9 can alan tanker faciası sonrası boş durmadı, ilçesinde bir yanık merkezi kurmak için kolları sıvadı 
      GÖKHAN KARAKAŞ İstanbul 
   
   Kartal'da, 9 can alan tanker faciasında yaralanan 22 kişiden birini kabul etmediği gerekçesiyle GATA'yı Genelkurmay Başkanlığı'na şik yet eden Kaymakam Dursun Ali Şahin, takdir edilecek bir adıma daha imza attı. Kaymakam Şahin, Türkiye'nin en büyük yanık tedavi merkezini kurmak için harekete geçtiklerini söyledi. 
   Şahin, kazanın yaşandığı 24 Şubat'ın adının verileceği 50 yataklı Yanık Merkezi'ni Kartal Eğitim ve Araştırma Hastanesi bahçesindeki 30 dönüm arazi üzerine yapmayı planladıklarını açıkladı. Tanker faciasının, İstanbul'da kapsamlı bir yanık merkezi bulunmadığı gerçeğini gösterdiğini kaydeden Şahin, şöyle devam etti "Askeri hastaneye götürülen Yıldız Gürsel, başka bir hastaneye sevk edildiği için öldü. Kapsamlı bir yanık merkezi olsaydı ölü sayısını azaltabilirdik. Vatandaşlarımızın da yardımıyla ilçemizde en büyük yanık tedavi merkezini kuracağız. 2 milyon dolara mal edebileceğimiz hastaneyi yıl sonu faaliyete sokabiliriz." 
   
   
</TEXT>
</DOC>
