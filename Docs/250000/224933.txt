<DOC>
<DOCNO> 224933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur35.html </URL>
<DATE> 2004/03/23/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Kuşadası'nda orman yangını 
</HEADLINE>
<TEXT>

     Aydın'ın Kuşadası İlçesi'nde orman yangını çıktı. 
     AA muhabirinin edindiği bilgiye göre, saat 17.00 sıralarında Kuşadası-Söke sınırında Güldağı Tekke mevkiinde, bilinmeyen bir nedenle yangın çıktı. 
     Yangına, Kuşadası ve Söke orman işletme müdürlükleriyle Kuşadası Belediyesi itfaiye ekiplerinin müdahale ettiği bildirildi. 
     Yetkililer, devam eden yangında şu ana kadar 1 hektar alanın yandığını, şiddetli rüzgarın ve arazinin dik olmasının, söndürme çalışmalarını olumsuz etkilediğini bildirdiler. 
     Aydın'ın Kuşadası İlçesi'ndeki orman yangınının, 5 hektarlık alanda etkisini sürdürdüğü bildirildi. 
     AA muhabirinin edindiği bilgiye göre, saat 17.00 sıralarında Kuşadası-Söke sınırı Tekke mevkiinde henüz bilinmeyen bir nedenle çıkan yangın, 5 hektarlık alanda etkisini sürdürüyor. Söndürme çalışmalarının aralıksız devam ettiği kaydedildi. 
     Yetkililer, Aydın, Söke, Kuşadası Orman İşletme müdürlüklerine ait arazözler ile Köşk, Ortaklar, Germencik belediye itfaiye ekiplerinin, 100 orman işçisi ve askerlerin müdahale ettiğini yangının, şiddetli rüzgar nedeniyle kontrol altına alınmasında güçlük çekildiğini belirttiler. 
     
</TEXT>
</DOC>
