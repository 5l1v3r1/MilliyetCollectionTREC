<DOC>
<DOCNO> 245515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/yasam/ayas.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet dağıtanlar 'adalet'e isyan etti 
</HEADLINE>
<TEXT>


H kim Ayten Aktuğ ve savcı Ayhan Aktuğ, maddi imk nsızlıklar ve çalışma koşulları yüzünden Adalet Bakanlığı'ndan 11'er milyar lira tazminat istiyor 

AHMET KAYA METİN İLİKSOY DHA 

Gaziantep'in Nizip ilçesi Savcısı Ayhan Aktuğ ile eşi h kim Ayten Aktuğ, Türkiye'de bir ilki gerçekleştirerek, çalışma koşulları ve maddi imkanlarının yetersizliği gerekçesiyle, Adalet Bakanlığı aleyhine tazminat davası açtı. Dilekçede, yargı hizmetinin yerine getirilemediği kaydedildi. 
11'er milyar liralık maddi ve manevi tazminat isteyen Aktuğ çiftinin Gaziantep İdare Mahkemesi'ne yaptıkları başvuruda, İnsan Hakları ve Temel Özgürlükleri Korumaya Dair Avrupa Sözleşmesi'nin dördüncü maddesi ve anayasanın 18. maddesince düzenlenen zorla çalıştırma yasağının, terfi, büyük illere tayin edilmeme gibi tehditler altında ihlal edildiği ileri sürüldü. 

Eşit işe eşit ücret 
Ayrıca, İnsan Hakları Evrensel Beyannamesi'nin 24. maddesince düzenlenen dinlenme, eğlenme ve özellikle çalışma süresinin makul ölçüde sınırlandırılması, eşit iş için eşit ücret haklarının ihlal edildiğini de iddia edildi. 
Eşit işe eşit ücret alamadıklarını kaydeden Aktuğ çiftinin başvurusunda, bir jandarma astsubayın 1 milyar 350 milyon liralık Nisan 2004 maaş bordrosuyla, mesleğe yeni giren ve 925 milyon lira kazanan jandarma uzman çavuşun yanı sıra yeni bir h kimin 910 milyon liralık bordrosu yer aldı. Ayrıca polis bordrolarıyla maaş eşitsizliği gözler önüne serilmeye çalışıldı. 

Kaymakamın Passat'ı 
Nizip Kaymakamı ve savcısının makam odaları ile lojmanların fotoğrafları da dava dosyasının delilleri arasında yer aldı. Yürütme ve yargı organları görevlilerinin haklarının eşitlik ilkesine uygun olmadığı anlatılırken de, Nizip Başsavcısı'nın 1994 model Tofaş, kaymakamın 2000 model Passat makam otomobiline bindiği vurgulandı. 
Dilekçede, bilirkişi incelemesi yapılarak, AB'ye üyesi ülkelerin h kim ve savcılarının iş standartları, çalışma koşulları, ücretleri, sağlanan diğer imkanların mahkemece istenmesi de talep edildi. 
Tazminat miktarının hesaplanmasına esas olmak üzere oluşturulacak komisyonun, bir h kimin günde bakabileceği dosya ve verebileceği karar sayısının belirlenmesi, bir savcının bir yılda bakabileceği hazırlık soruşturması sayısı kaydedildiği bir rapor hazırlaması isteği de belirtildi. 

Emsal olabilir 
Davanın Aktuğ çitfi lehine sonuçlanması halinde, 10 bini aşkın adalet çalışanı için emsal oluşturabilecek. Gaziantep İdare Mahkemesi üyelerinin, "kendilerinin de menfaatleneceği" savıyla görevsizlik kararı vermesi halinde, sonucu Yargıtay'ın kararı belirleyecek. Buradan olumsuz karar çıkması durumunda Avrupa İnsan Hakları Mahkemesi'ne başvurma imkanı bulunuyor. 

Yığınla iş var 
Aktuğ çifti, Nizip'te 20 Nisan 2004 itibarıyla 2680'i hazırlık, 730'u da devreden evrak olmak üzere 3410 dosya bulunduğunu kaydederken, adliyesi bulunmayan Karkamış'ın davalarının da Nizip'te görüldüğüne dikkati çekti. Dilekçede adliyede hizmetli ve mübaşir kadrosunda tek bir kişi bulunmadığı ve dosyaların inceleme için h kim - savcılarca evlere götürüldüğü anlatıldı. 







</TEXT>
</DOC>
