<DOC>
<DOCNO> 219715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun01.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Laiklik tasarısı Fransa Parlamentosu'ndan geçti 
</HEADLINE>
<TEXT>

     Fransa Parlamentosu, devlet okullarında, dini simge ve giysilerin yasaklanmasını öngören yasa tasarını bugün onayladı. 
     Senatoda bu akşam yapılan oylamada, tasarı için 20 ''hayır'' oyuna karşılık, 276 ''evet'' oyu kullanıldı. 
     Mecliste geçen ay yapılan oylamada, tasarı, 494'e karşı 36 oyla kabul edilmişti. 
     Fransa'da geniş yankı uyandıran tasarı, Cumhurbaşkanı Jacques Chirac'ın 15 gün içinde imzalamasından sonra resmi gazetede yayınlandıktan sonra yasalaşacak. 
     Chirac, geçen ay yaptığı açıklamada, ''Fransa'da laiklik ilkesinin korunması için bu tasarının kabul edilmesi gerektiği'' görüşünü savunmuştu. 
     Gelecek öğrenim yılında yürürlüğe girecek yasa, öğrencilerin başörtü, kippa beresi ve büyük haç kolyelerle derslere girmesine yasak getiriyor. 
     
</TEXT>
</DOC>
