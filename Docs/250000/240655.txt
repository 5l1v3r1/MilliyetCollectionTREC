<DOC>
<DOCNO> 240655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sondun21.html </URL>
<DATE> 2004/05/17/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
ABD askerleri Irak'a Güney Kore'den gidecek 
</HEADLINE>
<TEXT>

     ABD'nin Güney Kore'deki askeri birliklerinin bir kısmını Irak'a sevk etme planı, Güney Kore tarafından kabul edildi. 
     Başkent Seul'de Dışişleri Bakanlığı yetkilileri, Amerikan yönetiminin bu niyetini Güney Kore hükümetine iletmesiyle, birlik çapı ve sevk tarihinin hemen değerlendirmeye alınacağını bildirdiler. 
     Bakanlığın Kuzey Amerika Daire Başkanı Kim Sook, ''Ülkemizdeki Amerikan birliklerinin Irak'a konuşlandırılması konusunda ABD ile görüşmelerimiz sürüyor'' dedi ve konunun Güney Kore'nin Irak'a göndermeyi düşündüğü 3 bin askerle ilgili olmadığını söyledi. 
     ABD Ulusal Güvenlik Konseyi Başkan Yardımcısı Stephen Hadley, bugün Güney Kore Dışişleri Bakanı Ban Ki-moon'u telefonla arayarak, Washington yönetiminin Irak için 4 bin asker çekme teklifini iletti. 
     JoongAng İlbo gazetesi, yetkililere dayanarak, ABD'nin, Türkiye'nin de katıldığı Kore Savaşı'ndan 1950-19 beri Kuzey Kore sınırında BM'nin denetiminde bulunan 4 kilometre genişliğindeki askerden arındırılmış bölgenin yakınlarında konuşlandırılmış 14 bin mevcutlu 2. Piyade Tümeni'nden 4 bin askerini Irak'a sevk edeceğini yazdı. 
     Güney Kore'de, savaşın bittiği 19 yılından beri 37 bin Amerikan askeri bulunuyor. 
     Güney Kore halen Irak'ın güneyinde 670 istihkam ve sıhhiye sınıfı askeri bulunduruyor. 
     
</TEXT>
</DOC>
