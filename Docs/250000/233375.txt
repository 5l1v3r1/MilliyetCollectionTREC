<DOC>
<DOCNO> 233375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/yazar/asik.html </URL>
<DATE> 2004/04/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Baykal'a muhalefet 
</HEADLINE>
<TEXT>

   
   Medya Deniz Baykal'la ilgili eleştirilerini yoğunlaştırdı... O kadar ki Baykal, iktidardaki Tayyip Erdoğan'dan bile daha yoğun eleştiriliyor... 
   Bir muhalefet lideri neden eleştirilir 
   Tabii ki yeterince muhalefet yapmadığı ve yapamadığı için... 
   Peki basın üzerine düşen muhalefet görevini yapıyor mu 
   Yok canım... Basın bırakın muhalefeti yer yer gazetecilik görevini de bıraktı. 
   Tümüyle değilse bile geneliyle... 
   AKP'nin yanında AKP lehine politika yapıyor... 
   Bu bağlamda Deniz Baykal'dan istenen ne olabilir 
   Herhalde daha çok muhalefet yapması değil, daha az muhalefet yapması... 
   Deniz Baykal'a soldan baktığınızda eleştirilecek yığınla davranışı vardır. Emekçi kitlelerle bağını koparmış, çözüm önerilerine dayalı bir muhalefet programı hazırlamamış, iktidarı bir gölge kabine ile izlemek zahmetine girmemiş, fakir fukarayı AKP'nin insafına terk etmiştir... 
   Ne var ki Baykal'dan rahatsızlık bu noktalarda değil... 
   Rahatsızlık Irak ve Kıbrıs politikalarındaki "ulusalcı" davranışı ve Amerikancı çizgiye teslim olmayışından kaynaklanıyor... 
   Baykal'ın devrilmesi için Amerika düğmeye bastı... Hazırlıklar yapılıyor. Derviş denemesi tutmadı... Yeni lider aranıyor... CHP cephesinde ilginç gelişmeler izleyeceğiz... 
   
   Tayyip Erdoğan "İktidara üç dönem için 15 yıllığına geldik" demiş... ABD hizmetten memnun kalırsa süreyi uzatabilir. 
   Haldun Ertem 
   
   Gülen, "Ateist ile katil eşdeğerdir" demiş. Bu düşünceye göre İsrail ve ABD en ateist ülke. 
   Akif Kökçe 
   
   Hizmete devam    Enerji Bakanlığı Enerji İşleri Genel Müdür Yardımcılığı'na Hayri Nadir Bıyıkoğlu atandı... 
   Kimdir Nadir Bıyıkoğlu 
   Yönetim Kurulu üyesi olarak görev yaptığı BOTAŞ'ın 60 milyon dolar zarara uğratılması olayında yargılanmış... Geçen aralık ayında sonuçlanan davada suçlu bulunarak hapis cezasına çarptırılmış. Cezası sonradan paraya çevrilmişti. 
   Bürokraside, Cumhuriyet tarihinde eşi görülmemiş uygulamalar görülüyor... 
   
   Tehlikeli nostalji...    Kadıköy'de trafiği tıkamaktan başka marifeti olmayan nostalji tramvayından epey söz ettik. Bu tramvayın bir önemli özelliği de çalışmaya başladıktan sonra ortaya çıktı Çarpıyor... Şoförlerin söylediğine göre her gün birkaç otomobile vuruyormuş. Sebebi mi Duramıyor... Tramvay yolunda belli noktalara tabela asılmış "Tramvay ani duruş yapamaz"... Bir otomobil bir metrede duruyorsa bu demir yığını ancak üç metrede durabiliyormuş. Otomobile göre üç kat geç duruyor. O yüzden vuruyor. Zaten sağı - solu, önü - arkası da vuruk ve çizik içinde... Şimdilik adam ezmedi ama belli ki onu da becerecek... 
   
   Köle öyküleri...    Amerikalı köle tacirleri 19. yüzyılda Afrika'da çocukları "Amerika'da börekler ağaçlarda yetişiyor, sabahtan akşama kadar ye ye bitmez" diye kandırır, gemilere doldurur Amerika'ya götürüp boyunlarına köle halkasını geçirirlermiş... Kuzey Kıbrıs'ta insanların "AB'ye gireceğiz, hayatımız renklenecek, her şey çok güzel olacak" şeklindeki umutları biraz o manzarayı anımsatıyor. Kuzey Kıbrıs "evet"e kilitlendi. O kadar ki Annan Planı'na göre üç ay içinde Rumlara geçecek olan Dipkarpaz, Sipahi, Adaçay gibi köylerin sakinleri bile "evet" diye bağırmaya başlamış durumdalar... Yeşilırmak köyünde Rauf Denktaş'ın "evet"lerle protesto edildiği dün birinci sayfamızdaydı... Zavallı Rauf Denktaş... 3 ay sonra "Kurtar bizi Baba" diye karşılanacağı köylerde bugün boşuna nefes tüketiyor... 
   
   CHP Milletvekili Onur Öymen haykırmaya devam ediyor 
   - Annan Planı'nın tamamı Rauf Denktaş'ın elinde bile yok. 9 bin sayfanın içinde ne var, ne yok kimse bilmiyor. Kıbrıs halkı içeriğini bilmediği bir plana oy verecek... 
   Birleşmiş Milletler'in internet sitesinde Annan Planı yer alıyor. Sitede "Tam metin ve ekler" kaydı okunuyor. Ne var ki bu sitede planın topu topu 200 sayfası yer alıyor... Planın geri kalanı ortada yok... 
   
   Rum Meclisi, 2003 yılı aralık ayında bir karar kabul ediyor. Şöyle 
   "14 Eylül 1922 tarihi, resmi olarak Küçük Asya Elenizmi ve Küçük Asya yıkımı anı ve şeref günü olarak kabul edilir. Her yıl 14 Eylül günü Türkler tarafından Küçük Asya'da yerlerinden edilen Yunanlılar için konuşmalar, etkinlikler ve anma törenlerinin yapılması kabul ve teyit edilir." 
   Bu karar Annan Planı'na girecek mi Annan Planı'na girmeyen bu tür kararlar 1 Mayıs'tan sonra geçerliliğini koruyacak mı Onur Öymen'e bunu soruyoruz 
   - Bilinmiyor... Bunlar hiç bilinmiyor... 
   Hepsi yarın iş işten geçince öğrenilecek... 
   
   Türkiye'de en çok satan 10 ilaçtan 4'ü sinir ve ruh hastalıkları içinmiş... Mutlu görünmemizin sırrı belli oldu... 
   
   
   
      
   
   
</TEXT>
</DOC>
