<DOC>
<DOCNO> 241856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/siyaset/siy02.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Köktendincilere cesaret vermeyin' 
</HEADLINE>
<TEXT>


YÖK Yasası'nda ısrar edilmemesi gerektiğini belirten Yargıtay Başsavcısı Ok, "Köktendinci kesimin etkilerinin en aza indirilmesinin tedbirleri alınmalı" dedi 

ANKARA Milliyet 


Yargıtay Başsavcısı Nuri Ok, imam hatip liselilerin üniversiteye girişte önünü açan YÖK Yasası'nı "Yakın gelecekte devlete ve topluma tek düşünce ve zihniyetin h kim olmasını sağlayacak kadroların yetiştirilmesi amacına yönelik olduğu herkes tarafından bilinen girişimde ısrar edilmemelidir. Köktendinci kesime cesaret verilmemeli" diyerek eleştirdi. 
Ok, Yargıtay Başsavcılığı Onur Günü nedeniyle düzenlenen törende şunları söyledi "Milli irade, iktidara, her istediğini yapma yetkisini vermemiştir. Demokraside bildiğini değil, genel kabul görmüş doğruları yapmak esastır. Köktendinci kesimin etkilerinin en aza indirilmesinin tedbirleri alınmalı, Arap ve İran toplum ve rejimi yapıları hayranlığına karşı demokrasinin cazibesi, insanlık idealleri ve Türkiye Cumhuriyeti vatandaşlığı kimliği öne çıkarılmalıdır." Ok, hakimlerin nasıl geçineceğini değil, adaleti düşünen duruma getirilmesini ve maaşlarının milletvekili maaşlarına endekslenmesini de istedi. 


</TEXT>
</DOC>
