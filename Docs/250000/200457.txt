<DOC>
<DOCNO> 200457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur43.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'da trafik kazaları 2 ölü, 6 yaralı 
</HEADLINE>
<TEXT>

     Aydın'ın Karacasu ve Nazilli ilçelerinde meydana gelen iki ayrı trafik kazasında 2 kişi öldü, 6 kişi yaralandı. 
     Alınan bilgiye göre, Nazilli-Denizli karayolunun Karacasu ilçesi kavşağında, İsa Yalçın yönetimindeki 35 NBZ 87 plakalı otomobil, Cihan Aydemir'in kullandığı Karayolları Bölge Müdürlüğü'ne ait iş makinasıyla çarpıştı. Aynı yolda seyreden Mustafa Şengül'ün yönetimindeki 09 H 1726 plakalı minibüs de bu araçlara çarptı. 
     Kazada, minibüste bulunan Mustafa, Ayşe, Hanife Şengül ile otomobilde bulunan İbrahim, Huriye, Ayşe ve Ramazan Yalçın yaralandı. 
     Nazilli SSK Hastanesi'ne kaldırılan yaralılardan Ramazan Yalçın öldü. 
     Nazilli ilçesi Taşduvar mevkiinde meydana gelen kazada ise Mehmet Yeter'in kullandığı 46 HS 005 plakalı otomobil, yolun karşısına geçmek isteyen yaya Osman Savcan'a 35 çarptı. Savcan, olay yerinde hayatını kaybetti. 
     
</TEXT>
</DOC>
