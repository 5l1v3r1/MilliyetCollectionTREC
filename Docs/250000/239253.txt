<DOC>
<DOCNO> 239253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/spor/spo07.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin'e sert yanıt 
</HEADLINE>
<TEXT>



Tahkim kızdı 
TAHKİM Kurulu Başkanı Türker Aslan, Devlet Bakanı Mehmet Ali Şahin'in "Talimatla karar veren, disiplin ve tahkim kurullarını bu ülkede görmek istemiyorum" sözlerine dün düzenlediği basın toplantısıyla sert yanıtlar verdi. Aslan, "Tahkim Kurulumuz 40 yaşını aşmış, futbolun içinde bulunmuş, meslek hayatında en az 20 yılını doldurmuş, kişilikli, onurlu ve bağımsız hukukçulardan oluşur. Hiçbir makam ve kuruluşun ataması ile görev başında değildir, kimseye minnet borcumuz yoktur" dedi. 

'Ulusoy'a karşılar' 
ASLAN, basın bültenleri ya da medyaya yaptıkları açıklamalarla Tahkim Kurulu'na övgüler yağdıran bazı kulüp başkanlarının, sırf Haluk Ulusoy'a karşı olmaları nedeniyle eleştirilere kendilerini de kattığını ileri sürdü. Başkan, "12 yıldır onurla görev yapan kurulumuzun, hiç kimseye şirin görünme çabası yoktur. Herkese ve her kuruluşa eşit mesafedeyiz" diye konuştu. Türker Aslan, Şenol Güneş'in durumunu da üniversite profesörleriyle yaptıkları çalışmaların ardından karara bağladıklarını savundu. 


</TEXT>
</DOC>
