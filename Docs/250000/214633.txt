<DOC>
<DOCNO> 214633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/magazin/amag.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar yerine Türkstar 
</HEADLINE>
<TEXT>

   Popstar'ın yerini alan Türkstar yarışmasında jüri, ilk günde tam bin 180 kişiyi dinleyerek rekor kırdı 
      ARZU ÇETİK İzmir DHA 
   
   Kanal D'de, milyonları ekrana bağlayan 'Popstar'ın yerini, 'Türkstar' alacak. İzmir Hilton Oteli'nde önceki gün yaklaşık 5 bin kişi gelince izdiham yaşanan Türkstar yarışması elemelerinde, jüri üyeleri Ercan Saatçi, Ahmet San, Zerrin Özer ve Armağan Çağlayan bin 180 kişiyi dinleyerek rekor kırdı. İkinci gün yapılacak elemeye bu kişilerden 250'si çağırıldı. İlk gün jüri karşısına çıkamayan bazı kişiler de, yeni bir umutla otele geldi. Adaylar şarkı söylemenin yanı sıra, "Neden star olmak istiyorsun Seni star yapacak özelliklerin nelerdir " gibi soruları da yanıtladı. 
   Belden aşağısı felçli olduğu için tekerlekli sandalyeyle yarışmaya katılan Ahmet Uslu, ikinci elemede başarısız olunca gözyaşı döktü. Uslu, "Amacım star olmak değil. Beni annemle babam gibi terk etmeyin. İstanbul'a götürün, 2 - 3 gün sizinle kalayım, yolumu açın" dedi. 
   İlk günkü izdihamda jürinin karşısına çıka-mayan Hüseyin Kaya da Armağan Çağlayan'ın resmi ve "Don't forget me" Beni unutma yazan tişörtüyle dikkat çekmeye çalıştı. Çok istemelerine rağmen katılan herkesi dinleyemediklerini söyleyen Saatçi, elemelerin uzatılması taleplerine ise "Türkiye genelindeki takvimin aksamaması için mümkün değil" yanıtını verdi. 
   
   
</TEXT>
</DOC>
