<DOC>
<DOCNO> 201414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo25.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gol Hakan Şükür, ofsayt İlhan Mansız 
</HEADLINE>
<TEXT>

     Avrupa Şampiyonlar Ligi'nde dün gece yapılan maçlarla ilk tur mücadelesi tamamlandı. 
     Galatasaray'ın golcü futbolcusu Hakan Şükür, 6 maçta 5 gol atarak gol krallığında Bayern Münih'ten Roy Makaay, O.Marsilya'dan Drogba ve Monaco'dan Prso'ya ortak oldu. Takımlar bazında ise 15 golle Juventus ve Monaco en çok gol atan ekipler oldular. 
     Kaleyi bulmayan şutlarda Real Sociedad takımının Türk futbolcusu Nihat Kahveci, 9 şutla ikinci oldu. Arsenal'in Fransız yıldızı Theirry Henry ise 12 isabetsiz şutla ilk sırada yer aldı. Yaptığı transferle gündeme gelen ve Beşiktaş ile aynı grupta bulunan İngiliz ekip Chelsea de 44 kez kaleyi tutturamadı. 
     En çok ofsayta düşenler arasında 2 Türk futbolcu bulunuyor. Sarı-kırmızılı futbolcu Hakan Şükür, 15 kez ofsayta düşerek PSV Eindhoven'li Kezman ile ilk sırayı paylaşırken, İlhan Mansız da yakalandığı 14 ofsaytla üçüncü sırada bulunuyor. Galatasaray'ın grubunda yer alan Yunan takımı Olympiakos 43 kez, Beşiktaş ise 34 kez ofsayta düştü. 
     En çok faule maruz kalan futbolcular sıralamasında Real Madrid'in yıldız futbolcusu Louis Figo ilk sırada bulunuyor. 23 kez faul yapılan Hasan Şaş üçüncü, 21 kez faule maruz kalan Beşiktaşlı İbrahim de dördüncü sırada yer alıyor. 
     Diğer istatistikler ise şöyle 
     En çok asist yapan futbolcu Ryan Giggs 4 , Theirry Henry 4 , Rothen 4 . 
     Kaleyi bulan şut Drogba 14 , Theirry Henry 14 . 
     Kaleyi bulan şut takım Arsenal 50 . 
     En çok sarı kart gören Lekcetho 4 , Giunti 3 . 
     En çok faul yapan Dragba 21 . 
     En çok faul yapan takım Porto 127 , Galatasaray 127 . 
     En çok gol yiyen Olympiakos 13 , Panathinaikos 13 . 
     En çok köşe atışı kazanan Real Sociedad 47 . 
     En çok kırmızı kart gören takımlar Galatasaray, Monaco, Club Brugge, Milan 2 . 
     
</TEXT>
</DOC>
