<DOC>
<DOCNO> 220300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo21.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Efes Pilsen 80 - Darüşşafaka 54 
</HEADLINE>
<TEXT>

     Salon Abdi İpekçi. 
     Hakemler Mustafa Can xxx, Engin Kennerman xxx, Berk Torun xxx. 
     Efes Pilsen Ender xx 8, Langdon xxx 17, Granger xxx 16, Ermal xx 8, Nikoliç xxx 10, Kerem xx 3, Kaya x 2, Prkacin xx 7, Alper x, Ömer xx 9, Selim x. 
     Darüşşafaka Cüneyt xx 10, Erdem x 2, Rice xxx 21, McDade x, Whorton xx 8, Soner x, Cevher xx 11, Ersin x, Vedat x, Caner x 2, Deniz x. 
     1. Periyot 26-14. 
     Devre 39-18 Efes Pilsen lehine . 
     3. Periyot 59-40. 
     Beş Faulle Çıkan Nikoliç 36.09 Efes Pilsen . 
     Türkiye Basketbol Ligi'de lider Efes Pilsen, Darüşşafaka'yı 80-54 yendi. 
     Maçın başlarında top çalan, blok yapan ve 7 sayı üreten Rice'ın etkili oyunuyla rakibine üstünlük kuran Darüşşafaka, 4. dakikayı 7-6 önde geçti. Konuk ekip bu dakikadan sonra üstüste hücumlardan boş dönerken, Granger ile sayılar bulan Efes Pilsen, son dakikalarda da Langdon'ın 3 sayılık basketleriyle ilk periyodu 26-14 önde geçti. 
     2. periyotta pota altında zayıf kalan ve dış şutlara yönelen Darüşşafaka, bunda da başarısız olurken 5.5 dakika sayı üretemedi. Efes Pilsen, pota altında Ermal ve Prkacin ile etkili olarak 16. dakikada farkı 22 sayıya 39-17 dek çıkardı ve ilk yarıyı da 39-18 önde tamamladı. 
     İkinci yarıya da Granger'in 3 sayılık basketiyle başlayan evsahibi ekip, 21. dakikada 42-18 ile farkı 24 sayıya çıkarırken, Prkacin'in potaaltı basketleriyle 3. periyodu da 59-40 önde geçti. 
     Son periyotta da savunmada ve hücumda başarılı bir performans ortaya koyan Efes Pilsen, karşılaşmayı da 80-54 kazandı. 
     
</TEXT>
</DOC>
