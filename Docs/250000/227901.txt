<DOC>
<DOCNO> 227901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun58.html </URL>
<DATE> 2004/04/02/ </DATE>
<TIME> 22.37 </TIME>
<AUTHOR>  </AUTHOR>
<HEADLINE>
ETA'nın önemli elebaşı Esparza Luri,aris'te yakalandı 
</HEADLINE>
<TEXT>

     İspanya'nın kuzeyindeki Bask Bölgesi'nin bağımsızlığı için mücadele eden terör örgütü ETA'nın önemli elebaşlarından Felix İgnacio Esparza Luri'nin, Fransa'nın başkenti Paris'te yakalandığı duyuruldu. 
     ETA'nın lojistik destek sorumlusu olan ve örgüt içinde çok önemli bir konumda bulunan Esparza Luri'nin, Fransız polisi ve jandarması tarafından düzenlenen operasyonda yakalandığı bildirildi. 
     1963 doğumlu Luri, 1981-1987 yılları arasında ETA'nın çeşitli terör saldırılarını organize edenler arasında bulunurken daha sonra yakalandığı ciddi bir hastalıktan dolayı terör eylemlerini bırakarak ETA'ya lojistik destek sağlamaktan sorumlu kişi olmuştu. Luri, örgüte araç, patlayıcı madde, sahte evrak ve barınma olanaklarını sağlıyordu. 
     İspanya'nın, hemen Luri'nin iadesi için Fransa'ya başvurduğu belirtildi. 
     Öte yandan, Bask Bölgesi'ndeki Yüksek Mahkeme, kapatılan Batasuna Partisi'nin yerine kurulan Sozialista Abertzaleak partisinin sözcüsü Arnaldo Otegi'ya, ETA'yı öven konuşmalar yapmak suçundan, 15 ay hapis ve 8 yıl ev hapsi cezası verdi. 
     
</TEXT>
</DOC>
