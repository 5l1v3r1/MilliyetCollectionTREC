<DOC>
<DOCNO> 229841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yazar/temelkuran.html </URL>
<DATE> 2004/04/09/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İşsizlik işi üzerine 
</HEADLINE>
<TEXT>
   Ben artık parkta yatıyorum 
   
   Tanju Okan'ın şarkısıdır "Ben artık parkta yatıyorum " 
   Niyeyse bu şarkı takılıyor aklıma masada. Genç kadın ne kadar yorgun olduğunu anlatıyor çünkü. 
   Türkiye'nin en büyük üç şirketinden birinde çalışıyor ve oturduğundan beri nasıl insan üstü bir tempoyla çalıştırıldıklarından bahsediyor. Genç kadın farkında değil ama, kendisi Türkiye'deki işsizliğin sebeplerinden biri. O beş kişilik işi yapmayı kabul ettikçe, diğer dört kişi işsiz kalmaya devam ediyor. 
   Sonra, ABD'de çok gıcır üniversitelerden birinde "müthüş" şahane master yapmış genç adamın iki yıl iş aradıktan sonra 400 milyon liraya işe girdiğini duyuyorum kendi isteğiyle üç yıl içinde işten ayrılırsa 2500 dolar tazminat ödemek şartıyla hem de 
   Önceki gün yine aylık mutat haberlerden biri 
   "Türkiye boks şampiyonu... işsizlikten dolayı 'cinnet' geçirip kendini kesti." 
   Ve nihayet Başbakan Erdoğan, o Kasımpaşalı, Nuh neb den kalma eli maşalı açıklamalarından birini yapıyor işsizlik sorununun nasıl çözüleceği ile ilgili 
   "Gençsiniz. Taşı sıkıp suyunu çıkaracaksınız " 
   
   Borsanın iyimser havası    Son derece şirin rakamlar geçiyor borsa verilerinin hemen ardından, kenar süsü olarak 
   "1998'de nüfusumuz 65 milyon iken çalışanların sayısı 21.9 milyondu. 2003'te nüfus 5 milyon artmışken çalışanların sayısı 207 bin azaldı, 21.1 milyona düştü." 
   Arada açlıktan gebermek üzere olanları da televizyon kahramanlarından "sabah sempatikleri" hanımlarla, "ikindi iyilikseverleri" beyler kurtarmaya çalışıyor, "beğenerek takip ediyoruz ailecek" 
   "Ekonomik büyümeden" neşeyle bahsediyor borsanın pırıl çocukları. Ama niyeyse, bak Allah'ın işine, işsizlik rakamları hiç değişmiyor. 
   
   Uykusuz her gece    Ekonomik kriz bitti. Ama patronlar, muhterem okur, çalışanların koşulları bakımından kriz sürüyormuş gibi yaparak, daha çok k r ediyor. Mazlum çalışanlar, "Bak, işsiz kalırsınız ha " kılıcı tepelerinde, sırtlarında kırbaç, daha çok çalışıyor. Kriz bitti Ve kimse bunu çalışanlara haber vermiyor "Demek bu on kişilik iş, yeterince korkutulursa çalışanlar, 2 kişiyle de yapılabiliyor" 
   O zaman sekiz kişi işsiz kalıyor. Sevgili okur, senin ve diğer arkadaşının ne kadar uykusuz kaldığı, aldığınız anti-depresanlar, çok çalıştığınız için sizi terk eden sevgilileriniz, insanlıktan çıkmış olmanız patronlarınızı ilgilendirmiyor. 
   Bunların tamamen sizi ilgilendiren konular olduğunu sanırım zamanla siz de idrak edeceksiniz. Bol idrakli günler temennisiyle... 
   
      
   
   
</TEXT>
</DOC>
