<DOC>
<DOCNO> 248252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonyas19.html </URL>
<DATE> 2004/06/15/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Madonna-Britney düetini bekleyenlere kötü haber... 
</HEADLINE>
<TEXT>

     Ünlü şarkıcı Madonna, Britney Spears'a birlikte sahneye çıkmaları için teklif götürdüğü yönündeki haberleri basın sözcüsü aracılığıyla yalanladı. 
     Internetteki ''msn'' sitesinin haberine göre, yarın New York'ta gerçekleştirilecek açık hava konserinde Spears'a kendisiyle birlikte sahneye çıkması önerisinde bulunduğu iddia edilen Madonna'nın böyle bir teklif yapmadığı ortaya çıktı. 
     İngiliz tabloid ''The Sun''da yer alan habere açıklık getiren Madonna'nın basın sözcüsü Liz Rosenberg, ''Bu haber hiçbir yönüyle doğru değildir'' açıklamasında bulundu. 
     Geçtiğimiz günlerde turnesi kapsamında vereceği bir konser öncesi fenalaşan Madonna'nın sağlık şikayetlerinin de halen sürdüğü bildirildi. Britney Spears ise geçen hafta Snopp Dogg ile yer aldığı klibin çekimlerinde dansederken dizini incitmiş ve doktorların tavsiyesi üzerine hemen bıçak altına yatmıştı. 
     Britney Spears ile Madonna, geçen sene MTV müzik ödülleri töreninde birlikte sahneye çıkmış ve öpüşerek olay yaratmıştı. 

     
</TEXT>
</DOC>
