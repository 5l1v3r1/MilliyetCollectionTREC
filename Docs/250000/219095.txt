<DOC>
<DOCNO> 219095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/siyaset/siy05.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile mektup tartışması 
</HEADLINE>
<TEXT>
   Powell, Gül'e misilleme yapmış 
      UTKU ÇAKIRÖZER Ankara 

   
   ABD Dışişleri Bakanı Colin Powell'ın üniversite öğrencisi Birtan Altunbaş'ın işkenceyle öldürülmesinden sorumlu polislerin bulunması talebini içeren 19 Şubat tarihli mektubundan önce, Dışişleri Bakanı Abdullah Gül'ün ABD'de 30 yıl hapse mahk m olan Alkan Kurt'un durumunun yeniden gözden geçirilmesi talebinde bulunduğu ortaya çıktı. 
   Dışişleri kaynaklarından alınan bilgiye göre Gül, Başbakan Recep Tayyip Erdoğan'ın 25 - 30 Ocak'ta ABD'ye ziyareti öncesinde Powell'a mektup yazdı. Gül, mektubunda, ABD'de "polise silahlı saldırı ve kaçmaya teşebbüs" suçlarından 35 yıl ağır hapse mahk m olan ve 10 yıldır New Jersey Eyalet Hapishanesi'nde kalan Kurt'un kalan cezasını Türkiye'de çekmesi için daha önce yapılan başvuruların yeniden değerlendirilmesini istedi. 
   Gül, önceki gece Kanal D'de Powell'ın mektubunun hatırlatılması üzerine "ABD'de 'ufak suç işledi' diye 30 yıl hapse çarptırılıp çürümeye mahk m edilen insanlar var. Bir mektup da ben yazdım ve 'Sizde şöyle bir olay var, buna bu kadar sene ceza vermişsiniz. Bu olacak iş değil' dedim" diye konuştu. 
   
   
   
</TEXT>
</DOC>
