<DOC>
<DOCNO> 229588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun55.html </URL>
<DATE> 2004/04/08/ </DATE>
<TIME> 20.57 </TIME>
<AUTHOR>  </AUTHOR>
<HEADLINE>
44 yaşındaki kadın kedisi için banka soyguncusu oldu 
</HEADLINE>
<TEXT>

     New York'ta yaşayan 44 yaşındaki Catherine Kaczanowski, kedi sevgisi nedeniyle bir dizi banka soydu. 
     New York Post gazetesinin haberine göre, önceki gün yakalanan kadın, 21 yıllık kedisi Smoochie'nin vücudunda tümör olduğunu ve yaşaması için ameliyat gerektiğini öğrenince banka soymaya karar verdi. 
     İlk soygunu 22 Ocak'ta yapan kadın, ardından evinin civardaki dört banka şubesini daha soydu ve toplam 7500 dolarlık soygun yaptı. 
     Kedisinin tedavisi için gereken yeterli parayı buluncaya kadar devam ettiği ilginç soygunlarına 15 Mart tarihinde ara veren kadın, geçen hafta Cuma günü HSBC şubesinde yaptığı soygunda güvenlik kameraları tarafından görüntülenince yakalandı. 
     Kaczanowski banka soymak, çalınan mala sahip olmak ve soyguna teşebbüsle suçlanırken, kedisi Smoochi'nin kadının güvendiği bir arkadaşına emanet edildiği bildirildi. 
     
</TEXT>
</DOC>
