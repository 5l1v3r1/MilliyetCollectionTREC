<DOC>
<DOCNO> 242148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonsiy04.html </URL>
<DATE> 2004/05/23/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Başbakan Erdoğan, vefat eden kayınpederinin evine gitti 
</HEADLINE>
<TEXT>

     Başbakan Recep Tayyip Erdoğan, dün vefat eden kayınpederi Cemal Gülbaran'ın evine gitti. 
     Üsküdar Emniyet Mahallesi'ndeki konutundan eşi Emine Erdoğan ve kızları Esra ve Sümeyye Erdoğan ile birlikte çıkan Başbakan Recep Tayyip Erdoğan, önce kayınpederi Cemal Gülbaran'ın cenazesinin bulunduğu Karacaahmet Mezarlığı Gasilhanesi'ne uğradı. 
     Burada yaklaşık 15 dakika kalan Başbakan Erdoğan, daha sonra güvenlik kuvvetlerince çevresinde yoğun önlemler alınan kayınpederi Gülbaran'ın Üsküdar Hacı Cafer Mahallesi Arakiyeci Sokak'taki evine geldi. 
     Öte yandan, Şişli Belediye Başkanı Mustafa Sarıgül ve Rize'nin Güneysu İlçesi Belediye Başkanı Ahmet Minder, evine gelerek Başbakan Erdoğan'a taziye ziyaretinde bulundular. 
     
</TEXT>
</DOC>
