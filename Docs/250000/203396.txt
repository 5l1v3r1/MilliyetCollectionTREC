<DOC>
<DOCNO> 203396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sonspo05.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur 7, Hido 3 sayı kaydetti... 
</HEADLINE>
<TEXT>

     ABD Profesyonel Basketbol Ligi'nde NBA 8. hafta mücadelesine, bu sabaha karşı yapılan 11 maçla devam edildi. 
     Geçen sezonun şampiyonu San Antonio Spurs, deplasmanda Seattle Supersonics'i farklı skorla yenerek, üstüste 9. galibiyetini aldı ve bu sezon Ortabatı Grubu'nda ilk kez liderliğe yükseldi. 
     28. maçında 18. galibiyetini alan Spurs'de Hidayet Türkoğlu, 22 dakika forma giydi ve bu sürede 3 sayı, 4 ribaunt 1 hücum-3 savunma , 6 asist ve 1 blokluk performans gösterdi. Türkoğlu, 3 sayılık atışlarda 2'de 1, 2 sayılık atışlarda ise 4'de 0 isabetle oynadı. 
     Takımda geçen sezonun ''en değerli oyuncusu'' Tim Duncan, 27 sayı, 20 ribaunt ve 5 blokluk performansıyla sahanın yıldızı olurken, Fransız oyun kurucu Tony Parker 16 sayı, Arjantinli forvet Emanuel Ginobili, 14 sayı ve 4 asist, Bruce Bowen da 11 sayı ve 5 ribauntla galibiyete büyük katkıda bulundu. 
     Seattle Supersonics'de ise Ronald Murray 15 sayı, Antonio Daniels, 11 sayı ve 4 asist, Luke Ridnour da 11 sayı ve 5 asistle oynadı. 
     Merkez Grubu'nda 3. sırada bulunan Detroit Pistons, Mehmet Okur'un ilk 5'te başladığı maçta, grubun lideri Indiana Pacers'a deplasmanda yenilerek, 26. maçında 11. yenilgisini aldı. 
     Takımda Mehmet Okur, 21 dakika forma giyerken, 7 sayı, 4 ribaunt 2 hücum-2 savunma , 2 asist, 1 top çalma ve 1 blokluk performans gösterdi. Okur, serbest atışlarda 2'de 1, 2 sayılık atışlarda da 6'da 3 isabet kaydetti. 
     Konuk ekipte Chauncey Billups, 13 sayı ve 4 ribaunt, Ben Wallace, 12 sayı, 11 ribaunt ve 4 blok, Richard Hamilton da 12 sayı ve 5 ribauntla oynamalarına karşın yenilgiyi engelleyemedi. 
     27. maçında 20. galibiyetini alan Pacers'da ise Ron Artest, 22 sayı, 9 ribaunt ve 5 asist, Jermaine O'Neal, 19 sayı ve 11 ribaunt, Austin Croshere de 12 sayı ve 4 ribauntla takımlarını galibiyete taşıdılar. 
     Bu sezonun en iyi galibiyet yüzdesine sahip ekibi olan Pasifik Grubu lideri Los Angeles Lakers da sahasında Denver Nuggets'ı Kobe Bryant'ın son saniyelerde gelen basketiyle yenerek, 24. maçında 19. galibiyetini aldı ve zirvedeki yerini korudu. 
     Zorlu maçta evsahibi ekipte Shaquille O'Neal, 26 sayı, 11 ribaunt, 6 asist ve 5 blokluk performansıyla galibiyete damgasını vurdu. 6 oyuncunun çift haneli sayı ürettiği Lakers'da ayrıca Kobe Bryant, 13 sayı ve 5 asist, Devean George, 12 sayı ve 7 ribaunt, ''postacı'' lakaplı Karl Malone, 11 sayı ve 8 ribaunt, Gary Payton da 10 sayı ve 11 ribauntla O'Neal'a eşlik etti. 
     Konuk ekipte de Carmelo Anthony'nin 24 sayı ve 5 ribaunt, Voshon Lenard'ın 14 sayı ve Brezilyalı pivot Nene'nin 13 sayı ve 4 ribauntluk performansları galibiyete yetmedi. 
     Öte yandan Atlantik Grubu'nda son sırada bulunan Orlando Magic'in, sahasında Golden State Warriors'a sahasında farklı skorla üstünlük sağladığı maçta, Magic'de 13 dakika forma şansı verilen Gürcü asıllı Türk vatandaşı Zaza Pachulia, 4 sayı, 6 ribaunt 3 hücum-3 savunma , 1 top çalma ve 1 blokla oynadı. 
     Lige, yarın sabaha karşı yapılacak 9 maçla devam edilecek. 
     NBA'de, günün maçlarında alınan sonuçlar şöyle 
     Philadelphia 76'ers-Cleveland Cavaliers 81-88 . 
     Orlando Magic-Golden State Warriors 119-83 . 
     Toronto Raptors-New York Knicks 105-99 uzatmada . 
     Boston Celtics-Utah Jazz 96-99 . 
     New Jersey Nets-Washington Wizards 97-87 . 
     Atlanta Hawks-Sacramento Kings 86-98 . 
     Indiana Pacers-Detroit Pistons 80-75 . 
     Memphis Grizzlies-Miami Heat 97-83 . 
     Houston Rockets-Los Angeles Clippers 99-85 . 
     Los Angeles Lakers-Denver Nuggets 101-99 . 
     Seattle Supersonics-San Antonio Spurs 73-87 . 
     
</TEXT>
</DOC>
