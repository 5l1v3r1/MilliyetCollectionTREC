<DOC>
<DOCNO> 221890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/ekonomi/eko06.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan destek istedi, yargı 'dur' dedi 
</HEADLINE>
<TEXT>

      ANKARA Milliyet 
   
   Başbakan Recep Tayyip Erdoğan'ın, ABD'deki temasları sırasında yetkilileriyle görüştüğü ve 'sıkıntılarınızı halletmek için elimizden geleni yaparız' sözü verdiği ABD sermayeli Cargill'e yargıdan olumsuz karar çıktı. Danıştay İdari Dava Daireleri Genel Kurulu, 13 Eylül 2001'de faaliyete geçen Cargill Nişasta Fabrikası'nın kurulması için İznik Gölü Çevre Düzeni İmar Planı'nda yapılan değişiklik iptaline ilişkin kararı onadı. 
   1998'de açılan davanın ilk aşamasında 6. Daire, imar değişikliği işleminin iptali istemini reddetmiş, davacı TMMOB'un temyizi üzerine dosyaya bakan Danıştay İdari Dava Daireleri Genel Kurulu, kararı bozmuştu. Genel Kurul'un bağlayıcılığı bulunan kararı nedeniyle daire de imar planı değişikliğinin iptalini kararlaştırmıştı. 
   Cargill'den yapılan açıklamada ise Danıştay İdari Dava Daireleri Genel Kurulu'nun onama kararının, Orhangazi tesisinin işletilmesi için gerekli olan izinleri üzerinde hukuki ve yasal olarak bir etki yaratmadığını bildirdi. 
   
   
</TEXT>
</DOC>
