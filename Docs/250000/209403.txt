<DOC>
<DOCNO> 209403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/yasam/yas03.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ermenisin' deyip sahadan sildiler 
</HEADLINE>
<TEXT>

   Eski gol kraliçesi Rebeka Fırıncıyan, 'ASALA'cı suçlamasıyla sahalara veda etmek zorunda kaldı 
      ŞÜKRAN PAKKAN İstanbul 
   
   Hemşire Rebeka Fırıncıyan, 90'larda altın devrini yaşayan kadın futbol liginin flaş oyuncularındandı. Ancak yeşil sahaları, ani ve sır bir kararla bıraktı. Nedenini ise şimdi açıkladı. 
   Fırıncıyan, babası Yozgat, anne tarafı Sivaslı bir Ermeni aileden. Futbola Almanya'da başladı. PSV Berlin ve Türk takımlarında oynadı. 
   
   'Soyadını değiştir' 
   16'sında tek başına İstanbul'a geldi. Türkiye özlemi, "Hep Türk gibi, Türkiye aşkıyla yaşadım" diyecek kadar büyüktü. Türkiye'de hemşirelik yaptı, futbola devam etti. Sitespor, Yenidünya, Dinarsu'da forma giydi. Fenerbahçe'de iki kez gol kraliçesi oldu. Sonra Taçspor'a geçti. 42 yaşındaki Fırıncıyan, ardından sük n eden 'kara bulutları' şöyle anlattı 
   "Bir gece Taçspor'dan aradılar, 'Rebeka Abla, kaptanlığın alındı' dediler. Sonradan öğrendim ki, 'Bu kız Ermeni, kesin ASALA'ya yardım ediyordur' demişler. 'Mahkemeye gideriz, terör örgütleriyle ne işim olur, ben Türküm' dedim. Maçlarda, tribünlerden küfürler duydum, el işareti yaptılar. Milli takıma da alınmayınca, 'Bunlar başıma Ermeniyim diye geldi' deyip futbolu bıraktım." 
   Soyadını Fırıncı olarak değiştirmeyi bile önerdiklerini söyleyen Fırıncıyan, "Bu çok onur kırıcı, korkunç bir suçlama. Biz bu ülkeyi sevmekten başka ne yaptık " diyerek, başına gelenlere isyan ediyor. 
   
   
</TEXT>
</DOC>
