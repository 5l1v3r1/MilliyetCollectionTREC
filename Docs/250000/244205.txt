<DOC>
<DOCNO> 244205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonsiy13.html </URL>
<DATE> 2004/05/31/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Milletvekilleri lojmanları satışında hayal kırıklığı 
</HEADLINE>
<TEXT>

     ANKARA Milliyet 

Maliye Bakanı Kemal Unakıtan, milletvekili lojmanlarından 25'inin satıldığını bildirdi. 
     DYP Iğdır Milletvekili Dursun Akdemir'in soru önergesini yanıtlayan Unakıtan, milletvekili lojmanlarının satışıyla ilgili yasal düzenlemenin ardından, pazarlama konusunda Emek İnşaat ile Reha Medin Emlak Hizmetleri arasında 9 Nisan 2003'te protokol imzalandığını belirtti. 
     Milletvekili lojmanlarının alıcıları adına tapuda tescil işlemlerinin gerçekleştirilebilmesi için 400 villanın müstakil tapularının, 177 dairenin de kat irtifakının kurularak tapulandırılması işlemlerinin 2004 başına kadar sürdürüldüğünü anlatan Unakıtan, şu bilgileri verdi 
     "400 adet villanın, 177 adet dairenin, 24 adet dükkan ve 2 adet restoranın satışından 183 milyon 578 bin ABD doları yaklaşık 300 trilyon lira gelir elde edilmesi beklenmektedir. Sözkonusu bedele, yapımarket ve hipermarket ile otel olarak değerlendirilecek alanların satış bedeli dahil değildir. Uygulamaya konulan Türkiye Ticaret Merkezi Projesi çerçevesinde ilgili şirket tarafından bugüne kadar lojmanların 10 adedi peşin, 15 adedi de taksitle olmak üzere 25'nin satışı gerçekleştirilmiştir." Unakıtan, peşin satılan 10 lojmanın toplam değerinin 2 trilyon 963 milyar 57 milyon 360 bin lira taksitli satışlardan bugüne kadar alınan peşinat ve taksit tutarının ise 1 trilyon 915 987 milyon milyar 250 bin lira olduğunu belirtti. Unakıtan, "Toplam, 4 trilyon 879 milyar 44 milyon 610 bin lira tahsilat yapılmıştır" dedi. 
     
</TEXT>
</DOC>
