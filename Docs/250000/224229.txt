<DOC>
<DOCNO> 224229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonsiy03.html </URL>
<DATE> 2004/03/21/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Gül Türkiye'nin hassasiyet ve önceliklerini teyit ettik 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Kıbrıs konusunda yapılan değerlendirme toplantısında müzakerelerde hangi noktada olunduğunun gözden geçirildiğini söyledi. Gül, Türkiye'nin bazı hassasiyet ve önceliklerini bir kez daha teyit ettiklerini belirtti. 
     Gül, Başbakan Recep Tayyip Erdoğan ile Genelkurmay Başkanı Orgeneral Hilmi Özkök'ün katılımıyla yapılan Kıbrıs toplantısının ardından açıklamalarda bulunarak gazetecilerin sorularını yanıtladı. 
     Kıbrıs'ta varılacak bir anlaşmanın AB temel hukukunun parçası olmasının Türkiye için tartışılmayacak bir öncelik olduğunu söyleyen Gül, iki kesimliliğin kuvvetlendirilmesi, garanti ve güvenlik sisteminin devamı ile adadaki yerleşiklerin hayatına huzur içinde devam etmesi konularının Türkiye'nin diğer hassasiyetleri olduğunu kaydetti. 
     
</TEXT>
</DOC>
