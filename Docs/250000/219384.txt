<DOC>
<DOCNO> 219384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/spor/spo02.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega'da yeni süre 
</HEADLINE>
<TEXT>

   Yıldız futbolcu için İsviçre'de yapılan zirveden yine sonuç çıkmadı. Başkan Yıldırım, "Ya gelsin sözleşme yapalım, ya da zararımızı versin" dedi. FİFA ve Arjantin Federasyonu yetkilileri kesin karar için süre istedi 
      
   Hak verdiler 
   FENERBAHÇE Başkanı Aziz Yıldırım ve kulüp avukatları dün FİFA'nın İsviçre'deki Merkezi'nde Ortega'nın avukatları ile biraraya geldi. FİFA yetkililerinin gözlemcilik yaptığı toplantıya Arjantin Futbol Federasyonu temsilcileri de katıldı. Başkan Yıldırım, Ortega'yı yeniden Fenerbahçe'ye davet etti. Fenerbahçe'nin uğradığı zararı Arjantin Federasyonu ve FİFA yetkililerine anlatan Yıldırım'a her iki taraf ta hak verdi. 
   
   Şart koştu 
   YILDIRIM "Ortega'ya kapımız açık. İsterse gelsin yeni sözleşme yapalım" diye konuştu. Sarı - Lacivertli kulübün başkanı yıldız oyuncunun başka bir kulübe gitmek istemesi durumunda ise "İstediği kulübe yollarız, ancak zararımızı tazmin etmek koşuluyla" dedi. FİFA ve Arjantinli yetkililer konuyla ilgili değerlendirme yapabilmek ve net çözüm üretebilmek için süre talebinde bulundu. Tarafların bu ay içerisinde bir kez daha biraraya gelecekleri öğrenildi. 
   
   'Başarıya açız'    BEYKENT Üniversitesi'nin Beylikdüzü Kampüsü'nde düzenlenen bir söyleyişe katılan Tuncay Şanlı, Fenerbahçe'den ayrılmayı düşünmediğini, futbol hayatını noktaladığında Sarı - Lacivertli takımda hocalık yapmak istediğini söyledi. Genç yıldız, "Hepimiz başarıya açız. Başkanımız ve taraftarımız hiçbir fedakarlıktan kaçınmıyorsa bize düşen onlara şampiyonluk vermektir" diye konuştu. 
   BİR orta saha oyuncusunun bir sezonda 10 gol atabileceğine dikkat çeken Tuncay, "Benim şu anda ligde 13, kupada iki golüm var. Demek ki başarılıyım. Hocam da benden memnun" diye konuştu. Nobre için daha ilk gün, "Atik bir oyuncu, hem yararlı olacak, hem de çok gol atacak" dediğini belirten genç yıldız, "Ne kadar haklı olduğum ortaya çıktı" yorumunu da yaptı. 
   
   Şans bir kere dönmesin    Çabalar sonuçsuz 
   GALATASARAY maçı sonrası omuzundan sakatlanan Fenerbahçe kalecisi Volkan Demirel, vize sorunu nedeniyle tedavi için Almanya'ya gidemedi. Türk Hava Yolları ile 12.15'te Frankfurt'a gitmek üzere Atatürk Havalimanı'na gelen kaleci Volkan vizesinin olmadığını farketti. Uçak 20 dakika bekletilmesine rağmen sorun giderilemeyince genç kalecinin gidişi bugüne kaldı. 
   
   Recep'ten garanti 
   TEKNİK Direktör Daum ile yaptığı görüşme sonrası ameliyat olmama kararı aldığını söyleyen Volkan, "3-4 haftalık bir tedavinin ardından takıma geri döneceğimi umuyorum" dedi. Bu arada Volkan'ın yokluğunda kaleye geçecek olan Recep de "Kendime güveniyorum. Başarılı olacağım. Kimse kale için kuşkuya kapılmasın, panik yapmasın. Bu görevin altından kalkacağım" dedi. 
   
   
</TEXT>
</DOC>
