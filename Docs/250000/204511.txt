<DOC>
<DOCNO> 204511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/yasam/yas08.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Noel'de uçak faciası 
</HEADLINE>
<TEXT>

      DIŞ HABERLER SERVİSİ 
   
   Batı Afrika ülkelerinden Benin'in ticari başkenti Cotonou'dan Lübnan'ın başkenti Beyrut'a gitmek üzere havalanan ve içinde 141 yolcu bulunan Boeing - 727 tipi yolcu uçağı, kısa süre sonra Atlas Okuyanusu'na 500 metre ötedeki Gine Körfezi'ne düştü. İlk belirlemelere göre, 4'ünün durumu ağır 17 kişi kurtarılırken, en az 80 kişi de yaşamını yitirdi. Benin'de çalışan bir grup Lübnanlı, Noel tatili dolayısıyla ülkelerine gitmek üzere Lübnan'ın yeni havayolu United Transit Airlines'a UTA ait Boeing - 727 uçağıyla ülkelerine gitmek üzere havalandılar. Ancak tatil hayali faciayla son buldu. Havalandıktan kısa süre sonra ortaya çıkan ancak ne olduğu henüz açıklanmayan problemler nedeniyle daha fazla yükselemeyen uçak, pistin sonlarında bulunan bir binaya çarptıktan sonra Gine Körfezi'ne düştü. Uçağın düşüşünü gören bölgedeki Balıkçılar ve sahilde Noel'i kutlayan aileler, olay yerine koşarak hayatta kalanları kurtarırken, ölenlerin cesetlerini de denizden çıkardı. 
   
   
   
</TEXT>
</DOC>
