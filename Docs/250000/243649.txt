<DOC>
<DOCNO> 243649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sontur26.html </URL>
<DATE> 2004/05/28/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Eski kayınvalidesini sokak ortasında öldürdü 
</HEADLINE>
<TEXT>

     Kırıkkale'de bir kişi, konuşmak için çağırdığı eski kayınvalidesi ile yanında bulunan arkadaşını buluşma yerinde öldürdü. 
     AA muhabirinin aldığı bilgiye göre, Şahin Ç, 2 ay önce ayrıldığı eşinin annesi Nigar Çoban'ı 54 konuşmak için Yaylacık Mahallesi'nde bulunan Tahir Aktaş Toplum Merkezi önüne çağırdı. 
     Nigar Çoban, eski damadının konuşma teklifini kabul ederek komşusu İbrahim Ürkmez'i 56 de yanına alıp buluşma yerine gitti. Şahin Ç, Tahir Aktaş Toplum Merkezi önünde kendisini bekleyen eski kayınvalidesi Çoban ile Ürkmez'e pompalı tüfekle ateş etmeye başladı. 
     Kurşunlara hedef olan İbrahim Ürkmez olay yerinde ölürken Çoban kaldırıldığı Kırıkkale Kadın Doğum ve Çocuk Hastalıkları Hastanesi'nde yapılan müdahaleye rağmen kurtarılamadı. 
     Olayın ardından kaçan Şahin Ç'nin yakalanması için polis tarafından çalışma başlatıldı. 
     
</TEXT>
</DOC>
