<DOC>
<DOCNO> 236510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo26.html </URL>
<DATE> 2004/05/01/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Ülkerspor 87 - Fenerbahçe 63 
</HEADLINE>
<TEXT>

     Türkiye Basketbol Ligi play-off çeyrek final ilk maçında Ülkerspor, Fenerbahçe'yi, rahat bir oyun sonrasında 87-63 yenerek, seride durumu 2-0 yaptı. 
     Karşılaşmaya her iki takım da iyi başlarken, ilk dakikalar karşılıklı basketlerle geçildi. Ülkerspor'u sert savunma yaparak durdurmaya çalışan Fenerbahçe, bunda da bir ölçüde başarılı olmasına karşın 5. dakika 7-6 Ülkerspor lehine geçildi. İlerleyen dakikalarda oyunda rakibine üstünlük kuran turuncu-yeşilliler, İbrahim, Rentszias ve Serkan Erdoğan'ın etkili oyunlarıyla ilk periyodu 22-12 önde tamamladı. 
     2. periyotta da etkili oyununu sürdüren Ülkerspor, Naumoski'yi de oyuna alıp Fenerbahçe'nin farkı kapatmasına engel oldu. 15. dakikayı 28-21 önde geçen evsahibi ekip, devreyi de 40-30 üstün kapattı. 
     Maçın ikinci yarısına hızlı başlayan Ülkerspor, 24. dakikada Blair'in basketiyle farkı 18 sayıya 48-30 çıkardı. Bu andan sonra oyunda iyice rahatlayan Ülkerspor, savunmada ve hücumda iyi organize olarak 3. periyotu 60-43 önde geçti. 
     Son periyotta maça tamamıyla hakim olan Ülkerspor, taraftarlarını da arkasına alarak karşılaşmadan 24 sayı farkla 87-63 galip ayrıldı ve seride 2-0 öne geçti. 
     
     KÜNYE 
     Salon Ahmet Cömert. 
     Hakemler Memduh Öget xx, Caner Kanan xx, Altuğ Köselerli xx. 
     Ülkerspor Booker xxx 18, Serkan xxx 13, İbrahim xxx 16, Rentzias xx 6, Blair xx 11, Naumoski xxx 14, Kerem xx 9, Muratcan xx, Tutku xx, Fatih x. 
     Fenerbahçe Dickel x 2, Erdal xx 6, Jones xx 12, Umut Yenice xxx 15, Harvey xx 11, Erkan xx 7, Rasim x 4, Umut Tınay x 3, Barış x, İsmail x 3. 
     1. Periyot 22-12. 
     Devre 40-30 Ülkerspor lehine . 
     3. Periyot 60-43. 
     
</TEXT>
</DOC>
