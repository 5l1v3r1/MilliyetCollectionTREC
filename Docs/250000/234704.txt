<DOC>
<DOCNO> 234704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sontur11.html </URL>
<DATE> 2004/04/25/ </DATE>
<TIME> 16.20 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Kayseri... Mobilya fabrikasında yangın büyük hasara neden oldu 
</HEADLINE>
<TEXT>

     Kayseri Organize Sanayi Bölgesi'nde OSB bir mobilya fabrikasında elektrik kontağından çıktığı belirlenen yangın söndürüldü. 
     OSB 7. Cadde'de bulunan Hüseyin Bayrak'a ait Aldora Mobilya Fabrikası'nın ham madde deposunda öğle saatlerinde başlayan yangın, Kayseri Büyükşehir, OSB Müdürlüğü, askeri birimler ve bazı fabrikaların itfaiye ekiplerinin müdahalesiyle güçlükle söndürülebildi. 
     Yapılan incelemede, elektrik kontağından çıktığı belirlenen yangının 1 trilyon liralık maddi zarara yol açtığı bildirildi. Fabrikanın, 1 trilyon 20 milyar liraya sigortalı olduğu öğrenildi. 
     Yetkililer, olayla ilgili soruşturmanın sürdürüldüğünü bildirdiler. 
     
     TRAFİK KAZASI 6 YARALI 

     Öte yandan Kayseri'de meydana gelen trafik kazası ucuz atlatıldı. Kazada 6 kişi yaralandı. 
     Mehmet Bekar'ın kullandığı 38 LR 306 plakalı halk otobüsü, Talas Caddesi General Vecihi Akın Kışlası kavşağında, Hacı Fidancı yönetimindeki 38 HP 883 plakalı minibüsle çarpıştı. 
     Kazada, Fidancı ile minibüsteki yolcular Atiye ve Hatice Fidancı, Halide Öztürk, otobüste bulunan Buket Gülbudak ve Onur Aslan yaralandı. Yaralılar, Erciyes Üniversitesi Tıp Fakültesi Hastanesi'nde tedavi altına alındı. 
     
</TEXT>
</DOC>
