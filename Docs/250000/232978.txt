<DOC>
<DOCNO> 232978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/dunya/dun03.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Ermenistan sınırı açılmayacak 
</HEADLINE>
<TEXT>

   
   Dışişleri Bakanı ve Başbakan Yardımcısı Abdullah Gül, Yukarı Karabağ sorununun çözümü için Türkiye'nin hem Ermenistan, hem de Azerbaycan ile görüşmekte olduğunu, ancak sorun çözülmeden Türkiye ile Ermenistan arasındaki kara sınırının açılacağı yönündeki söylentilerin doğru olmadığını bildirdi. "Böyle bir şey söz konusu değil. Nedense, iç politika meselesi midir nedir, Azeri tarafında bunu çok konuşuyorlar. Ne zaman karşılaşsak, Azeri gazeteciler bu soruyu soruyorlar" diyen Gül, Türkiye, Ermenistan ve Azerbaycan dışişleri bakanları arasında haziran ayında İstanbul'da yapılacak olan NATO zirvesi öncesinde üçlü bir görüşme yapılmasının düşünüldüğünü belirtti. 
   
   
   
</TEXT>
</DOC>
