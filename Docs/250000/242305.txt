<DOC>
<DOCNO> 242305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun13.html </URL>
<DATE> 2004/05/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Musul'da sinemalarda patlama 
</HEADLINE>
<TEXT>

     Irak'ın Musul kentinde dört sinemada aynı anda patlamalar oldu. 
     Polis yetkilileri, kent merkezindeki sinemalarda patlamaların, TSİ 12.15 sularında meydana geldiğini bildirdiler. 
     Patlamalarda ölen ya da yaralanan olup olmadığı henüz bilinmiyor. 
     
     BAĞDAT'TA İNTİHAR SALDIRISI 

     Öte yandan, ABD öncülüğündeki koalisyonun Bağdat'taki karargahının girişi yakınındaki patlamada, bir otomobildeki 4 yabancının öldüğü bildirildi. 
     Amerikan askerlerinin patlamada çatısı uçan otomobildeki kişileri çıkarmaya çalıştığı, bölgenin kordon altına alındığı bildirildi. 
     3. Tugay'dan Albay Mike Murray, ölenlerin uyruklarının henüz saptanamadığını, patlamaya yol kenarına yerleştirilen bir bombanın mı yol açtığı, yoksa infilak eden otomobilin bomba mı taşıdığının henüz bilinmediğini söyledi. 
     Patlamanın, karargahın bulunduğu ''Yeşil Bölge''nin ana girişlerinden birinin 50 metre ötesinde meydana geldiği belirtildi. 
     Bir polis yetkilisi, kurşun geçirmez otomobilin ''Yeşil Bölge''deki kongre merkezine doğru gittiğini söyledi. 
     Bir taksi sürücüsü de patlamadan sonra silah sesleri duyduğunu, otomobilin çatısının havaya uçtuğunu gördüğünü anlattı. 
     

     
     Gelişmeleri İzliyoruz... 

     
</TEXT>
</DOC>
