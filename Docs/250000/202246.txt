<DOC>
<DOCNO> 202246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/soneko18.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak-Türkiye petrol hattı Türkiye'yi 50 milyon dolar zarara uğrattı 
</HEADLINE>
<TEXT>

     Irak'ın Kerkük ve diğer üretim sahalarından elde edilen ham petrolü Yumurtalık Deniz Terminali'ne ulaştıran Irak-Türkiye Ham Petrol Boru Hattı'nda, 18 Ekim 2003 tarihinde meydana gelen arızanın giderilememesi nedeniyle Türkiye 50 milyon dolar zarara uğradı. 
     Kerkük'ten 18 Ekim'de yeniden pompalanmaya başlanan ham petrol, 1,5-2 saat sonra Irak tarafında flanşlardaki sızıntıdan dolayı durdu. Yetkililer, petrol boru hattı sayesinde Türkiye ekonomisine yılda 300 milyon dolar, ayda ise 25 milyon dolar katkı sağlandığını belirterek, "Arızanın 2 aydır giderilememesi nedeniyle uğradığımız kayıp 50 milyon dolar"dedi. 
     Körfez Krizi sırasında BM'nin Irak'a uyguladığı ambargo nedeniyle Ağustos 1990'da işletmeye kapatılan Irak-Türkiye Ham Petrol Boru Hattı, 16 Aralık 1996'da sınırlı petrol sevkıyatı için tekrar işletmeye açılmıştı. Bu çerçevede altışar aylık dönemler itibariyle petrol sevkıyatı yapılıyordu. Son Irak savaşı ile 19 Mart 2003'de duran petrol akışı, geçtiğimiz 13 Ağustos'ta yeniden başlamış ama saldırılar nedeniyle yapılamamıştı. 
     
</TEXT>
</DOC>
