<DOC>
<DOCNO> 243165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/spor/aspo.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNDEM CİM-BOM 
</HEADLINE>
<TEXT>


1- Galatasaraylı bir işadamı, Real Zaragoza ile Alvaro için masaya oturdu. Adı gizlenen kongre üyesi, Sambacı'yı hediye etmek istiyor... 2- Yönetici Fatih Gökşen, İviç'in işini bitirdiklerini iddia etti, menajer Saffet Sancaklı ise "Öncelik Yıldırım Demirören'in" dedi... 3- Özhan Canaydın, Emre'den vazgeçmedi. Başkan, Inter'i ikna etmek için sponsoru olan Pirelli'nin Türkiye ayağını devreye soktu 

MEHMET ÇİFTÇİ 


Pazarlıklar sürüyor 
100. yılda şampiyonluğa ulaşmanın hayallerini kuran Galatasaray'da, sürpriz bir transfer gelişmesi yaşandı. Galatasaraylı bir işadamının Real Zaragoza'da oynayan Alvaro için pazarlık masasına oturduğu öğrenildi. Adı saklanan kongre üyesinin yıldız futbolcu için 4 milyon dolar teklif ettiği ve bu oyuncuyu kulübe hediye etmek istediği öğrenildi. Üç yıllık daha sözleşmesi olan Alvaro için pazarlıkların sürdüğü açıklandı. 

Gökşen dün döndü 
YÖNETİCİ Fatih Gökşen, Atina'da Sırp yıldız İviç ile yaptığı görüşmenin ardından dün İstanbul'a döndü. Gökşen, Beşiktaş Başkan adaylarından Yıldırım Demirören'in "Seçilirsem gelecek" dediği İviç ile anlaştıklarını iddia etti. Gökşen, Sırp futbolcunun menajerinin bugün, futbolcunun ise yarın İstanbul'da olacağını dile getirdi. Ancak İviç'in Türkiye'deki satış haklarına sahip olan Saffet Sancaklı'nın, "Öncelik Demirören'in" demesi kafaları karıştırdı. 

Emre için girişim 
YILDIRAY Baştürk transferinde hayal kırıklığı yaşayan Galatasaray, rotayı yeniden eski oyuncularından Emre Belözoğlu'na çevirdi. Başkan Özhan Canaydın'ın, Inter'de forma giyen başarılı oyuncuyu ısrarla istediği belirtildi. Canaydın'ın Inter Kulübü'nün sponsorluğunu yapan Pirelli firmasının Türkiye ayağını devreye soktu. Başkan'ın firmada üst düzey görevlerde yer alan üyelerden yardım istediği iddia edildi. 

ALVARO KİMDİR 
DOĞUM TARİHİ 11.01.1977 
DOĞUM YERİ Brezilya 
BOYU 1.82 
KİLOSU 83 
MEVKİİ Defansif orta saha 
OYNADIĞI KULÜPLER 
Sao Paulo, Atletico-MG, Zaragoza 


</TEXT>
</DOC>
