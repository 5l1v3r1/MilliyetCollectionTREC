<DOC>
<DOCNO> 223546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur16.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şakaları gerçek oldu... Ölüm iki arkadaşı ayıramadı 
</HEADLINE>
<TEXT>

     Manisa'nın Sarıgöl İlçesi'nde yıllarca arkadaşlık yapan ve birbirlerine ''Ölünce seni de yanımda götüreceğim'' diyerek şakalaşan 2 arkadaş, aynı gün öldü. 
     Koçaklar Mahallesi'nde oturan Süleyman Koç 72 , kalp krizi geçirince, yakınları tarafından Sarıgöl Devlet Hastanesi'ne kaldırıldı. İlk müdahalenin ardından Alaşehir Devlet Hastanesi'ne sevk edilen Koç, kurtarılamadı. 
     Süleyman Koç'un ölüm haberini alan arkadaşı Hüseyin Tunca da 71 nefes darlığı geçirerek fenalaştı. Yere yığılan Tunca, hastaneye kaldırılırken yolda öldü. 
     Koç ve Tunca'nın yakınları, uzun yıllar arkadaşlık yapan ikilinin, birbirlerine yaptıkları şakanın gerçek olduğunu anlattı. Yakınları, Tunca'nın arkadaşı Koç'un ''Kendine iyi bak, öleceksin'' sözüne, ''Ölürsem, aynı gün yanımda seni de yanımda götüreceğim'' karşılığını verdiğini ve Koç'un ölümünden 5 saat sonra Tunca'nın da öldüğünü söyledi. 
     Koçaklar Mahallesi'ndeki camide cenaze namazları birlikte kılınan 2 arkadaş, daha sonra ilçe mezarlığında toprağa verildi. 
     
</TEXT>
</DOC>
