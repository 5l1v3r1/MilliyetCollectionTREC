<DOC>
<DOCNO> 218267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko15.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖTV'deki değişiklik benzin fiyatlarına da yansıdı... 
</HEADLINE>
<TEXT>

     Kurşunsuz ve süper benzin ile motorinde pompa fiyatlarına zam olarak yansıyan yeni Özel tüketim vergisi ÖTV tutarları, Resmi Gazete'de yayımlandı. 
     Bakanlar Kurulu'nun, akaryakıt ürünlerinde bugünden geçerli ÖTV tutarlarını yeniden düzenleyen kararına göre, bugünden geçerli olmak üzere ÖTV tutarları litre başına kurşunsuz benzinde 1 milyon 4 bin lira, süper benzinde 1 milyon 19 bin lira, motorinde 731 bin 500 lira, marine diesel de 736 bin 443 liraya çıkartıldı. 
     Benzol benzen , tuluol toluen , solvent nafta, white spirit, diğer solventler, diğerleri petrol eteri , hekzan, heptan, pentan, metil tersiyer bütil eter, hafif mineral yağlar için müstahzar katkılardan kilogram başına alınan ÖTV tutarları 1 milyon 19 bin liraya yükseltildi. 
     Bu arada akaryakıt ürünleri ÖTV tutarlarında, daha önce 4 Şubat, 6 Şubat, 7 Şubat, 17 Şubat, 19 Şubat, 24 Şubat ve 26 Şubat tarihleri itibarıyla yapılan değişiklikler de, Resmi Gazete'de yer aldı. 

     
</TEXT>
</DOC>
