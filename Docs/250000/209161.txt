<DOC>
<DOCNO> 209161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur40.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'nda etkili kar yağışı var... 
</HEADLINE>
<TEXT>

     Ankara-İstanbul karayolunun ''Bolu Dağı'' kesiminde etkili kar yağışı başladı. 
     Trafikten sorumlu Emniyet Müdür Yardımcısı İbrahim Taşlı, Ankara- İstanbul karayolunun ''Bolu Dağı'', E-80 otoyolunun Abant kavşağı-Gerede kesimlerinde kar yağışının başladığını belirterek, ''Bu güzergahları kullanacak olan sürücüler, sis, buzlanma ve kar yağışına karşı hazırlıklı olsunlar. Araçlarından zincir, takoz ve çekme halatı olmayan sürücüler yola çıkmasınlar'' dedi. 
     Taşlı, sürücülerin ışıklı levhalar aracılığıyla kar yağışı ve sis konusunda uyarıldığını da anlatarak, ''Özellikle Bolu Dağı kesiminde sürücüler gizli buzlanmaya karşı dikkatli olsunlar'' diye ekledi. 
     
</TEXT>
</DOC>
