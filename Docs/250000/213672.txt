<DOC>
<DOCNO> 213672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/yasam/ayas.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana bir daha Dubai demeyin 
</HEADLINE>
<TEXT>

   Biz de 'genel eğilime' uyup bu bayram Dubai'ye uçtuk. Bazı gazetelerde deniyordu ki, 'Dubai sudan ucuz...' Gittik, gördük, hiç de öyle değil... 
      Ali Eyüboğlu 
   
   Kurban Bayramı'nda, tatil deyince aklına "yeni yerler görmek, biraz dinlenmek ve bolca alışveriş" gelenlerin efsane şehri Dubai'deydik. Dubai'yi seçmemizin birkaç nedeni vardı. Turizm şirketlerinin tatil paketlerinde en ucuz yerlerden biri Dubai'ydi. Ayrıca kış ortasında denize girme ve "ucuza alışveriş" imk nı da vardı. Bazı gazetelerde öyle yazıyordu. Gözlerimizle gördük ki, yazılanlar hiç de öyle değil. 
   Bu umutlarla kişi başı vize ve diğer ücretler hariç 369 euro ödeyip Üç yıldızlı otelde oda - kahvaltı Baracuda Tur'dan 4 gece 5 günlük Dubai turu satın aldık. Onur Air'in charter seferiyle planlanan saatte Dubai'ye indik. Alanda vizelerimizi alıp, şehir turu için otobüslerimize bindik. Ancak Ankara ve İstanbul'dan gelen birçok Türk turist, bizim kadar şanslı değildi. Çünkü Dubai yetkilileri, Kurban Bayramı'nda başvuru yapan 7 bin Türk'ten bir kısmının vizelerini yetiştirememişti. 
   
   Dubai promosyonu mu var 
   Dubai'nin simgesi Burj Al Arap Oteli'ni de kapsayan şehir turunun ardından Admiral Plaza Otel'e yerleştik. Otel müşterilerinin çoğu 'bizdendi'. Sadece otelde değil, Dubai'nin en ücra alışveriş merkezinde bile hatırı sayılır Türk vardı. Kiminin elinde satın almak istediği eşyaların Türkiye'deki fiyatlarını gösteren listeler, kiminin elinde hesap makinesi. Almak istediği eşyanın üzerindeki etikete bakıp orada yazanın kaç lira ettiğini hesaplayanlar da var, dirhemi dolara çevirip sonra Türk lirası karşılığını bulanlar da... 
   Türklerin ilgisi Dubailileri bile şaşırttı. En gözde alışveriş merkezi Deira City Center'dı. Metrekare başına birkaç Türk'ün düştüğü merkezdeki satış görevlilerinden biri merakını şu sözlerle dile getirdi "Türkiye'de Dubai promosyonu mu var " 
   
   Her yerde Türk müziği 
   Büyük mağazalarda satışlar pazarlıksız. Ürün fiyatları Türkiye'dekilere yakın. Tahtakale benzeri yerlerde pazarlık şansınız var. Türkiye'ye oranla fiyatların daha düşük olduğu bu yerlerdeki malların, her ülkede geçerli garantisi yok. Buna rağmen, bir bavulla Dubai'ye giden Türkler, İstanbul'a fermuvarları zor kapanan ikişer üçer bavulla döndü. 
   Dubai'de en ucuz şey taksi ve kiralık oto. Kış ortasında Burj Al Arap Oteli'nin yanındaki deniz sefasından sonra günlüğü 400 dirheme 143 milyon lira şoförlü bir otomobil kiralayıp Abu Dhabi turu yaptık. Orada da gittiğimiz her yerde elinde poşetlerle mağaza mağaza dolaşan Türk turistler vardı. 
   Türklerin yoğun ilgisi, Dubai'deki müzik marketlerin repertuvarlarını bile değiştirtti. Her yerde Tarkan ve Mustafa Sandal şarkıları çalıyordu. 
   
   Türkiye'de ne yazıldı .. Plazma TV 250 dolar Dijital fotoğraf makinesi 60 dolar DVD'li müzik seti 50 dolar Play Station 2 150 dolar 
   
   Dubai'de fiyatları neydi Plazma TV En ucuzu 4 bin dolar Dij. fotoğraf makinesi En ucuzu 300 dolar DVD'li müzik seti En ucuzu 230 dolar Play Station 2 240 dolar 
   
</TEXT>
</DOC>
