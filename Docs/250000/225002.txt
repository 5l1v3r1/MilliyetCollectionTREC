<DOC>
<DOCNO> 225002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy02.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basınının iddiası 
</HEADLINE>
<TEXT>
   Yeni plan bugün sunulacak 
   Yorgo Kırbaki 

   
   Kıbrıs Rum Kesimi'nde yayımlanan Politis gazetesine göre, BM Genel Sekreteri Kofi Annan'ın Kıbrıs Özel Temsilcisi Alvaro De Soto da, dörtlü görüşmenin bugün başlayacak ilk aşamasında 4. Annan Planı'nı taraflara sunacak. "Boşlukların Genel Sekreter tarafından dörtlü müzakerelerin sonucu beklenmeden doldurulması" olarak da yorumlanabilecek planın yeni halinde, Türk ve Rum taraflarının bazı talepleri kabul edilirken, "orta yol formülleri" öneriliyor. Türk tarafının yalanladığı 4. planda KKTC'nin şu talepleri yerine getiriliyor 
   
   Sınırlar düzleştirilecek 
   İki kesimliliğin güçlendirilmesi Türk tarafının, kuzeye geçecek Rumların sayısının azaltılması ve Türk kurucu devletinin sınırlarının düzleştirilmesi talepleri tatmin edilecek. Federal devletin senatosunda "özlü siyasi eşitlik" talebi yerine getirilecek. Ancak Türk tarafının önemli oranda toprak bırakması şart koşulacak.Derogasyonlar Plana göre AB, Rumların kuzeye yerleşimi ve mülk alımıyla ilgili geçiş dönemindeki istisnaları müktesebatına dahil edecek. Rumların AİHM'ye başvurarak planın öngördüklerini iptal ettirmemeleri için nasıl bir yöntem kullanılacağı ise henüz belirlenmedi. 
   
   4. Annan Planı'nda, Rumların talepleriyle ilgili olarak da şu unsurlar yer alacak 
   Kuruluş anlaşması imzalandıktan sonra en geç 40 gün içinde federal parlamentoların kurulması için seçimler yapılacak.Merkezi hükümette Başkanlık Konseyi üyelerinin sayısı 6'dan 9'a çıkarılacak. Yüksek Mahkeme'nin altında çalışacak bir Asliye Mahkemesi kurulacak.Çözümün ekonomik maliyetinin hafifletilmesi için tedbir alınacak. 
   Habere göre, son planda Rum yönetiminin, kendilerine geçecek toprakların derhal BM kontrolüne bırakılması, KKTC'nin de iki egemenliğin güçlendirilmesini amaçlayan "iki ulus" ve "iki din" talebi kabul görmedi. 
   
   
   
</TEXT>
</DOC>
