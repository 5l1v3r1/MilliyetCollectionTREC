<DOC>
<DOCNO> 219569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur04.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci uçağın enkazı ile 2 pilotun cesedi bulundu... 
</HEADLINE>
<TEXT>

     Konya'nın Hadim ilçesi yakınlarında düşen uçaklardan ikincisi de, ilk uçağın düştüğü yerden 500 metre ileride bulundu. Uçaktaki 1 yüzbaşı ile 1 teğmenin de cesetlerine ulaşıldı. 
     3. Ana Jet Üs Komutanlığı'na bağlı 2 uçağın Hadim Bağbaşı ile Taşkent Bağcılar Mevkii arasındaki bir alana düştüğü haberinden sonra yapılan aramalarda, Hadim ilçesi Bağbaşı Beldesi Çataloluk Mevkii'nde bir uçağın enkazı bulundu. İkinci uçağın ise Taşkent Bağcılar Mevkii yakınlarına düştüğü bilgisi üzerine, gece boyunca yapılan aramalar sonuçsuz kaldı. 
     Sabahın ilk saatlerinde helikopter ve uçaklarla yapılan aramalarda, ikinci uçağın da ilk uçağın düştüğü yerden 500 metre ilerideki bir dere yatağında olduğu belirlendi. Yapılan çalışmalar sonucu uçağın enkazına ve 1 yüzbaşı ile bir teğmenin cesetlerine ulaşıldı. 
     
</TEXT>
</DOC>
