<DOC>
<DOCNO> 210029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/siyaset/siy01.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ata'yı örnek alın' 
</HEADLINE>
<TEXT>

   İslam lemine Atatürk'ü örnek gösteren Erdoğan, "Din temelli siyasal ve ekonomik örgütlenmelerden uzak durulmalıdır" dedi 
   ANKARA Milliyet 

   
   Başbakan Recep Tayyip Erdoğan, İslam dünyasına değişim için Atatürk'ü örnek göstererek, "Diktatörlerin revaçta olduğu bir dönemde, büyük Atatürk'ün öngörüsü sayesinde yüzyılı kavrayan bir bilinçle cumhuriyeti inşa eden bu ülke, sadece kendine ulusal bir devlet kazandırmakla kalmamış, aynı zamanda tüm bölgeye ve bölgenin ötesine mesaj veren güçlü bir model kurmuştur" dedi. 
   AKP'nin dünkü grup toplantısında değişim mesajlarını sürdüren Erdoğan, Türkiye'nin demokrasi, laik ve hukuk devleti prensipleri sayesinde toplumsal barışı tesis ettiği gibi kendi yakın çevresine çağdaş değerlerin nasıl hayata geçirileceğine dair ciddi yaklaşımlar sunduğunu kaydetti. 
   
   Değişim gerekli 
   Erdoğan, Müslümanların da bir değişim geçirmesi gerektiğini ifade ederek şöyle konuştu "Değişimden kaçılmamalı. Değişim artık geri dönülemez, ink r edilemez bir olgu. Ulusal kültürlerin küreselleşme içinde varlıklarını koruması için değişim zorunlu dinamik. Değişimi yönetemeyenler başkaları tarafından yönetilmenin acısını yaşıyor." 
   İnsanlığın din, etnisite ve bölge temelli örgütlenmelerden uzak durması gerektiğini vurgulayan Erdoğan, "Irak'ta da bundan uzak durulmalı" dedi. Kutsal değerlerin belli örgütlenmelerin malzemesi yapılarak zedelenmesine karşı çıktıklarını anlatan Erdoğan, "Nasıl ki AB'nin Hıristiyan kulübü olmasına karşı çıkıyorsak İslam dünyasının da din temelli siyasal ve ekonomik örgütlenmelerden uzak durması gerektiğini belirtiyoruz" diye konuştu. 
   Paranın, ekonominin dini ve imanı olmadığını vurgulayan Erdoğan, "İslam ortak pazarı düşüncesine karşıyız. Bu kutuplaşmaya neden olur. Ambargolarla karşı karşıya kalırsınız" şeklinde konuştu. 
   
      Pakistanlı milletvekillerini alkışladılar    Başbakan Erdoğan ve AKP'li milletvekilleri, grup toplantısına katılan Pakistanlı milletvekillerini isimleri anons edilince alkışlarla karşıladılar. Erdoğan, grupta yaptığı konuşmada, İslam dünyasının din temelli siyasal ve ekonomik örgütlenmelerden uzak durmasını istiyoruz" dedi. 
   
   
</TEXT>
</DOC>
