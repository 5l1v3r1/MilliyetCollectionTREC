<DOC>
<DOCNO> 200334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/yazar/pulur.html </URL>
<DATE> 2003/12/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

   
   ECEVİT, parti başkanlığından çekileceğini açıkladıktan sonra, kendisiyle televizyon söyleşisi yapılıyor allame - i cihan soruyor 
   "Milletvekilliğinden de istifa edecek misiniz " 
   Gel de Sait Paşa'yı anma 
   "Kesb ile ta o kadar cehl olmaz, 
   Cehlin ol mertebesi sehl olmaz." 
   Türkçesi "Bu kadar cehalet, çalışarak elde edilemez Cehaletin bu kadarı kolay olmaz." 
   Bu beytin, bir benzeri daha vardır 
   "Cehlin ol rütbesi sehl olmaz 
   Tahsilsiz bu rütbe cehl olmaz." 
   Yani, "Bu kadar cahil olmak için, cehalet öğrenimi yapmak lazım." 
   
   "SAKALLI Celal"'in ünlü bir deyimi vardır 
   "Türkiye, Doğu'ya giden bir teknedir içindeki bazı saf insanlar, Batı'ya doğru koşarlar." 
   Acaba, Doğu'ya pupa yelken giden, bu teknede, hala Batı çağdaşlığına koşan kaldı mı 
   
   MEHMET Akif birisi için demiş ki 
   "Doğu'ya bakmaz, Batı'yı bilmez görgüden yok vayesi nasibi . 
   Bir kızarmaz yüz, yaşarmaz göz, bütün sermayesi " 
   Eğer "Kim bu " diye sorarsanız ayıp olur, lakin "Hangisi " diye sorarsanız, haklısınız, elinizi sallasanız ellisi... 
   
   FETHİ Giray "Mustafa Kemal'e seslenir 
   "Ankara'nın taşına bakma, 
   Gözlerimin yaşına bak. 
   Bir sabah vakti 
   Anıtkabrinden 
   Memleketin haline bak " 
   Baksa ne olacak 
   Takiyecilerden başka kimi görecek 
   
   ÖMER Hayyam yıllar önce "Günün fotoğrafı"nı çekmiş 
   "Bir elde kadeh, bir elde Kur'an 
   Bir helaldir işimiz, bir haram 
   Şu yarım yamalak dünya'da 
   Ne tam kafiriz, ne Müslüman." 
   "Günün fotoğrafı"na dikkatle bakın, kimleri görmeyeceksiniz ki 
   
   YENİŞEHİRLİ Avni diyor ki 
   "Kimseler fehm etmedi, manası davamızın 
   Biz dahi hayranıyız, davayı bi - manamızın." 
   Yani "Davamızın manasını kimseler anlayamadı Biz manasız davamızın hayranıyız." 
   Hangi dava mı 
   Demokrasi davamız... 
   
      
   
</TEXT>
</DOC>
