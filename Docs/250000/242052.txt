<DOC>
<DOCNO> 242052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/guncel/axgun01.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni bitirmek istiyorlar' 
</HEADLINE>
<TEXT>


Kimseye vize almadığını belirten eski Beşiktaş Menajeri Sinan Engin, "25 yıldır tanıdığım Alaattin Çakıcı'yla bir tek ben mi konuşuyorum Bana yapılanlar komplodur" dedi 

İSTANBUL Milliyet 

Eski Beşiktaş Futbol Takımı Menajeri Sinan Engin, kimseye vize almadığını belirterek, "Bunlar komplodur. Alaattin Çakıcı ile bir tek ben mi konuşuyorum. Beşiktaş Kulübü'nden bir tek beni mi tanıyor " dedi. 

Engin moralsiz 
İbrahim Arı adına düzenlenmiş sahte pasaportla Alaattin Çakıcı'yı yurtdışına kaçırdığı iddia edilen Engin, tatil için bulunduğu Milano'dan dün İstanbul'a döndü. Moralsiz ve bitkin olduğu gözlenen Engin, Atatürk Havalimanı'nda yaptığı açıklamada, Çakıcı'yı 25 yıldır tanıdığını belirterek, şunları söyledi 

'Oyun onanıyor' 
"Konu yargıya intikal etmiş durumda. Kimsenin pasaportunu alıp da vize almadım. Alınan pasaportun kimin adına alındığını nereden bileyim. Bunlar bana yapılan komplodur. Bana oyun oynanıyor." 
Çakıcı'yla arkadaşlık, ağabey - kardeşlik dışında hiçbir ilişkisinin bulunmadığını ifade eden Engin, şöyle devam etti 
"Beni bitirmek istiyorlar. Zaten fizik ve beyin olarak bitmiş durumdayım. Ama beni Beşiktaş camiasından da bitirmeye çalısanlar oldu. Hepsi amaçlarına ulaştılar. Görüştüğüm dönemde Çakıcı aranan bir kişi değildi. Çakıcı ile bir tek ben mi konuşuyorum Beşiktaş Kulübü'nden bir tek beni mi tanıyor Benim ne imzam var ne de bir şeyim." 

Yemek sorusu 
Engin, Çakıcı ve bir Emniyet müdürüyle Bebek Otel'de yemek yediği iddialarıyla ilgili soruya da şu yanıtı verdi 
"Böyle bir şey söz konusu değil. 6 ay önce Çakıcı ile orada karşılaştım ve konuştum. Tanımıyorum demiyorum ki. Ama hayatımda onunla ilgili hangi işte anılmışım. Bilen varsa, savcısı, h kimi, polisi, çıksın konuşsun." 


</TEXT>
</DOC>
