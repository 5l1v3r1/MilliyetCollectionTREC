<DOC>
<DOCNO> 231687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/soneko50.html </URL>
<DATE> 2004/04/15/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
ÖİB Başkanı Kilci Tüpraş'ta alıcı firma açısından bir sorun yok 
</HEADLINE>
<TEXT>

     Özelleştirme İdaresi Başkanı ÖİB Metin Kilci, Tüpraş'ın devrine ilişkin süre uzatımının, Tüpraş'ın hazırlaması gereken denetlenmiş finansal raporların yetişmemesi nedeniyle alındığını bildirdi. 
     Kilci, gazetecilerin, Tüpraş'ın devir sözleşmesinin 28 Mayıs'a uzatılmasına ilişkin sorularını yanıtladı. 
     Kilci, bağımsız denetim kuruluşunun finansal raporlarının, Mayıs'ın ilk haftasından önce tamamlanmayacağını belirlenmesi nedeniyle, süre uzatımına gittiklerini ifade etti. 
     Alıcı firma açısından bir sorun olmadığını anlatan Kilci, ''onlar açısından bir sorun olması mümkün değil, 100 milyon dolar içerde nakit teminatları var'' diye konuştu. 
     'Süre uzatımının neden bu kadar fazla olduğunun' sorulmasının üzerine Kilci, İdare'nin sözleşme imza tarihini bir kez uzatma yetkisi olduğunu hatırlatırken, her ihtimali göz önüne alarak süreyi uzun tutuklarını kaydetti. 
     Satış sözleşmesinin 28 Mayıs'dan önce de imzalanıp imzalamayacağının sorulması üzerine de Kilci, ''Kesinlikle daha erken olabilir. Beklentimiz de o yönde'' yanıtını verdi. 
     
</TEXT>
</DOC>
