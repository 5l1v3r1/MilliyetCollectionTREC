<DOC>
<DOCNO> 211879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun02.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu şeklinde tabancalar ABD'yi korkuttu 
</HEADLINE>
<TEXT>

     Avrupa'da ele geçen ve James Bond filmlerindeki ilginç silahları andıran cep telefonu biçiminde tabancalar, ABD sınır kapılarında alarm verilmesine neden oldu. 
     Hollanda, İngiltere ve Almanya'da özellikle son bir ay içinde cep telefonu şeklindeki tabancalardan çok sayıda ele geçmesi üzerine Amerikan federal makamları, sınır kapılarını uyararak, bu konuda dikkatli olunmasını istediler. 
     Amerikalı yetkililer, Hırvatistan'da üretilen ve 22 mm çapında 4 mermi atabilen bu silahları ilk bakışta bir cep telefonundan ayırt etmenin kolay olmadığını belirterek, terör saldırısı korkusunun sona ermediği ABD'de, havalimanlarında güvenlik önlemlerinin artırıldığını kaydettiler. 
     Amerikan makamları, ayrıca hesap makinesi, kamera, dizüstü bilgisayar ve diğer kişisel cihazların içine de silah ve patlayıcı gizlenebileceği konusunda sınır kapılarını ve havaalanlarını uyardılar. 
     Gerçek cep telefonu şeklindeki tabancaların mermilerinin üzerindeki tuşlarla ateşlendiği belirtiliyor. 
     
</TEXT>
</DOC>
