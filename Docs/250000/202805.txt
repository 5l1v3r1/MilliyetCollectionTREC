<DOC>
<DOCNO> 202805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sontur25.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran kursları yönetmeliği Başbakanlık'ta... 
</HEADLINE>
<TEXT>

     Diyanet İşleri Başkanlığı'nca hazırlanarak 24 Kasım'da yürürlüğe giren Kuran Kursları Yönetmelik Değişikliği'nin geri alınmasına ilişkin kararın Başbakanlığa gönderildiği bildirildi. 
     Diyanet İşleri Başkanlığı'ndan edinilen bilgiye göre, 24 Kasım tarihli resmi gazetede yayımlanarak yürürlüğe giren Kuran Kursları yönetmeliğinin geri alınacağına ve gerekçelerine ilişkin kararın Resmi Gazete'de yayımlanmak üzere Başbakanlığa gönderildi. 
     Diyanet yetkilileri, Resmi gazetede yayınlanarak yürürlüğe giren ve kamuoyunun tepkisi üzerine, yönetmelik değişikliğin geri alınacağına dair 10 Aralık Çarşamba günü basın açıklaması yapıldığını hatırlatarak şunları söylediler 
     ''Yönetmelikte yapılan değişikliğin iptalini içeren yeni yönetmelik değişikliği, aynı tarihte ilgili Devlet Bakanlığı'na sunulmuş, 11 Aralık 2003 tarih ve 100 sayılı onayla bakanlığın onayı alınarak, Resmi Gazete'de yayımlanması için 11.12.2003 tarih ve 2178 sayılı yazıyla Başbakanlığa gönderilmiştir.'' 
     
</TEXT>
</DOC>
