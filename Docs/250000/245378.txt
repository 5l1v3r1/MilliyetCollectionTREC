<DOC>
<DOCNO> 245378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur06.html </URL>
<DATE> 2004/06/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Otobüste koltuk kavgası Muavinle şoför hastanelik oldu... 
</HEADLINE>
<TEXT>

     Mesut IŞIK-Şenol AYDIN GEBZE Kocaeli , DHA 

ANKARA'dan İstanbul'a giden yolcu otobüsünde koltuk yüzünden muavinle tartışan Bekir Bulut akrabalarına haber verdi. Otobüsü yolda durduran Bulut, kardeşi ve 3 arkadaşı muavini bıçakladı, şoförü de döverek hastanelik eti. 
     Mardin- İstanbul seferi yapan Murat Doğyan yönetimindeki 34 UP 6226 plakalı otobüse Ankara'dan binip, Gebze'de ineceğini söyleyen Bekir Bulut ile muavin İzzettin Altuğ arasında, koltuk konusunda tartışma çıktı. Bulut ile Altuğ daha sonra otobüs içinde kavga etti. Araç Gebze'ye yaklaşırken, Bekir Bulut, durumu cep telefonuyla Gebze'de oturan, Mutlukent'te güvenlik görevlisi kardeşi Bahadır Bulut ve diğer yakınlarına anlattı. Bahadır Bulut, yanına 1 akrabası ve 2 arkadaşını alarak TEM Karayolu Gebze Mutlukent geçişindeki TIR parkına giderek otobüsü bekledi. Bekir Bulut da akrabalarıyla anlaştıktan sonra otobüs şoförüne aynı noktada inmek istediğini söyledi. Otübüs TIR parkında durduğunda, araçtan inen muavin Altuğ'a saldıran 4 kişi, onu bıçakla yaraladı. Saldırganlara müdahale eden şoför Murat Doğsan da dövüldü. 
     Yolcuların olayı 155 Polis İmdat telefonuna bildirmesi üzerine Bölge Trafik ekipleri gelerek şoför ile muavini çağırdıkları ambülansla Gebze Devlet Hastanesi'ne gönderdi. Olay yerinden kaçmaya çalışan Bülent Bulut, Bekir Bulut, Bahadır Bulut ve Hasan Kaçakçı ile Tayyip İrge gözaltına alındı. 
     
</TEXT>
</DOC>
