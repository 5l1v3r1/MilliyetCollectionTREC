<DOC>
<DOCNO> 206352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sondun04.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Demi Moore, sevgilisini ''baştan çıkaracak''... 
</HEADLINE>
<TEXT>

     Sinema dünyasının 41 yaşındaki ünlü güzeli Demi Moore, yeni filminde erkek arkadaşı Ashton Kutcher'ı baştan çıkaracak. Aktris, Dustin Hoffman'ın rol aldığı 1967 yapımı filmin yeni versiyonunda, genç bir erkeği baştan çıkaran Mrs. Robinson rolünde kamera karşısına geçecek. 
     Internetteki ''eonline'' sitesinin haberine göre, 41'lik Moore ile 25 yaşındaki Kutcher, ilk defa bir filmde biraraya gelecek. 
     Dustin Hoffman'ın henüz genç bir oyuncuyken 1967 yılında rol aldığı filmin yeni versiyonunda rol alacak çift, kadronun belirlenmesiyle birlikte kamera karşısına geçecek. 
     Filmde Hoffman'ın canlandırdığı ''liseli genç'' rolü ise bugüne kadar sinemada bir türlü istediği başarıyı elde edemeyen Kutcher'a düşecek. 
     Kutcher ile Moore'un daha önce podyum dünyasını anlatacak bir filmde rol alacağı söylenmiş, ancak daha sonra bu proje hayata geçirilememişti. 
     
     KUTCHER İLE DICAPRIO YİNE KARŞI KARŞIYA... 

     Demi Moore ile eski eşi Bruce Willis'in boşanacağı sırada güzel aktris ile ismi söylentilere karışan ''Titanic'' filminin yıldızı Leonardo DiCaprio'un adı ise yine son günlerde ünlü çift ile birlikte geçiyor. 
     Ashton Kutcher ile bir süredir çok samimi olan DiCaprio, nişanlısı manken Gisele Bundchen ile MTV'de bir şov hazırlamayı planlayan genç aktöre sinirlendi. DiCaprio'nun, Ashton Kutcher'ı kıskandığı için nişanlısıyla da arasının açıldığı belirtildi. 
     
</TEXT>
</DOC>
