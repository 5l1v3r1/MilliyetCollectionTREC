<DOC>
<DOCNO> 201258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/guncel/gun20.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Ebadi, Nobel'i böyle aldı    İranlı insan hakları savunucusu avukat Şirin Ebadi 56 , 2003 Nobel Barış Ödülü'nü dün Norveç'in başkenti Oslo'da düzenlenen törenle aldı. İran'da kadın ve çocukların hakları için çalışmasıyla tanınan Ebadi'ye Norveç Nobel Komitesi tarafından bir altın madalya ve 1.12 milyon euro para ödülü verildi. Ebadi'nin törene başörtüsüz katılması Tahran'da tepkiyle karşılandı. Oslo Belediye Sarayı'nda düzenlenen törene bu yıl Michael Douglas ve eşi Catherine Zeta - Jones, Norveç Kraliçesi Sonja, Veliaht Prens Haakon, Prenses Mette - Marit ve Başbakan Kjell Magne Bondevik'in yanı sıra çok sayıda ünlünün katılması dikkat çekti. 
   
   İHD'den Gül'e baskın şik yeti    İnsan Hakları Derneği İHD ve İnsan Hakları Vakfı İHV , Dışişleri Bakanı Abdullah Gül'e dava ve baskın şik yetinde bulundu. Temsilciler, "İHD yöneticileri hakkında 500 dava açıldı. 80 polis baskınına maruz kaldık" dedi. Gül de "İnsan hakları alanındaki iyileştirmelere karşılık bir direnç var" yanıtını verdi. İnsan Hakları Günü nedeniyle TBMM İnsan Hakları Komisyonu'na gelen İHD Genel Başkanı Hüsnü Öndül, Diyarbakır'da Kürtçe "Yurtta barış, dünyada barış" yazılarının billboardlara asıldığını bildirirken, "Kıyamet kopmadı" diye konuştu. Gül de, "Türkiye bir şey kaybetmeyecek" dedi. Komisyon Başkanı AKP'li Mehmet Elkatmış da, "Çetenin, yolsuzluğun, darbelerin, gizli anayasaların olduğu yerde insan haklarından tam manada bahsetmek doğru olmaz" dedi. 
   
   Rehinci polis sağlam raporlu    İstanbul Valisi Muammer Güler, Üsküdar'da önce bir taksiciyi ardından da benzin istasyonunda üç pompacıyı rehin alan Çevik Kuvvet Şube Müdürlüğü'nde görevli polis memuru Bünyamin Demir'in olaydan bir gün önce psikolojik olarak sağlam olduğu yönünde rapor aldığı yönünde tespitleri olduğunu söyledi. Durumun emniyet teşkilatı için çok önemli olduğunu vurgulayan Güler, "Çünkü silahlı bir güç, silah taşıyor bu adam, yapabileceği en ufak bir şey insanın sıkıntılı sonuçlarla karşılaşmasına neden olur" dedi. 
   
   
   
</TEXT>
</DOC>
