<DOC>
<DOCNO> 232382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sontur26.html </URL>
<DATE> 2004/04/17/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
İzmit'te SSK hastenelerinden ilaç hırsızlığı yapan 2 kişi tutuklandı 
</HEADLINE>
<TEXT>

     Türkiye'nin 5 ilindeki SSK ve devlet hastanelerinde ilaç hırsızlığı yapıp satan ve hırsızlık malı satın alan 7 kişiden 2'si tutuklandı. 
     AA muhabirin edindiği bilgiye göre, 2001 ve 2004 yılları arasında Kocaeli, Yozgat Devlet Hastanesi, SSK Afyon, Kayseri, Rize Hastanesi ile İzmir Doktor Suat Göğüs Hastalıkları Hastanesi'nden ilaç çalıp satmak isteyen Gürsoy F. 24 ile Çetin Ç. 29 , Kocaeli Emniyet Müdürlüğü'nce yapılan operasyon sonucu İstanbul'da yakalandı. 
     Polis, zanlıların evinde yaptığı aramada, 2 tabanca, 4 adet şarjör, 14 adet dolu fişek, çok sayıda boş ilaç küpürü ile 50 çeşit ilaç ele geçirdi. 
     Zanlıların ifadeleri doğrultusunda soruşturmayı genişleten polis, çalıntı malı satın alan 4 kişiyi İstanbul'da, 1 kişiyi ise İzmir'de gözaltına aldı. 
     Polisteki ifadelerinin tamamlanmasının ardından adliyeye sevk edilen zanlılardan Gürsoy F. ile Çetin Ç. çıkarıldıkları mahkemece tutuklanırken, diğer 5 kişi tutuksuz yargılanmak üzere serbest bırakıldı. 
     Tutuklanan zanlıların yaklaşık 235 milyar lira değerinde ilaç çaldığı belirlendi. 
     
</TEXT>
</DOC>
