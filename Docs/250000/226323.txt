<DOC>
<DOCNO> 226323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun33.html </URL>
<DATE> 2004/03/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İspanya kar ve yağmura teslim 
</HEADLINE>
<TEXT>

     İspanya'da ilkbaharın ilk günlerinde yağan kar ve yağmur nedeniyle 14 bölgede sivil koruma ekipleri alarma geçti. 
     Sivil Koruma Müdürlüğü'nden verilen bilgiye göre, Asturias, Cantabria, Bask Bölgesi, Castilla y Leon, Navarra, La Rioja, Aragon, Katalonya, Madrid ve Castilla-La Mancha bölgelerinde kar yağışı, Valencia, Murcia, Endülüs ve Kanarya Adaları'nda da yağmur etkili oluyor. 
     Ülkenin kuzeyi ile ortasında yoğun kar yağışı nedeniyle birçok köy yolunun ve 4 dağ geçitinin kapandığı, araçların zincirsiz yola çıkmasına izin verilmediği belirtildi. 
     Ülkenin güneyinde büyük maddi zarara yol açan şiddetli yağmur bazı yerleşim yerlerinde su baskınlarına yol açtı. Yağmur ve şiddetli rüzgardan dolayı Kanarya Adaları'nda elektriklerin kesildiği, su şebekelerinde sorunlar yaşandığı belirtildi. 
     Yetkililer, kötü havanın ülkede 2 gün daha etkili olacağını söylediler. 
     
</TEXT>
</DOC>
