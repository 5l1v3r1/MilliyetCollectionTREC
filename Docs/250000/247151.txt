<DOC>
<DOCNO> 247151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sonsiy05.html </URL>
<DATE> 2004/06/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
"Ankara'nın Kürt kartı, AB'yi baştan çıkartmak için " 
</HEADLINE>
<TEXT>

     Aralarında Leyla Zana'nın da bulunduğu DEP eski milletvekillerinin tahliyesinin Avrupa'daki yankıları sürüyor. Fransız Liberation gazetesi, "Ankara'nın Kürt kartı AB'yi baştan çıkartma"ya yönelik olduğu yorumunu yaptı. 
     Liberation gazetesi, Zana ve arkadaşlarının serbest bırakılmasının AB'nin Türkiye'den istediği "jestler"den biri olduğunu belirtti. Dört eski milletvekilinin "adil" bir biçimde yargılanmadığını savunan gazete, tahliye kararının Avrupa Parlamentosu seçimleri arifesinde alındığına dikkat çekerek şöyle dedi 
     "Avrupa seçimleri arifesinde ve aralarında Fransa'nın da bulunduğu birkak ülkede Türkiye'nin katılımına mühalefetin güçlü olduğu bir dönemde Ankara'daki yetkililer, bu tahliyenin siyasi sonuçlarından yararlanma hesabını yapıyor." Adalet Bakanı Cemil Çiçek'in "Türkiye'nin AB'ye katılımını reddetmek için bahane arayanlar son kozu kaybettiler" yolundaki sözlerine dikkat çeken gazete, Avrupalıların tahliye kararını olumlu karşıladıklarını belirterek AB Komisyonu Üyesi Günter Verheugen'in Türkiye'de reform uygulamasında ilerleme sağlandığı açıklamasına yer verdi. 
     
</TEXT>
</DOC>
