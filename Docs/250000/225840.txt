<DOC>
<DOCNO> 225840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/soneko47.html </URL>
<DATE> 2004/03/26/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Hisse senetlerihaftalık bazda yüzde 4.06 kazandırdı... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 4.06 oranında değer kazandı. 
     İstanbul Menkul Kıymetler Borsası İMKB Bileşik Endeksi, hafta boyunca 812.35 puan artarak 20,023.77 puandan 20,836.12 puana yükseldi. 
     Geçen hafta altında ve dolarda artışlar yaşandı. 24 ayar külçe altının gram satış fiyatı yüzde 2.86, Cumhuriyet altınının satış fiyatı da yüzde 2.11 oranında yükseldi. Önceki Cuma günü 17 milyon 500 bin lira olan 24 ayar külçe altının gram satış fiyatı 18 milyon liraya, 118 milyon 500 bin lira olan Cumhuriyet altınının satış fiyatı da 121 milyon liraya çıktı. 
     Dövizde ABD Doları önceki hafta sonuna göre Türk Lirası karşısında yüzde 0.08 oranında artarken, Euro yüzde 1.23 oranında değer yitirdi. 
     Bugün kapanışta Amerikan Doları'nın satış fiyatı 1 milyon 321 bin lira, Euro'nun satış fiyatı da 1 milyon 609 bin lira oldu. 
     Yatırım fonlarına katılma belgeleri de ortalama yüzde 0.80 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.36 ile yüzde 0.47 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.41 ve 1 aylık mevduatta yüzde 0.37 oldu. 
     Önceki hafta sonunda ortalama faizleri yüzde 24'ün altında olan haftalık reponun net getirisi de yüzde 0.34 olarak gerçekleşti. 
     
</TEXT>
</DOC>
