<DOC>
<DOCNO> 201147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/soneko24.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denetim elemanları ayakta... 
</HEADLINE>
<TEXT>

     Bankalar Yasası’nın bazı maddelerinde yapılacak değişiklikler arasına, Maliye Müfettişi, Hesap Uzmanı ve Bankalar Yeminli Murakıbı, Hazine Kontrolörü, Mülkiye Müfettişi gibi denetim elemanlarının maaşlarında artış sağlayacak düzenlemenin konulması, ayrımcılık yapılıyor" gerekçesiyle kamudaki diğer denetim elemanları tarafından tepki ile karşılandı. 
     Bankacılık Kanunu’ndaki değişiklik tasarısının 15’inci maddesi ile getirilen ek göstergelerle denetim birimleri arasında ayrımcılık yapıldığını belirten Bütçe, Muhasebat, Gelirler ve Milli Emlak Kontrolörleri Dernekleri, yapılacak düzenlemeden herkesin yararlandırılması gerektiğini bildirdiler. 
     Ek göstergenin 657 sayılı yasaya göre görev yapan tüm kamu denetim elamanlarının yararlandırılmasını isteyen dernekler, tasarının ö4 yıl süreli yüksek öğretim veren fakülte, yüksekokulları bitirmiş, Türkiye genelinde teftiş inceleme yetkisine sahip denetim elamanlarından 1.derecede kazanılmış hak aylığı alanlara bu derecede geçirdikleri süreler dikkate alınarak emsalleri olan birinci sınıfa ayrılmış Sayıştay Meslek mensuplarına uygulanmakta olan ek göstergeler uygulanırö şeklinde değiştirilmesini istediler. 
     Deneklerden yapılan açıklamada, yapılması planlanan değişiklikten 200 dolayında denetim elamanını yararlanacağını, oysa 4 bin dolayında diğer denetim elemanının ayrımcılığa tabi tutulduğunu bildirdiler. Verilen bilgiye göre ek göstergeden yararlanacak denetim elamanlarının maaşlarında 300 milyon TL, emekli maaşlarında ise 1 milyar liradan fazla fark alabilecekler. 
     
</TEXT>
</DOC>
