<DOC>
<DOCNO> 233999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/ekonomi/eko03.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den 1.1 katrilyonluk k r 
</HEADLINE>
<TEXT>

   Net k rını yaklaşık 9 kat artırarak 1.1 katrilyon liraya çıkaran Turkcell, yabancılar için 215 milyon dolarlık k r açıkladı 
      EKONOMİ SERVİSİ 
   
   Turkcell, İMKB'ye gönderdiği konsolide bazlı mali tablolarına göre, 2003'te 1 katrilyon 121 trilyon liralık net k r açıkladı. Turkcell TL bazındaki net k rını yaklaşık 9 kat artırmış oldu. Turkcell, uygulanan muhasebe standartlarının farklılığından dolayı bir bilanço da hisselerinin işlem gördüğü New York Borsası'na bildirdi. 
   Amerika'da Kabul Görmüş Muhasebe Prensiplerine US GAAP göre açıkladığı bilançoda, 2.2 milyar dolarlık gelir ve 215 milyon dolarlık net k r bildirdi. Turkcell, davalar için 539 milyon dolarlık karşılık ayırınca US GAAP'a göre k rı düşük çıktı. 
   
   Davalar olumsuz etkiledi 
   Turkcell Genel Müdürü Muzaffer Akpınar, Türkiye'nin içinde bulunduğu bölgedeki belirsizliğin düzelmesinin, Irak'taki savaşın son bulmasının ve gelişen makro ekonomik koşulların Turkcell için olumlu bir operasyon ortamı yarattığını vurguladı. Akpınar, "Tüketici güvenindeki artışa paralel olarak Turkcell pazar liderliğini ve istikrarlı büyümesini sürdürdü"dedi. 
   T. Telekom'un arabağlantı ödemelerini yapmamasının şirketi yılın ikinci çeyreğinden itibaren olumsuz etkilediğini kaydeden Akpınar, ihtilafla ilgili olarak "Konu son olarak İdare Mahkemeleri'ne çıkartılmıştır. Bu da hukuki sürecin baştan başlayarak daha da uzamasına neden olacağı anlamına gelmektedir" dedi. 
   
   Yüzde 20 k r payı dağıtacak    Turkcell Genel Müdürü Muzaffer Akpınar, şirketin İran ve Ukrayna GSM pazarına giriş yaptığını belirterek, Türkiye dahil olmak üzere toplam 220 milyon kişilik nüfusa hizmet vermeyi hedeflediklerini söyledi. Öte yandan, Turkcell Yönetim Kurulu, 2003 yılı dağıtılabilir k rının yüzde 20'sinin ortaklara dağıtılmasını, Genel Kurul'a teklif etmeyi kararlaştırdı. Buna göre, yüzde 20'lik tutarın yüzde 50'sinin nakit olarak dağıtılması, kalan yüzde 50'sinin ise temettünün sermayeye eklenmesi suretiyle ihraç edilecek hisse senetlerinin bedelsiz olarak verilmesi öngörülüyor. 
   
   
</TEXT>
</DOC>
