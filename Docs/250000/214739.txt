<DOC>
<DOCNO> 214739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/soneko19.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta Kıbrıs'la moral buldu... 
</HEADLINE>
<TEXT>

     Kıbrıs'a ilişkin görüşmelerden elde edilen sonuçlarla güne sert bir yükselişle başlayan borsa 1. seansta, 752.02 puan artışla, 18,752.28 puandan kapandı. 
     Hisse senetleri ortalama yüzde 4.18 oranında değer kazandı. 
     Dün 18,000.26 puandan kapanan İMKB Ulusal 100 Endeksi, 1. seansa 106.19 puan artışla 18,106.45 puandan başladı. 
     Seans boyunca alıcılı bir seyir gözlenen borsada ilk yarı 18,749.54 puandan geçildi. Endeks, seans içinde önceki seans kapanış seviyesinin altına düşmezken, en yüksek 18,863.81 puanı gördü. 
     Seans sonunda mali endeks 1,292.38 puan artışla 26,265.39 puana, sanayi endeksi 439.99 puan artışla 15,991.64 puana ve hizmetler endeksi 250.64 puan artışla 9,970.56 puana yükseldi. 
     Böylece, önceki kapanışa göre mali grup hisseler ortalama yüzde 5.18, sanayi grubu hisseler ortalama yüzde 2.83 ve hizmet grubu hisseler ise ortalama yüzde 2.58 değer kazandı. 
     1. seansta işlem gören toplam 289 hisse senedinden 254'ü değer kazanırken, 17 hisse senedi değer yitirdi, 18 hissenin fiyatında değişiklik olmadı. 
     Seansta, 875 trilyon 131 milyar 61 milyon liralık işlem hacmi oluştu. 
     1. seansta, Doğan Holding, Yapı ve Kredi Bankası, İş Bankası C , Koç Holding ve Garanti Bankası en yoğun işlem gören hisseler oldu. 
     
</TEXT>
</DOC>
