<DOC>
<DOCNO> 231233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun24.html </URL>
<DATE> 2004/04/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
ABD askerleri Felluce ve Necef dışında bekliyor 
</HEADLINE>
<TEXT>

     Tanklar ve toplarla desteklenen 2000'den fazla Amerikan askeri halen Sünnilerin çoğunlukta olduğu Bağdat'ın batısındaki Felluce kentinin dışında bekliyor. 
     BBC'nin haberine göre, Amerikan birlikleri her an Felluce ve Necef'te yeni operasyonlara başlayabilir. 
     Bölgede daha önce Amerikan güçleriyle isyancılar arasında ateşkes ilan edilmişti. 
     Ancak taraflar arasındaki çatışmaların gece de sürdüğü görüldü. 
     Amerikan birlikleri, Şiiler için kutsal olan Irak'ın Necef kentinin dışında da konuşlanmış durumda. 
     Amerikan askerleri, bölgedeki direniş haraketine önderlik eden Şii din adamı Muktada Es Sadr'a bağlı güçlere karşı harakete geçmeye hazırlanıyor. 
     Bağdat'taki Amerikalı komutanlar Es Sadr'ın, gözaltına alınması ya da öldürülmesi yolunda emir vermişti. 
     Necef'teki diğer dini liderler ise bölgede yeni çatışmaları önlemeye çalışıyor. 
     
</TEXT>
</DOC>
