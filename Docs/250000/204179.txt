<DOC>
<DOCNO> 204179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/soneko27.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı'nda hindi out, tavuk in 
</HEADLINE>
<TEXT>

     Yaklaşan yılbaşı nedeniyle hindi fiyatlarının artması, vatandaşı tavuk almaya yönlendirdi. 
     Balıkesir'in Edremit İlçesi'ndeki hindi satıcısı Murat Burgu 28 , pazarda tavuk satışlarının yoğunluğuna rağmen hindilerin yüzüne bakan olmadığını söyledi. 
     Burgu, vatandaşın, yılbaşı soflarının simgesi haline gelen ve tanesi 35 ile 80 milyon lira arasında değişen fiyatlara satılan hindiyi almakta zorlandığını belirtti. 
     Pazara gelen vatandaşlar da hindiyle tavuk arasındaki fiyat farkının oldukça fazla olduğunu belirterek, ''Bu yılbaşında hindi yerine tavuk yiyeceğiz. Canlı tavuğun tanesi 2 ila 10 milyon lira arasında değişiyor. Fenni yemle beslenen ziraat tavukları ise 2 milyondan satılıyor. Kalabalık bir aile, bir hindiye 35-80 milyon lira vereceğine, 3-4 tavuğa yaklaşık 12 milyon lira vererek yılbaşını geçirebilir'' dediler. 
     
</TEXT>
</DOC>
