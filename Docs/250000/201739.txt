<DOC>
<DOCNO> 201739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/guncel/gun04.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yılda cezalara zam 
</HEADLINE>
<TEXT>
   Trafikte 2004 tarifesi 
   
   Emniyet Genel Müdürlüğü, yeni yılla birlikte uygulanacak trafik cezalarını belirledi. Maliye Bakanlığı'nca hazırlanan tebliğe göre, 2004 için trafik cezalarının artış oranı yüzde 28.5 oldu. İl valiliklerine gönderilen genelgeye göre, yeni cezalar 1 Ocak 2004'den itibaren uygulamaya konulacak. Genelgeye göre, kırmızı ışığı ihlal eden sürücülere 83 milyon 100 bin lira ceza uygulanırken en düşük trafik cezası 41 milyon 300 bin liraya çıkacak. Yeni cezalar şöyle olacak 
   Hız sınırını yüzde 30 aşmak 169 milyon 400 bin lira. 
   Emniyet kemeri kullanmamak 41 milyon 200 bin lira. 
   Keyif verici madde alarak araç kullanmak 684 milyon 300 bin lira. 
   Trafik işaretlerine uymayan yayalar 41 milyon lira. 
   Araç kullanırken telefonla konuşmak 41 milyon lira. 
   Ehliyetsiz araç kullanmak 83 milyon. 
   Radar cihazı tespit eden cihaz kullanmak 83 milyon 100 bin lira. 
   Hatalı sollama yapmak 41 milyon 300 bin lira. 
   Yasak park 41 milyon 200 bin lira. 
   Alkollü araç kullananların ilk seferinde 341 milyon, ikincisinde 427 milyon, üçüncüsünde 684 milyon lira para cezası ve en az 6 ay hafif hapis cezası. n ANKARA Milliyet 
   
</TEXT>
</DOC>
