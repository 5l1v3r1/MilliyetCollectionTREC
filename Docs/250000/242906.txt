<DOC>
<DOCNO> 242906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun28.html </URL>
<DATE> 2004/05/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Banka soyguncusu 3 kişiyi rehin aldı, polis alarmda 
</HEADLINE>
<TEXT>

     İspanya'nın başkenti Madrid'in Alcala de Henares ilçesinde bir banka şubesine giren soyguncunun 3 kişiyi rehin aldığı bildirildi. 
     Alcala de Henares'deki BBVA bankasının şubesine öğle saatlerinde giren soyguncunun, bankada bulunan kadınları serbest bırakarak, içerideki 10 erkeği rehin tuttuğu, ancak daha sonra polisle yapılan pazarlık sonucu rehine sayısının 3'e indiği belirtildi. 
     Görgü tanıkları, ''Matrix'teki Keanu Reeves'e benziyor'' dedikleri soyguncunun güneş gözlüğüyle içeri girdiğini, üzerinde tabanca ve bıçak bulunduğunu söylediler. 
     Bankayı kuşatan ve trafiği kapatarak çevrede güvenlik önlemleri alan polis, Romanya vatandaşı olduğu belirlenen soyguncuyu teslim olmaya ikna etmeye çalışıyor. 
     Soyguncunun, rehineleri serbest bırakmak için 50 bin euro istediği belirtiliyor. 
     
</TEXT>
</DOC>
