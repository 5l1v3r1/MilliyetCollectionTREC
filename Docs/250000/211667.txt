<DOC>
<DOCNO> 211667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun10.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te Kürt öğretmenler "federalizm" için açlık grevi başlattı 
</HEADLINE>
<TEXT>

     Irak'ın Kerkük kentinde bir grup Kürt öğretmen, ülkede federal bir yapının kurulması için açlık grevi başlattı. 
     Ahmed-i Hani ortaokulunda bir sınıfta açlık grevine başlayan aynı okulda görevli 32 öğretmenden Diyar Aziz, istekleri yerine getirilinceye ya da yerine getirileceğine söz alıncaya kadar açlık grevlerinin devam edeceğini söyledi. 
     Aziz, istekleri arasında, Irak'ta federal bir yapının kurulması, Irak Kürdistan Yurtseverler Birliği IKYB ve Irak Kürdistan Demokratik Partisi'nin IKDP en kısa zamanda birleşmesi, Kerkük'te devrik devlet Başkanı Saddam Hüseyin'in başlattığı ''Araplaştırma'' politikasına son verilmesi ve Irak petrol gelirlerinden yüzde 7'sinin Kerkük için harcanmasını saydı. 
     Öğretmenler, IKDP ve IKYB birleşinceye kadar maaş almayacaklarını da açıkladı. 
     
</TEXT>
</DOC>
