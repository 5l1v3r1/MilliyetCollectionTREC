<DOC>
<DOCNO> 242067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/magazin/axmag02.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın sürprizi Faruk Emre 
</HEADLINE>
<TEXT>


DENİZ ALTUNTAŞ 

Kanal D'nin ilgiyle izlenen yarışma programı Türkstar'ın sekizinci eleme gecesinde, ilk günden beri favori gösterilen Faruk Emre elendi. Gecenin birincisi ise Popstar 1'in finalistlerinden Barış Kömürcüoğlu ile düet yapan Ufuk oldu. Elenmeyi hak etmediğini söyleyen Faruk Emre, "Yarışma asıl şimdi başlıyor" dedi. Faruk Emre'yi desteklediği için diğer jüri üyerinin tepkisini çeken Ahmet San da, "O, bu yarışmanın tek pop idolüydü" diye konuştu. Zerrin Özer ve Armağan Çağlayan da Faruk Emre'nin değil Sertaç'ın elenmesi gerektiğini söyledi. Yarışmaya bu hafta konuk jüri üyesi olarak katılan Oktay Kaynarca, gecede DMC'den önümüzdeki hafta piyasaya çıkacak albümünden bir şiir okudu. 


</TEXT>
</DOC>
