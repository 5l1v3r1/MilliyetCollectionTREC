<DOC>
<DOCNO> 212350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yasam/yas10.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   20 günlük bebeğe kalp pili takıldı    Ondokuz Mayıs Üniversitesi OMÜ Tıp Fakültesi'nde gerçekleştirilen ameliyatla, kalbi ve karaciğeri ters tarafta bulunan bir kız bebeğe kalp pili takıldı. 20 gün önce doğan ve ardından sağlık sorunları ortaya çıkan İlknur Bebek'in, OMÜ Tıp Fakültesi'nde yapılan kontrolünde kalp ve karaciğerinin ters tarafta olduğu, ayrıca kalbinde ritim bozukluğu bulunduğu belirlendi. 
   Bunun üzerine İlknur Bebek'e OMÜ Kalp Damar Cerrahisi Ana Bilim Dalı öğretim üyesi Prof. Dr. Tahsin Keçeligil ve Yrd. Doç. Dr. Mustafa Kemal Demirağ tarafından ameliyat edilerek kalp pili takıldı. 
   
   Tatilciler beyaz cennette    GÖZDE kayak merkezi Uludağ, Kurban Bayramı'nda tatilcilerin akınına uğrayacak. Lüks oteller, yoğun talepler sayesinde bayramda yüzde 100 doluluk oranına ulaşınca, program sürelerinde değişikliğe gitti. ULUDAĞ'DA, talebin yoğun olmasını ve bazı müşterilerin kısa dönem kalma taleplerini dikkate alan oteller, 30 Ocak-2 Şubat, 2 Şubat-5 Şubat tarihlerini kapsayan iki ayrı seçenek de sunmaya başladı. 
   
   En minik damat için yarışacaklar    ABD kanalı Fox TV, bir 'reality show'da, 12'si cüce bir grup kadını, cüce bir erkeği etkileyebilmek için yarıştıracak. 'En Küçük Damat' The Littlest Groom adlı program yayımlanmadan tepki topladı. 
   Tepki topladı 
   'AMERİKA'NIN Küçük İnsanları' adlı cüce hakları kuruluşuna gelen e - postalarda kanala ve programın yapımcılarına ateş püskürülüyor. 
   
   Samuray gözünü Oscar'a dikti    MİLLİYET Sanat, bu ay da birbirinden keyifli haberlerle dopdolu. En iyi kalemlerden sinema, müzik, edebiyat dünyasındaki gelişmeleri bulabileceğiniz derginin bu ayki konuklarından biri de sadece yakışıklı bir 'star' değil çok yetenekli bir aktör olduğunu da defalarca kanıtlayan Tom Cruise. 
   Japonya'da bir ABD'li 
   CRUISE, 6 Şubat'ta Son Samuray The Last Samurai filmiyle sinemalarda. Son Samuray ile ortalığı kasıp kavuran Cruise, gözünü Oscar heykelciliğine dikmiş durumda. Samuray kültürüyle tanışan ABD'li bir askerin 1870'lerin Japonyası'nda yaşadığı macerayı anlatan film Batı'nın Japon kültürüne olan merakının son ürünü olarak değerlendiriliyor. 
   
   
</TEXT>
</DOC>
