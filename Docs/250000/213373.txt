<DOC>
<DOCNO> 213373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur04.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlığa 2003'te 1 milyon başvuru yapıldı... 
</HEADLINE>
<TEXT>

     Başbakanlığa, 2003 yılında vatandaşların çeşitli konulardaki istek ve şikayetlerini içeren 1 milyonu aşkın başvuru ulaştı. 
     Başbakanlık Halkla İlişkiler Daire Başkanlığı'nın raporuna göre, Başbakanlığa 1 Ocak-31 Aralık 2003 tarihleri arasında vatandaşların çeşitli konulardaki istek ve şikayetlerini içeren 1 milyon 269 bin 473 başvuru yapıldı. 
     Başvuruların sosyal güvenlik, iş istekleri, personel işlemleri, sağlık istekleri, din işleri, kültür ve eğitim, ticaret, tarım sorunları, konut, altyapı, kredi istekleri, kamulaştırma, tapu kadastro, imar, arazi işlemleri, turizm, çevre, kooperatif ve dernek sorunları kapsamında yapıldığı kaydedildi. 
     Rapora göre, yıl içinde en fazla başvuru 1 milyon 21 bin 435 ile Temmuz ayında gerçekleşti. Ağustosta ise başbakanlığa 71 bin 809 başvuru ulaştı. Başbakanlığa 2003'te yapılan başvuruların aylara göre dağılımı şöyle 
     "Ocak 23 bin 835, Şubat 11 bin 144, Mart 13 bin 306, Nisan 21 bin 802, Mayıs 14 bin 472, Haziran 8 bin 964, Temmuz 1 milyon 21 bin 435, Ağustos 71 bin 809, Eylül 10 bin 704, Ekim 13 bin 37, Kasım 8 bin 680, Aralık 50 bin 285." 
     
</TEXT>
</DOC>
