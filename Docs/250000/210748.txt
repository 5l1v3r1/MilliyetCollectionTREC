<DOC>
<DOCNO> 210748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/dunya/dun03.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen makale yazdı 
</HEADLINE>
<TEXT>
   Kıbrıs çözülmezse Türkiye'ye tarih verilmesi imk nsız 
      NEVSAL ELEVLİ Londra 

   
   Avrupa Birliği AB Komisyonu'nun Genişlemeden Sorumlu Üyesi Günter Verheugen, Financial Times gazetesinde dün yayımlanan makalesinde, Kıbrıs sorunun çözüme kavuşmasının Türkiye'nin AB'ye girmesinin kriterleri arasında yer almadığını ancak Ada'nın bugünkü bölünmüşlüğünün sürmesi durumunda Birliğin 25 üyesinin yıl sonunda Türkiye ile üyelik görüşmelerinin başlamasına oybirliğiyle yeşil ışık yakmasının olası olmadığını yazdı. 
   "Genişlemiş bir Avrupa Birliği'nde BM Barış Gücü askerlerinin olması, dikenli teller ve mayın tarlaları ile bölünmüş bir ülkenin Birliğe alınması tuhaf olmaz mı " diye soran Verheugen, 1 Mayıs'ta AB'nin Soğuk Savaş'ın bir zamanlar Avrupa'yı bölen nefret ve ayrılıklarının üzerine ebediyen çizgi çekeceğini, ancak bu tarihsel olayın tam bir başarı olması için Kıbrıs sorunun çözülmesinin zorunlu olduğunu vurguladı. 
   Makalede, 1 Mayıs'ta çözüm olmaması halinde Ada'nın bölünmüşlüğünün derinleşeceğini belirten Verheugen, Kıbrıs'ı ikiye bölen çizginin AB'nin de facto fiili dış sınırını oluşturacağına ve Türkiye'nin AB üyesi bir ülkede 30 binden fazla askerinin olacağına işaret etti. 
   
   
</TEXT>
</DOC>
