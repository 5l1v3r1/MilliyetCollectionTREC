<DOC>
<DOCNO> 227786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/siyaset/siy04.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Medyanın gözü Ada'da 
</HEADLINE>
<TEXT>
   'Alaturka çözüm' 
   Batı basını 30 yıl sonra ilk kez Rum tarafını eleştirirken Yunan gazeteleri, eleştiri yağdırdığı Annan Planı'nı 'Alaturka pişmiş çözüm' diye tanımladı 
   Yorgo Kırbaki 

   
   Kıbrıs konusundaki gelişmeler, dünya medyasının öncelikli konusu olmayı sürdürüyor. Batı basını, 30 yıldır ilk kez, adadaki sorunun çözümü için Türk tarafının yapıcı bir tutum sergilediğini, Rum - Yunan tarafının isteksiz olduğunu yazdı. 
   LE MONDE Fransa'da yayımlanan gazete, haberini "Birleşme referanduma kaldı" başlığıyla verdi. 
   THE WASHINGTON POST ABD'nin önde gelen gazetelerinden The Washington Post, haberinde, Rum - Yunan tarafının, "inatçı bir tutum sergilediğini" vurguladı. 
   THE NEW YORK TIMES ABD'de yayımlanan gazete, "Yunanistan, anlaşmanın mümkün olmadığında ısrar etti. Görüşmeler resmi anlaşmaya varmadan sona erdi" ifadesini kullandı. 
   KIBRIS RUM BASINI Simerini, sonucu "Her şeyi verip kaçtılar. Erdoğan bayram yapıyor" Fileleftheros, "Söz şimdi halkın" Mahi, "Uzlaşılmış çözüm başarılamadı" Politis, "Kofi Annan Ya bu çözüm ya da hiç" Cyprus Mail de "Annan doğrudan halka havale etti" başlıklarıyla sundu. 
   YUNAN BASINI Katimerini, "Annan Planı'na Yunan hayırı" Apoyevmatini, "Kıbrıs için yalanlar bitti" Elefteros Tipos, "Tuzak plan ve şantajlara hayır" Ethnos, "Alaturka pişmiş çözüm kabul edilmedi" Ta Nea, "Kıbrıs Annan'a hayır diyor" Elefterotipiya, "Çaresizlik planı için referandum" başlıklarını kullandı. n DIŞ HABERLER SERVİSİ 
   
   
   
</TEXT>
</DOC>
