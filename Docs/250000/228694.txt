<DOC>
<DOCNO> 228694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonsiy17.html </URL>
<DATE> 2004/04/05/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Milli Demokrat Halkın Partisi kuruldu 
</HEADLINE>
<TEXT>

     Avukat Yusuf Erikel'in kurucu genel başkanlığında Milli Demokrat Halkın Partisi MDHP kuruldu. 
     Partinin kurucu üyeleri, öğleden sonra İçişleri Bakanlığı'na gelerek kuruluş dilekçesini Genel Sekreterliğe sundular. 
     Kurucular kurulu üyesi Cengiz Varol, AA muhabirine yaptığı açıklamada, tüm kesimleri kucaklayacak merkez parti olarak Türk siyasal yaşamında yerlerini alacaklarını ifade etti. 
     Varol, parti tüzüğünde, ''MDHP, milli, sosyal adaletçi, sosyal demokrat, ne sağda ne solda, Mustafa Kemal Atatürk'ün ilkeleri çizgisindeki siyasi felsefenin ve siyaset anlayışının tam merkezinde, yönetim uygulamalarında halkın razı olduğu bağımsızlık duygusunun tüm yönetim kadrolarının karakterine yansıdığı bir siyasi iradenin tesisi için kurulmuştur'' denildiğini belirtti. 
     Partinin amblemi ise mavi zeminde kırmızı Türkiye haritasında Ankara'dan 81 ili temsilen tüm ülkeye yayılan 81 ışık hüzmesinden oluştu. 
     Çoğunluğu avukat olan partinin kurucu üyeleri şunlar 
     Yusuf Erikel, Cengiz Varol, Hamza Özgener, Yavuz Demirci, Derviş Akkuş, Süha Nizamoğlu, Ali Bülbül, Yahya Atilla Can, Ali Güngör, Ahmet Varlık, Zafer Şahin, Emin Duru, Fikret Bülbül, Saffettin Erkoç, Ziya Halıcıoğlu, Ahmet Ertem, Aziz Aydemir, Servet Mahiroğulları, Muhsin Bilgi, Ali Altuncu, Hüseyin Turgut, Yaşar Şahin, Mehmet Uyar, Şaban Acar, Rüştü Selvi, Bülent Karataş, Zekeriye Uğurlu, Mürsel Süslü, Hüseyin Altuncu, Kazım Selvi. 
     
</TEXT>
</DOC>
