<DOC>
<DOCNO> 214720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sondun27.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs görüşmelerinde bir saatlik gecikme... 
</HEADLINE>
<TEXT>

     Kıbrıs müzakerelerinin üçüncü gün oturumu için gelen KKTC Cumhurbaşkanı Rauf Denktaş ve Kıbrıs Rum lideri Tassos Papadopulos'un iki ayrı odada bulundukları ve BM yetkililerinin iki lider arasında mekik diplomasisi yürüttüğü bildirildi. 
     BM Genel Sekreteri Kofi Annan'ın da katılacağı üçlü görüşmede bir saatlik gecikme olduğu, bu görüşmenin TSİ 23 00'te başlayacağı öğrenildi. 
     Bir BM yetkilisinin gazetecilere verdiği bilgiye göre, iki lider şu anda iki ayrı odada bulunuyorlar ve BM görevlileri, taraflar arasında mekik diplomasisi yürütüyor. 
     BM yetkilileri, üçlü görüşmenin bir saat gecikmesinin nedeninin ''teknik hazırlıkların tamamlanamaması'' olduğunu belirttiler. 
     
</TEXT>
</DOC>
