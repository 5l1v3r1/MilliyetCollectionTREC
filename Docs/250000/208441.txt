<DOC>
<DOCNO> 208441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/dunya/dun05.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

   
   Apaçi sağ salim düştü    Irak'ta 6 gün önce düşürülen "Black Hawk" Kara Şahin helikopterinde 9 askerin ölmesine karşın dün düşman ateşiyle vurulan Amerikan "Apache" Apaçi helikopterinde ölen ya da yaralanan olmadı. 
   Helikopterin koalisyon kuvvetlerine karşı sık sık saldırı düzenlenen Bağdat'ın 80 km. batısındaki Habbaniye kenti yakınlarında düştüğünü belirten ABD ordu sözcüsü William Darley, iki kişilik mürettebatın zarar görmeden kurtulduğunu söyledi. 
   
   Ermeni subaylara vize engeli    NATO'nun Barış İçin Ortaklık BİO programı çerçevesinde, Azerbaycan'da sonbaharda yapılacak askeri tatbikatın planlama toplantısına, Bak 'ye giriş için vize alamayan Ermeni subaylar katılamadı. Bak 'de 3 gün sürecek planlama toplantısına 20 ülkeden 100'ün üzerinde subay katılıyor. Yetkililer, Ermeni subayların katılımına halktan büyük tepki olduğunu belirttiler. Ermenistan, Azerbaycan topraklarının yüzde 20'sini işgal altında tutuyor. 
   
   Komik Ali ekranda göründü    Irak Savaşı sırasında sık sık TV kameraları önüne geçerek ABD'ye karşı büyük bir direniş gösterildiğine dair abartılı açıklamalar yapan ve bu yüzden adı Batı medyasında "Komik Ali"ye çıkan eski Irak Enformasyon Bakanı Saed El Sahaf, uzun süre ortadan yok olduktan sonra nihayet Abu Dabi TV'sinde görüldü. Sahaf, eski patronu Saddam'ın adil bir şekilde yargılanmasını istedi. 
   
   
</TEXT>
</DOC>
