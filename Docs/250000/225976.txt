<DOC>
<DOCNO> 225976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonyas24.html </URL>
<DATE> 2004/03/26/ </DATE>
<TIME> 18.51 </TIME>
<AUTHOR>  </AUTHOR>
<HEADLINE>
Emniyet Müdüründen polislere dayak... 
</HEADLINE>
<TEXT>

     Edirne Emniyet Müdürlüğü'nde görevli 2 polis memuru, Emniyet Müdürü Uğur Gür'den, ''kendilerine tokat attığı'' iddiasıyla şikayetçi oldular. 
     Edinilen bilgiye göre, Merkez Karakolu'nda görevli polis memurları Sema Emik ve Samet Kazan, kendilerini makam odasına çağıran Gür'le görüştükten sonra Cumhuriyet Başsavcılığı'na giderek, Gür'ün kendilerine tokat atarak hakarette bulunduğu iddiasıyla şikayette bulundu. 
     Cumhuriyet Başsavcısı Şenol Yılmaz, Emik ve Kazan'ın ifadelerini aldıktan sonra, Edirne Adli Tıp Şubesi Müdürlüğü'ne sevk etti. 
     Ali Tıp Doktoru da Emik'e 2 gün, Kazan'a da 1 gün ''iş göremez'' raporu verdi. 
     Savcılık yetkilileri, memurların iddialarını araştırdıklarını belirterek, ''İddia doğru olmayabilir de. Biz aldığımız ifadeleri işleme koyduk'' dediler. 
     Polis memuru Emik'in eşi Cebrail Emik, Kapıkule TASİŞ ambarından kaybolan 1500'e yakın cep telefonuyla ilgili olayda davada Edirne 1. Ağır Ceza Mahkemesi'nde tutuklu olarak yargılanıyor. 
     
</TEXT>
</DOC>
