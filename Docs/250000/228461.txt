<DOC>
<DOCNO> 228461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo21.html </URL>
<DATE> 2004/04/04/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Aydın Ligin dibinde can çekişiyoruz... 
</HEADLINE>
<TEXT>

     Elazığspor Kulübü Başkanı Baki Aydın, takımın ligin alt sıralarında can çekiştiğini söyledi. 
     Baki Aydın, Malatyaspor karşısında seyircisiz oynamalarının nedeninin taraftarlarının yaptıklarının olmadığını belirterek, hakemlerin yapmış olduğu hatalar olduğunu savundu. 
     Aydın, ''Bugünkü pozisyon da net penaltıydı. Ligin dibinde can çekişiyoruz. Mücadele ediyoruz, varımızı yoğmuzu ortaya koyuyoruz ama hakkımızın karşılığını alamıyoruz. Ligin sonuna kadar mücadelemiz devam edecek'' dedi. 
     Teknik direktör Güvenç Kurtar ise Malatyaspor maçının çok önemli olduğunu belirterek, ikinci yarıda baskılı oynamalarına karşın fazla gol pozisyonuna giremediklerini söyledi. 
     Maça stresli başladıklarını ve ilk yarı rüzgara karşı oynadıklarını ifade eden Kurtar, şöyle konuştu 
     ''Fazla gol pozisyonu bulamadık. Malatyaspor iyi kapandı, iyi kontraatak oynadılar. İkinci yarıda baskılı oynadık ama fazla net bir pozisyonumuz olmadı. Takımlar arasında fazla bir fark yok, dengeler ortada. Hakem, iyi bir maç yöneti ancak Yunus'un pozisyonu penaltıydı. Eğer penaltıysa yazıklar olsun söyleyecek birşeyim. Bana kendi futbolcum yüzde yüz penaltı dedi. Biz kendi sahamızda verilmeyen penaltıyla puan kaybediyorsak yazıklar olsun. Mücadelemize devam edeceğiz. Önümüzde İstanbulspor ve Bursaspor gibi maçlar var, bunları yenmekten başka çaremiz yok.'' Malatyaspor Teknik Direktörü Mehmet Özdilek, karşılaşmanın 2 takım içinde önemli olduğunu belirterek, futbolun meyvesinin gol olduğunu ancak atamadıklarını söyledi. 
     Malatyaspor'un haftalardır kazanamadığını ve Elazığ'a kazanmak için geldiklerini ifade eden Özdilek, Elazığspor'un da zor bir durumda olduğunu bildirdi. 
     Özdilek, '' Açıkçası buraya kazanmak amacıyla geldik, Elazığspor da kazanmak için mücadele etti'' dedi. 
     Maçın geneline bakıldığında önemli gol pozisyonları olduğunu, bunları değerlendiremediklerini kaydeden Özdilek, şunları söyledi 
     ''Kazanmak için pozisyona girdik boş kaleye gol atamadık. Berabere bitirdik. Dostça bir mücadele oldu, her iki takımın futbolcuları da iyiniyet çerçevesinde mücadele ettiler. Hakem iyi bir maç yönetti. Yunus'un düştüğü pozisyonu dışarıdan çok net göremedim, dolayısıyla hakemin verdiği karara saygılı olmak lazım. Çok fazla yorum yapmak da sağlıklı bir düşünce değil. Çıktık oynadık ama kazanamadık. Futbolun meyvesi goldür. Gol pozisyonlarına giriyoruz ama atamıyoruz. Dolayısıyla 0-0 ile dönmek zorunda kalıyoruz.'' 
     
</TEXT>
</DOC>
