<DOC>
<DOCNO> 232938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur35.html </URL>
<DATE> 2004/04/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kaçırma ve tecavüz davasında genç kız sanığı savundu Onu seviyorum 
</HEADLINE>
<TEXT>

     Samsun'da görülen bir kaçırma ve tecavüz davasında mağdur genç kız, her şeyin kendi isteğiyle olduğunu belirterek, ''Sevdiğimle evlenmeme ailem izin vermiyor'' diyerek, tutuklu sanığı savundu. 
     Samsun 1. Ağır Ceza Mahkemesi'nde görülen davada, D.C'yi 17 kaçırıp tecavüz ettiği iddiasıyla tutuklanan Murat Çelik'in 21 yargılanmasına devam edildi. 
     Duruşmada, genç kızı sevdiğini ve evlenmek istediğini belirten sanık, ''3 yıldır birbirimizi seviyoruz, zaten imam nikahımız var. Resmi olarak evlenmek istiyoruz. Ancak ailesi izin vermiyor. Ne yapacağımı da bilmiyorum'' dedi. 
     Olayın mağduru D.C. ise her şeyin kendi isteğiyle olduğunu ifade ederek, ''Evlenmek için ailemden izin istedim ama engel oldular. Sevdiğimle evlenmeme izin vermiyorlar. Ben de yaşımın dolmasını bekliyorum'' diyerek sanığı savundu. 
     Duruşma hakimi de yasal olarak ailenin izni gerektiğini belirterek, duruşmayı erteledi. 
     
</TEXT>
</DOC>
