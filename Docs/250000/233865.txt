<DOC>
<DOCNO> 233865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonsiy06.html </URL>
<DATE> 2004/04/22/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
AKP, iki 'evet' çıkması halinde pazartesi için çalışma kararı isteyecek 
</HEADLINE>
<TEXT>

     AK Parti, Kıbrıs'taki referandumdan ''evet'' çıkması halinde konunun TBMM'ye gelmesi için Genel Kurul'u 26 Nisan Pazartesi günü de çalıştıracak. 
     AA muhabirinin edindiği bilgiye göre, AK Parti TBMM Grubu, bugün saat 13.30'de Danışma Kurulu'nu toplantıya çağırdı. AK Parti Grubu, Danışma Kurulu'na Genel Kurul'un 26 Nisan Pazartesi günü ''gündemdeki tasarı ve tekliflerin görüşülmesi için'' saat 15.00-19.00 arasında toplanmasını önerecek. 
     AK Parti Grubu, Kıbrıs'ta 24 Nisan'da yapılacak referandumda, her iki kesimde ''evet'' çıkması halinde konunun Genel Kurul'a getirilmesi amacıyla önlem alıyor. Bu önerisini CHP'ye götüren ve Danışma Kurulu'nu elden yapmayı öneren AK Parti, ret yanıtı aldı. 
     Bunun üzerine Danışma Kurulu'nun toplanmasını isteyen AK Parti, referandumda ''evet'' çıkması halinde konunun en kısa sürede TBMM Genel Kurulu'na getirecek. 26 Nisan Pazartesi günü toplanacak olan Genel Kurul'da, anlaşmanın öncelikle TBMM Dışişleri Komisyonu'nda ertesi gün de Genel Kurul'a getirilmesi amaçlanıyor. 
     
</TEXT>
</DOC>
