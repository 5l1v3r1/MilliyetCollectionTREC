<DOC>
<DOCNO> 240012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonsiy09.html </URL>
<DATE> 2004/05/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
8 üniversite rektöründen, YÖK yasasına ''sessiz yürüyüş'' protestosu 
</HEADLINE>
<TEXT>

     TBMM'de kabul edilen YÖK Yasası'na tepki göstermek amacıyla, Ege Bölgesi'ndeki 8 üniversitenin rektör ve öğretim elemanları, İzmir'de ''sessiz yürüyüş'' yaparak protestoda bulundu. 
     Gündoğdu Meydanı'nda toplanan Ege Üniversitesi EÜ , Dokuz Eylül Üniversitesi DEÜ , İzmir Yüksek Teknoloji Enstitüsü İYTE , İzmir Ekonomi Üniversitesi İEÜ , Yaşar Üniversitesi YÜ , Muğla Üniversitesi MÜ , Celal Bayar Üniversitesi CBÜ , Adnan Menderes Üniversitesi ADÜ rektör ve öğretim elemanları, Cumhuriyet Meydanı'na kadar ''sessiz yürüyüş'' yaptı. 
     Rektörler adına basın açıklaması yapan EÜ Rektörü Prof. Dr. Ülkü Bayındır, yasanın, öğrenim birliği ilkesini bozduğunu, bunun bozulmasına olanak vermeyeceklerini söyledi. 
     Demokratik yollardan tepkilerini sunduklarını belirten Rektör Bayındır, şunları dile getirdi 
     ''Bu yasa, ülkemizi kutuplaştırmaktadır. Böyle bir yasanın çıkması, eğitim birliğini zedelemektedir, 80 yıllık cumhuriyetin kazanımlarını yok etmektedir. Cumhuriyetin kazanımlarını kollamak ve korumak için her türlü tepkiyi göstereceğiz.'' 
     
     DİĞER REKTÖRLER 

     Yürüyüşe katılan diğer rektörlerin görüşleri de şöyle 
     CBÜ Rektörü Prof. Dr. Cemil Özcan ''Bu yasa, bizi AB'ye götürecek bir yasa değildir.'' MÜ Rektörü Prof. Dr. Şener Oktik ''Gençleri geleceğe hazırlayacak bir yasa olmadı. Türkiye'nin yapısına uygun düzenlenmedi.'' ADÜ Rektörü Prof. Dr. Mustafa Gürel ''Cumhuriyet'in ilkelerine bağlı duyarlı gençler yetiştirmek istiyoruz.'' YÜ Rektörü Necati Şen ''Üniversitelerarası Kurulca hazırlanıp sunulan bir yasa vardı. Ancak başka bir yasa devreye girince, her şey allak bullak oldu.'' İEÜ Rektörü Atilla Sezgin ''YÖK'ün tek kalemde bu şekilde değiştirilmesine çalışılmasına karşıyız.'' DEÜ Rektörü Emin Alıcı ''Atatürk Cumhuriyeti'ni sonsuza kadar koruyacağız.'' İYTE Rektörü Semra Ülkü ''Tüm üniversiteler, Cumhuriyet ilkelerinde duyarlı nesil yetiştirmek istiyor.'' Rektörler, daha sonra Atatürk Anıtı'na çelenk bıraktı, 1 dakikalık saygı duruşunun ardından İstiklal Marşı'nı okuyup dağıldı. 
     
</TEXT>
</DOC>
