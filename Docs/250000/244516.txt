<DOC>
<DOCNO> 244516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo22.html </URL>
<DATE> 2004/06/01/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Trabzonspor Süleyman Atal'ın yönetimden dışlanması söz konusu değildir 
</HEADLINE>
<TEXT>

     Trabzonspor Kulübü Basın Sözcüsü İbrahim Şahin, futbol şube sorumlusu Süleyman Atal'ın yönetimden dışlanması gibi bir durumun söz konusu olmadığını bildirdi. 
     Şahin, AA muhabirine yaptığı açıklamada, özellikle Gökdeniz'in transferinde gündeme gelen Süleyman Atal'ın yönetimin en tecrübeli ve değerli üyesi olduğunu ifade etti. 
     Atal'ın eski ve tecrübeli bir yönetici olduğu için bütün kulüp yöneticileriyle ilişkilerinin bulunduğunu ifade eden Şahin, şöyle konuştu 
     ''Atal'ın Trabzonspor'a katkısı büyüktür. Yönetimin dışarısında kaldığı gibi asılsız iddialar, haberler ortaya atılıyor. Atal'ın yönetimden dışlanması gibi bir durum söz konusu değildir. Atal, kulübün futbol şube sorumlusudur ve transfer çalışmalarına devam etmektedir.'' 

     
</TEXT>
</DOC>
