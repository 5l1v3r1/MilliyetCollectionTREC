<DOC>
<DOCNO> 228900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun24.html </URL>
<DATE> 2004/04/06/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İspanya, Irak'ta 'makyaj değil, yeni yüz' istiyor 
</HEADLINE>
<TEXT>

     İspanya'da yeni kurulacak sosyalist hükümette Dışişleri Bakanlığı görevini üstlenecek olan Miguel Angel Moratinos, ''İspanya, Irak'ta bir kozmetik değişikliği kabul etmeyecek'' dedi. 
     Moratinos, Financial Times gazetesine verdiği demeçte, milletvekili seçildiği Sosyalist İşçi Partisi'nin PSOE lideri ve İspanya'nın müstakbel Başbakanı Jose Luis Rodriguez Zapatero'nun seçmenlerine verdiği sözlerden olan, ''BM'den Irak'ta kontrolü eline alan bir karar çıkmazsa, İspanyol askerleri 30 Haziran'da geri çekilecek'' açıklamasını yineledi ve şöyle konuştu 
     ''Iraklılara, kendilerini özgür hissetme hissini geri vermek zorundayız ve bizim orada demokrasinin inşa edilmesine yardımcı olmak için bulunduğumuzu belirtmeliyiz. Irak'ta şu andaki güncel sorun, halkın yabancı orduları bir işgal ordusu olarak görmesidir. Irak'taki mevcut uluslararası gücün parametresini değiştirmek için öncelikli olarak tüm sorumluluğu BM'nin almasını kabul ettirmeliyiz. Bu orduların mavi kask taşıması önemli değil, önemli olan işgal yerinde özgürlük gücü gibi görünmesi.'' Irak'ta 1300 askeri bulunan İspanya'nın tüm işgal gücünün sadece binde 4'ünü temsil ettiğini anımsatan Moratinos, İspanya'nın Irak'ta kalmasının ya da buradan çıkmasının, Irak'ın geleceği için göze çarpıcı etkisi olmayacağını, çünkü sorunun merkezinin Iraklıların yabancı işgal askerini kabul etmemesi olduğunu kaydetti. 
     AB'nin eski Ortadoğu Özel Temsilcisi olan Moratinos, terör örgütü El Kaide'nin sadece Ortadoğu sorunu çözüldüğünde dağılmış olacağını da ifade etti. 
     
</TEXT>
</DOC>
