<DOC>
<DOCNO> 220495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun28.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, uzaya kadın astronot gönderecek 
</HEADLINE>
<TEXT>

     Çin'in insanlı uzay yolculuğu için kadın astronot yetiştireceği açıklandı. 
     Aynı zamanda Çin Ulusal Halk Meclisi Daimi Komitesi Başkan Yardımcısı olan Çin Kadınlar Federasyonu Başkanı Gu Şiulien Gu Xiulian , Çin'in geçen Ekim ayında gerçekleştirdiği ilk insanlı uzay yolculuğundan sonra, ilgili makamlara kadın astronot yetiştirilmesi için teklifte bulunduklarını ve bunun merkezi yetkililerce olumlu karşılandığını belirtti. 
     Pekin Gençlik Günlüğü gazetesinin, uzay çalışmaları ile görevli organlardan alınan bilgiye dayanarak yayınladığı haberde, kadın astronot yetiştirilmesinin ilke olarak kabul edildiği, ancak bu konuda eğitim çalışmalarının henüz başlamadığı kaydedildi. 
     Uzay çalışmalarında yer alan uzmanlar, uzay gemisinde kadın astronotların kalabilmesi için bazı ufak değişiklikler yapılması gerektiğine işaret ettiler. 
     Uzaya astronot yollayan üçüncü ülke olan Çin'de, kadın pilot yetiştirilmeye 1951 yılında başlandı. 
     Sovyet astronot Valentina Tereşkova, 16 Haziran 1963'te uzaya giden ilk kadın olmuştu. 
     
</TEXT>
</DOC>
