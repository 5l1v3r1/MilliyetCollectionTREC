<DOC>
<DOCNO> 233907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo25.html </URL>
<DATE> 2004/04/22/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
''Uzanlar'ın şirketlerine el koyan yetkililer, Adanaspor'a da el koysun'' 
</HEADLINE>
<TEXT>

     Birinci Süper Lig'den düşmesi kesinleşen Adanaspor'da taraftarlar tepkili. 
     1954 Adanaspor Taraftarlar Derneği Başkanı Tevriz Dura, düzenlediği basın toplantısında, Adanaspor'un Birinci Süper Lig'den düşmesine, siyasal çekişmenin neden olduğunu öne sürdü. 
     Uzan ailesinin 1996 yılından bu yana Adanaspor'a yaptıkları olumlu çalışmaları inkar etmediklerini belirten Dura, şunları söyledi 
     ''Çocuğumuz kadar sevdiğimiz Adanaspor'un ligden düşmesini içimize sindiremiyoruz. Bazı kimselerin ve spor medyası mensuplarının Dernek niye bu konuda sessiz kalıyor suçlamasıyla karşılaşıyoruz. Adanaspor, şirket olduğu için dernek olarak elimiz kolumuz bağlı. 
     Adanaspor'un geleceğini karanlık görüyoruz. Uzanlar'ın 218 şirketine el koyan yetkililerin, aynı uygulamayı Adanaspor için de yapmasını bekliyoruz.'' Dura, başta yerel yöneticiler ve siyasal parti temsilcileri olmak üzere konuya duyarlı herkesin Adanaspor'a sahip çıkması gerektiğini sözlerine ekledi. 
     
</TEXT>
</DOC>
