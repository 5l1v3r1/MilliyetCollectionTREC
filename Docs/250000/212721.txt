<DOC>
<DOCNO> 212721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/soneko13.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve viyadük güçlendirmesine 5 ülke talip 
</HEADLINE>
<TEXT>

     Marmara bölgesinde kısa aralıklarla meydana gelen iki etkili deprem sonrası gündeme gelen İstanbul boğaz köprüleri ile viyadüklerin güçlendirilmesi projesi ihale aşamasına getirildi. 
     Karayolları Genel Müdürlüğü'nün yapım finansmanının Japon kredi kuruluşu JBIC'tan sağlanan 12 milyar Japon yeni tutarındaki kredi ile finanse edileceği İstanbul'daki büyük açıklıklı köprülerin sismik takviyelerinin yapılması çalışmalarına çok sayıda uluslararası firmanın talip olduğu öğrenildi. 
     İhaleye, Japon firmalarının yanı sıra Hollanda, İsveç, İngiltere ve Danimarka firmaları da ilgi gösteriyor. 
     Köprü ve viyadüklerin güçlendirilmesi Karayolları Genel Müdürlüğü ile ilgili Japon proje grupları tarafından hazırlanan projeye göre gerçekleştirilecek. 
     
     BOĞAZİÇİ KÖPRÜLERİ DE VAR 
     İhale kapsamında toplam uzunluğu 6.426 metre olan 13 ayrı takviyesi yapılacak iş yeralıyor. 
     Proje kapsamında, Birinci Boğaz köprüsü Avrupa tarafı İkinci boğaz köprüsü, Eski Haliç köprüsü, Eski Haliç köprüsü yaklaşım viyadüğü, Yeni Haliç köprüsü Batı , Yeni Haliç köprüsü yaklaşım viyadüğü Batı , Yeni Haliç köprüsü Doğu , Yeni Haliç köprüsü yaklaşım viyadüğü 1. nolu , Yeni Haliç köprüsü yaklaşım viyadüğü 2 nolu ve Ortaköy viyadüğü V408 bulunuyor. 
     
</TEXT>
</DOC>
