<DOC>
<DOCNO> 233519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonsiy03.html </URL>
<DATE> 2004/04/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
CHP, Eskişehir'de mağdur aday adaylarının paralarını iade ediyor... 
</HEADLINE>
<TEXT>

     CHP Genel Merkezi, Eskişehir'de seçimlere katılamayan belediye başkanı, il genel meclisi ve belediye meclisi aday adayı 40 kişiye, partiye ödedikleri 40 milyar lirayı iade etmeye başladı. 
     CHP Eskişehir Merkez İlçe Başkanı Ayhan Türkseven, AA muhabirine, eski merkez İlçe Başkanı Vedat Alp'in rahatsızlığı nedeniyle Büyükşehir, Odunpazarı ve Tepebaşı alt belediyesi, 3 belde belediye başkanlığı ile il genel meclisi ve bu bölgelerdeki belediye meclis üyeliği için aday adayı olan toplam 40 kişinin isminin yer aldığı listeyi Seçim Kurulu'na zamanında veremediğini hatırlattı. 
     Seçimlerin ardından, CHP Merkez Yönetim Kurulu MYK toplantısında mağdur aday adaylarının paralarının iade edilmesi yönünde karar alındığını ifade eden Türkseven, ''Aday adaylarının partiye ödedikleri para, hesaplarına yatırıldı. Ödemeler bugünden itibaren kimlik ibraz edilerek Vakıflar Bankası Eskişehir Merkez Şubesi'nden yapılacak'' dedi. 
     
</TEXT>
</DOC>
