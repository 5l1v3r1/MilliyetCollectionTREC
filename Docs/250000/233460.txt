<DOC>
<DOCNO> 233460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun70.html </URL>
<DATE> 2004/04/21/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
İsrail'in 300'den fazla nükleer bombaya sahip olduğu iddiası 
</HEADLINE>
<TEXT>

     İsrail'in elindeki nükleer bomba sayınının 300'ü bulmuş olabileceğinin tahmin edildiği bildirildi. 
     AP'nin haberine göre Maryland'deki ''Center for International and Security Studies''dan Avner Cohen, bu ülkenin sahip olduğu nükleer silah sayısı konusunda belirsizlik bulunduğunu belirtti. Bir İsrail ve nükleer silah uzmanı olan Cohen, ''Bomba sayısının 300 olduğu tahmin ediliyor'' dedi. 
     Nükleer silah üretimine devam eden İsrail, ''Nükleer Silahların Yayılmasının Önlenmesi Antlaşması''na taraf olmadığı için, Uluslararası Atom Enerjisi Ajansı UAEA tarafından denetlenemiyor. 
     Buna karşın UAEA bu ülkeye sürekli olarak, işbirliği yapması çağrısında bulunuyor. UAEA Başkanı Muhammed El Baradey de, Orta Doğu'nun kitle imha silahlarından arındırılmış bir bölge haline getirilmesi çabaları çerçevesinde İsrail'den görüşme talep ediyor. 
     
</TEXT>
</DOC>
