<DOC>
<DOCNO> 238415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo23.html </URL>
<DATE> 2004/05/08/ </DATE>
<TIME> 19.14 </TIME>
<AUTHOR>  </AUTHOR>
<HEADLINE>
Malatyaspor 1 - Konyaspor 3 maç sonuçlandı 
</HEADLINE>
<TEXT>

     Birinci Süper Futbol Ligi'nde sahasında Konyaspor ile karşılaşan Malatyaspor, karşılaşmanın ilk yarısını 1-0 yenik kapadı. 
     Birinci Süper Futbol Ligi'nde Konyaspor, deplasmanda Malatyaspor'u 3-1 yendi. 
     
     İlk Yarı 

     Karşılaşmaya Konyaspor daha hızlı başladı. 
     10. dakikada gelişen atakta konuk takım Konyaspor'un golü geldi. Bu dakikada soldan gelişen atakta Zafer Biryol'un ceza sahasına gönderdiği topu iyi takip eden Tayfun, kafa vuruşuyla meşin yuvarlağı filelere gönderdi 0-1 
     15. dakikada Malatyaspor atağında Serkan Bensol'ün sağdan ceza sahasına ortaladığı topa Atilla Birlik'ten önce Oumar dokunarak kornere gönderdi. 
     27. dakikada Serkan Bensol'ün ceza sahasına gönderdiği topa Konyaspor oyuncusu Ömer göğsüyle dokundu. Malatyasporlu futbolcuların penaltı itirazları sonuç vermedi. 
     36. dakikada Malatyaspor yine Serkan Bensol ile atak geliştirdi. Bu futbolcunun sağ kanattan yaptığı ortada, Atilla Birlik topa yükselerek dokundu, meşin yuvarlak az farkla yandan auta gitti. 
     40. dakikada Konyaspor'dan Tayfun'un sağdan yaptığı ortada Yasin'in kafa vuruşuyla aşırtmak istediği top üstten auta çıktı. 
     İlk yarı Konyaspor'un 1-0'lık üstünlüğüyle sona erdi. 
     
     İkinci Yarı 

     49. dakikada sağ kanattan gelişen Konyaspor atağında, Zafer Biryol'un ceza alanına gönderdiği topu iyi izleyen Tayfun, kafayla meşin yuvarlağı filelere gönderdi 2-0. 
     52. dakikada Niyazi'nin pasıyla ceza alanına giren Tayfun, plase bir vuruşla kaleci Fevzi'nin sağından topu filelere yolladı 3-0. 
     77. dakikada Malatyaspor'un geliştirdiği atakta, İlyas'ın ceza alanı dışından attığı sert şutta, kaleci Özden topu tokatlayarak kornere çeldi. 
     85. dakikada evsahibi takımın tek golü geldi. Bu dakikada İlyas'ın ortasında topla kale alanında buluşan Mehmet Öncan, kalecinin sağından meşin yuvarlağı filelerle buluşturdu ve karşılaşma Konyaspor'un 3-1 üstünlüğüyle sona erdi. 
     
     KÜNYE 

     Stat İnönü Hakemler Bülent Yıldırım xx, Binali Kartal xx, Fatih Haşlamacıoğlu xx Malatyaspor Fevzi x, Serkan Özsoy x, Mert x, Serkan Bensol xx, Mkalele xx, Pachola x Dk. 46 Mehmet Öncan xx , Celalettin x, Mithat xx Dk. 75 Muharrem x , Atilla Birlik x, İlyas x, Fazlı x Dk. 46 Muhammed Hanefi x 
     Konyaspor Özden xx, Yasin xx, Ömer xx, Niyazi xxx Dk. 81 Bayram , Altan xxx, Oumar xx, Cem xx Dk. 42 Ersin xx , Zafer Demir xx, Murat Duman xxx, Tayfun xxx Dk. 73 Süleyman x , Zafer Biryol xx Goller Dk. 10, 49 ve 52 Tayfun, Dk. 85 Mehmet Öncan Sarı Kartlar Dk. 18 Serkan Bensol Malatyaspor , Dk. 35 Zafer Biryol, Dk. 62 Murat Duman Konyaspor 
     
</TEXT>
</DOC>
