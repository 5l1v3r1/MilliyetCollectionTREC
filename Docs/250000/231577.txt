<DOC>
<DOCNO> 231577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun05.html </URL>
<DATE> 2004/04/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Yunanistan sol koalisyon liderinden Annan Planı'na "Evet"... 
</HEADLINE>
<TEXT>

     Yunanistan'da, Sol Koalisyon SYN partisi Başkanı Nikos Kostantopulos, BM Genel Sekreteri Kofi Annan'ın sunduğu planın, Kıbrıs sorununa tarafların beklentileri doğrultusunda barışçı bir çözüm getirdiğine inandığını söyledi. 
     Kostantopulos, partisinin Merkez Komite toplantısında yaptığı konuşmada, ''Annan planı temelinde bir çözümden yana olduğunu, ancak AKEL'in bu konudaki referandumun ertelenmesi kararının da değerlendirilmesi'' gerektiğini savundu. 
     Sol kesimin kesinlikle Kıbrıs'ın bölünmesine karşı bir tavır içinde olması gerektiğini kaydeden Kostantopulos, ''Bizim görüşümüz Ada'nın yeniden birleşmesi ve iki toplumun birlikte yaşamasıdır'' dedi. 
     Annan planının bu konudaki beklentileri güvence altına aldığını savunan Kostantopulos, şunları söyledi 
     ''Bu plan tüm sorunlara rağmen, Kıbrıs'ta toplumların birlikte varolma ve iki kesimli, iki toplumlu bir federasyonun barışçı bir şekilde tamamlanması beklentileri temelinde bir çözüm getiriyor.'' SYN'in 300 sandalyelik Yunan parlamentosunda 6 üyesi bulunuyor. 
     
</TEXT>
</DOC>
