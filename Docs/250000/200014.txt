<DOC>
<DOCNO> 200014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/soneko30.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 679 gün vadeli tahvil ve değişim ihalesi yapacak... 
</HEADLINE>
<TEXT>

     Hazine Müsteşarlığı, önümüzdeki hafta 679 gün vadeli ABD Doları cinsi devlet dahvili ve 3 Mart 2004 tarihli borçlanma senetlerinin değişim ihalesini gerçekleştirecek. 
     Hazine Müsteşarlığı'ndan yapılan yazılı açıklamaya göre, önümüzdeki hafta Salı günü 679 gün vadeli, altı ayda bir yüzde 2,5 kupon ödemeli, ABD doları cinsi devlet tahvili ihalesi düzenleyecek. 
     İtfa tarihi 19 Ekim 2005 olarak belirlenen ihalede katılımcılar 10 bin dolar nominal değerli tahvil için fiyat teklifinde bulunacaklar. 
     
     DEĞİŞİM İHALESİ 
     Öte yandan Hazine, etkin borç yönetimi stratejisinin bir unsuru olarak, önümüzdeki dönemde iç borç servisinin dönemler arası dengeli dağılımını sağlamak ve iç borç stoğunun vadesini uzatmak hedefleri çerçevesinde yine gelecek hafta Perşembe günü borçlanma senedi değişim ihalesi yapacak. 
     Vadesi 3 Mart 2004'te dolacak 'TRT030304T26 ISIN'' kodlu senede ilişkin değişim ihalesinde değişim işlemi karşılığında 26 Ocak 2005 vadeli ve TRT260105T12 ISIN'' kodlu senet 75 bin 70 lira birim fiyattan ihraç edilecek. 
     Yatırımcılar, bu fiyat üzerinden satılacak olan senet karşılığında değişim amacıyla geri getirecekleri 3 Mart 2004 vadeli senet için fiyat teklifinde bulunacaklar. 
     Değişim ihalesi tek fiyat ihale sistemine göre yapılacak ihalede rekabetçi olmayan ROT satışları yapılmayacak, ancak yine senet karşılığı olmak üzere ihale sonrası teklif satışları opsiyon gerçekleştirilecek. 
     Piyasa yapıcılığı sözleşmesi gereği değişim ihalesine yalnızca piyasa yapıcı bankalar katılabilecek. 
     Bu arada Hazine'nin açıklamasında değişim işlemine konu geri alınacak borçlanma senetlerine ilişkin fiyat listesi de yeraldı. 
     
</TEXT>
</DOC>
