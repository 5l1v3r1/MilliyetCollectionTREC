<DOC>
<DOCNO> 233291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonyas04.html </URL>
<DATE> 2004/04/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Maradona'nın sağlığı düzeliyor... 
</HEADLINE>
<TEXT>

     Kalp rahatsızlığı nedeniyle yoğun bakıma kaldırılan dünyanın en büyük futbol yıldızlarından Arjantinli Diego Armando Maradona'nın sağlık durumunda son saatlerde ''belirgin bir düzelme'' görüldüğü bildirildi. 
     Diego Maradona'nın özel doktoru Alfredo Cahe basına yaptığı açıklamada, ''Maradona'nın durumunda düzelmeler var, şu anda daha az kaygılıyız'' dedi. 
     Maradona'nın babasıysa Diego'nun bugünden itibaren yapay solunum cihazı yardımı olmaksızın nefes alabileceğini ümit ettiğini kaydetti. 
     Arjantin Spor Bakanı Roberto Perfumo da, Buenos Aires'teki klinikten çıkışında yaptığı açıklamada, Maradona'nın babasının kendisine, ''yapay solunum cihazını minimuma indirdiklerini'' söylediğini belirterek, olumlu gelişmenin devam etmesi durumunda Maradona'nın bugünden itibaren solunum cihazından çıkarılabileceğini söyledi. 
     
</TEXT>
</DOC>
