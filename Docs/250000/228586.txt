<DOC>
<DOCNO> 228586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun11.html </URL>
<DATE> 2004/04/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Papadopulos, referandum kararını Çarşamba açıklayacak 
</HEADLINE>
<TEXT>

     Kıbrıs Rum yönetimi lideri Tasos Papadopulos, 24 Nisan'da Kıbrıs Türk ve Rum tarafında referandumlara sunulacak nihai Annan planıyla ilgili tutumunu çarşamba günü açıklayacak. 
     Rum radyosunun haberine göre, Papadopulos, plana ''evet'' mi, da ''hayır'' mı diyeceğini, 7 Nisan Çarşamba günü Rum halkına açıklayacak. 
     Bu arada, Papadopulos, Annan planıyla ilgili takınılacak tavır hakkında görüş teatisinde bulunmak üzere, Rum iktidar ortağı siyasi partilerin başkanlarıyla bugün bir araya gelecek. 
     Rum başkanlık sarayında saat 17.00'da başlayacak görüşmede, Annan planına ''evet'' mi, ''hayır'' mı denileceği üzerinde durulacak. 
     İktidarın büyük ortağı Komünist AKEL partisi, referandumla ilgili tutumunu 14 Nisan'da belirleyecek. 
     İktidarın küçük ortağı, Papadopulos'un partisi Demokratik Parti DİKO ise Rum lider Papadopulos alacağı kararı benimseyeceğini açıkladı. Eski Rum yönetimi liderlerinden Yorgo Vasiliu'nun başkanı olduğu Sosyal Demokratlar Hareketi EDEK , referandumla ilgili kararını çarşamba günü açıklayacağını duyurdu. 
     Vasiliu, başından beri Annan planına destek veriyor. Rum ana muhalefet Demokratik Seferberlik Partisi de DİSİ , referanduma yönelik kararını 15 Nisan'da açıklayacak. 
     Kıbrıs Rum kesiminde, AKEL ve DİSİ'nin tutumu referandumun sonucunu etkileyecek durumda. Her iki partinin içinde plana destek veren ve karşı çıkan unsurlar var. 

     
</TEXT>
</DOC>
