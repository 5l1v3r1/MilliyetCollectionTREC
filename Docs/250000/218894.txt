<DOC>
<DOCNO> 218894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/yazar/uras.html </URL>
<DATE> 2004/03/01/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
IMF bizimle gurur duyuyor 
</HEADLINE>
<TEXT>

   
   IMF bizimle gurur duyuyor. Nasıl duymasın İbrahim Turhan'ın Anlayış, Ekim 2003 anlatımıyla "Devletimiz, yatarıma ayırdığı paranın 7.5 katı faiz ödüyor. Kişi başına 120 dolar sağlık, 720 dolar faiz ödemesi yapar hale geldi. Devlet harcamalarından eğitime ayrılan pay 1992 yılında yüzde 19 iken yüzde 8.7'ye düştü. En varlıklı yüzde 1'lik nüfus ile en fakir yüzde 1'lik nüfus arasındaki gelir farkı 332 kata ulaştı. Nüfusun yüzde 30'u ayda 48 dolar ile 340 dolar arasında geçinmeye çalışıyor. İşsizlik oranı, tarım dışı sektörlerde yüzde 14.6'ya, genç nüfusta yüzde 26'ya tırmandı. 
   Ama ne gam Yüzde 25, yüzde 35 oranında yıllık reel faiz ödediğimiz günlerde bile borç ödemelerimizi hiç aksatmadık. Aksatmıyoruz. IMF'nin her dediğini yaptık. Yapıyoruz. IMF bizimle gurur duymasın da kiminle duysun .." 
   Şimdi IMF uzmanlarını izliyoruz. 18'inci stand - by anlaşmasının 7'nci teftişinin 2'nci perdesi için geldiler. Bizim bundan sonra ne yapmamız gerektiğini söyleyecekler. Biz de ne söylerlerse yapacağız. 
   Bu ülkede yaşayan 72 milyon insan ne yiyor, ne içiyor Nerede okuyor, nerede tedavi oluyor Bu ülkede ne yatırım yapılıyor, ne üretiliyor .. Bunlar önemli değil. "Faiz dışı fazla hedefi tutturulsun. Borç çarkı aksamadan döndürülsün, yeter..." 
   Ben IMF'ye karşı değilim. "IMF'yi kovalım, işimize bakalım" demiyorum. Durum tespiti yapıyorum... "Bu işte bir yanlışlık var... IMF'ye bu kadar teslim olmayalım... Bu ülkede yaşayan insanları da düşünelim" diyorum. Çünkü "Önce şu birikmiş borcu ödeyelim de sonra yatırımı, üretimi, insanı düşünürüz diye beklersek, biz daha çooook bekleriz. Bekleye bekleye de eririz" diye korkuyorum. 
   Sayın okuyucularım... IMF bizim ile neden uğraşıyor Neden bizi bu kadar çok sıkıyor Çünkü Türkiye IMF'nin iki büyük müşterisinden biri... IMF'nin öyle sanıldığı kadar doğru dürüst müşterisi yok. Türkiye'den başka "uğraşacağı" ülke yok... 
   Bu yazının altında IMF'nin yayın organından IMF Survey, 19 Ocak 2004 derlediğim bir tabloyu bulacaksınız. IMF'nin 16 ülke ile stand - by'a istikrar programına - niyet mektubuna dayalı ilişkisi var. Ama tüm bu ülkelerin kullandığı kredinin yüzde 88'ini Türkiye ile Brezilye kullanıyor. Brezilya söz dinlemez, ne yaptığı belirsiz bir ülke. Bugüne kadar hiçbir ülkede parlak bir başarı elde edemeyen IMF çalışanları için Türkiye eşi bulunmaz bir "laboratuvar"... Veriyorlar ilacı... O ilaç öldürüyor ise, bir başkasını deniyorlar... O da olmaz ise ne gam Ama ya ilaç tutarsa O zaman da alkış alacaklar... 
   Tabloya iyi bakınız. IMF dünyada toplam 58 ülkeye üç kuruş beş kuruş "attırmış"... Doğdu dürüst el koyabildiği 5 ülke var. Onlar da Brezilya, Türkiye, Arjantin, Uruguay, Kolombiya. Bu 5 ülke içinde de Batı'daki tek ülke Türkiye... Bu durumda IMF çalışanlarının işleri güçleri Türkiye olmasın da ne olsun Türkiye'nin başı dertte olmasa ne ile uğraşacaklar 
   
   IMF'nin Müşterileri Hangi Ülkeler milyon SDR Açılan Kredi Kullanılan Kredi 1 Brezilya 22.821 17.200 2 Türkiye 12.821 10.780 3 Arjantin 8.981 1.830 4 Uruguay 2.128 1.476 5 Kolombiya 1.548 0 6 Dominik Cumhuriyeti 437 87 7 Peru 255 0 8 Bulgaristan 240 188 9 Ekvador 151 61 10 Hırvatistan 105 0 11 Bolivya 85 64 12 Ürdün 85 11 13 Guatemala 84 0 14 Bosna - Hersek 67 55 15 Makedonya 20 8 16 Dominika 3 3 STAND - BY 16 ülke 49.835 31.763 EFF 3 ülke 4.432 3.615 PRGF 39 ülke 4.793 2.229 TOPLAM 58 ülke 59.060 37.607 
   
   Kaynak IMF Survey Jan. 19, 2004 
   Açıklama Stand - By, demeler Dengesi sorununu çözmek için kısa süreli anlaşmalarla tanınan kredi imkanı. 
   EFF Genişletilmiş fon kolaylığı. 
   PRGF Fakirliği azaltma ve büyüme kolaylığı. 
   SDR zel çekme hakkı diye adlandırılan IMF'nin hesap birimidir. 1 SDR, 1.489 ABD doları değerindedir. 
   
      
   
</TEXT>
</DOC>
