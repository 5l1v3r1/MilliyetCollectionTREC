<DOC>
<DOCNO> 226654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo10.html </URL>
<DATE> 2004/03/29/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Shalke'nin kalecisi Volkan, yaptığı hatalardan dolayı ağladı 
</HEADLINE>
<TEXT>

     Almanya Birinci Ligi'nde yaklaşık 40 yıl aradan sonra ilk kez, bir takımın file bekçiliğini yapan Schalke 04'ün kalecisi Volkan Ünlü, takımının VFL Bochum'u 2-1 yenmesine ve son dakikalarda yaptığı önemli bir kurtarışa rağmen maç sırasında yaptığı hatalardan dolayı ağladı. 
     Karşılaşmadan sonra, yediği golde yaptığı hata ve maçtaki diğer hataları yüzünden ağlama krizine giren Volkan'ı, takım arkadaşları ve rakip takımın bazı oyuncuları teselli etmeye çalıştı. 
     Maçın bitimine 2 dakika kala, rakip oyuncunun bir şutunu direğe yönlendirerek takımının sahadan beraberlikle ayrılmasını önleyen Volkan, karşılaşmayla ilgili olarak, ''Hayatımın en zor 90 dakikasıydı. Başlangıçta rakip takımın taraftarlarının hakaretlerine maruz kaldım. Daha sonra önemli anda yeniden sahnedeydim'' dedi. 
     Antrenör Jupp Heynckes ise, ''Hiç bir an Volkan'ı değiştirmeyi düşünmedim. Devre arasında kendisine, önemli bir topu tutacağını söyledim. Maçtan alsaydım, morali tamamen bozulurdu'' diye konuştu. 
     
</TEXT>
</DOC>
