<DOC>
<DOCNO> 218849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/magazin/mag01.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asıl modacım Nur Yerlitaş' 
</HEADLINE>
<TEXT>

   Nükhet Duru, çok konuşulan kıyafetlerinin Nur Yerlitaş imzası taşıdığını söyledi 
      DENİZ ALTUNTAŞ 
   
   Performansı kadar birbirinden iddialı sahne kostümleriyle de adından söz ettiren Nükhet Duru, çok konuşulan kıyafetlerinin Nur Yerlitaş imzası taşıdığını söyledi. Her konser için üç ya da dört farklı kıyafet hazırlandığını kaydeden Duru, "Görsel bir iş yaptığımız için kostümlerime ayrı bir önem veriyorum. İnsanların sıkılmaması için sürekli görünümümü değiştiriyorum. Asıl modacım Nur Yerlitaş. Bütün büyük elbiselerimi o hazırlıyor" dedi. 
   
   Ölçülü dekolte 
   Giysiye göre dekoltenin uygun olması gerektiğini anlatan Duru şöyle konuştu "Hem yaptığım işe hem de seyircime son derece büyük saygı duyuyorum. Ayrıca partnerim Cenk Eren için dekoltem çok önemli. Dekoltenin manası, giyime göre değişir. Ben işimi son derece dikkatli ve teknik yapan biriyim. Dekolte çok kadınca bir şey". 
   
   
   
</TEXT>
</DOC>
