<DOC>
<DOCNO> 204658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur17.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Modern Çarşı'da bir kişinin cesedi bulundu... 
</HEADLINE>
<TEXT>

     Yanan Modern Çarşı içinde sürdürülen arama çalışmalarında bir kişinin cesedi bulundu. Tanınmayacak durumdaki cesedin yangından sonra kaybolan Salih Pişkin olduğu sanılıyor. 
     AA muhabirinin edindiği bilgiye göre, itfaiye ekipleri bodrum katına dolan suyu boşaltırken bir cesede rastladılar. 
     Tanınmayacak durumdaki cesedin, yangından sonra kaybolan ve çarşıdaki bir medikal firmanın çalışanı olan Salih Pişkin 62 olduğu sanılıyor. 
     Adli Tıp Kurumu'na götürülen cesedin kimlik tespiti burada yapılacak. 
     Öte yandan, hasar tespit çalışmalarına da başlandı. 
     Altındağ Kaymakamı Mustafa Altuntaş, çalışmaların devam ettiğini belirterek, emniyet ve savcılığın gerekli incelemeleri tamamlamasının arından kriz merkezi tarafından bilgi verileceğini söyledi. 
     Altuntaş, bu çalışmaların ardından çarşı çevresinde bulunan dükkanlara esnafların girmesine izin verileceğini bildirdi. 
     
</TEXT>
</DOC>
