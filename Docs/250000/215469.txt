<DOC>
<DOCNO> 215469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/soneko16.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Vergi 'nerede varsa oradan al' şekline getirilmiş 
</HEADLINE>
<TEXT>

     Maliye Bakanı Kemal Unakıtan, vergi sisteminin, ekonomideki gelişimelerin dışında kaldığını belirterek, ''Vergi, sadece Nereden buldunsa, oradan al, nerede varsa oradan al şekline getirilmiş'' dedi. 
     Bakan Unakıtan, Gelirler Kontrolörleri tarafından Ankara Hilton Oteli'nde düzenlenen '' Enflasyon Muhasebesi' panelinin açılışında yaptığı konuşmada, enflasyon muhasebesinin, vergi dairesinin en önemlidüzenlemelerinden biri olduğunu söyledi. 
     Vergi Konseyi Başkanı Mustafa Uysal'ın, 'Bu sistem için yangın sönerk itfaiye geldi' dediğini hatırlatan Unakıtan, ''Ne yapalım İtfaiye yokken, yangın, harıl harıl gidiyordu. Yangının sigortası itfaiye artık hep orada duracak. Yangın olunca sık suyu diyeceğiz. Enflasyon muhasebesi, vergi sisteminindeki adaletesizliğin itfaye aracıdır'' dedi. 
     Enflasyon rakamlarındaki düşüşe değinen Bakan, TEFE'de, önümüzdekiaylarda tek rakama inileceğini de belirtti. 
     Batılı ülkelerde enflasyonun yüzde 4'e çıktığında, herkesin buna üzüldüğünü, oysa Türkiye'de yüzde 10'un altına düşülüyor diye sevinildiğine dikkati çeken Unakıtan, hedefin AB'deki enflasyon rakamlarına ulaşmak olduğunu ifade etti. 
     Enflasyonla sağlıklı ekonominin birarada olamayacağını ifade eden Unakıtan, yabancı yatırımcıların da yıllarca bundan şikayetçi olduğunuvurguladı. Unakıtan ''Adam dolar, yen getiriyor, yatırım yapıyor. Kendi para birimine göre hesap tutuyor. Bakıyor, kazanmadığı halde vergi vermiş, enflasyon muhasebesini bu yüzden getirdik'' açıklamasında bulundu. 
     
     VERGİ SİSTEMİNE ELEŞTİRİ 

     Maliye Bakanı Unakıtan, Türk Vergi Sistemi'ne ilişkin değerlendirmelerde de bulunduğu konuşmasında, mevcut sistemin kendinden beklenen fonksiyonları yerine getiremediğini kaydetti. 
     Bunları bir çırpıda düzeltmenin imkanı olmadığını ifade eden Unakıtan, sorunların çözümünün sabırlı ve bilimsel çalışmaya ihtiyaç gösterdiğini söyledi. 
     Vergi Konseyini, bu amaçla devreye soktuklarını kaydeden Bakan, şöyle devam etti 
     ''Vergi Konseyi, reformcu bir takım. Mevcudu beğenmeyen bir takım.Zaten mevcudu beğenirsen, oradan birşey gelmez, bu yüzden vergi dairesi ile zaman zaman çatışıyorlar. Ancak, bu iyi tatlı bir şey.. 
     Sistem nasıl değişecek Mevcutta değişmesi gerekenler, öncelikle değişecek. Vergi sisteminin adil basit ve mükellefin memnuniyetini sağlaması lazım. Adam iş yapacak, Maliye ve Vergi Dairesi önüne çıkıyor. Bu altın yumurtlayan tavuğu kesmek dekmektir. Aynı zamanda, kayıtdışılığı da beraberinde getirir. Vatandaş Nasıl kurtulayım diyor. Adam, aynen gösterdiği sermayeyi, iki günde tüketince ne yapıyor Başlangıçtaki sermayeyi kredi gibi gösteriyor. Bu tür davranışlar, kendi vatandaşına zulüm demektir'' 
     
</TEXT>
</DOC>
