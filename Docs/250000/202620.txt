<DOC>
<DOCNO> 202620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/magazin/mag04.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ajda'nın evinde sekiz kişiydik' 
</HEADLINE>
<TEXT>

      BİRSEN ALTUNTAŞ 
   
   Müjdat Gezen, 18 Aralık'ta piyasaya çıkması planlanan, ancak son anda polemikler yüzünden yayınını durdurduğu "Galiba Ben Sanatçıyım" isimli kitabıyla ilgili basın toplantısı düzenledi. 
   Sözlerine "Sayın yargıçlar hoş geldiniz" diyerek başlayan Gezen, kitabında aşk hayatıyla ilgili yazdığı cümlelerin çarpıtıldığını iddia ederek şunları söyledi "Ben bu kitapta aşklarımı yazmadım, hayatımı yazdım. 35 yılım bek r geçti, eğer 35 yıl hayatıma hiç kadın girmedi diye yazsaydım, şu anda örgü ören bir Müjdat Gezen ile röportaj yapıyor olurdunuz. Kitabımda Ajda Pekkan ile aşk yaşadığımı, eşimi onunla aldattığımı yazsam, onun ismini 'Ajda' diye mi yazardım sizce Ajda'nın evine sekiz kişi gittik. Ben öyle bir şey yapacaksam iki kişi giderim." 
   
   Dört teklif aldım 
   Kitabın basımını durdurduğunu açıkladıktan sonra 4 yayınevinden "Biz basalım" diye teklif aldığını anlatan Gezen, şöyle konuştu "Bu kitabı bassak çok satar biliyorum ama benim kitabımdan cımbızla ayıklananları yanlış yorumlayanlar özür dilemedikçe bu kitabı bastırmayacağım. Yayınevi sahibi Erdal Öz, kitabın tamamını dağıtmış ama ben cımbızlayarak dağıtmış sandım ama ondan özür diledim." 
   
</TEXT>
</DOC>
