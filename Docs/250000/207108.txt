<DOC>
<DOCNO> 207108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sontur20.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
HIV virüsü taşıyan Oksana, gemi ile ülkesine gönderildi... 
</HEADLINE>
<TEXT>

     Erzurum'da fuhuş yaptığı iddiasıyla gözaltına alınan ve ''HIV'' taşıdığı açıklanan Ukrayna uyruklu Oksana Topor'un da aralarında olduğu 20 kişi, sınırdışı edilmek üzere İstanbul'da bir gemiye bindirildi. 
     AA muhabirinin aldığı bilgiye göre, İstanbul Yabancılar Şube Müdürlüğü'ndeki işlemleri tamamlanan Oksana Topor ile diğer 19 kişi, saat 09.30 sıralarında Karaköy Limanı'na götürülerek, hava şartlarının iyileşmesi halinde Odessa Limanı'na hareket edecek Ukrayna bandıralı ''Caledonia'' adlı yolcu gemisinin kaptanına teslim edildi. 
     İstanbul'dan dün akşam hareket etmesi gereken, ancak halen bekleyen geminin, olumsuz hava koşullarının düzelmesi halinde limandan ayrılacağı bildirildi. 
     Erzurum'da gözaltına alınan Oksana Topor'un, para karşılığı 1335 erkekle cinsel ilişkide bulunduğu ve ''HIV'' taşıdığı açıklanmıştı. 
     
</TEXT>
</DOC>
