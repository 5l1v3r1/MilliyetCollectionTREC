<DOC>
<DOCNO> 208636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sonspo17.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebat'ın golü Oise'den 
</HEADLINE>
<TEXT>

     Akçaabat Sebatspor'un Antalya'da Diyarbakırspor ile yaptığı hazırlık maçında, rakibi ile 1-1 berabere kaldı. 
     Karşılaşmada Diyarbakırspor'un golünü 25. dakikada Sinan atarken Akçaabat Sebatspor'un golünü ise 85. dakikada denemek amacıyla getirilen Ganalı oyuncu Emmaneul Osie attı. 
     Teknik direktör Mehmet Birinci, denenen 2 Ganalı futbolcudan ön libero oyuncusu Osie'yi beğendiğini ve bu futbolcu ile sözleşme imzalamak istediklerini belirtti. Birinci, ''Bu konuda yönetim kurulu, Osie'nin menajeri ile bir görüşme yapacak. Ekonomik olarak anlaşma sağlanırsa, bu transfer gerçekleşecek'' dedi. 
     Birinci, diğer Ganalı forvet oyuncusu Bortey'in kamp süresi içerisinde performansını yeterli bulmadığını ifade ederek, ''Bortey'i bugün göndereceğiz'' diye konuştu. 
     
     OKTAY 
     Öte yandan Akçaabat Sebatspor'da prensipte anlaşılan Oktay Derelioğlu ile bugün son bir görüşme yapılacağı bildirildi. 
     Başkan yardımcısı Baki Eyüboğlu'nun Oktay için bugün Antalya kampından İstanbul'a geçtiği ve transfere resmiyet kazandırmak istediği bildirildi. 
     
</TEXT>
</DOC>
