<DOC>
<DOCNO> 216891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/yasam/ayas.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi komedya 
</HEADLINE>
<TEXT>

   Ören yerleriyle ünlü Selçuk'ta, yanlış yazılan tabelalar nedeniyle 'tarihi komedi' yaşanıyor 
      VEYSEL EROL İzmir DHA 
   
   Efes Antik Kenti'ndeki hatalı tabelalar, ziyaretçileri büyük şaşkınlığa uğratıyor. Efes, Meryemana, Saint Jean Kilisesi, Artemis Tapınağı, Müze, Yedi Uyuyanlar gibi paha biçilmez tarih hazinesine sahip Selçuk'ta adeta 'yön levhası komedisi' yaşanıyor. 
   Yedi Uyuyanlar'ın levhasında İngilizce 'Sevin Slaypers', Meryemana'nın levhasında da İngilizce 'Virgin Mary Hause' yazılı olduğunu belirten turizmciler, "Komik duruma düşüyoruz. Yediuyuyanlar'ın İngilizcesi 'Seven Sleepers', diğerinin de 'Virgin Mary House' olmalı. Turistler görünce kim bilir neler düşünüyor" dedi. 
   
   Turistleri yanıltıyor 
   İzmir Rehberler Derneği Başkan Vekili Hüsnü Ovacık, bu tür hatalara ülkenin dört bir yanındaki tarihi ve turistik yerlerde rastlandığını belirtti. 
   Ovacık, "Bu konuda çok duyarlıyız. Turistler bunları görünce yanılgıya düşüyor, anlamıyor, bize şik yet ediyor" diye konuştu. Selçuk Kaymakamı Hayri Sandıkçı da, yön levhalarının eskidiğini ve Karayolları'ndan yeni tabela istediklerini belirterek, "Ancak yenileri yanlış yazılmış. Biz de yeni öğrendik. Düzeltilmesi için başvuracağız" şeklinde konuştu. 
   
   
   
</TEXT>
</DOC>
