<DOC>
<DOCNO> 209653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/soneko18.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Referans bono ihalesinde faiz yüzde 27.74 oldu... 
</HEADLINE>
<TEXT>

     Hazine'nin bugün düzenlediği 91 günlük referans bono ihalesinde bileşik faiz yükseldi ve yüzde 27.74 oldu. İhalede net 2 katrilyon 307 trilyon lira borçlanmaya gidildi. 
     Referans bono ihalesine 2 katrilyon 610.9 trilyon liralık teklif gelirken, Hazine 2 katrilyon 452,6 trilyon liralık nominal, 2 katrilyon 307 trilyon liralık net satış gerçekleştirdi. 
     İhraç tarihi 21 Ocak Çarşamba ve geri ödeme tarihi de 21 Nisan 2004 olan bonolarda basit faiz yüzde 25,25 olurken, bileşik faiz yüzde 27.74 olarak gerçekleşti. 
     Satılan bonolardan elde edilen gelir, Ocak ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ini oluşturuyor. Bu ihalede ROT ve ihale sonrası teklif yoluyla satış yapılmayacak. 
     Hazine'nin 16 Aralık'ta düzenlediği 91 gün vadeli referans bono ihalesinde basit faiz yüzde 23.5, bileşik faiz ise yüzde 25.65 olmuştu. 
     En son 13 Ocak'ta ise 672 gün vadeli, altı ayda bir yüzde 12.5 faiz ödemeli Türk Lirası cinsinden devlet tahvili ile 546 gün vadeli ABD Doları cinsinden iskontolu devlet tahvili ihaleleri yapılmıştı. 
     672 gün vadeli TL ihalesine 2 katrilyon 359.8 trilyon lira tutarında nominal teklif gelirken, ihalede nominal satış 1 katrilyon 442.8 trilyon lira, net satış da 1 katrilyon 579.7 trilyon lira olmuştu. 
     İhalede bileşik faiz yüzde 22.17, basit faiz ise yüzde 21.06 olarak gerçekleşmişti. 
     
</TEXT>
</DOC>
