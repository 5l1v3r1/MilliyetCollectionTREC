<DOC>
<DOCNO> 214506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/soneko35.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak... İnşaat dışındaki ihalelere ülke sınırlaması getirilmeyecek 
</HEADLINE>
<TEXT>

     ABD yönetimi, Irak'ın savaş sonrası yeniden imarı için açılacak inşaat sektörü dışındaki 6 milyar dolar değerindeki ihalelere, her ülkeden şirketin katılmasına izin verileceğini bildirdi. 
     ABD hükümetinin www.rebuilding-iraq.net adresli intrente sitesinde yer alan açıklamada, inşaat dışı ihalelerin Irak ordusu için açılacak 327 milyon dolarlık bir ihale dışında, herkese açık olacağı belirtildi. 
     Pastanın asıl büyük dilimini oluşturan inşaat sektöründeki ihalelere ise daha önce açıklandığı gibi ,sadece ABD'nin Irak'a harekatına destek veren ülkelerin şirketlerin katılmasına izin verileceği kaydediliyor. 
     Irak'ı işgaline uluslararası destek sağlamakta zorlanan ABD yönetimi, zaferden sonra, aralarında başta geleneksel müttefikleri Almanya ve Fransa olmak üzere, savaş sırasında kendisine destek vermeyen ülkelerin şirketlerinin Irak'ın yeniden imarına katılmasına izin vermeyeceğini açıklamıştı. 
     
</TEXT>
</DOC>
