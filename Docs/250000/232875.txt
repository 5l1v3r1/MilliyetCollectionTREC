<DOC>
<DOCNO> 232875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo16.html </URL>
<DATE> 2004/04/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Konyaspor, Samsunspor maçı hazırlıklarını başladı... 
</HEADLINE>
<TEXT>

     Konyaspor, çarşamba günü yapacağı Samsunspor maçının hazırlıklarına Tevfik Lav Tesisleri'nde başladı. 
     Futbol Şubesi Sorumlusu ve Basın Sözcüsü İbrahim Kaplan, Teknik Direktör Tevfik Lav'ın Manisa yakınlarında geçirdiği trafik kazasında hayatını kaybetmesi nedeniyle önceki hafta sonu oynayacakları Samsunspor maçının 21 Nisan Çarşamba gününe ertelendiğini anımsattı. 
     Beşiktaş maçından sonra verilen bir günlük iznin ardından Tevfik Lav Tesisleri'nde Samsunspor maçı hazırlıklarına başladıklarını bildiren Kaplan, şunları söyledi 
     ''Kendi sahamızda oynadığımız güzel futbolla şampiyonluğun en büyük adaylarından Beşiktaş gibi güçlü bir ekibi bir puana razı ettik. Galibiyeti kaçıran taraf biz olduk. Samsunspor da lig lideri şampiyonluğun diğer büyük adayı Fenerbahçe'den İstanbul'dan bir puan aldı. Her iki takım da oynadığı futbolla kalitesini kanıtlamış bir ekip. Çarşamba günü denk takımların mücadelesi olacak.'' Kaplan, kart cezalısı ve sakat futbolcularının bulunmadığını, Samsunspor maçına eksiksiz çıkacaklarını belirterek, ''Artık kalan 5 maçımızı kazanmak ve ligi hedeflediğimiz yerde bitirmek istiyoruz. Yönetim ve teknik heyet olarak deplasmandan galibiyetle döneceğimize inanıyoruz'' dedi. 
     
</TEXT>
</DOC>
