<DOC>
<DOCNO> 200361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sondun20.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar dini simgelerin okullarda yasaklanmasını istiyor 
</HEADLINE>
<TEXT>

     Fransa'da yapılan bir kamuoyu yoklaması, halkın yarısından çoğunun dini simgelerin okullarda yasaklanmasından yana olduğunu gösterdi. 
     CSA kamuoyu araştırma merkezi tarafından yapılan anketin sonucuna göre, halkın yüzde 57'si, öğrencilerin devlet okullarına türbanla ya da Hıristiyan ve Musevilerin simgeleriyle gitmelerinin yasaklanmasını istiyor. 
     Fransızların yüzde 41'i yasaklanmaya karşı çıkarken, yüzde 2'si görüş belirtmedi. 
     Sosyalist Parti, geçen ay Senato'ya sunduğu bir yasa teklifinde, devlet okullarına dini, siyasi ve felsefi simgelerle gelinmesinin yasaklanmasını istemişti. 
     Hükümet içinde, dini simgelerin okullarda yasaklanmasına ilişkin geniş görüş ayrılıkları bulunduğu belirtiliyor. Cumhurbaşkanı Jacques Chirac'ın önümüzdeki aylarda konuyla ilgili görüşlerini kamuoyuna açıklaması bekleniyor. 
     
</TEXT>
</DOC>
