<DOC>
<DOCNO> 225892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo26.html </URL>
<DATE> 2004/03/26/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Çaykur Rizespor Çıkımızı sürdürmek istiyoruz... 
</HEADLINE>
<TEXT>

     Birinci Süper Futbol Ligi'nde yarın sahasında Gençlerbirliği ile karşılaşacak olan Çaykur Rizespor, ligde son haftalardaki çıkışını sürdürmek istiyor. 
     Kulüp genel sekreteri Yılmaz Zehiroğlu, A.A muhabirine yaptığı açıklamada, Gençlerbirliği'nin dün gece UEFA Kupası'ndan elenmesinin kendileri için bir dezavantaj olabileceğini belirterek, ''Artık sadece kendilerini lige verecekler. Ancak biz Gençlerbirliği'ni yenerek çıkışımızı sürdürmek istiyoruz'' dedi. 
     Gençlerbirliği'nin yorgunluğunun önemli olmayacağını da dile getiren Zehiroğlu, şöyle konuştu 
     ''Yorgun gelseler de geniş kadroya sahipler ve bize karşı puan veya puanlar almak için mücadele edecekler. Futbolcularımızın, 1 haftadan beri sürdüğü çalışmalarda çok hırslı olduklarını gördük. Diğer maçlarda gösterdikleri performansı yansıtacaklarına inanıyorum. Üzerlerine düşen görevi en iyi şekilde yerine getirirlerse, Gençlerbirliği maçından 3 puan alacağımızı söyleyebilirim.'' Koray ve Murat Sözkesen'in cezası nedeniyle forma giyemeyeceği maça yeşil-mavili takımın Murat Şahin, Ahmet, Kürşat, Victoria, Serkan, Cem Baki, Şener, Zafer, Duro, Okan ve Saffet Akyüz muhtemel 11'iyle çıkması bekleniyor. 
     
</TEXT>
</DOC>
