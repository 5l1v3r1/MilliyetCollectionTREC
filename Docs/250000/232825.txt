<DOC>
<DOCNO> 232825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko46.html </URL>
<DATE> 2004/04/19/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Annan Planı ile oluşabilecek maliyete ilişkin senaryolar... 
</HEADLINE>
<TEXT>

     Kıbrıs Türk Ticaret Odası Başkanı Ali Erel'in, Kıbrıs konulu toplantıda ''şu anda Rum tarafı ile telefonla görüşen pek çok işadamı olduğu bilgisi olduğu ve İstanbul'da da yüzlerce Rum işadamının bulunduğunu'' söylediği öğrenildi. 
     TOBB'un Bilkent Otel'de basına kapalı olarak düzenlediği toplantıda, KKTC Başbakanı Mehmet Ali Talat ve TOBB Başkan Vekillerinden Faik Yavuz ile üniversite ve iş çevrelerinden yetkililer katıldı. 
     Alınan bilgiye göre, aynı zamanda KKTC'de Çözüm ve Avrupa Birliği Partisi Genel Başkanı olan Erel'in, toplantıda yaptığı konuşmada, şu anda istense de yatırım yapılamayacağını, bunun hukuki zeminin olmadığını ve 1 Mayıs'tan sonra tablonun çok değişeceğini söyledi. 
     
     EKONOMİK MALİYET KONUSUNDA ÜÇ SENARYO 
     Öte yandan toplantıda, birleşme sonrası yer değiştirmeler ve konut yapımı nedeniyle ortaya çıkabilecek maliyetlere ilişkin, 3 senaryo sunuldu. 
     Alınan bilgilere göre üç senaryodan ilk ikisi, Kıbrıs'ın bütününü kapsıyor. Rumlar tarafından hazırlanan ilk senaryoya göre maliyet 7.2 milyar dolar, yine bir Rum iktisatçı tarafından hazırlanan senaryoya göre ise maliyet 9.6 milyar doları buluyor. 
     Tahir Çelik'in yaptığı ve yalnızca Türk tarafını kapsayan çalışmada ise maliyet 3.6 milyar dolar olarak öngörülüyor. 
     Toplantıda ODTÜ öğretim üyelerinden Prof. Oktay Türel'in de, 2.5 yıl içersinde 15 bin yeni bina yapılması gerektiğini belirttiği, bunun için yapılacak harcamaların ise ekonomide enflasyonist etki yaracağını ve kaosa neden olacağını söylediği öğrenildi. 
     Türel'in ayrıca, Rum tarafında hayır çıkması halinde, 2007 yılında Rum tarafının yeniden referanduma zorlanabileceğini söylediği de kaydedildi. 
     
</TEXT>
</DOC>
