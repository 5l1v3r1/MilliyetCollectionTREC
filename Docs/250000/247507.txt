<DOC>
<DOCNO> 247507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun01.html </URL>
<DATE> 2004/06/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Litvanya'da devlet başkanlığı seçimi yapılıyor... 
</HEADLINE>
<TEXT>

     Litvanya'da, 2 ay önce devlet başkanı Rolandas Paksas'ın anayasayı ihlal ettiği gerekçesiyle azledilmesinden sonra halk, devlet başkanlığı seçimi için sandık başına gidiyor. 
     2,6 milyon kayıtlı seçmen bulunan ülkede oy verme işlemi saat 07.00'de başladı. Avrupa Parlamentosu seçimiyle birlikte yapılan devlet başkanlığı seçimi için oy verme işlemi saat 20.00'de sona erecek. 
     Son kamuoyu yoklamalarına göre, iki yıl önceki seçimde Paksas tarafından yenilgiye uğratılan eski devlet başkanı Valdas Adamkus 77 seçimin favorisi olarak gösteriliyor. Ancak siyasi uzmanlar, Adamkus'un ilk turda devlet başkanı seçilmesi için gereken oy oranına ulaşamayabileceğini ve oyların yüzde 50'sinden fazlasını alamayabileceğini düşünüyor. 
     Spinter Tyrimai Enstitüsü'nün yaptığı kamuoyu yoklamasına göre, Adamkus'un yaklaşık yüzde 27, Çalışma ve Sosyal İşler Bakanı Vilija Blinkeviciute'nin yaklaşık yüzde 15 ve AB ile görüşmelerden sorumlu eski yetkili Petras Austrevicius'un yaklaşık yüzde 13 oranında oy alacağı tahmin ediliyor. 
     Litvanya Parlamentosu, iki ay önce Devlet Başkanı Rolandas Paksas'ı, Rus mafyasıyla bağlantısı olduğundan şüphelenilen bir işadamına vatandaşlık verilmesini sağladığı gerekçesiyle görevden azletmişti. 
     
</TEXT>
</DOC>
