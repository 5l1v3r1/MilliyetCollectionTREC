<DOC>
<DOCNO> 209601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun12.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya, AB'ye resmen adaylık başvurusunda bulunacak 
</HEADLINE>
<TEXT>

     Makedonya, önümüzdeki ay resmen AB'ye adaylık başvurusunda bulunacak. 
     Geleceğini AB'de gören Makedonya Cumhuriyeti, AB standartlarına ulaşmak için yoğun çaba harcıyor. Bu amaç doğrultusunda Ohri Çerçeve Anlaşması'nın uygulanabilmesi için anayasa değişikliklerine de hız verildi. 
     Makedonya hükümeti, Kopenhag kriterleri arasında yer alan azınlıkların hakları konusunda önemli adımlar atıyor. 
     Bu arada, Makedon halkı, ülkenin AB'ye üyeliği konusunda kötümser. 
     Anketlere göre, halkın çoğu, Makedonya azınlıklar konusundaki kriterleri yerine getirse bile AB'nin yeni koşullar öne sürerek, ülkeyi üyeliğe kabul etmeyeceğine inanıyor. 
     
</TEXT>
</DOC>
