<DOC>
<DOCNO> 221587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur05.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteden, 'otopark mafyası' şikayeti... 
</HEADLINE>
<TEXT>

     Mimar Sinan Güzel Sanatlar Üniversitesi MSGSÜ , otopark olarak kullandığı Beyoğlu'ndaki alanın kimliği bilinmeyen kişiler tarafından işgal edildiğini bildirdi. 
     MSGSÜ Rektörlüğü'nden yapılan yazılı açıklamada, üniversite tarafından kiralanarak otopark olarak kullanılmakta olan ve mülkiyeti Türkiye Denizcilik İşletmeleri'ne TDİ ait Beyoğlu Pürtelaş Hasan Mahallesi Meclis-i Mebusan Caddesi'ndeki taşınmazın, kimliği bilinmeyen kişilerce kulübe konularak işgal edildiği belirtilerek, şöyle denildi 
     ''Durum, Karaköy Polis Merkezi'ne bildirilmiş, ancak işgalciler tekrar otoparkı işgal etmiştir. 
     Konu İstanbul Valiliği'ne, Karaköy Polis Merkezi'ne ve Beyoğlu Emniyet Müdürlüğü'ne bildirilmiştir. Yetkili ve ilgililer, bu konuda çalışmalarını sürdürmektedir. 
     Otopark mafyasının yaptığı bu yasadışı işgal, üniversite mensupları ve akademisyenlerini park konusunda mağdur durumda bırakmaktadır. Üniversitemiz mensupları öğretim elemanları ve öğrenciler, araçlarını park edecek yer bulamamakta ve yasal olan haklarını kullanamamaktadır.'' 
     
</TEXT>
</DOC>
