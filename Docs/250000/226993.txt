<DOC>
<DOCNO> 226993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sontur26.html </URL>
<DATE> 2004/03/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Alkol almasına izin vermeyen ağabeyini boğdu 
</HEADLINE>
<TEXT>

     Gaziantep'te bir genç, alkol almasına izin vermediği gerekçesiyle kardeşi tarafından telle boğularak öldürüldü. 
     AA muhabirinin edindiği bilgiye göre, Tamer Ş'nin 18 2 gün önce Güneş Mahallesi'ndeki bir sokakta ölü bulunması olayını soruşturan polis, maktulün kardeşi H.Ş'yi 16 gözaltına aldı. 
     H.Ş. polise verdiği ifadesinde, ağabeyini öldürdüğünü itiraf etti. Sokakta alkol alan ağabeyinin kendisinin de alkol almasına izin vermediğini ve kendisine vurduğunu öne sürdü. H.Ş, ağabeyini cebinden çıkardığı telle etkisiz hale getirdikten sonra olay yerinden kaçtığını belirtti. 
     Kendisini sürekli dövdüğünü iddia ettiği ağabeyini korkutmak istediğini, ölümüne çok üzüldüğünü ve pişmanlık yaşadığını belirten H.Ş'nin, Emniyet Müdürlüğü Çocuk Şubesi'ndeki işlemlerin ardından adliyeye sevk edileceği bildirildi. 
     
</TEXT>
</DOC>
