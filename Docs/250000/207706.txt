<DOC>
<DOCNO> 207706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sondun12.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Başbakan yardımcısı da türban yasağı istedi 
</HEADLINE>
<TEXT>

     Belçika Başbakan Yardımcısı Patrick Dewael, mahkemelerde, okullarda ve kamu binalarında dini sembollerin yasaklanmasına ilişkin yasa çıkarılması çağrısında bulundu. 
     Aynı zamanda İçişleri Bakanı olan Dewael, Belçika gazetelerinde yayınlanan mektubuna göre, Fransa'da benzeri yasak planlarını desteklediğini belirterek, ''Aynı şeyi bizim ülkemizde de yapmalıyız'' dedi. 
     Hükümetin her koşulda tarafsız olması ve öyle temsil edilmesi gerektiğini belirten Dewael, şunları söyledi 
     ''Bu, polis memurlarının, hakimlerin ya da okullarda öğretmenlerin özel dini semboller ve türban takmaması anlamına geliyor. Ayrıca, okullardaki öğrencilerin özel dini semboller ya da türban takamayacağı çok açık.'' Bu tür bir yasaklama girişiminin, Belçika'da etnik gerginliği ateşleme riski ve entegrasyon sorunları yaratabileceğine dikkat çekiliyor. 
     
</TEXT>
</DOC>
