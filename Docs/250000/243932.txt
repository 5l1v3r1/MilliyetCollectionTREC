<DOC>
<DOCNO> 243932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun02.html </URL>
<DATE> 2004/05/30/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İsrail... Rabin'in katilinin evlenme talebine ret... 
</HEADLINE>
<TEXT>

     Eski İsrail Başbakanı İzak Rabin'in katili Yigal Amir'in cezaevinde evlenme talebi mahkemece reddedildi. 
     Tel Aviv bölge mahkemesi, daha önce cezaevi yetkililerinin, evlilik ve karı-koca ziyaretlerinin temel hak değil ayrıcalık olduğu şeklindeki kararının lehinde hüküm verdi. 
     Mahkeme, ayrıca Amir'in halen bir güvenlik tehdidi oluşturduğunu ve güvenlik kameralarının olmadığı bir ziyarete izin verilemeyeceğini belirtti. 
     İsrail radyosuna konuşan Amir'in avukatı Şimuel Casper de kararın kendileri için sürpriz olmadığını belirterek, yargıcı suçladı ve evlilik hakkının doğal ve temel hak olduğunu söyledi. 
     Rabin'i 1995 yılında öldürmekten suçlu bulunan ve ömür boyu hapse mahkum olan Amir, 4 çocuk annesi Larisa Trimbobler ile evlenmek için resmen talepte bulunmuştu. 
     
</TEXT>
</DOC>
