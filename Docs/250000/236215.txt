<DOC>
<DOCNO> 236215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonsiy13.html </URL>
<DATE> 2004/04/30/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
CHP'den Formula 1 pisti sorusu... 
</HEADLINE>
<TEXT>

     CHP İzmir Milletvekili Erdal Karademir, Çevre ve Orman Bakanı Osman Pepe'ye, Formüla-1 otomobil yarışlarının İstanbul'da yapılması için Kurtköy civarındaki orman alanında çalışma yapılıp yapılmadığını sordu. 
     Karademir, Pepe'nin yanıtlaması istemiyle TBMM Başkanlığı'na verdiği soru önergesinde, Formüla-1 yarışlarının nerede yapılacağı konusunda basında çeşitli haberlerin çıktığını hatırlattı. 
     Formüla-1 otomobil yarış pistinin orman arazisi üzerinde inşa edilmesi için Anayasa ve yasal bir yetki kullanılmasının mümkün olmadığını belirten Karademir, ''İstanbul-Kurtköy'de inşa edildiği belirtilen Formüla-1 yarış pistinin yapıldığı yerin mülkiyeti kime aittir Bu arazi için kimler, hangi makamdan ve kurumdan, hangi kanuna göre izin almışlardır Pistin yapıldığı yer orman içinde kalıyorsa bakanlıktan izin alındı mı İzin alındıysa hangi kanuna göre ve kaç yıl süreyle izin verilmiştir '' diye sordu. 
     
</TEXT>
</DOC>
