<DOC>
<DOCNO> 224560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo23.html </URL>
<DATE> 2004/03/22/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
"İtalya futbolu büyük maddi sıkıntı içinde" 
</HEADLINE>
<TEXT>

     İtalya Futbol Federasyonu Başkanı Franco Carraro, İtalya futbolunun büyük maddi sıkıntı içinde olduğunu açıkladı. 
     Franco Carraro, şu ana kadar İtalya Birinci ve İkinci Ligi takımlarının yüzde 60'ının, futbolcularının maaş ve sosyal haklarını yatıramadıkları için önümüzdeki sezon bu kulüplere lisans verilmeyeceğini söyledi. 
     
     SENETLERİ SATILDI 
     İtalya Futbol Ligi'nin köklü kulüplerinden Lazio'nun da aynı maddi sıkıntı içinde bulunduğu, bu nedenle borçlarını ödemek için kulübün hisse senetlerini borsada sattığı belirtildi. 
     Öte yandan AS Roma Kulübü'nün, daha önce takımı satın almak istediğini açıklayan Rus petrol şirketi Nafta ile görüşmelerin yeniden açılması için girişimlerde bulunduğu ifade edildi. 
     
</TEXT>
</DOC>
