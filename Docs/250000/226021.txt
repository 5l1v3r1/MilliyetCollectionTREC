<DOC>
<DOCNO> 226021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/siyaset/siy12.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimden kısa notlar 
</HEADLINE>
<TEXT>

   
   Topbaş Şimdi sıra bana geldi 
   AKP'nin İstanbul Büyükşehir Belediye Başkan adayı Kadir Topbaş, "İstanbul Fatih Sultan Mehmet'e, Atatürk'e ve Tayyip Erdoğan'a emanetti. Şimdi sıra bende" dedi. Fatih Camii'nde cuma namazını kıldıktan sonra Kapalıçarşı esnafını ziyaret eden Topbaş, seçimlerden sonra ilk icraatının başında "Turizm Platformu" çalışmasında özellikle Kapalıçarşı esnaf temsilcilerini de görmek istediğini belirtti. Topbaş, şöyle konuştu "İstanbul'a, en az İstanbul'un nüfusu kadar turist çekmeyi hedefliyorum. Ayasofya ve Nuruosmaniye arasının aktif birer ticaret merkezi haline getirilmesi gerekir. Tarihi yarımadanın ticari kalbi burada atmalı." Ankara'nın tarihi yarımadaya önem vermesi için Eminönü ve Fatih Belediye Başkanları'nın AKP'den seçilmesi gerektiğini söyleyen Topbaş, "İstanbul'u yüreğinde hissedenler yönetecek" diye konuştu. 
   
   Sirmen İstanbul iyi yönetilmedi 
   CHP İstanbul Büyükşehir Belediye Başkan adayı Sefa Sirmen, 17 yıllık belediyecilik tecrübesini İstanbullularla paylaşmak istediğini belirterek, İstanbul'un son 10 yıldır kötü yönetildiği için geriye gittiğini öne sürdü. Gaziosmanpaşa Küçükköy Meydanı'nda düzenlenen mitingde konuşan Sirmen, "İstanbul son 10 yıldır kötü yönetildiği için geriye gitti" dedi. Kente 10 milyon turist ve 10 milyar dolar gelir sağlama sözünü de veren Sirmen, bu sayede 200 bin kişinin iş imk nı bulacağını ifade etti. Sirmen, Rami Toptancı Gıda Çarşısı'nı ziyaretinde de "Heyecanlı bir yönetim, şu haliyle bile doğru kararlarla trafiği yüzde 40 rahatlatır" diye konuştu. CHP Genel Başkan Yardımcısı Onur Öymen de iktidarın 10. Yıl Marşı ile dalga geçmeye çalıştığını öne sürerek, "Atatürk ülkeyi demir ağlarla ördü. Sen ne ördün Milletin başına çorap ördün" diye konuştu. 
   
   Bıçakçı Hakkımda soruşturma yok... 
   AKP'nin Avcılar Belediye Başkan adayı ve eski emniyet müdürü İbrahim Bıçakçı, hakkındaki iddiaların gerçeği yansıtmadığını belirtti. 
   Bıçakçı, bugüne kadar hakkında açılmış tek bir adli ya da idari soruşturma olmadığını öne sürdü. Avcılar'dan Gaziosmanpaşa İlçe Emniyet Müdürlüğü görevine atandıktan sonra rüşvetle ilgili olaylar nedeniyle ilçedeki Araştırma Büro Amiri'nin görevine son verdiğini ifade eden Bıçakçı, kendi isteğiyle görevinden ayrılarak, başkanlığa adaylığını koyduğunu sözlerine ekledi. 
   
   Kıyıklık Daha yapacak çok iş var 
   Bağcılar Belediye Başkanı ve AKP adayı Feyzullah Kıyıklık, yeniden aday olduğu yerel seçimlerde iddialı olduğunu söyledi. Başkanlık görevi sırasında ihtiyacı olanlara yakacak, giyecek, gıda yardımlarında bulunduğunu belirten Kıyıklık, böbrek hastalarının da diyaliz için ücretsiz hastaneye taşındığını kaydetti. İşyeri açanlara, ruhsat ve ihale başvurusu yapanlara uzman dışında, alınacak personelin ilçelerinden sağlanması için çaba gösterdiğini kaydeden Kıyıklık, şunları söyledi "Bazen de şart koşuyorduk. Bağcılar'ın sorunlarını büyük ölçüde aştık. Ama daha yapacak çok işimiz var." 
   
   Bakırköy öncelikle depreme hazırlanacak 
   AKP'nin Bakırköy Belediye Başkan adayı Taner Mustafaoğlu, seçilmesi halinde önceliği depreme karşı ilçedeki binaların güçlendirilmesine vereceklerini söyledi. Mustafaoğlu, Bakırköy'de 11 bin binanın 3500'ünün kötü durumda olduğunu, Dünya Bankası'ndan 400 milyon dolarlık bir kredi beklendiğini vurguladı. Mustafaoğlu, şunları söyledi "Ya da daha güvenli alanlara kaydırabiliriz. Hükümetle birlikte bunu kararlılıkla yapacağız." Mustafaoğlu, uzun süre Batı Trakya Türkleri Derneği Genel Başkanlığı ve DYP Genel Sekreter Yardımcılığı tecrübesine sahip olduğunu, ilçede CHP'yle başa baş bir mücadele yaşadıklarını anlattı. 
   
   'Gürpınar'ın sorunu 1 yılda sona erecek' 
   CHP'den Gürpınar Belde Belediye Başkan adayı olan, Tokat Reşadiye Çevrecik Belde Belediye Başkanı Murat Yılmaz, iddialı konuştu "10 yılda çözülemeyen sorunları bir yılda çözeceğiz." Çevrecik'te önemli icraatlara imzasını attığını belirten Yılmaz, bu kez birinci derece deprem bölgesi olduğu belirtilen Gürpınar için kolları sıvayacağını söyledi. Yılmaz, beldedeki binaların uzmanlarca inceleneceğini, gerekli görülenlerin güçlendirilme çalışmalarını yapacağını ifade etti. Yılmaz şunları söyledi "Ulaşım ve aydınlatma konusunda İstanbul Metrosu'nun bölgemize getirilmesini sağlayacağız." 
   
   'Eminönü sakinleri doğru seçimi yapar' 
   Eminönü Belediye Başkanı ve Saadet Partisi Başkan adayı Lütfi Kibiroğlu, seçimden zaferle çıkacaklarına inandığını söyledi. 
   Seçmene güvendiğini belirten Kibiroğlu, "İlçemizin sakinleri geçen seçimde olduğu gibi bu seçimde de doğru tercihi yapacaklardır" dedi. İstanbul'un tarihi yarımadası üzerindeki Eminönü'ne hizmet için kendisi ve ekibiyle gece gündüz çalıştıklarını kaydeden Kibiroğlu, şunları söyledi "Eminönü sakinleri yaptıklarımızı görüyor biliyor. Görüştüğümüz vatandaşlar, 'Oylar bizden hizmetlere devam sizden' diyor. 28 Mart'ta sandıklara 'hizmete devam' oylarını atacaklarına söz veriyorlar." 
   
   Kaya, Pendikliden 3. kez oy istiyor 
   Seçmenlerinden üçüncü kez oy isteyen AKP Pendik Belediye Başkan adayı Erol Kaya, "İlçede altyapı eksiklikleri tamamlandı. Tekrar seçilirsem Pendik'i çok iyi yerlere getireceğim" dedi. Pendik Belediye Başkanı ve AKP adayı Kaya, "Avrasya Kültür ve Ticaret Vadisi" olarak adlandırdığı projesini tanıttı. Kaya, projesi tamamlanan Formula 1 pisti, Sabiha Gökçen Havalimanı, liman ve fuar merkezinin çok iyi organize edilerek yararlı hizmetler üreteceklerini kaydetti. Daha önce AKP İstanbul Büyükşehir Belediye Başkan aday adayı da olan Kaya, partisinin büyükşehir için Kadir Topbaş'ı aday göstermesi üzerine Pendik'ten adaylığını koymuştu. 
   
   Deprem, GP'li adayı kaçırdı 
   Erzurum'da önceki akşam meydana gelen depremde GP adayı yayından kaçtı. Kanal 25 Televizyonu'na çıkan GP'li Kazım Karabekir Belediye Başkan adayı Necati Mızrak, sarsıntıyı hissedince hemen yerinden kalkarak üçüncü kattaki stüdyodan kaçar adım uzaklaştı. 
   
   600 bin AKP'li sandık nöbetine 
   AKP, yarınki seçimde sandık başlarını adeta ablukaya alacak. AKP, her sandıkta biri resmi, üçü gayri resmi olmak üzere toplam 600 bin görevli bulunduracak. AKP, parti teşkilatlarına 1 milyon seçmen, 25 bin seçim rehberi ve 1 milyon müşahit kartı bastırıp dağıttı. 5 bin CD hazırlandı. 
   
   'Ne olduğumuzu halk görecek' 
   DSP Genel Başkanı Bülent Ecevit, "29 Mart sabahı bizim ne olduğumuzu halk gösterecek" diye konuştu. Ecevit, dün İstanbul'da seçim turu attı. "Ak Güvercin 4" adlı otobüsle Kadıköy'den 09.30'da başlayan seçim çalışmasına Genel Başkan Yardımcısı Rahşan Ecevit ve İstanbul Büyükşehir Belediye Başkan adayı Masum Türker de katıldı. Ecevit, Üsküdar, Ümraniye, Beşiktaş, Beyoğlu, Fatih, Güngören ve Bahçelievler'i gezerek vatandaşlarla selamlaştı. Partililere hitap eden Ecevit, Türker'e destek istedi. Ecevit, seçim turunu Küçükçekmece'de noktaladı. Seçim turuna, çok sayıda partili de araçlarıyla eşlik etti. 
   
   Başkana silahlı saldırı 
   Bursa'nın Orhangazi ilçesi Belediye Başkanı Turgut Ünlü ve seçimlerde meclis üyesi adayı olan arkadaşı Kemal Durmuş, silahlı saldırıya uğradı. Olay, Ünlü'nün makam otomobiline binerken meydana geldi. Ünlü'nün yanına yanaşan Yunus Koçyiğit 20 , tabancasını çıkararak 3 el ateş etti. Kurşunlardan biri, Ünlü'nün göğsünü sıyırırken, 1 kurşun ise, Durmuş'un bacağına isabet etti. Saldırgan gözaltına alındı. 
   
   Fehmi Işıklar ikizlerini özlüyor 
   Demokratik Güç Birliği'nin İzmir Büyükşehir adayı Fehmi Işıklar, yoğun seçim çalışmalarını yürütürken, Ankara'da bıraktığı bir yaşındaki ikizleri Dicle ile Fırat'ı özlüyor. Işıklar, kızı Dicle ve oğlu Fırat'ın resimlerine bakmakla yetiniyor. 
   
   Aksoy'un kızları oy turunda 
   AKP İzmir Büyükşehir Belediye Başkan adayı Taha Aksoy'un Ankara ve ABD'de öğrenim gören kızları Betül ve Banu Aksoy, eğitimlerine ara vererek, babalarının seçim çalışmalarına katıldı. Aksoylar, Devlet Bakanı Ali Babacan ile birlikte Kemeraltı'nda esnafı ziyaret etti. 
   
   Pepe'den emekliye Vejetaryen olmalısın 
   Çevre ve Orman Bakanı Osman Pepe, İzmit'teki seçim çalışmalarını kent merkezinde esnafı ziyaret ederek sürdürdü. Büyükşehir Belediyesi ile Saraybahçe Belediyesi meclis üyelerinin de katıldığı esnaf ziyaretleri sırasında Pepe, vatandaşlarla da sohbet etti. 
   Pepe, Alemdar Caddesi'nde hayat pahalılığından yakınıp "Etin kilosu 15 milyon lira oldu, emekli maaşım da yetmiyor" diyen bir vatandaşa, ''Senin bu yaşta vejetaryen olman gerekir'' diye espri yaptı. Karabaş Mahallesi'nde de hediyelik eşya satan bir dükk na giren Bakan Pepe, mağazadakilerle sohbet etti. Pepe, kendisinin Karabaş Mahallesi'nde büyüdüğünü ifade edince Nurdoğan Dalkıran adlı tezg htar "Siz muhtar adayı mısınız " diye sordu. Pepe de gülerek, "Muhtar adayıyım, ancak ismimi söylemem" yanıtını verdi. 
   
   
   
</TEXT>
</DOC>
