<DOC>
<DOCNO> 230177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun35.html </URL>
<DATE> 2004/04/10/ </DATE>
<TIME> 20.54 </TIME>
<AUTHOR>  </AUTHOR>
<HEADLINE>
Annan planı Türkçe'ye çevriliyor. 
</HEADLINE>
<TEXT>

     BM Genel Sekreteri Kofi Annan'ın Kıbrıs planı ve ekleri Türkçe'ye çevriliyor. 
     Ekleriyle birlikte 9 bin sayfayı bulan Annan Planı, Dışişleri Bakanlığı ve Türkiye'nin yurtdışındaki misyonlarının konuyla ilgili uzman kadroları tarafından 4 gün içinde Türkçe'ye çevrilecek. 
     Diplomatik kaynaklar, hafta sonu tatili olmasına rağmen bu konudaki çalışmaların derhal başlatılarak, Plan'ın Türkçe'ye çevirisinin bir an önce tamamlanmasına çalışıldığını kaydettiler. 
     Aynı kaynaklar, Annan Planı'nın çevirisinin hukuki ve teknik açılardan önemine de işaret ettiler. 
     BM Genel Sekreteri Kofi Annan, anlaşmanın Kıbrıs'ta halkoylamalarına sunulmalarından sonra Türk ve Yunan taraflarından 29 Nisan tarihine kadar tüm imza ve onay işlemlerinin tamamlanmasını istemişti. Annan, aksi taktirde planın geçersiz olacağı uyarısında bulunmuştu. 
     
</TEXT>
</DOC>
