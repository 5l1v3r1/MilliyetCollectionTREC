<DOC>
<DOCNO> 222662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/yas07.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlara kupa dayanmıyor 
</HEADLINE>
<TEXT>

   Dünya Şampiyonu bilardocular Saygıner ile Taşdemir, 'geleneği bozmayıp' yine kupalarını kırdı 
      SİNAN TOROS İstanbul 
   
   Bilardocular Semih Saygıner ile Tayfur Taşdemir, Almanya'da, "Dünya 3 Band Bilardo Şampiyonası"nda kazandıkları dünya şeklindeki kristal kupayı dönüş yolunda düşürüp kırdı. 
   Almanya'daki birincilikten sonra Atina'daki Dünya Kupası üçüncü ayağı ferdi müsabakalarda da kupaya ulaşan Saygıner, Almanya'da kazandıkları "dünya" şeklindeki kristal kupayı, Atina'dan dönerken düşürüp kırdıklarını söyledi. 
   Saygıner, olayı şöyle anlattı "Yükümüz ağır olduğu için çanta almıştık. Kupayı çantaya koyduk. Ama çanta elimizden düştü. Kristal kupa da kırıldı. Nazar değdi. Demek ki, böyle çıkacakmış. Kristal çok değerli ancak manevi değeri daha fazla. Geçen yıl şubat ayında Belçika'da kazandığımız kupa da talihsiz bir şekilde kırılmıştı." 
   
   
</TEXT>
</DOC>
