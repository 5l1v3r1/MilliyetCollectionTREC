<DOC>
<DOCNO> 234513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/ekonomi/eko02.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler alıma geliyor 
</HEADLINE>
<TEXT>

   Çin Büyükelçisi Aiguo, özellikle tekstil, çelik, inşaat ve sanayiine dönük mal alımı için mayıs ayında Türkiye'ye bir heyet geleceğini söyledi 
      ÖNDER YILMAZ Ankara 
   
   Çin'in Ankara Büyükelçisi Song Aiguo, Çin yatırım ve alım heyetlerinin mayısta Türkiye'ye geleceklerini açıkladı. Aiguo, 2005'te kotaların kaldırılmasıyla gelecek yabancı arabaların Çin'in otomotiv sektörüne büyük darbe indirebileceğini söyledi. 
   Aiguo, TBMM'de önceki akşam gerçekleştirilen 23 Nisan resepsiyonunda Milliyet'in sorularını yanıtladı. Aiguo, hükümetin Çin mallarına karşı aldığı önlemleri anlayışla karşıladığını ancak dünya ticaret zihniyetinin çok değiştiğini söyledi. "Dünya artık tek pazar haline geliyor. Mallar nerede ucuz ve kaliteli ise o mal alınıyor" diyen Aiguo, Türkiye'den yaptıkları ithalatın yüzde 100'ün üzerinde arttığını belirtti. 
   
   'Korkmanıza gerek yok' 
   Aiguo, "Geçen yıl 250 milyon dolarlık ithalatımızı 550 milyon dolara çıkardık. Bu yıl ocak ayında ithalatımızı yüzde 101 arttırmışız" dedi. Türkiye'den ithalatın daha da artacağını söyleyen Aiguo, "Önümüzdeki ay Çin'den yeni yatırım ve alım heyetleri gelecek. Özellikle tekstil ve çelik gibi inşaat ve sanayiye dönük mal alımı ile Türkiye'deki yatırım imk nlarını araştıracaklar. Türkiye h l niye korkuyor anlamıyorum" diye konuştu. 
   2005'te kotaların kaldırılmasıyla birlikte Çin otomotiv sektöründe kriz yaşanma ihtimaline de dikkat çeken Aiguo, şunları söyledi 
   "Kotaların kalkmasıyla birlikte yabancı arabalar Çin pazarına girecek. Biz yılda 2,5 milyon araç üretiyoruz. Ama talebi karşılamıyor. Yabancı arabalar girerse bu sektör ve çalışanlarımız ne olacak diye düşünüyoruz. Ama biz bu dezavantajımızı avantaja nasıl dönüştürebileceğimiz üzerinde çalışıyoruz." 
   
   
</TEXT>
</DOC>
