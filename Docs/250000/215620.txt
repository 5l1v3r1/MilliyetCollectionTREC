<DOC>
<DOCNO> 215620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/spor/bnba.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı'nın silahşörleri 
</HEADLINE>
<TEXT>

   All-Star maçında Doğu Karması'nı 32. kez yenen Batı Karması geleneği bozmadı. Doğu takımı son 37 saniyeye önde girmesine rağmen, 136-132 yenilmekten kurtulamadı 
      
   O'Neal, MVP oldu 
   NBA All Star, Doğu - Batı Karması maçında gülen taraf, 136 - 132'lik skorla Batı Karması oldu. 53. All Star maçında Doğu'ya karşı 32. kez kazanan Batı, böylece ezici üstünlüğünü de sürdürmüş oldu. Los Angeles Staples Center tribünlerinde 20 bin, televizyonları başında milyonların izlediği maçta Batı Karması'nda oyuna sonradan giren Shaquille O'Neal, 24 dakika içinde 24 sayı, 11 ribaund, 2 blokla En Değerli Oyuncu MVP seçildi. 
   
   Ming ilk beşte 
   ÇİN'DEN gelen oylarla Batı Karması'nda ilk beşteki yerini Çinli Yao Ming'e kaptıran O'Neal'in yanı sıra takım arkadaşı Kobe Bryant da 20 sayı, 4 ribaund, 4 asist, 5 top çalma ile ikinci skorer oldu. Son 37 saniyeye 132 - 131 önde giren Doğu Karması, Batı'nın beş sayısına yanıt veremeyince yenilgiye razı oldu. Doğu Karması'nda da Jamaal Magloire 19 sayı, 8 ribaund, Jason Kidd de 14 sayı, 10 asist ile dikkat çektiler. 
   
   İstatistik    DOĞU KARMASI OYUNCU SÜRE 2S 3S SA R A TÇ TK B TS Iverson 23 1 6 - 1 4 1 11 - 4 - 3 McGrady 23 4 5 1 6 2 4 4 3 - 1 - 13 J.O'Neal 28 7 13 - 2 4 9 2 1 2 - 16 Carter 16 4 4 1 3 - 2 - 2 2 - 11 B.Wallace 23 2 4 0 1 - 7 - 3 - 1 4 Martin 23 8 10 - 1 2 7 3 - 3 - 17 Kidd 22 1 2 3 4 3 4 3 10 2 3 - 14 Magloire 21 9 16 - 1 2 8 - 1 1 1 19 Artest 17 3 4 0 1 1 2 3 3 1 1 - 7 Davis 16 2 3 1 6 - - 7 1 1 - 7 Redd 15 2 6 3 6 - 3 2 3 1 - 13 Pierce 13 4 7 0 1 - 1 2 1 1 - 8 TOPLAM 240 47 80 9 28 11 22 48 43 15 20 2 132 
   
   BATI KARMASI OYUNCU SÜRE 2S 3S SA R A TÇ TK B TS Bryant 36 7 9 2 3 0 1 4 4 5 6 1 20 Francis 23 5 7 1 2 - 4 4 - 1 - 13 Garnett 29 6 13 0 1 - 7 6 2 1 1 12 Duncan 26 6 11 - 2 4 13 5 1 2 - 14 Ming 18 8 12 0 2 - 4 1 - - - 16 O'Neal 24 12 19 - 0 1 11 1 2 4 2 24 Allen 23 5 9 1 4 3 4 3 4 1 3 - 16 Cassell 13 2 3 - - 1 7 1 1 - 4 Nowitzki 13 1 2 0 1 - - 1 2 2 - 2 Stojakovic 13 1 1 1 4 - 1 1 - 2 - 5 Kirilenko 12 1 2 0 1 - 1 - - - 1 2 Miller 10 4 5 - - 3 - - 2 - 8 TOPLAM 240 58 93 5 18 5 10 52 34 14 24 5 136 
   1.PERİYOT 33 - 31 Doğu , 2.PERİYOT 64 - 58 Doğu , 3.PERİYOT 103 - 101 Batı , MAÇ SKORU 136 - 132 Batı , HAKEMLER Steve Javie, Blane Reichelt, Tom Washington 
   
   Duncan'dan, Hido tarifi    "All - Star'a seçilir" 
   SAN Antonio Spurs'da, Hidayet Türkoğlu ile birlikte forma giyen ünlü pivot Tim Duncan, All - Star maçına seçilmeye "en yakın" Türk oyuncunun Hidayet olduğunu söyledi. Geçtiğimiz sezonun MVP'si seçilen yıldız basketbolcu, Hido'nun yeteneklerini yeni yeni sergilemeye başladığını, yüksek bir potansiyele sahip olduğunu belirterek, "O, NBA'de kalıcı olacağını artık kanıtladı" dedi. 
   
   "Artı güç veriyor" 
   DUNCAN, Hidayet'in parmağına şampiyonluk yüzüğünü geçirme zamanının da geldiğini vurgulayarak, "Bu sezon takım olarak onun da yeteneklerinden faydalanıyoruz ve bu da bize artı güç veriyor" diye konuştu. Ünlü pivot, Hidayet'in kendisine bazı Türkçe kelimeler öğrettiğini de ifade etti. New Jerseyli Jason Kidd de, Hidayet'e övgüler yağdırdı. 
   
   NOTLAR    Rekortmen Nicholson 
   Biletlerin ucuzu 400, en pahalısı 4 bin 500 dolardan satıldı. Salonun üst tarafında oturan sıradan bir vatandaş 400 dolar öderken, her zaman ön sıradan yeri ayrılan Jack Nicholson bu karşılaşma için 4 bin 500 dolar ödedi. 
   
   Tüketim çılgınlığı 
   Salonda, yaklaşık 2 bin big mac, 4 bin hot dog ve on binlerce içecek satıldığı bildirildi. Bu da Amerikalılar'ın fast - food kültürüne ne kadar düşkün olduklarını bir kez daha gözler önüne serdi. 
   
   Para basıldı 
   All - Star haftasında, lisanslı ürün satışlarından elde edilen gelirin yaklaşık 3.5 milyon dolar olduğu açıklandı. 
   
   Evlenme teklifi 
   Karşılaşmanın devre arasında bir izleyici, sevgilisine canlı yayında evlenme teklifi yaptı. Bu izleyici "Evet" yanıtı alınca alkışlandı. 
   
   Daum'u sordu 
   DALLAS Mavericks'in Alman yıldızı Dirk Nowitzki, muhabirimiz Mehmet Demircan'ın Türkiye'den geldiğini öğrenince ilk sorduğu soru, "Christoph Daum h l orada mı çalışıyor " oldu. 
   
   Memo ve Hido'ya övgü    YAO MING Mehmet Okur'la karşılıklı oynamak güzel ve eğlenceli. İyi bir oyuncu, sayı da üretmeye başladı. Geleceği çok parlak. Hidayet Türkoğlu'na karşı ise forma giymedim, o yüzden hakkında bir şey söyleyemeyeceğim. 
   JASON KIDD Mehmet Okur çok iyi bir oyuncu. Tecrübe kazandığında daha iyi olacak. Detroit'e geldikten sonra takımı ve kendisinin bir çıkışı oldu. Devamının geleceğini düşünüyorum. Hidayet ülkenizi NBA'de çok iyi temsil ediyor. 
   PREDRAG STOJAKOVIC Hidayet bizden ayrıldı, ama arkadaşlığımız devam ediyor. Müthiş bir takıma gitti. Kalitesiyle orada da başarılı olacağına inanıyorum. Mehmet Okur daha değişik bir oyuncu. Detroit'te iyi bir grafik çiziyor. 
   DIRK NOWITZKI Hidayet yeni bir takım ve şehre gitti. O yüzden ilk haftalarda eski formunu yakalayamadı. Ancak ilk beşte görev almaya başladıktan sonra kalitesini konuşturdu. Mehmet Okur'u çok başarılı buluyorum. Gün geçtikçe NBA'e ısınıyor. Hem sayı atıyor, hem de pas yapabiliyor. Onu da çok beğeniyorum. 
   TIM DUNCAN Yeni arkadaşım Hidayet insan olarak çok iyi bir kişiliğe sahip, çok komik ve çok yetenekli. Gücümüze güç kattığından kimsenin şüphesi olmasın. Mehmet Okur ise olağanüstü yeteneklere sahip, fiziğine göre çok kıvrak bir oyuncu. Biraz daha tecrübe kazandıktan sonra daha büyük başarılara imza atacağından eminim. 
   
   
   
   
</TEXT>
</DOC>
