<DOC>
<DOCNO> 238333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sondun12.html </URL>
<DATE> 2004/05/08/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Pentagon işkencelerin yapıldığı cezaevine avukat gönderilmesini reddetmiş 
</HEADLINE>
<TEXT>

     Pentagon'un, geçen yıl, Irak'taki Ebu Garib cezaevinde, tutuklulara işkence etmekle suçlanan Amerikan birliğinin denetimine yardımcı olarak bir askeri avukatın gönderilmesi planını reddettiği bildirildi. 
     Kongre'nin görev için önerilen cumhuriyetçi üyesi Steve Buyer ve diğer uzmanlar, cezaevinde bir avukat bulunmasının, Ebu Garib'teki dayak, cinsel aşağılama ve diğer kötü muameleleri önleyebileceği ya da azaltabileceği görüşünü savundu. 
     Pentagon'un planı reddetmesiyle, 7 bin kadar Iraklının tutulduğu Ebu Garib cezaevinin sorgulamalarda ya da mahkumlara muamelede yol gösterebilecek bir avukattan yoksun kaldığı belirtildi. 
     Irak savaşının destekçisi olan Buyer, Irak'ın işgal edildiği Mart 2003'ten kısa süre sonra bu ülkeye gitmeye gönüllü olduğunu ve Genelkurmay'a kadar tüm askeri yetkililerin kendisini 800'üncü Askeri Polis Tugayı'nda göreve uygun gördüğünü, ancak Pentagon personel görevlilerinin, bu ihtiyacı başka bir yolla giderebileceklerini bildirerek bunu reddettiğini söyledi. 
     
</TEXT>
</DOC>
