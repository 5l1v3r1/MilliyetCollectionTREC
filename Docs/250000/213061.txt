<DOC>
<DOCNO> 213061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sondun12.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da şarbon paniği .. 
</HEADLINE>
<TEXT>

     Bulgaristan Başbakanı Simeon Sakskoburgotski ve Parlamento Başkanı Ognyan Gercikov'a gönderilen ve içlerinde beyaz toz bulunan mektuplar paniğe neden oldu. 
     Ulusal Güvenlik Servisi NSO Başkanı General Dimitar Vladimirov, Şumnu kentinden yolladığı belirlenen mektuplardaki tozun inceleme sonucu kuru maya olduğunun belirlendiğini açıkladı. 
     Vladimirov, mektupları gönderen kişinin kimliğinin belirlenmesi içinse geniş çaplı bir soruşturma başlatıldığını bildirdi. 
     Söz konusu mektupların içinde beyaz toz olduğunun güvenlik kontrolü sırasında anlaşıldığı ve hemen Ulusal Bakteriyoloji Araştırma Laboratuvarı'nda analiz edildiği öğrenildi. 
     
</TEXT>
</DOC>
