<DOC>
<DOCNO> 248961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun44.html </URL>
<DATE> 2004/06/18/ </DATE>
<TIME> 22.26 </TIME>
<AUTHOR>  </AUTHOR>
<HEADLINE>
Amerikalı rehinenin cesedi bulundu 
</HEADLINE>
<TEXT>

     El Kaide terör örgütünün geçen hafta Suudi Arabistan'da rehin aldığı Amerikalı mühendis Paul M. Johnson'ın cesedinin, Riyad'ın doğusunda bulunduğu kaydedildi. 
     Suudi güvenlik yetkilileri, El Kaide tarafından başı kesilen Johnson'ın cesedinin, başkent Riyad'ın doğu bölgesinde bulunduğunu bildirdi. 
     Örgüt, radikal dinci bir internet sitesinde başı kesilen Johnson'ın 3 fotoğrafını yayınladı ve yaptıkları açıklamada, 49 yaşındaki Johnson'ı öldürme nedenlerinden birini, Apaçi helikopterlerinin hedef alımı ve gece görüş sistemleri üzerine çalışması olarak gösterdi. 
     Açıklamada, ''Süre dolduktan sonra rehineyi öldürme sözümüzü yerine getirdik. Allah'ın izniyle Allah düşmanlarıyla mücadele yoluna devam edeceğiz'' denildi. 
     ABD Dışişleri Bakanı Colin Powell ise yaptığı açıklamada, olayı ''barbarlık'' olarak nitelendirdi ve terörizme karşı mücadelede ABD'nin çabalarının ikiye katlanacağını bildirdi. 
     
</TEXT>
</DOC>
