<DOC>
<DOCNO> 225294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonyas10.html </URL>
<DATE> 2004/03/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İngilizlerin yüzde 73'ü sigaranın yasaklanmasını istiyor 
</HEADLINE>
<TEXT>

     İngiltere'de halkın yüzde 73'ünün, kamuya açık yerlerde sigara içilmesinin yasaklanmasına destek verdiği bildirildi. 
     BBC anketinin sonuçlarına göre İngiliz halkı, bunu sigarayla bağlantılı hastalıkların önlenmesinin tek yolu olarak görüyor. 
     9 bin kişiyle yapılan ankete göre, halkın yüzde 81'i de yüksek yağ içeren ''fast food'' türü yiyeceklerle şekerli yiyecek ve içeceklerin reklamlarının, çocukların izlediği saatlerde televizyonda yayımlanmasına da yasak getirilmesini istiyor. 
     Halkın yüzde 72'si para karşılığında cips, çikolata ve kolalı içecekler veren makinelerin da okullar ve çocukların devam ettiği diğer yerlerden tümüyle kaldırılması fikrine destek verirken, yüzde 65'lik bir kesim de her türlü alkollü içeceğin şişesine hükümet tarafından ''Sağlığa zararlıdır'' şeklinde uyarı konulması fikrini savundu. 
     Halkın yüzde 54'ü de yüksek yağ, şeker ve kalori içeren bazı yiyecek maddelerine ek vergiler konulması fikrini destekledi. 
     Halkın cinsel sağlık konularına dair görüşlerini de sorgulayan BBC anketi, İngilizlerin yüzde 64'ünün ortaokulların tümünde prezervatif makineleri bulunmasını desteklediğini ortaya koydu. 
     
</TEXT>
</DOC>
