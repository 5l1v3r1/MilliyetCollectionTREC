<DOC>
<DOCNO> 203190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun36.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Heidi Klum bebeğini babasız mı büyütecek 
</HEADLINE>
<TEXT>

     Hamile olduğunu açıklayan Heidi Klum'um, bebeğinin babası Flavio Briatore'den 2 ay önce ayrıldığı iddia edildi. 
     Alman ''Neue Revue'' dergisindeki habere göre, Klum Hamburg'da anne olacağını açıklarken, işadamı sevgilisi Briatore'un, Floransa'da bir kadınla kol kola gezerken ve öpüşürken fotoğrafları çekildi. 
     Haberde, Briatore'un yanındaki kadının, dünyaca ünlü kristal üreticisi Swarovski firmasının sahiplerinin kızları Fiona Swarovski olduğu belirtildi. 
     Ünlü İtalyan magazin muhabiri Roberto D'Agostino'nun açıklamalarına dayanılarak verilen bilgiye göre, Briatore, Klum'u 2 ay önce terk etti ve doğacak bebeğin babası olup olmadığını araştırmaları için avukatlarını görevlendirdi. 
     Ünlü mankenin babası Günter Klum, dergiye yaptığı açıklamada, ''Dedikodulara önem vermiyoruz. Yorum yapmayız. Biz mutluyuz. Kızımızın bebeği olacak. Hepsi bu'' diye konuştu. 
     
</TEXT>
</DOC>
