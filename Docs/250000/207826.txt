<DOC>
<DOCNO> 207826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/siyaset/siy07.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

   
   Gürtuna ANAP'la da temasta    ANKARA Milliyet 

   AKP'den aday olmak isteyen İstanbul Büyükşehir Belediye Başkanı Ali Müfit Gürtuna'nın, ANAP Genel Başkanı Nesrin Nas'ı arayarak, "CHP'den aday olursam beni destekler misiniz" diye sorduğu iddia edildi. Nas, bu fikre soğuk baktığını belirtirken, kurmayları "koşullara göre hareket edilmesi" dedi. Nas, gelecek hafta İadaylarla ilgili çalışmayı tamamlayacağını belirterek, "Bazı arkadaşlarım da Gürtuna ile temasta. Onlarla da konuşacağım" dedi. 
   
   Cem Farklı olacağız    İSTANBUL Milliyet 

   YTP lideri İsmail Cem, yerel yönetimlere çok önem verdiklerini söyledi. Partisinin il başkanlığındaki törende konuşan Cem, şunları kaydetti "YTP, yerel yönetimlerde 'üretken, istihdam yaratan belediyecilik' anlayışını uygulayacak. İstanbul'un gerçekleri işsizlik, yoksulluk ve eşitsizlikleri aşmak için yerel yönetimlere talibiz." Cem, partisinin İstanbul Büyükşehir Belediye Başkanı adayının, Ercan Karakaş olduğunu da sözlerine ekledi. 
   
   Levent'ten SDP için konser    BİRSEN ALTUNTAŞ 

   Haluk Levent, Çiçek Bar'da Avrupa Parlementosu üyesi ve Almanya Milletvekili Ozan Ceyhun ile yemek yedi. Neşeli geçen yemekte Ceyhun Levent'e partisi SDP için Almanya'da konser vermesini istedi. Ceyhun'un isteğini kırmayan Levent de, "Ceyhun ile Almanya'dan tanışıyoruz. Almanya'da birlikte yemek yemiştik. Onun karşılığında ben de onunla Türkiye'de yemek yedim. Benden, partisi için konser vermemi rica etti" dedi. 
   
   4440 nüfusa 6208 seçmen    Gaziantep DHA 

   Gaziantep'in 4440 nüfuslu Karkamış ilçesinde yerel seçimler için oy kullanacak seçmen sayısının 6208 olduğu ortaya çıktı. Eski Belediye Başkanı ve DYP'nin aday adayı Hacı Ali Yılmaz, İlçe Seçim Kurulu ve savcılığa başvurusunda, ANAP'tan AKP'ye geçen ve yeniden aday adayı olan Belediye Başkanı Osman Bozkurt ile CHP'li adayı İbrahim Polat'ın mükerrer seçmen yazdırdığını öne sürdü. 
   
   
</TEXT>
</DOC>
