<DOC>
<DOCNO> 236549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur34.html </URL>
<DATE> 2004/05/01/ </DATE>
<TIME> 22.38 </TIME>
<AUTHOR>  </AUTHOR>
<HEADLINE>
Celal Doğan'ın sağlık durumu iyi 
</HEADLINE>
<TEXT>

     Gaziantepspor-Trabzonspor maçının devre arasında rahatsızlanan Gaziantepspor Kulübü Başkanı Celal Doğan'ın sağlık durumunun iyi olduğu bildirildi. 
     Gaziantep Üniversitesi GAZÜ Araştırma ve Uygulama Hastanesi Başhekimi Prof. Dr. Ahmet Göçmen, Doğan'ın sağlık durumu konusunda şunları söyledi 
     ''Doğan, hastanemize ani tansiyon düşmesinin neden olduğu rahatsızlık nedeniyle saat 20.00 sıralarında getirildi. Yapılan tüm tahliller normal çıktı. İddia edildiği gibi rahatsızlığın nedeni bir kalp krizi değil. Şu anda sağlık durumu çok iyi ve beraberindekilerle rahatlıkla sohbet ediyor.'' Prof. Dr. Göçmen, gazetecilerin ani tansiyon düşmesinin nedeni ve basın mensuplarının görüntü almasına neden izin verilmediği yolundaki sorusunaysa şu karşılığı verdi 
     ''Ani tansiyon düşmesi, stres, açlık ve oturulan yerden hızlı bir şekilde kalkılması halinde bile ortaya çıkabilir. Basın mensuplarının hastane içerisine alınmamasının nedeniyse Doğan'ın sağlık durumuyla ilgili değil. Gazetecileri, serviste yatan hastaları rahatsız etmelerine engel olmak için içeriye almadık.'' Prof. Dr. Göçmen, halen Kardiyoloji Servisi'nde dinlenen Doğan'ın 2-3 saat içinde evine gönderileceğini de sözlerine ekledi. 
     
</TEXT>
</DOC>
