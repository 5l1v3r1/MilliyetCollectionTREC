<DOC>
<DOCNO> 223797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonsiy22.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın "Bu anket sonuçları seçimi kazanmama neden olacak" 
</HEADLINE>
<TEXT>

     SHP Genel Başkanı ve Ankara Büyükşehir Belediye Başkan Adayı Murat Karayalçın, NTV'de yayınlanan anket sonuçlarının Ankara'da seçimi kazanmasına neden olacağını iddia etti. 
     Karayalçın, parti genel merkezine gelişinde gazetecilerin dün akşam NTV'de yayımlanan yerel seçim anket sonuçlarına ilişkin sorularını yanıtladı. 
     Anket sonuçlarını doğru ve gerçekçi bulmadığını ifade ederek, ''Bu sonuçlara meydan okuyorum'' diyen Karayalçın, Ankara'da bu anket sonuçlarını gösteren bir durumun söz konusu olmadığını kaydetti. 
     SKY Türk Televizyonu'nda yayınlanan başka bir anket sonuçlarının çok farklı olduğunu ifade eden Karayalçın, ''Ancak bu anketin tek olumlu yanı, bizim Ankara'da seçimi kazanmamıza neden olacaktır'' dedi. 
     Karayalçın, CHP Ankara Büyükşehir Belediye Başkan Adayı Yılmaz Ateş'in anket sonuçlarını değerlendirirken, ''Sayın Karayalçın ayak bağı oluyor'' sözlerinin hatırlatılması üzerine, ''Hemen yeni bir anket yapalım ve kimin kime ayak bağı olduğunu görelim. Kaldı ki ben bu tür bir üslubu da doğru bulmuyorum. Yapılacak tek şey, Ankara'da yeni bir anket yapılmasıdır'' diye konuştu. 
     
</TEXT>
</DOC>
