<DOC>
<DOCNO> 221109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/ekonomi/eko13.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilcilerden, 'İşsizlik depremi geliyor' uyarısı 
</HEADLINE>
<TEXT>

   EKONOMİ SERVİSİ 
   
   İstanbul Hazırgiyim ve Konfeksiyon İhracatçılar Birliği İHKİB , Türkiye Giyim Sanayicileri Derneği TGSD de dahil beş ihracatçı birliği ile 10 derneğin oluşturduğu 'Hazırgiyim Platformu' hükümetin asgari ücret ve enerji politikalarını eleştirdi. İHKİB Başkanı Süleyman Orakçıoğlu, hükümetin asgari ücretteki yüzde 34.8 artışın yüzde 14.8'lik kısmının Hazine'den karşılanacağı sözünün fazla mesai durumlarında karşılanması gereken SSK ödemesi için uygulanmadığını söyledi. 
   
   İhracat 1.5 arttı 
   TGSD Başkanı Umut Oran da asgari ücretteki artışın istihdamda azalma yaratacağını savunarak, "İşsizlik sosyal patlamaların başlangıcı demektir. Biz bir rasathaneyiz, sosyal parametrelerin sigortasıyız. Bu konuda hükümeti uyarıyoruz" dedi. Açıklamada "Bu ay hazırgiyim ihracatının artış hızı yüzde 15.8 oldu. Parite farkını bu rakamdan çıkarırsak gerçek artış yüzde 1.5 - 2 seviyesinde" denildi. 
   
   
</TEXT>
</DOC>
