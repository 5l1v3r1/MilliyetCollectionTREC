<DOC>
<DOCNO> 219086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/magazin/amag.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar gecesi böyle geçti 
</HEADLINE>
<TEXT>

   Herhangi bir 'yaramazlık olmaması' için tarihinde ilk kez '5 saniye gecikmeli' yayımlanan 76. Oscar töreninde ödüller değil, 'yaşananlar' ve davetliler renkliydi 
      NEW YORK Milliyet 
   
   Janet Jackson ve Justin Timberlake'in, Amerikan Futbol Ligi şampiyonluk maçı Superbowl'un devre arasındaki sansasyonel şovunun ardından muhafazak r bir tutum sergileyen Amerikan televiyon kanalı ABC'nin yayımladığı Oscar ödül töreni, bu yıl ilk kez canlı değil, 5 saniyelik gecikmeyle yayımlandı. İstenmeyen bir sürprize karşı 5 saniye gecikmeyle verilen törendeki tek sürpriz de 'hiç sürpriz olmamasıydı'. Sansasyonel veya muhalif yönetmen Michael Moore'un geçen yıl ödülünü alırken ABD Başkanı Bush'u yerden yere vurması gibi bir olay yaşanmayan geceden notlar, özetle şöyleydi 
   'The Fog of War' adlı belgeselle Oscar alan yönetmen Errol Morris, isim vermeden Irak savaşıyla Vietnam'ı kıyasladı. Büyük alkış alan Morris, "40 yıl önce bu ülke Vietnam'daki bir tavşan deliğindeydi. Milyonlar öldü. Şimdi yeniden tavşan deliğine düşeceğimizden korkuyorum. İnsanların filmimi seyredip düşünmelerini istiyorum" dedi.Kız arkadaşı Susan Sarandon ve kendisinin Irak savaşına karşıtlığı bilinen Tim Robbins, en iyi yardımcı erkek oyuncu ödülünü alırken, bu konuda yorum yapmadı. Ancak Robbins, kuliste tüm Amerikalılara, kasımdaki başkanlık seçimlerinde Başkan Bush'u "sandıkta yenme" çağrısında bulundu.Bu yıl sekizinci kez sunuculuk yapan Billy Cryistal, "13 yıl önce ilk kez Oscar töreni sunduğumda ülkenin durumu farklıydı Bush başkandı, ekonomi kötüye gidiyordu ve Irak'la savaşı henüz bitirmiştik" diyerek baba oğul Bush'lara taş attı.En iyi yabancı film dalında Oscar kazanan Kanadalı Denys Arcand, "İyi ki Yüzüklerin Efendisi bu dalda da aday gösterilemedi" diyerek davetlileri güldürdü. 
   
      Charlize Theron'un en iyi kadın oyuncu ödülü alması, ülkesi Güney Afrika'da coşku yarattı. Theron'u kutlayan Güney Afrika Devlet Başkanı Thabo Mbeki, "Güney Afrika yine başardı... Nobel Barış Ödülü, Nobel Edebiyat Ödülü ve şimdi de en iyi kadın oyuncu Oscar'ı" dedi.Oscar töreninin yapıldığı Kodak Theatre'a sahte davetiyelerle girmeye çalışan 21 kişi gözaltına alındı.En iyi orijinal senaryo ödülü alan Sofia Coppola sahneden ayrılırken, ödülü veren Susan Sarandon koşarak eline bir k ğıt tutuşturdu. Sarandon'ın "Bunu çerçeveleteceksin" dediği k ğıdın, Coppola'nın ödül aldığını gösteren zarf olduğu anlaşıldı. Savaş karşıtı görüşleriyle tanınan ve üç kez aday gösterilmesine rağmen Oscar ödül törenine katılmayan Sean Penn'in ilk kez katıldığı gecede ödül alması "Tam zamanında katıldı" yorumlarına neden oldu. Penn, daha önceki törenlere katılmama nedenini, "toplum içinde rahat davranamama" huyuna bağladı.Gecede vücudunu saran kırmızı bir elbise giyen Catherine Zeta Jones, Tim Robbins'e ödülünü verirken elbisesini çekiştirip "Bu şeyi çıkarmam gerek" dedi. Herkesin 'soyunacak' sandığı Jones'un kıyafetinin arkasına takılan mikrofon kutusunu çıkarması, izleyenleri rahatlattı. 
   
      Şeref kürsüsü    SEMA EMİROĞLU New York 
   Gösterime girdiği günden itibaren dünya çapında gişe rekorları kıran "Yüzüklerin Efendisi Kralın Dönüşü" filmi, önceki gün Los Angeles'ta yapılan 76. Oscar töreninde, aday gösterildiği 11 dalın tümünde ödül kazanarak geceye damgasını vurdu. İşte Amerikan Sinema Sanatları ve Bilimleri Akademisi tarafından dağıtılan 76. Oscar'ları kazananların tam listesi... 
   En iyi film Yüzüklerin Efendisi Kralın DönüşüEn iyi yönetmen Peter Jackson Yüzüklerin Efendisi Kralın Dönüşü En iyi orijinal senaryo Lost In Translation Sophia CoppolaEn iyi uyarlama senaryo Yüzüklerin Efendisi Kralın DönüşüEn iyi kadın oyuncu Charlize Theron Cani En iyi erkek oyuncu Sean Penn Gizemli Nehir En iyi yardımcı kadın oyuncu Renee Zellweger Soğuk Dağ En iyi yardımcı erkek oyuncu Tim Robbins Gizemli Nehir En iyi sanat yönetmenliği Yüzüklerin Efendisi Kralın DönüşüEn iyi film şarkısı Into the West Yüzüklerin Efendisi Kralın Dönüşü En iyi film müziği Yüzüklerin Efendisi Kralın DönüşüEn iyi kostüm tasarımı Yüzüklerin Efendisi Kralın DönüşüEn iyi film montajı Yüzüklerin Efendisi Kralın DönüşüEn iyi ses aranjmanı Yüzüklerin Efendisi Kralın DönüşüEn iyi görsel efekt Yüzüklerin Efendisi Kralın DönüşüEn iyi makyaj Yüzüklerin Efendisi Kralın DönüşüEn iyi sinematografi Dünyanın Uzak UcuEn iyi ses montajı Dünyanın Uzak UcuEn iyi kısa belgesel Chernobyl HeartEn iyi kısa film Two SoldiersEn iyi kısa animasyon Harvie KrumpetEn iyi animasyon Kayıp Balık NemoEn iyi belgesel Fog of the WarEn iyi yabancı film Barbarların İstilasıYaşam boyu onur ödülü Blake Edwards 
   
   
</TEXT>
</DOC>
