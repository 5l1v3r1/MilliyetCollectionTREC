<DOC>
<DOCNO> 247537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun31.html </URL>
<DATE> 2004/06/13/ </DATE>
<TIME> 19.41 </TIME>
<AUTHOR>  </AUTHOR>
<HEADLINE>
Suudi Arabistan'da bulunan ceset haberi yalanlandı... 
</HEADLINE>
<TEXT>

     Suudi Arabistan, başkent Riyad'da bir Batılı'ya ait olduğu sanılan kişinin cesedinin bulunduğuna ilişkin haberlerin doğru olmadığını bildirdi. 
     Riyad emniyet müdürü, resmi haber ajansı SPA'ya yaptığı açıklamada, ''Riyad sokaklarında Batılı bir vatandaşın cesedinin bulunduğuna ilişkin basında çıkan haberlerde doğruluk payı yoktur'' dedi. 
     Suudi Arabistan'da güvenlik kaynakları, Riyad'da bir güvenlik binası yakınına atılmış halde bulunan cesedin Batılı bir kişiye ait olduğunun sanıldığını belirtmiş, Batılı bir diplomat da haberi doğrulayarak, ''cesedin Batılı bir kişiye ait olduğuna inanıyoruz. Bunu doğrulamaya çalışıyoruz'' demişti. 
     Aşırı dinci terör örgütü El Kaide, Suudi Arabistan'ın başkenti Riyad'da bir Amerikalıyı öldürdüğünü, bir başka Amerikalıyı da rehin aldığını iddia etmişti. 
     
</TEXT>
</DOC>
