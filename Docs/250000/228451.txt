<DOC>
<DOCNO> 228451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo11.html </URL>
<DATE> 2004/04/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Artık puanlar eşit değil Konyaspor 2 - 1 Çaykur Rizespor 
</HEADLINE>
<TEXT>

     Süper Lig'de eşit puanlı takımların maçında Konyaspor, konuk ettiği Çaykur Rizespor'u 2-1 mağlup ederek puanını 36'ya yükseltti. Ev sahibinin gollerini Altan ve Cenk atarken, Rize'nin tek golüne Okan imza attı. Çaykur Rize böylece 33 puanda kaldı. 
     İki takımın da kontrollü başladığı maçın ilk yarısı, orta alan mücadelesi biçiminde geçti. Golü daha fazla düşünen ve rakibine göre etkili olan Konyaspor, yakaladığı pozisyonları değerlendiremedi. 
     10. dakikada Zafer Demiray'ın arapasında ceza alanında topla buluşan Okan, kaleciyle karşı karşıya kaldı. Okan'ın düzgün vuruşunda meşin yuvarlak kaleci Özden'in solundan filelere gitti 0-1 
     13. dakikada Konyaspor'un beraberlik golü geldi. Niyazi'nin orta alandan Çaykur Rizespor savunmasının arkasına gönderdiği topla buluşan Altan'ın şık vuruşunda, top ağlarla buluştu 1-1 
     32. dakikada Cem'in kaleyi karşıdan gören yaklaşık 30 metrelik sert şutunda, top az farkla üstten auta çıktı. 
     42. dakikada Altan'ın kullandığı köşe vuruşunda, Ömer'in gelişine vurduğu top, az farkla auta gitti. 
     44. dakikada orta alandan aldığı pasla ceza alanına giren Zafer Biryol, kaleciyle karşı karşıya kaldı. Biryol'un kötü vuruşunda Konyaspor bir golden oldu ve maçın ilk yarısı 1-1 sona erdi. 
     
     İKİNCİ YARI 

     Eşit puanlı takımların mücadelesinde her 2 takım, ikinci yarıya da kontrollü başladı. Pozisyon zenginliği oldukça az olan ikinci yarıda Konyaspor, sahadan istediğini almayı başardı. 
     55. dakikada Murat Duman'ın taç atışında, cezaalanı içinde topu önünde bulan Zafer Biryol'un sert şutunda meşin yuvarlak üst direğe çarparak geri döndü. 
     64. dakikada orta sahadan aldığı topla, ceza alanının sol çaprazına gelen Cem'in, ceza alanına girmeden kale önüne yaptığı ortada, Zafer Biryol'u aşan topa Cenk dokundu. Meşin yuvarlak, kaleci Murat'ın solundan filelere gitti. 2-1 
     78. dakikada, Zafer Demiray'ın soldan ortasında, ceza alanında iyi yükselen Okan'ın kafa vuruşunda kaleye giden topu, kaleci Özden tokatlayarak kornere çeldi. 
     Karşılaşmanın daha sonraki dakikalarında başka gol olmadı ve maç Konyaspor'un 2-1 üstünlüğüyle sona erdi. 
     MAÇIN KARNESİ 
     

KONYASPOR 2 - ÇAYKUR RİZESPOR 1 Stat Atatürk Hakemler Zafer Önder İpek xx, Serkan Akal xx, Ferudun Kara xx Konyaspor Özden xx, Yasin xxx, Ömer xx Dk. 46 Ogün xx , Zafer Biryol xx Dk. 90 Tayfun , Cenk İşler xxx, Niyazi x Dk. 46 Zafer Demir xx , Altan xxx, Cem xx, Sedat xxx, Oumar xx, Murat Duman xxx Çaykur Rizespor Murat Şahin x, Koray xx, Ünal x, Zafer Demiray xx Dk. 80 Duro , Okan xxx, Ahmet xx Dk. 74 Fahri x , Cem Baki xx, Serkan x, Saffet xx, Kürşat x, Şener xx Goller Dk. 10 Okan, Dk. 13 Altan, Dk. 64 Cenk Sarı Kartlar Dk. 49 Altan, Dk. 72 Sedat, Dk. 90 Cem      

     
</TEXT>
</DOC>
