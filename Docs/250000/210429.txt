<DOC>
<DOCNO> 210429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo15.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'dan vefa Hami'den talep gelirse, jübile yaparız... 
</HEADLINE>
<TEXT>

     Trabzonspor Kulübü Futbol Şubesi Sorumlusu Süleyman Atal, kadrolarında yeterince yıldız oyuncu bulunduğunu söyledi. 
     Süleyman Atal, bordo-mavili takımda Fatih, Gökdeniz, Mehmet Yılmaz ve Hüseyin gibi isimlerin yıldız oyuncular olduğunu belirterek, ''Kadromuzda yeterince yıldız oyuncu var'' dedi. 
     Söz konusu oyunculardan, yönetim kuruluna, takıma ara transferde yıldız futbolcular katılması yönünde bir talebin gelmediğini ve böyle bir talebin gelemeyeceğini de ifade eden Atal, ''Ne yapacaklardı yıldız oyuncuları. Kendileri yıldız oyuncular. Bizim de bu konuda ara transferde bir düşüncemiz yoktu'' diye konuştu. 
     Trabzonspor tarihinde en fazla golü atan oyuncu unvanını elinde bulunduran Hami'nin jübilesi konusunda da kendilerine herhangi bir talebin gelmediğini ifade eden Atal, ''Hami'den talep gelirse, ona jübile yaparız. Çünkü o bizim evladımız ve jübileyi de haketmiştir'' dedi. 
     
     KONYASPOR MAÇI 
     Konyaspor ile sahalarında yapacakları karşılaşmadan 3 puanla ayrılmak istediklerini de ifade eden Atal, şöyle konuştu 
     ''Ligde hedeflerimiz belli. İyi bir hazırlık dönemi geçirdik ve kadromuz da hedefimizi başaracak güçtedir. Avrupa Şampiyonlar Ligi için iddialıyız. Konyaspor ile da sahamızda karşılaşacağız. Sahamızda maç kaybetmemeliyiz. Bu nedenle Konyaspor maçından galibiyetle ayrılmak mecburiyetindeyiz.'' 
     
</TEXT>
</DOC>
