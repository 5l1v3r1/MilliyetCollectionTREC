<DOC>
<DOCNO> 235307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo36.html </URL>
<DATE> 2004/04/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Birinci Samsunspor maçını mecburen kazanmalıyız... 
</HEADLINE>
<TEXT>

     Birinci Süper Futbol Ligi'nde mücadele eden Akçaabat Sebatspor, hafta sonu sahasında Samsunspor ile yapacağı maçın hazırlıklarını 4 eksikle sürdürüyor. 
     Teknik direktör Mehmet Birinci yönetiminde gerçekleştirilen antrenmana, sezonu kapayan Mehmet Yılmaz, Muzaffer, Selahattin ile sakatlığı süren Marek katılmadı. 
     Birinci, AA muhabirine, Marek'in Samsunspor maçında forma giyemeyeceğini, sakatlığı düzelen Bayram'ın takımla birlikte antrenmanlara katıldığını ve hafta sonu oynayabileceğini söyledi. 
     Çaykur Rizespor karşısında önemli bir galibiyet aldıklarını belirten Birinci, ''Yenilseydik bohçamızı erken toplayacaktık. Ancak aldığımız hayati bir galibiyetle yolumuza devam ediyoruz'' dedi. 
     Çaykur Rizespor galibiyetiyle takımda morallerin yerine geldiğini ifade eden Birinci, ''Samsunspor maçını mecburen kazanmalıyız. Ligde kalma yolunda sahamızda puan kaybetmemekten başka bir çaremiz yok'' diye konuştu. 
     Kendileri gibi Bursaspor ve İstanbulspor'un da ligde kalma mücadelesi verdiğini kaydeden Birinci, şöyle konuştu 
     ''Biz 3 maçımızı da alırsak ligde kalacağız. Onun için başkasının durumuna bakmayacağız. Bu 3 maçımızı da alarak kendi işimizi kendimiz göreceğiz. Rakiplerimizin de zorlu maçları var. 3 maçtan alacağımız 6 puan da yeterli olabilir, ancak biz 3 maçımızı da alarak işimizi sağlam yapmak istiyoruz.'' 
     
</TEXT>
</DOC>
