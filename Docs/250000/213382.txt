<DOC>
<DOCNO> 213382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur13.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ve liderler bir gün daha Türkiye'de 
</HEADLINE>
<TEXT>

     KKTC Cumhurbaşkanı Rauf Denktaş ve Kıbrıs görüşmelerine katılan KKTC'li liderler BM'den gelen teklifi değerlendirmek için bir gün daha Ankara'da kalıyor. 
     KKTC Cumhurbaşkanı Denktaş, Kıbrıs'ta müzakerelere yeniden dönülmesi konusunda görüş alışverişinde bulunmak üzere geldiği Ankara'dan bugün öğleden sonra ayrılmayı planlıyordu. 
     BM Genel Sekreteri Kofi Annan'ın 10 Şubat'ta tarafları tekrar masaya çağırma mesajı sonrasında Denktaş, durumu değerlendirmek ve daha kapsamlı görüş alışvirişinde bulunmak üzere Ankara ziyaretini bir gün daha uzattı. 
     Denktaş ile birlikte Ankara'ya gelen KKTC Başbakanı Mehmet Ali Talat ve KKTC Dışişleri Bakanı Serdar Denktaş da Rauf Denktaş ile birlikte bir gün daha Ankara'da kalacaklar. 
     Bu kararın alınmasının ardından Ankara'da bugün yeni bir Kıbrıs zirvesinin toplanıp toplanmayacağıysa bilinmiyor. 
     
</TEXT>
</DOC>
