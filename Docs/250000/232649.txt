<DOC>
<DOCNO> 232649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/magazin/amag.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Açelya kalmalı Sevil gitmeliydi' 
</HEADLINE>
<TEXT>

   Türkstar jüri üyeleri, Açelya'nın elenmesini böyle değerlendirdi 
      DENİZ ALTUNTAŞ 
   
   Türkstar'ın üçüncü eleme gecesinde yarışmaya veda eden isim Açelya Kılıç oldu. Ancak jüri üyelerinin tümü Açelya'nın yerine, kötü performans gösteren Sevil'in elenmesi gerektiğini savundu. Sevil ise eleştirilere "Performansımın kötü olduğunu biliyorum. Ancak çok çalışarak daha iyi olmaya çalışacağım" diye karşılık verdi. 
   
   İşte jürinin görüşleri    Zerrin Özer Açelya da çok iyiydi ve elenmesine üzüldüm. Sevil'in gitmesi lazımdı. Sevil'i yurtdışındaki vatandaşlar kurtardı ancak çok kötü bir şarkıcı. 
   Ahmet San İyilere halk 'Nasılsa kazanır' diye oy atmıyor. Açelya da gidebilirdi ama bu hafta Sevil'in gitmesi lazımdı. Sevil'in performansı çok kötüydü. 
   Armağan Çağlayan Sevil'i Avrupa'dan gelen oylar kurtardı. Herkesten kötü söyledi. Açelya'yı tutanlar nasılsa kalır diye oy vermedi. 
   Ercan Saatçi Açelya'nın elenmesini beklemiyordum, bu hafta iyiydi. En kötü Sevil'di. Bu işte adalet varsa Sevil gitmeliydi. Bu ders olsun. Herkesin desteklediği favorileri var. Boş bırakmayacaklar, oy atacaklar. 'Niye böyle oldu ' demeyecekler. 
   
   
</TEXT>
</DOC>
