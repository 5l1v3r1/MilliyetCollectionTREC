<DOC>
<DOCNO> 220591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/ekonomi/eko01.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'UniCredito, AB olmasa da Türkiye pazarında kalacak' 
</HEADLINE>
<TEXT>

   Koç Finansal Hizmetler CEO'su Kemal Kaya, şirketin ortağı İtalyan bankacılık grubu UniCredito'nun Türkiye, AB'ye üye olmazsa da sektörde kalacağını söyledi 
      FİNANS SOHBETLERİ KADİFE ŞAHİN 
   
   Türkiye bankacılık sektörünün ilk ve tek yabancı ortaklıklığını kendilerinin yaptığını söyleyen Koç Finansal Hizmetler A.Ş CEO'su Kemal Kaya ortaklığın Türkiye'nin Avrupa Birliği'ne AB üyelik senaryosu üzerine kurulmadığını söyledi. 
   Kaya, "AB olmadığı takdirde UniCredito farklı bir yöne doğru gidebilir diye bir şey söz konusu olmaz. Ortaklığımızın nedeni AB beklentisi değil, Türkiye'nin taşıdığı potansiyeldir" dedi. 
   Kaya, "Avrupa'nın hemen başında böyle bir potansiyel taşıyan başka bir ülke yok. Bütün diğer ülkelerde bankacılık son derece gelişmiş, k rlılık fırsatları düşmüş ve yabancıların yarattığı rekabet çok artmış vaziyette. Türkiye'de bankacılığın penetrasyonu nüfuz etmesi henüz arzu edilen seviyede değil" diye kaydetti. 
   
   'Yüzde 20 büyüyeceğiz' 
   Yüzde 50 - 50 Koç ve UniCredito ortaklığına dayanan Koç Finansal Hizmetler'in bu yıl k rını reel bazda yüzde 20 büyütmeyi hedeflediğini belirten Kaya, bunun her iki ortağı memnun edeceğini bildirdi. 2003 yılı rakamlarını bu ay açıklayacaklarını söyleyen Kaya, k rın büyük bir kısmının komisyon gelirlerinden elde ettiklerini açıkladı. 
   Kaya, "Bu gelirlerimiz daha çok kredi kartları, aracılık hizmetleri, ticari bankacılık faaliyetlerinden oluşuyor. En önemli kalemimiz de yatırım fonlarından temin edilen komisyonlar. Faiz gelirleri yine önemli bir kalem olacak. Özellikle kredilerden sağlamış olduğumuz faiz geliri" dedi. 
   
   Banka satın alma 
   UniCredito ve Koç'un, her iki ortağın da agresif büyümeyi istediğini kaydeden Kaya, "Her iki ortağın fırsat olursa bir banka satın alma arzusu var" dedi. Bir fırsat olmaması veya hedeflerin tutmaması halinde ortaklığın ne yöne gideceği konusunda soru yönelttiğimiz Kaya şöyle konuştu "Böyle bir şey söz konusu olamaz, çok sağlıklı bir ilişkimiz var. Hedeflerimizi öyle veya böyle tuttururuz" dedi. Kaya, fırsat çıkmaması halinde bile banka satın alma hedefinin ortadan kalkmayacağını söyledi. Üç yıllık stratejik plan yaparken çeşitli senaryolar üzerinde durduklarını ve planlarını buna göre yaptıklarını belirten Kaya, şöyle konuştu "Bu durumlarda ne yapacağımızı biliyoruz. Ama biz planımızı Türkiye iyiye gidecek diye yaptık. Böyle bir ortamda bankacılıkta Koç Grubu ve UniCredito'nun arzusu büyümek. Eğer Türkiye olumlu bir senaryoya doğru gidiyorsa burada banka satın alınması her zaman gündemde olacak." 
   
   'Yurtdışı için bir planımız yok'    Koç'un Hollanda ve Azerbaycan'da birer bankası olduğunu hatırlatan Kaya, önümüzdeki yıllarda yurtdışına ilişkin herhangi bir planlarının olmadığını söyledi. "İmkanlarımızı daha çok Türkiye için ayırdık" diyen Kaya, UniCredito'nun Bulgaristan, Romanya, Hırvatistan ve Polonya'daki bankaları ile yakın ilişki kurulduğunu belirtti. Türk firmalarına UniCredito ile ortaklığın avantajlarını sunduklarını söyleyen Kaya, Romanya ve Bulgaristan'da önemli iki projenin sonuçlanmak üzere olduğunu bildirdi. 
   
   '2004'te sektörün k rlılığı düşecek'    2004'te bankacılıkta k rlılıkta gerilemeler beklediğini söyleyen Kaya, faizlerin hızlı düştüğü bir ortamda bunun doğal bir sonuç olduğunu söyledi. Kaya, bankacılık sektörüne yabancı girişi konusunda ise, "Türkiye'nin yatırım rentingi h l düşük. Yatırım yapmayı düşünen bankalar buraya ayıracakları sermayeyi düşük tutmak zorunda kalabilirler" diye kaydetti. 
   
   
</TEXT>
</DOC>
