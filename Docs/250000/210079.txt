<DOC>
<DOCNO> 210079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/yazar/gureli.html </URL>
<DATE> 2004/01/21/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kadın olmanın onurlu yükselişi 
</HEADLINE>
<TEXT>

   
   Kadın olmanın dayanılmaz ezilmişliği" diye de başlayabilirdik, kötümser bir bakışla. Oysa biz olumlu bir olaydan söz edeceğiz ve iyimseriz. 
   Beş yıl önce rahmetli Nezih Demirkent'in Dünya gazetesinde başlattığı Başarılı İşkadınları Yarışması'nın bu yıl dördüncüsü yapıldı. Yurdun dört bucağından gelen ve kendi iş alanlarında öne çıkmış olan 80 işkadınına ödüllerinin verildiği tören, Atatürk'ün hedef gösterdiği çağdaş Türkiye için onur verici bir tabloydu. 
   Nezih Demirkent'ten devraldığı işi başarıyla götüren kızı Dünya Şirketler Grubu Yönetim Kurulu Başkanı Didem Demirkent toplumsal yaşamamızın ve iş dünyasının bir gerçeğini içtenlikle, kısa ve özlü biçimde vurguladı 
   "Dünyanın neresinde olursanız olun, kadın olmak başlı başına bir ayrıcalık. Hele iş dünyası, erkeklerin dünyası olarak bilinir. Onun içindir ki, iş hayatında başarı biraz da onlara rağmen ya da onların desteğiyle oluşur." 
   Şu gerçeğe bakar mısınız Onlara, yani erkeklere rağmen ya da onların desteği ile başarı. Herkes kendine göre yorumlayabilir bu gerçeği. Herhalde üzerinde uzun uzun düşünülmeye değer. 
   Törende konuşan ANAP'ın yeni Genel Başkanı Nesrin Nas, ödül alan kadınlara seslenirken, "Asıl işiniz şimdi başlıyor. Çünkü bu ödül, her şeyin başlangıcını oluşturacak" dedi. 
   Aslında salondaki tablo Türkiye'nin 80 yılını anlatıyordu. Ödülünü almak için tekerlekli sandalyesiyle sahneye çıkan emekli pilot 79 yaşındaki Nezihe Viranyalı, her şeyin ne zaman ve nasıl başladığının onur anıtı gibiydi salonu alkışlarla yıktı geçti. 
   
   Bir de bu 
   Bir de bu haber ABD'de yaşayan "ünlü" kalp cerrahı Dr. Mehmet Öz, "Yılda tek bir kadınla en az 200 kez seks yapmak, insanın ömrünü uzatır" demiş. 
   Kadını "mal gibi", hele bir seks aracı gibi gösteren kişinin "Amerika görmüş" bir doktor oluşu üzücü. "Yılda tek bir erkekle 200 kez seks yapmak" diyemez miydiniz a doktor Ya da kadını erkeği karıştırmadan "Yılda aynı partnerle 200 kez seks yapmak"tan söz edebilirdiniz. 
   Kadın bu, köy delikanlısının becerdiği karakaçan değil ki 
   
   Bir şiir 
   Seksi şimdilik bırakın da Öztürk Tatar'ın şu dizelerinde gönlünüzü ferahlatın. İnsancıl, Ocak sayısı . 
   "ayrılıkları senin için öldürüyorum bu gece ve senin için damlıyor hasretin gözyaşları içime ah bir konsan, bir konsan da görsen bir güvercin gibi penceremin önüne" 
   
      
   
</TEXT>
</DOC>
