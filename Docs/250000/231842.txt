<DOC>
<DOCNO> 231842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas26.html </URL>
<DATE> 2004/04/15/ </DATE>
<TIME> 19.24 </TIME>
<AUTHOR>  </AUTHOR>
<HEADLINE>
İzmir'de "Hayır için" dağıtılan helvadan zehirlenen 8 kişiden 1'i öldü 
</HEADLINE>
<TEXT>

     -İzmir'in Eskiizmir semtinde, ''hayır için'' dağıtıldığı söylenerek bir işyerine bırakılan helvadan yiyerek zehirlenen 8 kişiden biri öldü. 
     Alınan bilgiye göre, Sur Tekstil Atölyesi'ne gelen bir kişi tarafından, ''hayır için dağıtıldığı'' belirtilerek bırakılan helvadan yiyen işyeri çalışanı 7 kişi, rahatsızlanarak hastaneye kaldırıldı. 
     Helvanın getirildiği sırada tesadüfen işyerine ziyaret için uğrayan ve helvadan yedikten sonra evine gittiği öğrenilen Ali Giritçi 88 de gece yarısı rahatsızlanarak hastaneye götürüldü. Yaşlı adam daha sonra, tedavi gördüğü hastanede hayatını kaybetti. 
     7 işçinin tedavisinin, Atatürk Eğitim ve Araştırma Hastanesi'nde sürdürüldüğü bildirildi. 
     Olayla ilgili soruşturma başlatan polis, helvanın başka bir yerde dağıtılmadığını belirledi. 
     Eskiizmir 9135 3 sokaktaki Sur Tekstil Atölyesi'nde çalışan işyeri sahibi Emrullah Kaytan 24 , Gökhan Akyıl 24 , Şerafettin Akyıl 19 , Engin Fidan 24 , Fırat Turgut 28 , Nurcan Kubilay 17 , Hamdiye Canpolat 16 ve Ali Giritçi 88 , dün akşam saatlerinde, işyerine bırakılan helvadan zehirlenerek, Atatürk Eğitim ve Araştırma Hastanesi'ne kaldırılmıştı. 
     
</TEXT>
</DOC>
