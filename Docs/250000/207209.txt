<DOC>
<DOCNO> 207209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/yasam/yas05.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aile saadetimiz' krize yenik düştü 
</HEADLINE>
<TEXT>

   1998 - 2002 yılları arasındaki boşanma davalarıyla ilgili istatistiğe göre, krizin patlak verdiği 2001 yılında boşanmaların artış hızı ikiye katlandı 
   Semra Pelek 
   
   Para aşka galip geldi 
   KADINLAR ve erkeklerin kafasını karıştıran, "Aşk mı, para mı " sorusuna yanıt bu kez Adalet Bakanlığı'ndan geldi. Bakanlık istatistik birimi, Türkiye'de 1998 - 2002 arasında açılan boşanma davalarının verilerini topladı. Buna göre ekonomik krizin patlak verdiği 2001'de boşanma davalarının artış hızı, önceki yıllara oranla iki kat arttı. Yani "İki gönül samanlığa sığamadı, para aşka galip geldi." 
   
   İflaslar ve işsizlik 
   TÜRKİYE'DE son 10 yılın en ağır ekonomik krizi Şubat 2001'de patlak verdi. Daha sonra dalgalı kura geçen döviz aniden arttı, bunu iflaslar ve işsizlik izledi. Bu krizin aile saadetini nasıl etkilediği de bakanlığın çalışmasıyla ortaya çıktı. Türkiye'de yıllara göre açılan boşanma davası sayısı şöyle 
   
   1998 115 bin 265 
   1999 123 bin 271 
   2000 131 bin 814 
   2001 150 bin 110 
   2002 153 bin 409 
   
   Aldatan kadına nafaka yok    MUĞLA'DA bir k ğıt fabrikasında çalışan Sadık Ulu'nun 34 tüp bebek tedavisi gören, ancak başkasından hamile kaldığını öne sürdüğü eşi Aysun Ulu 32 hakkında açtığı boşanma davası sonuçlandı. H kim, eşini aldattığı gerekçesiyle Aysun Ulu'ya nafaka bağlanmamasına, yaşının genç olması nedeniyle evlenme şansı olabileceği gerekçesiyle tazminat almamasına karar verdi. İzmir 1. Aile Mahkemesi'nde görülen davada Aysun Ulu, 1 milyar lira yoksulluk nafakası, 100 milyar da maddi - manevi tazminat talep etmişti. 
   
   
   
   
</TEXT>
</DOC>
