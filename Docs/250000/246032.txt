<DOC>
<DOCNO> 246032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo25.html </URL>
<DATE> 2004/06/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Monaco ve PSG anlaştı Rothen 20 milyon euro 
</HEADLINE>
<TEXT>

     Bu yıl Şampiyonlar Ligi'nde gösterdiği performansla dikkatleri üzerine çeken Monaco'lu oyunculara transfer döneminde Avrupa'nın önde gelen kulüplerinden teklifler gelmeye devam ediyor. 
     Monaco'nun başarılı sol kanat oyuncusu Rothen'e bir diğer Fransız ekip Paris Saint Germain talip oldu. Beşiktaş'ın da transfer etmeyi düşündüğü isimler arasında yer alan Rothen için, Monaco ve PSG yöneticileri cumartesi gecesi Lyon'da buluştular. 
     Milli oyuncu için Monaco 20 milyon euro talep etti. Görüşmeler sonrası iki taraf arasında prensip anlaşması sağlandı. 
     Portekiz'deki turnuva öncesinde transferinin netleşmesini isteyen Rothen, Paris ekibiyle dört yıllık bir kontrat için el sıkıştı. Fransız futbolcuyla Saint Germain'li yöneticiler arasında netleşmesi gereken tek konu olarak geriye oyuncunun bu transferden alacağı yıllık ücret kaldı. 
     
</TEXT>
</DOC>
