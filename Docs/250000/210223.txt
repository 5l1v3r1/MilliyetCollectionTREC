<DOC>
<DOCNO> 210223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur26.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakama otobüs şoförlerinden dayak... 
</HEADLINE>
<TEXT>

     Tunceli'nin Mazgirt İlçesi Kaymakamı Ali Çelik, Ankara Şehirlerarası Terminal İşletmesi'nde AŞTİ tartıştığı otobüs şoförlerince dövüldü. 
     AA muhabirinin aldığı bilgiye göre, eşiyle birlikte İstanbul'dan Ankara'ya Özen firmasına ait 34 KEA 55 plakalı otobüsle gelen Mazgirt Kaymakamı Çelik, AŞTİ'den Kızılay'a gitmek için firmaya ait servis minibüsüne binmek istedi. 
     Firmanın servis minibüsünün olmadığını öğrenen Çelik, otobüs sürücüsü Akif Polat ile tartışmaya başladı. Tartışmanın kavgaya dönüşmesi üzerine Çelik, Polat ile birlikte aynı firmada otobüs sürücüsü olarak çalışan Atilla Altınok ve Soner Öncül tarafından dövüldü. 
     Olayın ardından AŞTİ karakoluna giden Çelik, bu kişilerden şikayetçi oldu. 
     AŞTİ Karakol Amirliği Akif Polat, Atilla Altınok ve Soner Öncül'ü gözaltına aldı. 
     
</TEXT>
</DOC>
