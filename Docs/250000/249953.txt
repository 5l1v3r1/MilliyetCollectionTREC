<DOC>
<DOCNO> 249953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/soneko27.html </URL>
<DATE> 2004/06/22/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
FT IMF ile ilişkilerdeki belirsizlik borsayı vurdu 
</HEADLINE>
<TEXT>

     Türkiye-IMF ilişkilerindeki belirsizliğinin Türk hisse senetlerini olumsuz etkilediği belirtildi. 
     Financial Times gazetesi, Türkiye-IMF ilişkilerindeki belirsizliğin etkisiyle Türk hisse senetlerinin gerilediğini, işlem hacminin de bu yılın en düşük düzeyinde gerçekleştiğini kaydetti. Financial Times, dünya piyasalarına ilişkin haberinde Brezilya'nın hisse ve döviz piyasalarının, ülke merkez bankasının 500 milyon dolara ulaşabileceği belirtilen uluslararası bir tahvil ihracının yapılacağını açıklaması üzerine güçlendiğini yazdı. 
     Buna karşın, Financial Times, "Türk hisse senetleri, ülkenin IMF ile ilişkilerdeki belirsizliğinin sürmesi üzerine bu yılın en zayıf işlem hacminde geriledi" diye yazdı. Gazete, Türkiye'nin IMF ile olan 19 milyar dolar değerindeki mevcut stand-by anlaşmasının süresinin sona ereceğini belirterek yeni bir anlaşmaya ilişkin görüşmelerin sürdüğünü belirtti. 
     
</TEXT>
</DOC>
