<DOC>
<DOCNO> 218109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/ekonomi/eko02.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası'nda 'fıkra' gibi savunma 
</HEADLINE>
<TEXT>

   İmar Bankası davasında h kim 'Paralar nerede ' dedi. Yanıt, 'Bankanın açığı vardı. Paralar bilançonun içindedir' oldu. Bankanın eski genel müdürü, hayali bonolar için 'Yerine konulacaktı ama çok talep olunca kontrolden çıktı' dedi 
      Nezih Gürol 
   
   İmar Bankası'nı katrilyonlarca lira zarara uğrattıkları gerekçesiyle 145 bin 18 yıl hapis cezası istenen kırmızı bültenle aranan Kemal Uzan ve uluslararası yakalama emri çıkarılan oğlu Hakan Uzan ile 25 sanığın yargılanmasına başlandı. 
   Bankacılık suçları için kurulan İstanbul 8. Ağır Ceza Mahkemesi'ndeki ilk dava olan İmar Bankası duruşmasına aralarında Kemal Uzan'ın kardeşi Bahattin Uzan'ın da olduğu 10'u tutuklu 20 sanık katıldı. Bankanın eski genel müdürü Hilmi Başaran duruşmada, talimatları tek yetkili Kemal Uzan aldıklarını söyledi. 
   Mevduatın düşük gösterilmesinin belki 10 senedir sürdüğünü belirten Başaran, şunları söyledi "Mevduatlar, bankanın k r, zarar oranını dengelemek için düşük gösteriliyor. Nasıl yapıldığını bilmiyorum. İlgili servisteki arkadaşlar yapar. Talimatları Kemal Uzan verdi. Bu nedenle şubeler dahil, ilgili birimlere minimum yetkiler verilmişti." Başaran, hayali Hazine bonosu satışı için bankanın diğerlerinden çok sonra bu işe girdiğini belirterek, "Aşırı talep vardı. Biz yerine koyabileceğimizi düşünerek sattık. Ancak talebin çokluğu nedeniyle kontrolden çıktı" dedi. Uzan Grubu'nun bugüne kadar girdiği bütün özelleştirme ihalelerinde yüksek teklifler vermesinin tepki çektiğini ve bankanın bundan çok etkilendiğini belirten Başaran, rakiplerinin mudileri kışkırtması nedeniyle de İmar Bankası'nın hep yüksek faiz vermek zorunda kaldığını anlattı. 
   
   'Tutukluyum, unutmuşum' 
   Başaran'ın bazı sorulara "İlgili arkadaşlar sunacak" şeklindeki yanıtı Mahkeme Başkanı Mustafa Akın'ı kızdırdı. Akın "88 yılından beri bankanın genel müdürüsün nasıl hiçbir şey bilmiyorsun Burada genel müdür gibi davranıyorsun" diyerek uyardı. Başaran "Altı aydır tutukluyum. Unutmuş olabilirim" deyince Akın, "Altı aydan beri düşünüp davaya konsantre olacaktın" şeklinde konuştu. 
   Akın'ın "Paraları ne yaptınız " sorusuna ise Başaran, "Birikmiş zararı gösterebilmek için mevduat düşük gösterilerek dengeleniyordu. Kimsenin zimmetine geçmiş tek kuruş para yok. Katrilyonluk açıkta banka zararı var. Bankanın açığı vardı. 3 Temmuz 2003 tarihli bilançoda 6.5 katrilyon görülecektir. Bu paralar bilançonun içindedir" diye yanıt vererek borcun topluma değil, Uzan Grubu'na ait olduğunu söyledi. Akın'ın, "Şu anda toplum ödüyor" sözleri üzerine Başaran, "Sermaye konularak bu açığın kapatılmasını bekledik" dedi. 
   
   Uzanlar'ın definesi uyduyla aranıyor    Sakarya Pamukova'ya bağlı Bakacak Köyü yakınlarında bulunan Uzanlar'a ait çiftlikte geçen cumartesi günü başlatılan aramalara dün de devam edilirken altın, CD ve bazı kıymetli evrak ve malların saklandığı iddia edilen yeraltındaki gizli sığınağın bulunması amacıyla uydulardan yararlanıldı. İstanbul Emniyet Müdürlüğü Mali Şube ve Tasarruf Mevduatı Sigorta Fonu görevlileri dün de bölgede kapsamlı araştırma yaptı. Her gün yeni bulgulara ulaştığı belirtilen ekiplerin son olarak Hakan Uzan'a ait olduğu ileri sürülen yerli ve yabancı bankalara ait birçok banka cüzdanı, İngilizce yapılmış sözleşmeler ele geçirdiği ifade edildi. 
   Mali Şube ekipleri, polisten alınan ihbarlar doğrultusunda çiftlikte yeraltına yapıldığı ileri sürülen gizli sığınağı aradı. Ankara'dan gelen ekiplerin yanı sıra Kocaeli Üniversitesi Jeofizik Mühendisliği Bölümü'nden istenen uzmanların dedektörle yaptığı sismik araştırmaların sürdüğü, ayrıca uyduların buraya yönlendirildiği ve uzaydan çiftliğin görüntüsünün alındığı bildirildi. 
   
   Uzanlar'ın notları bulundu 
   Bu arada, Uzan Grubu şirketlerine ait konukevlerinde ele geçirilen beş adet çelik kasadan, çeşitli ziynet eşyaları 2 bin 500 euro, 500 dolar ve şirketlere ait belgeler ile halen gıyabi tutuklu olarak aranan Kemal ve Hakan Uzan'ın el yazısıyla tuttukları notlar çıktı. n ZAFER TOKUŞ - ORHAN UZUN Kocaeli DHA 
   
   Uzan Bana 'Sen üvey evlat mısın ' dediler    Uzan ailesinden tek tutuklu olarak yargılanan Bahattin Uzan, inşaatçı olduğunu, yönetim kurulunda yer aldığı şirketin yönetiminden 8 ay önce emekliye ayrıldığını, çifte kayıttan bilgisinin bulunmadığını, diğer şirket çalışanlarıyla cezaevinde tanıştığını söyledi. Uzan, "Altı aydır tutuklu olan tek Uzan da benim. Mali Şube'de bana 'Sen üvey evlat mısın' dediler. Bir tam, bir yarım evim var. Ne kadar çalıştıysam mal varlığım odur" diye konuştu. Sanık Yaşar Avni Gürel de "BDDK, şubeleri denetleseydi burada olmayacaktım" dedi. Erol Hürbaş "Kaderi garip cilvesi ki, yönetim kurulunda imza attığım kararlara BDDK temsilcisi de imza attı. Altı aydır tutukluyum. Temsilci ise İmar Bankası Yönetim Kurulu Başkanı oldu. Eylülden beri emekli maaşımı alamadım. Tedbir kararıyla açlığa mahk m edildim" diye konuştu. Tahliye taleplerini reddeden mahkeme heyeti, tutuklu 10 sanık hakkında yurtdışına çıkış yasağı koydu. 
   
   
</TEXT>
</DOC>
