<DOC>
<DOCNO> 245147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/dunya/axdun02.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de 'Ermeni kriteri' 
</HEADLINE>
<TEXT>


"Türkiye, Ermeni soykırımını tanımazsa AB tarih vermemeli" diyen Fransa Sosyalist Partisi lideri, bunun için mücadele edeceğini duyurdu 

MİNE G. KIRIKKANAT Paris 


Fransa Sosyalist Partisi SP lideri François Hollande, dün SP merkezinde Ermeni Taşnak Partisi Avrupa Başkanı Murat Papazyan'la birlikte düzenlediği basın toplantısında, Avrupa Birliği'nin AB Türkiye'ye ancak Ermeni soykırımını resmen tanıması halinde müzakere tarihi vermesi gerektiğini açıkladı. 
Hollande ve Papazyan, Türkiye'nin müzakere tarihi alabilmesi için Kopenhag Kriterleri'nin yanı sıra Avrupa Parlamentosu'nun AP 18 Haziran 1987 tarihli kararına da uyması gerektiğini ileri sürdü. İkili, AP'nin 1987'de Türkiye'nin AB üyeliğini "Ermeni soykırımının resmen tanınmasına, Kıbrıs'taki Türk askerinin çekilmesine, insan ve azınlık haklarına saygıya" bağladığını hatırlattı. 
SP Genel Sekreteri François Hollande, Fransa'da 2001'de yürürlüğe giren "Ermeni Soykırımı" yasası önerisinin kendi partisine ait olduğunu belirterek, SP'nin Fransa Parlamentosu'na Ermeni soykırımını ink r etmeyi yasaklayan bir yasa tasarısı sunacağını bildirdi. Fransa'da böyle bir "ink r yasağı" yasası, Yahudi soykırımı konusunda var. Ülkede bu konuda "soykırım olmadı" tezini savunmak suç kabul ediliyor. Hollande, Ermeni soykırımını ink r etmeyi yasaklayan tasarıyı, Türkiye'ye müzakere tarihi kararından önce meclise sunacaklarını belirtti. 


</TEXT>
</DOC>
