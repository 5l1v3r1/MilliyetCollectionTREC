<DOC>
<DOCNO> 247778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko42.html </URL>
<DATE> 2004/06/14/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü yüzde 3.31'lik kayıpla tamamladı... 
</HEADLINE>
<TEXT>

     İMKB Bileşik Endeksi 2. seansı 160.39 puan gerileyerek, 17,079.84 puandan tamamladı. 
     Hisse senetleri 2. seansta ortalama yüzde 0.93 oranında değer kaybetti. 
     İlk seanstaki 424.23 puanlık kayıp dikkate alındığında Borsa endeksi, günün tamamında 584.62 puan geriledi. Hisse senetlerinin günlük ortalama değer kaybı yüzde 3.31 oldu. 
     Endeks, 2. seansa 6.43 puan yükselişle 17,246.86 puan seviyesinde başladı. Seansın ilk yarısını 17,275.07 puandan geçen endeks, seans içinde en düşük 16,999.73, en yüksek 17,299.87 puanı gördü. 
     2. seans kapanışında, mali endeks 190.66 puan gerileyerek 23,003.44 puan, sanayi endeksi 178.30 puan gerileyerek 15,322.08 puan, hizmetler endeksi 76.96 puan gerileyerek 9,873.06 puan oldu. 
     Böylece ilk seansa göre mali grup hisseler ortalama yüzde 0.82, sanayi grubu hisseler ortalama yüzde 1.15, hizmet grubu hisseler ortalama yüzde 0.77 değer yitirdi. 
     2. seansta işlem gören toplam 305 hisse senedinden 232'si değer kaybetti, 28'i değer kazandı, 45'inin fiyatında değişiklik olmadı. 
     Seansta, 226 trilyon 940 milyar 753 milyon liralık işlem hacmi kaydedildi. Günlük işlem hacmi ise 424 trilyon 508 milyar 829 milyon lira olarak hesaplandı. 
     2. seansta Doğan Holding, Yapı Kredi Bankası, Koç Holding, İş Bankası C ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
