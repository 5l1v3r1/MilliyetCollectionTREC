<DOC>
<DOCNO> 226858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/soneko11.html </URL>
<DATE> 2004/03/30/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Anadolu Cam, Rusya'da şirket satın alacak... 
</HEADLINE>
<TEXT>

     Anadolu Cam, Rusya'da Pokrovsky Cam Ambalaj şirketinin yüzde 76 hissesini satın alacak. 
     Anadolu Cam Sanayi A.Ş.'den Borsa'ya yapılan açıklamada, şirketin Hollanda'da yüzde 51.85 hissesine sahip olduğu yatırım şirketi Anadolu Cam Investment B.V. ve Rusya Federasyonu'nda faaliyet gösteren cam ambalaj tesisi Ruscam'ın 3. fırın yatırımının finansmanıyla ilgili olarak 6 milyon 432 bin 32 euro sermaye artırımına karar verdiği kaydedildi. 
     Açıklamada ayrıca, Rusya'da kurulu Pokrovsky Cam Ambalaj şirketinin yüzde 76 hissesinin European Bank for Reconstruction and Development'dan EBDR satın alınmasına karar verildiği ve bu amaçla 3 milyon 574 bin 833 euro sermaye artırımı yapılacağı bildirildi. 
     Pokrovsky hisselerinin satın alınması ve Rusya ile Hollanda'daki diğer yatırımlar için toplam 10 milyon 6 bin 865 euro sermaye artırımına gidecek olan Anadolu Cam'ın Yönetim Kurulu, rüçhan hakkının tamamını kullanarak 5 milyon 188 bin 650 euro sermaye transferine karar verdi. 

     
</TEXT>
</DOC>
