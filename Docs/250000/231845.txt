<DOC>
<DOCNO> 231845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/astro/index.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüş ayrılıkları 
</HEADLINE>
<TEXT>

   
   
   Bugün oldukça karışık ve bizi kararsızlığa sürükleyebilecek gelişmeler mümkün. Duygusal alanda, özellikle öğleden sonra saatlerinde, kendimizi yeteri kadar iyi anlatamayabiliriz. Koç'lar geçmişle alakalı konularda hassaslar. Enerjilerini günlük işlerini toparlamaya yöneltebilirler. Eğitim ve iletişim konularında verimli bir gün olabilir. Boğa'lar duygusal hayatta heyecanlara açıklar. Pozitif olmak huzurlarını artıracaktır. Dostluklardan çok şey kazanabilirler. İkizler maddi alanda yeni gelişmeler beklemeli. Bu konuda tutarlı olmak ve ileriyi düşünmek zorundalar. Yengeç'ler özellikle parasal konuda yeni fırsatlar peşinde olmalılar. Yabancılarla ilgili konularda sağduyulu olunmalı. Aslan'lar gün içinde duygularını ifade etmekte zorlanabilir. Maddi durumları konusunda olumlu gelişmeler onlara iyimserlik katacak. Başak'lar ortaklaşa alanda yeniliklere açık olmak durumunda. Maddi alanda kişisel yeteneklerini öne çıkarmakta fayda var. 
   Terazi'ler günlük işlerini iyi organize etmeliler. Bu konuda yeniliklerden yana olmaları başarı getirebilir. Akrep'ler pozitif bir gündeler. Enerjilerini yaratıcı konularda ortaya çıkarmaktan mutlular. Aşkta sürpriz gelişmeler mümkün. Yay'lar süregelen işlerini toparlamak ve planlı olmak durumundalar. İlişkiler konusunda yapıcı olmayı başaracaklar. Oğlak'lar için hareket ve iletişimin öne çıktığı bir gün. Bununla ilgili gelişmeler ve sevindirici haberler alınabilir. Kova'lar parasal konularda orijinal düşünceler geliştirerek ve yeni kazanç yolları bulabilirler. Aşk hayatında hareketlilik söz konusu. Balık'lar için rahat bir gün. Kişisel girişimlerinden yana kararlı olmak şanslarını artırabilir. 
   
   
</TEXT>
</DOC>
