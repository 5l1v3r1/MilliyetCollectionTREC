<DOC>
<DOCNO> 223482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonsiy04.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna'ya 3 ayrı dava .. 
</HEADLINE>
<TEXT>

     Yargıtay Cumhuriyet Başsavcılığı, İstanbul Büyükşehir Belediye Başkanı Ali Müfit Gürtuna hakkında, Türk Ceza Kanunu'nun TCK ''görevi ihmal'' ve ''görevi kötüye kullanma'' suçlarından 3 ayrı dava açtı. 
     Alınan bilgiye göre, Yargıtay Cumhuriyet Başsavcılığı'nca hazırlanan 3 ayrı iddianame yargılamanın yapılacağı Yargıtay 4. Ceza Dairesi'ne geçtiğimiz günlerde gönderildi. 
     İddianamelerde, Gürtuna'nın değişik tarihlerde belediye ait şirketlerde işçi statüsünde çalışan personelden bazılarını yasaya aykırı olarak memur statüsünde çalıştırdığı öne sürüldü. 
     Bu durumda çalıştırılan personelin dökümünün yapıldığı iddianamelerde, Gürtuna'nın bu eylemleri nedeniyle TCK'nın ''görevi ihmal'' ve ''görevi kötüye kullanma'' suçlarını işlediği kaydedildi. Gürtuna hakkında ayrıca bir dosyada ''fiilin tekrarı halinde ceza artırımını'' öngören TCK'nın 80. maddesinin uygulanması da istendi. 
     Gürtuna'nın yargılanmasına önümüzdeki günlerde 4. Ceza Dairesi'nde başlanacak. 
     Yargıtay Ceza Genel Kurulu da geçtiğimiz günlerde ''görevi kötüye kullanmak'' suçundan Yargıtay 4. Ceza Dairesi'nce verilen 1 yıllık hapis cezasının paraya çevrilerek ertelenmesine ilişkin kararı onamıştı. 
     
</TEXT>
</DOC>
