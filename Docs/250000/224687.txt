<DOC>
<DOCNO> 224687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yasam/ayas.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıda mühendisliği pastaya yetmedi 
</HEADLINE>
<TEXT>

   Hacettepe Üniversitesi Gıda Mühendisliği mezunu Sevtap Çelik, pastane açmaya kalkınca 'boyunun ölçüsünü' aldı Çırak ol da gel 
      ELİF MİRMAHMUTOĞLU, ÖNER ŞAN Antalya DHA 
   
   Gıda mühendisi Sevtap Çelik 37 , devraldığı pastanenin faaliyet belgesi için başvurduğu Antalya Ticaret ve Sanayi Odası'nın ATSO kendisinden 'çıraklık' belgesi de istediğini öğrenince şoke oldu. 
   Hacettepe Üniversitesi Mühendislik Fakültesi'nden 1990'da mezun olan Çelik, 'Pastacımm' adlı işyerini devraldı. Çelik'in diplomasını yetersiz bulan ATSO, eğitim merkezinden çıraklık belgesi getirmesini de istedi. Çelik, çıraklık - ustalık belgesi olmadığı için faaliyet belgesi alamadı. Gıda konusunda 5 yıl lisans eğitimi gören Çelik de çıraklık belgesi almak için haziranda başlayacak pasta börek şekerleme kursuna kayıt yaptırdı. 
   
   'Kuru fasulye öğretiyorlar' 
   Bu anlamsızlığın kanunlardaki boşluktan kaynaklandığını belirten Çelik, "Üniversitede gıda teknolojileri, üretimi, saklanması gibi konuları öğrendim. Ustalık belgesi alacağım. O belge olmadan telefon bile bağlatamıyorum" dedi. 
   Durumu Gıda Mühendisleri Odası Ankara Şubesi'ne bildirdiğini söyleyen Çelik, çıraklık kursu için ilkokul diplomasının yeterli olduğunu da belirterek, şöyle dert yandı "Merak ettim ve kursa gidip birkaç derse girdim. Kuru fasulye, şehriye çorbası gibi yemekleri öğretiyorlar. Bunları yaparak usta olunmaz ki. 5 yıl öğrenim görüp gıda teknolojileri ilmini boşa öğrenmişim." 
   ATSO yetkilileri ise, elektrik mühendisinin diplomasıyla elektrikçi dükk nı açabildiğini, ancak aynı düzenlemenin gıda mühendisleri için henüz yapılmadığını ve kanunlara göre hareket ettiklerini söyledi. 
   
   
</TEXT>
</DOC>
