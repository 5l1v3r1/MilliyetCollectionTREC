<DOC>
<DOCNO> 239050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko29.html </URL>
<DATE> 2004/05/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Bombalı saldırılar etkiledi, Irak'ın petrol ihracatı 30 azaldı... 
</HEADLINE>
<TEXT>

     Irak'ta güneydeki petrol hatlarına hafta sonunda düzenlenen bombalı sabotaj, ülkenin petrol ihracatının yüzde 30 azalmasına neden oldu. 
     Irak Petrol Bakanı İbrahim Bahr-ül Ulum, Fao yarımadasındaki petrol boru hattına yapılan sabotajın 15 metrelik bir bölümüne hasar verdiğini belirterek, bu yüzden hattan nakledilen petrol miktarının günde 1.7 milyon varilden 1 milyon varile düştüğünü söyledi. 
     Bahr-ül Ulüm, hattın hasar gören kısmında başlayan yangının bugün itibariyle hala devam ettiğini, ancak, kontrol altına alındığını belirtti. 
     Hatta onarım çalışmalarına derhal başlandığını kaydeden Petrol Bakanı, nakledilen petrol miktarının bugün itibariyle 1.1 milyon varile çıktığını ve 24 saat hattın tam kapasiteye ulaşacağını ifade etti. 
     Güney petrol hattına yapılan sabotaj, kuzeyde yoğunlaşan sabotajların şimdiye dek sakin görünen güney petrollerine de sıçradığını göstermesi açısından önem taşıyor. 
     
</TEXT>
</DOC>
