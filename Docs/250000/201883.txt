<DOC>
<DOCNO> 201883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sontur25.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka müdürü, polise hakaret ettiği gerekçesiyle gözaltına alındı 
</HEADLINE>
<TEXT>

     Balıkesir'in Sındırgı İlçesi'nde, bir bankanın şube müdürü olan Fahrettin U, ''polise küfür ve hakaret ettiği'' iddiasıyla gözaltına alındı. 
     Alınan bilgiye göre, önceki gece bir bakkal dükkanında oturan Fahrettin U, 47 o sırada alışveriş için gelen gece görevindeki polislerle tartıştı. Alkollü olduğu gerekçesiyle Sındırgı Devlet Hastanesi'ne götürülen Fahrettin U, burada polis memurlarına hakaret ve küfür edince gözaltına alındı. 
     Polis otomobiline ve nezarethane kapısına da zarar verdiği öne sürülen Fahrettin U, ''Görevli memura hakaret ve kamu malına zarar verme'' suçlarından nöbetçi mahkemeye çıkarıldı. 
     Mahkemede aşırı alkollü olduğunu itiraf ettiği ve görevli polislerden özür dilediği öğrenilen Fahrettin U, hakkında tutuklama kararı veren mahkeme tarafından kefaletle serbest bırakıldı. 
     Bu arada, Fahrettin U'nun bankanın genel müdürlüğünce açığa alındığı bildirildi. 
     
</TEXT>
</DOC>
