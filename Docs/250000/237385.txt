<DOC>
<DOCNO> 237385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/spor/bbas.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal pes etmedi 81-88 
</HEADLINE>
<TEXT>


Beşiktaş, olaylı Play-Off çeyrek final ikinci maçında Darüşşafaka'yı Ayuso'nun muhteşem oyunu ile iki uzatma sonunda devirdi, seriye 2-2'lik eşitliği getirdi 


44 sayı attı 
SİYAH - Beyazlılar, Play - Off çeyrek final ilk maçında yenildiği Darüşşafaka'yı rakip sahada nefesleri kesen bir oyunda iki uzatmada yenerek seriye 2 - 2'lik eşitliği getirdi. İkinci yarısında olaylar nedeniyle sık sık duran mücadelede Cüneyt'le maçı uzatmaya götüren Darüşşafaka karşısında Beşiktaş, Ayuso'nun 44 sayılık muhteşem performansıyla galibiyete ulaştı. Yarı finale yükselecek takım Süleyman Seba Salonu'nda cumartesi günü oynanacak karşılaşma ile belirlenecek. 

İstatistik 

DARÜŞŞAFAKA OYUNCU TS 2S 3S SA R Rice 10 1 5 2 4 2 4 2 Mc Dade 15 7 10 - 1 3 13 Ersin 8 1 6 2 3 - 5 Cüneyt 26 1 5 4 13 13 17 1 Whorton 19 7 15 - 5 6 9 Erdem 2 0 1 0 2 2 6 6 Cevher 1 0 1 0 2 1 2 - Soner - - - - - Polat - - - - - Caner - 0 1 - - - TOPLAM 81 17 44 8 25 24 38 36 

BEŞİKTAŞ OYUNCU TS 2S 3S SA R El Amin 16 4 9 1 5 5 7 4 Nedim - 0 3 0 1 - 1 Mustafa 8 1 1 1 2 3 5 6 Cuthrell 7 3 6 - 1 2 9 Ayuso 44 4 6 5 11 21 24 7 Ruziç 9 4 6 0 1 1 2 7 Hüseyin - - - - - Faruk - - - - - Tolga 4 2 3 0 1 - 2 TOPLAM 88 18 34 7 21 31 40 36 
1.PERİYOT 21 - 19 Darüşşafaka , 2.PERİYOT 35 - 30 Beşiktaş , 3.PERİYOT 55 - 50 Beşiktaş , NORMAL SÜRE 69 - 69, 1.UZATMA 75 - 75, MAÇ SKORU 88 - 81 Beşiktaş 
BEŞ FAUL Rice 39.50 , El Amin 39.56 , Ersin 43.56 , Cuthrell 45.15 , Nedim 48.03 , Cüneyt 49.21 
HAKEMLER Memduh Öget, Zafer Yılmaz 

Tribünde olay 

Futbol sahalarında görmeye alıştığımız çirkinlikler dün bu kez Darüşşafaka ile Beşiktaş arasında oynanan Play-Off maçında kendini gösterdi. Karşılaşmanın 33. dakikasında Beşiktaş tribünlerinde yaşanan gerginliği önlemeye çalışan polise Siyah - Beyazlı taraftarlar koltukları fırlattı. Polisin copla müdahale etmesiyle daha da büyüyen olaylar Şeref Tribünü'ne sıçradı. İki takım yöneticilerinin sözlü atışmaları yumruklaşmaya kadar gitti. Birçok taraftarın yaralandığı olayları az sayıdaki güvenlik güçleri zorlukla yatıştırılırken karşılaşma on dakika durdu. Beşiktaşlı yönetici Erol Obdan'ın başhakem Memduh Öğet'i yanına çağırarak, "Akıllı ol" diye bağırması dikkat çekti. Maçı izlemeye gelen Beşiktaş Başkanı Serdar Bilgili, Siyah-Beyazlı tribünlerin olay çıkardığını görünce salonu terketti. 

F.Bahçe-Ülker ikinci kez 

BASKETBOLDA şampiyonluğun güçlü adayı Ülkerspor, Play - Off çeyrek finalinde Fenerbahçe ile bu akşam ikinci kez karşı karşıya gelecek. Serinin ilk maçını 24 sayı farkla kazanarak 2 - 0 öne geçen Turuncu - Yeşilliler, Ümraniye Haldun Alagaş Salonu'nda saat 19.00'da başlayacak olan maçı kazandığı taktirde yarı finalist olacak. Fenerbahçe'nin şansını sürdürebilmesi için ise mutlak galip gelmesi gerekiyor. 


</TEXT>
</DOC>
