<DOC>
<DOCNO> 237552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy30.html </URL>
<DATE> 2004/05/05/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Baykal "Türkiye çok kritik bir dönemden geçiyor" 
</HEADLINE>
<TEXT>

     CHP Genel Başkanı Deniz Baykal, Türkiye'nin çok kritik bir dönemden geçtiğini belirterek, ''Türkiye içinden geçtiğimiz dönemin çok ötesinde, hakkı olan bir dönemi, demokratik yöntemlerle ve kendi iradesiyle mutlaka aşacaktır'' dedi. 
     Baykal, 3 gün sürecek Trakya gezisinin ilk durağında, Edirne Belediye Başkanı Hamdi Sedefçi'yi ziyaret etti. 
     Baykal, Belediye Meclis Salonu'nda yaptığı açıklamada, Türkiye'de sorunların giderek ağırlaştığını, dış politika ve ekonominin kaygı verici olduğunu söyledi. 
     Bütün olup bitenleri dikkatli izlediklerini ifade eden Baykal, ''Türk siyaseti bir hal almaktadır. Bir dönem açılmıştır ve bu dönemin içinden geçiyoruz. Bu dönemin özü, niteliği yavaş yavaş şekilleniyor. Önümüzdeki dönemde Türkiye bu dönemi aşacaktır. Bu dönemin Türkiye için ne ifade ettiği yaşanarak görülecektir'' dedi. 
     Baykal, Türkiye'nin içinden geçtiği dönemin çok ötesinde, haklı olan bir dönemi, demokratik yöntemlerle ve kendi iradesiyle mutlaka aşacağını da belirterek, şunları kaydetti 
     ''O dönemin aşılması içinde çalışmak bizim görevimizdir. O görevimizi yapıyoruz. Yapmaya da devam edeceğiz. CHP olarak biz, Türkiye'de bu görevi sürekli yerine getiren bir kurumuz.'' 
     
     CHP'nin misyonu 
     Türkiye'de yüzlerce parti kurulduğunu ifade eden Baykal, ''Bu partiler geldi geçti. Bunların bir kısmı bir dönem işbaşında kaldı. Bu partilerin bir kısmı artık siyasi kimliğini kaybetmiş noktaya gelmiştir. CHP 80 yıl önceki koşullarda işbaşına gelmiştir. Şimdi bugün hale Türkiye'nin güven partisi konumunu sürdürmektedir. CHP Türkiye'nin siyaset yapılaşmasında ana sütunlarından birisidir. CHP bir mevsimlik parti değildir. Bir iktidarlık parti de değildir'' diye konuştu. 
     
</TEXT>
</DOC>
