<DOC>
<DOCNO> 228883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun07.html </URL>
<DATE> 2004/04/06/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Irak'taki saldırıların bir numaralı şüphelisinden tehdit .. 
</HEADLINE>
<TEXT>

     Irak'ta son zamanlardaki kanlı saldırıların bir numaralı şüphelisi olduğu bildirilen Ürdünlü Ebu Musab Ezzerkavi, koalisyon kuvvetlerini ve Iraklı Şiileri tehdit etti. 
     İslamcı bir internet sitesinde ses bandı yayınlanan Ezzerkavi, ''kahraman mücahitlerin haçlı koalisyonunun 200'den fazla askerini imha ettiğini'' söyledi. Bağdat'taki ''Lübnan Dağı'' otelinde 17 martta ''Mossad casuslarına karşı girişilen'' bombalı saldırının sorumluluğunu üstlenen Ezzerkavi, başka birçok ''operasyon'' daha düzenlediklerini söyledi. 
     Iraklı Şiileri de sert dille eleştiren Ezzerkavi, ''Düşman Irak'ı ele geçirmek için onları Truva atı olarak kullandı. İmamlarını doğramaya devam edeceğiz, kellelerini uçuracağız'' diye konuştu. 
     Asıl adı Fazıl Nezzal El Haleyle olan Ezzerkavi, Amerikan istihsbaratına göre, El Kaide örgütünün önde gelen kimyasal ve biyolojik silah uzmanı. 
     
</TEXT>
</DOC>
