<DOC>
<DOCNO> 232727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun15.html </URL>
<DATE> 2004/04/19/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hindistan'da 660 milyon kayıtlı seçmen sandık başında... 
</HEADLINE>
<TEXT>

     Hindistan'da 3 hafta sürecek 5 aşamalı milletvekili genel seçimi yarın başlıyor. 
     ''Dünyanın en büyük demokrasisinde'' genel seçimin ana hatları şöyle 
     -1 milyar 20 milyonla Çin'den sonra dünyanın en kalabalık nüfusuna sahip ikinci ülkesi olan Hindistan'da, parlamento genel seçimi, iktidar partisi meclis çoğunluğunu yitirmedikçe 5 yılda bir yapılıyor. 
     -20 Nisan-10 Mayıs arasında 5 aşamada yapılacak seçimde 660 milyon kayıtlı seçmen oy kullanabilecek. 
     -4 milyon sandık kurulu görevlisi, polis ve asker, güvenliği sağlıyor. 
     -İlk kez elektronik oy kullanma makineleriyle kağıt tasarrufu sağlanıyor ve hilelerin önüne geçiliyor. 
     -Halk, Lok Sabha Halk Meclisi parlamentosunun 543 yeni üyesini belirleyecek. 
     -İlk oy sayımı 13 Mayıs'ta başlayacak. Sandıkların çalınması ve yer yer çıkması olası tedhiş yüzünden mükerrer sayımlar gerekebilecek. Kesin resmi sonuçların ne zaman alınacağı bilinemiyor. 
     -Hintçesi ''Baharat'' olan Hindistan'ın iktidardaki koalisyon hükümetinin en büyük ortağı Hindistan Birleşik Parti'nin Bharatiya Janata Dal Genel Başkanı ve Başbakan Atal Bihari Vajpayii'nin Ulusal Demokratik İttifakı ile ülke tarihinde büyük maziye sahip Kongre Partisi'nin lideri Sonia Gandi önderliğindeki partiler ittifakı seçimde yarışıyor. 
     -Din farklılığı ve kast çekişmelerinin gölgelediği ülkede ''yoksullukla mücadele ve kalkınma'' siyasal hayatın en önemli konusu. 
     -Başbakan Vajpayii, uzay çalışmalarında da önde giden bir ülke olan Hindistan'ı 2020 yılına dek ''kalkınmış ülke'' durumuna getirme sözü veriyor. 
     -Muhalefet partileri, kentsoyluların zengin, köy insanının hep perişan kaldığını işliyor ve köyden kalkınma için çareler arıyor. 
     -Hindistan'da 340 milyon insan ayda 30 milyon TL gelirle yaşamaya çalışıyor. 
     
</TEXT>
</DOC>
