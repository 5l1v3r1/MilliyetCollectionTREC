<DOC>
<DOCNO> 243585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonsiy14.html </URL>
<DATE> 2004/05/28/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
YÖK Yasası veto edildi, şimdi ne olacak Abbas Güçlü değerlendiriyor... 
</HEADLINE>
<TEXT>

     Cumhurbaşkanı Sezer'in vetosu bekleniyordu. Ama kısmen oldu. 12 maddelik kanunun 1, 5, 6 ve 7'inci maddeleri veto yedi. Diğer maddelere ise karşı çıkmadı. Bu da gösteriyor ki Sezer, tartışmalı yasaya karşı, iddia edildiği gibi önyargılı davranmadı. 
Peki şimdi ne olacak Herşeyden önce şunu söylemeliyiz Tasarının 20 Haziran'daki ÖSS'ye yetişme ihtimali yok gibi. Hükümet ne kadar hızlı davanırsa davransın, yasal süreç, bu yılki değişikliği olanaksız kılıyor. 
     Hükümet çevrelerinden gelen bilgiler, veto yiyen maddelerin yeniden düzenlenerek, TBMM'den geçirildikten sonra Çankaya'ya tekrar gönderileceği yönünde. 
Üzerinde en çok tartışılan konu katsayılardı. Cumhurbaşakanı Sezer'in bu yöndeki veto gerekçesi Kaynak israfı. 
     Yani Elektirikten mezun olan birinin Hukuk'a gitmesinin yaratacağı kaynak israfı. Ama eğer hükümet, elektrikten mezun olan elektrik mühendisliğine, makineden mezun olan makine mühendisliğine gider diye bir düzenleme yapacak olursa, veto gerekçesi de ortadan kalkar. Bu kadarı da hükümeti rahatlatmaya fazlası ile yeter. Çünkü meslek lisesi mezunlarının öncelikli isteği kendi alanları ile ilgili fakültelere girmekti. 
     İmam hatiplerin laikliği zedeleyeceği gerekçesi ise biraz abartılı. Sonuçta onlar da devletin okulları. Cumhurbaşkanı Sezer'in elinde, eğer bu okulların, cumhuriyetin temel ilkelerine aykırı davrandığına ilişkin bilgiler varsa bunları da açıklamadır. Yoksa veto havada kalır. 
Sonuç olarak, hükümet bu tasarıyı ufak rötuşlarla TBMM'den de geçirir, Çankaya'nın vetosuna rağmen yasal hale de getirir. Ama bu yıl için çok geç kaldı. 
     Aslında yeni düzenlemeleri, yeni oluşturulacak bir YÖK'ün yapması en doğru olanı. Ama nedense taraflardan hiç biri çözüm peşinde değil. 
     Tartışma sanki herkesin hoşuna gidiyor... 

ABBAS GÜÇLÜ 
     
</TEXT>
</DOC>
