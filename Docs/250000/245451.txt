<DOC>
<DOCNO> 245451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/ekonomi/eko06.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DYH'nin reklam geliri beş ayda yüzde 55 arttı 
</HEADLINE>
<TEXT>


Doğan Yayın Holding, ilk beş ay için yılbaşında koyduğu reklam gelir hedefinin üstüne çıkarak 185 milyon 256 bin dolara ulaştı ve yüzde 55 oranında artış gösterdi 

EKONOMİ SERVİSİ 

Doğan Yayın Holding DYH , reklam gelirlerindeki çıtayı yükseltti. Yılbaşında, ilk beş ay için yüzde 40 büyümeyi hedefleyen DYH, bu sürede reklam gelirlerini yüzde 55 artırarak hedeflenen rakamın yüzde 11 üstüne çıktı ve 185 milyon 256 bin dolara ulaştı. 
Bu yılın ocak - mayıs dönemindeki reklam gelirleri, enflasyondan arındırılmış rakamlarla da yüzde 26.1 artarak 260 trilyon 643 milyar liraya yükseldi. DYH'nin mayıs ayı reklam gelirleri geçen yılın aynı ayına göre dolar bazında yüzde 24.2 artarak 46.3 milyon dolara, enflasyondan arındırılmış rakamlarla da yüzde 14.4 artarak 69.5 trilyon liraya çıktı. 
DYH'den yapılan açıklamada şöyle denildi "Enflasyondaki düşüşe, ekonomideki iyileşmelere ve istikrara paralel, DYH olarak bu yılın şubat ayında reklam tarifelerimizde Türk Lirası'na geçtik. Türk Lirası yaşadığımız bir ortamda para biriminin kendi değer kaybını hesaba katarak enflasyondan arındırma işleminin yapılması grubumuzun performansını değerlendirmede bize daha doğru bir ışık tutmaktadır. Uluslararası Finansal Raporlama Standartları'nın UFRS tavsiyesi de bu yöndedir. Bu açıdan DYH reklam gelirlerinin enflasyondan arındırılmış TL bazındaki gelişimini de yatırımcılarla paylaşıyoruz. İlk beş ayda reel bazda çıkan rakamlar grubumuzun başarılı performansını ortaya koymaktadır." 
Açıklamada, DYH gelirleri içinde yaklaşık yüzde 80'ini sağlayan en büyük 20 reklam verenin geçen yılın ilk beş ayına göre reklam yatırımlarında dolar bazında yüzde 59'luk artış olduğu ifade edildi. 

Reklam gelirleri mayısta 46.3 milyar dolara çıktı Bin Dolar Enflasyondan arındırılmış trilyon TL 2003 2004 03-04 Artış 2003 milyar TL 2004 milyar TL 03-04 Artış Ocak 19.314 30.034 55.5 37.718 42.955 13.9 Şubat 16.627 29.438 77.0 30.861 40.825 32.3 Mart 20.629 37.090 79.8 37.835 50.081 32.4 Nisan 25.438 42.400 66.7 45.067 57.279 27.1 Mayıs 37.283 46.294 24.2 60.745 69.503 14.4 Toplam 119.291 185.256 55 212.226 260.643 26.1 

</TEXT>
</DOC>
