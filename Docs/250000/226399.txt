<DOC>
<DOCNO> 226399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sontur05.html </URL>
<DATE> 2004/03/28/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Prof. Ahmet Ercan Bundan sonraki deprem 6.9 büyüklüğünde olur 
</HEADLINE>
<TEXT>

     Türkiye Jeofizik Mühendisleri Odası Başkanı Prof. Dr. Ahmet Ercan, ''DAF'ın üzerindeki zonlar harekete geçti. Bu, bölgede gerilim yüklemesi olduğunu gösteriyor'' dedi. 
     Ercan, Erzurum'da meydana gelen depremlerle ilgili görüşlerini açıkladı. Tali kırıkların, Erzincan'ın Tercan ile Erzurum'un Tortum ve Aşkale ilçeleri arasında harekete geçtiğini vurgulayan Ercan, bundan sonra depremin ne zaman olacağının bilinmeyeceğini ancak olası depremde beklenilen büyüklüğün 6.9 olacağını düşündüklerini kaydetti. 
     Sarsıntıların, Doğu Anadolu fay hattı üzerinde gerçekleştiğini ifade eden Ercan, ''Ben buna Doğu Anadolu kırığı diyorum. Zon harekete geçti. Bu da bölgede gerilim yüklenmesi olduğunu gösteriyor'' dedi. 
     Bu arada, yapılaşma sorununa da değinen Ercan, Türkiye'de 5 büyüklüğündeki bir depremin bile yıkıcı olduğunu dile getiren Ercan, bunun yapılaşmadaki dayanıksızlığa bağlanabileceğini söyledi. 
     Bu sorunun temelinde kişi başına düşen milli gelirin yattığına işaret eden Ercan, şöyle devam etti 
     ''Bunların önüne geçebilmek için insanların gelir seviyesinin yükseltilmesi gerekiyor. Bunun yanında bilimsel araştırmalara verilen maddi desteğin de artırılması gerekiyor. Yani bilime yapılan yatırımlar artırılmalı. 
     Deprem yerine öncelikle siyasiler değil bilim adamları gitmelidir. Buradaki sarsıntılar oluşturulacak ağla çok ciddi bir şekilde dinlenmeli.'' 
     
</TEXT>
</DOC>
