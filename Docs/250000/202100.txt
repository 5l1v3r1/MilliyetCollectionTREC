<DOC>
<DOCNO> 202100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/ekonomi/eko05.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir Enflasyon eleştirisi popülist 
</HEADLINE>
<TEXT>

   DİE Başkanı, rakamların sokaktaki enflasyonu yansıtmadığı eleştirisini popülist olarak değerlendirdi 
   
   Devlet İstatistik Enstitüsü DİE Başkanı Ömer Demir, "Enflasyon rakamları, sokaktaki enflasyonu yansıtmıyor" eleştirilerinin popülist amaçlı kullanıldığını belirterek, "Sokaktaki enflasyonu kim neye göre ölçüyor, ben bilmiyorum" dedi. Eleştirilerin DİE'nin çalışmalarını gözden geçirmesini sağlayacak bir temeli bulunmadığını belirten Demir şöyle devam etti 
   "Ama sonuçta eleştiri olmasa da biz değiştirmek, güncellemek zorundayız. Yoksa o eleştiriler bize fikir vermedi. Sadece popülist amaçlı kullanılıyor diye düşünüyorum. Bu eleştiriler olmasa da biz bunu güncelleyeceğiz. Çünkü tüketim kalıpları değişiyor. Yeralan malları güncellemek lazım. Bugün vatandaşın çok kullandığı bir mal, farklı bir ağırlıkta yer alıyor olabilir. Bunu araştırma sonucu çıkınca göreceğiz. Dolayısıyla bize yöneltilen eleştiriler doğru değil. Araştırmaya değil, gözleme dayanıyor. Dolayısıyla bu sokaktaki enflasyonu kim neye göre ölçüyor ben bilmiyorum." 
   Demir, şu anda kullanılan endekste 411 adet mal yeraldığını ve bu malların internette yayımlandığını hatırlatarak, yayımlanmayanın sadece ağırlıklar olduğunu söyledi. 
   
   
</TEXT>
</DOC>
