<DOC>
<DOCNO> 239647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun43.html </URL>
<DATE> 2004/05/13/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Libya, İran, Suriye ve Kuzey Kore'ye silah satamayacak 
</HEADLINE>
<TEXT>

     Libya'nın, kitle imha silahları geliştirme ihtimali bulunan Kuzey Kore, Suriye ve İran gibi ülkelere silah satmayacağı bildirildi. 
     Silahsızlanma ve Uluslararası Güvenlikten sorumlu ABD Dışişleri Bakan Yardımcısı John R. Bolton, Libya tarafından yapılan bir yazılı açıklamaya dayanarak ''Libya'nın, kitle imha silahları geliştireceğinden ciddi anlamda endişe duyduğu ülkelerle askeri malzeme ve hizmet alışverişinde bulunmayacağını'' söyledi. 
     John R. Bolton, gazetecilere yaptığı açıklamada, ''ABD bu açıklamayı memnunlukla karşılıyor ve Libya'nın kitle imha silahlarından vazgeçme ve uluslararası topluluğa yeniden katılma konusundaki niyetinin ciddiliğinin bir işareti olarak görüyor'' dedi. 
     Bolton, ''Libya hükümeti ABD ve İngiltere'ye Kuzey Kore, Suriye ve İran'ında aralarında bulunduğu ciddi biçimde kitle imha silahlarını yayma endişesi duyulan ülkelerle bütün askeri ticareti kestiğine dair garanti verdi'' diye konuştu. 
     Bolton ayrıca Libya'nın yakında, Füze Teknolojisi Kontrol Rejimi grubunda olmayan ülkelerle füze ve füze yapımıyla bağlantılı ekipman ve teknoloji satmama garantisi vereceğini de kaydetti. 
     
</TEXT>
</DOC>
