<DOC>
<DOCNO> 246105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/guncel/gun01.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Muhatap alınmıyoruz' 
</HEADLINE>
<TEXT>


Başbakanlık İnsan Hakları Danışma Kurulu, 71 sayfalık raporla tepkisini dile getirdi Bakan Gül, başvurulara yanıt vermiyor. Siyasi organlar bize sadece bir kez danıştı 

Belma Akçura 

Başbakanlık İnsan Hakları Danışma Kurulu İHDK , çalışmalarını aksatıcı işlem ve eylemleri ortadan kaldırma yönünde, insan haklarından sorumlu da olan Dışişleri Bakanı Abdullah Gül'e yapılan başvuruların yanıtını bugüne kadar alamadıklarını öne sürdü. İHDK Başkanı İbrahim Kaboğlu da bugüne kadar kurula sadece bir kez danışıldığını belirtirken, Gül'ün kurul yönetiminin sorunları karşısında sessiz kaldığı belirtilen 71 sayfalık İHDK raporunda ise şöyle denildi 
"Siyasal organların kendisine danışmasını bekleyen İHDK, kendiliğinden gündemine alarak çözüm önerileri geliştirdiği insan hakları sorunları konusunda da, ilgili makamlarca muhatap alınmamıştır. 

'Rahatsızlık var' 
Bir yıllık dönem içerisinde, İHDK'dan sadece bir kez görüş sorulmuş AB İlerleme Raporu konusuna ilişkin olarak bu konuya ilişkin raporlar Bakanlığa, 6. ve 7. toplantıyı izleyen günlerde ulaştırılmıştır. İHDK'nın eleştiri ve önerilerinden rahatsızlık duyulması yerine, bu eleştiri ve önerilerinin doğrulanma derecesi göz önüne alınsaydı, bugün insan hakları alanında ülkemiz daha çok ileri bir düzeyde olurdu." 
İHDK'ya ilişkin yasa ve yönetmelik hükümlerine saygı gösterilmediğinin de belirtildiği raporda, "Kurul, insan hakları sorunlarına çözüm üretme mek nı olmaktan uzaklaştırılmış onu adeta, gasp edilen yetkilerini ve ihlal edilen haklarını geri alma yönünde bir mücadele sürecine sürüklemiştir. İHDK, işlevini, yasada tanımlandığı biçim ve içerikte yerine getirme istem ve kararlılığındadır. Ancak, bu irade, hükümetin, parlamento iradesi ile oluşmuş olan ve kaynağını yasadan alan bu kuruluşu, işlevsel hale getirmede göstereceği samimi tutumla eyleme dönüşebilecektir. Kurulumuz bu beklenti içindedir" denildi. 


</TEXT>
</DOC>
