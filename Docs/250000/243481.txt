<DOC>
<DOCNO> 243481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun06.html </URL>
<DATE> 2004/05/28/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Terör uyarısı'ndan sonra FBI'a 24 saatte 2 bin ihbar geldi... 
</HEADLINE>
<TEXT>

     Bülent Keneş 

El Kaide terör örgütü ile bağlantıları bulunduğu iddiasıyla 7 kişinin yerlerinin tespit edilmesi konusunda halkın yardımının istenmesinden sonraki 24 saat içinde Federal Soruşturma Bürosu FBI'ın web sitesine 2 binden fazla ihbar geldiği bildirildi. 
     FBI'ın web sitesinden yapılan açıklamada, resimleri yayınlanan şüphelilerin yerlerinin belirlenmesi konusunda verilen destekten dolayı teşekkür edilerek, ''Şu ana kadar sadece tips.fbi.gov sitesine 2 binin üzerinde ihbar geldi. Lütfen devam edin'' denildi. 
     ABD Adalet Bakanı John Ashcroft, önceki gün FBI Başkanı Robert Mueller ile düzenlediği ortak basın toplantısında, El Kaide'nin, önümüzdeki aylarda ABD'de ''terör saldırısı'' hazırlığında olduğuna dair ellerinde inandırıcı istihbarat bulunduğunu söylemişti. 
     FBI'ın web sitesine yapılan ihbarlar açıklanırken, telefonla yapılan ihbarlar konusunda bilgi verilmedi. 
     
</TEXT>
</DOC>
