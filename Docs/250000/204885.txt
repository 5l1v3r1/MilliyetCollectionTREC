<DOC>
<DOCNO> 204885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/yasam/yas03.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayvalık'ta perili ev paniği 
</HEADLINE>
<TEXT>

   Üç katlı bir binada meydana geldiği öne sürülen esrarengiz olaylar, çevre sakinleri arasında 'perili ev' söylentisine yol açtı 
      AHMET ERTAN Balıkesir DHA 
   
   Avukat Ahmet Rifat Akay'la 71 felçli eşi Ayten Akay 67 , Ayvalık Çamlık Mahallesi'ndeki Işın Apartmanı'nın 5 numaralı dairesinde oturuyordu. Her şey geçen cumartesi başladı. Camı kıran bir kültablası, karşı binada Huriser Uncu'nun penceresini parçalayıp içeri düştü. Uncu ve Akay'ın evini inceleyen polis, kültablasını kimin attığını belirleyemedi. Esrarengiz olaylar, eşyaların nedensiz devrilmesi ve aynaların kırılmasıyla sürdü. Çevre sakinleri arasında, "perili ev" söylentilerin çıktığı dairesini terk eden Akay, eşiyle İstanbul'a gitti. 
   
   'Polis bile şaşırdı' 
   Bina yöneticisi Acar Kurul, "Kültablaları camdan cama geziyor. TV'ler, vitrinler, buzdolapları devriliyor, koltuklar yanıyor. Kimse anlam veremiyor. Polis bile şaşırdı" dedi. Kapıcı Kamil Kocabıyık'ın "Kuran okuması için getirilen hoca bile garip seslerden kaçtı" sözlerine, camcı Hami Derebaş da şöyle destek verdi "Bir camı takarken, bir başkası düşüyordu." 
   
   
</TEXT>
</DOC>
