<DOC>
<DOCNO> 206201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sondun10.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da deprem... Londra'daki anma töreninde çatışma çıktı .. 
</HEADLINE>
<TEXT>

     İngiltere'nin başkenti Londra'da, İran'daki depremde hayatını kaybedenleri anmak için dün gece düzenlenen törende, İran rejimi muhalifleriyle törene katılan İranlılar arasında çatışma çıktı. 
     İngiltere İslam Merkezi'ndeki töreni düzenleyen yetkililere göre, tören sırasında bina dışında gösteri yapan İran Komünist İşçi Partisi üyeleriyle törene katılanlar çatıştı. 
     Törene katılanlar, sopalı grupların saldırısına uğradıklarını söylediler. 
     Törene temsilci gönderen İran'ın Londra Büyükelçiliği'nden yapılan açıklamada, törene katılanların 25 kişilik bir gösterici grubunun sözlü ve fiziki saldırısına uğradığı belirtildi. 
     Göstericiler ise İran hükümetini depremde can kaybının yüksek olması nedeniyle kınadıklarını belirttiler ve böyle bir felaketin önlenmesi için hiçbir şey yapılmadığını ileri sürdüler. 
     Çatışmadan sonra gözaltına alınan olmadı. 
     
</TEXT>
</DOC>
