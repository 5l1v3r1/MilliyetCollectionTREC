<DOC>
<DOCNO> 214024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun13.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar yarışı kızışıyor... 
</HEADLINE>
<TEXT>

     ''Seabiscuit'' filminin Amerikan Görüntü Yönetmenleri Derneği Ödülü'nü kazanması, herkesin bittiği gözüyle baktığı Oscar yarışını yeniden canlandırdı. 
     ''Seabiscuit'' filmindeki kamera çalışmasıyla ödülü alan John Schwartzman, Oscar'ın en büyük adayları arasında gösterilen ''Yüzüklerin Efendisi Kralın Dönüşü,'' ve ''Dünyanın Uzak Ucu'' filmlerinin görüntü yönetmenlerini de geride bırakarak büyük sürpriz yaptı. 
     Schwartzman, dün gece düzenlenen törende ödülü aldığında, şaşkınlığını, ''Aman Tanrım '' diyerek belirtti ve filmin ''hayatının yolculuğu'' olduğunu belirtti. 
     ''Yüzüklerin Efendisi''nin popülerliği nedeniyle birçok yorumcu, filmin Oscar'dan önce verilen bütün ödülleri toplayacağını tahmin ediyordu, ancak ''Seabiscuit'' bu tahminlerin yanlış olduğunu gösterdi. 
     29 Şubat'ta açıklanacak Oscar'dan önce kalan tek ödül olan Sinema Aktörleri Derneği Ödülü 22 Şubat'ta açıklanacak. 
     
</TEXT>
</DOC>
