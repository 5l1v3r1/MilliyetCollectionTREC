<DOC>
<DOCNO> 246365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/guncel/gun01.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu'nun sözleri müzelik 
</HEADLINE>
<TEXT>


Kültür Bakanı, "Resim ve Heykel Müzesi'ni yılda 700 kişi gezdi" diyerek ilgisizlikten yakındı. Müze müdürüne göre ise, Mumcu 7000'i 700 anlamış 

GÜLAY FIRAT İstanbul 

Kültür ve Turizm Bakanı Erkan Mumcu, kültür turizmine halkın ilgisizliğinden yakınırken örnek gösterdiği Resim ve Heykel Müzesi'ni son bir yılda 700 kişinin ziyaret ettiğini söyledi. Ancak Müze Müdürü Cihat Aral'a göre, müzeyi 7000 kişi gezdi. 
Erkan Mumcu, Vakıf 2000'in organize ettiği toplantıda, kültür konusunun hava atılmak istendiğinde öne çıkmasından, ancak hayatın içinde olmamasından yakındı. 
Beşiktaş'taki Resim ve Heykel Müzesi'ni son bir yılda 700 kişinin ziyaret ettiğini söyleyerek, 'kültüre karşı ilgisizliğe' örnek olarak gösteren Mumcu, şunları söyledi 
"Kimse kimseyi kandırmasın. Sözlerimin bazen incitici olduğu, iğneleyici olduğu doğrudur, ama ne yapayım 'Haşmetmahap ne kadar şık görünüyorsunuz' mu diyeyim Şık görünmüyorsunuz, çıplaksınız. Yani kültür üzerine bu kadar tantana. Muhteşem bir müzemiz var, toplam ziyaretçi sayısı binin altında." Kürsüde suyu deviren Mumcu'nun konuşmasının ardından salonun elektrikleri bir süre kesildi. 

Yanlış anlamış 
Resim ve Heykel Müzesi'nin Müdürü Aral, geçen yıl 7 bine yakın ziyaretçileri olduğunu belirterek, şöyle dedi "15 Mayıs - 21 Mayıs arası, Müzeler Haftası münasebetiyle Bakan Mumcu müzemizi ziyaret etti. Ben 7000'e yakın kişinin gezdiğini söyledim. Herhalde beni yanlış anladı, 700 diye algıladı. Geçen yıl da 6210 kişi gezdi." 


</TEXT>
</DOC>
