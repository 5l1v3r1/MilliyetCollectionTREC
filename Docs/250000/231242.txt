<DOC>
<DOCNO> 231242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun33.html </URL>
<DATE> 2004/04/14/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
KKTC'de BDH 'İşte bahar, işte Avrupa' şöleni düzenliyor... 
</HEADLINE>
<TEXT>

     KKTC'deki Barış ve Demokrasi Hareketi BDH , 24 Nisan'daki referandumda Annan planına ''evet'' denmesi amacıyla ''İşte bahar işte Avrupa'' adlı şölen düzenleyecek. 
     BDH Basın Bürosu'ndan yapılan açıklamaya göre, referandumlardan her iki tarafta da ''evet'' sonucunun alınması gerektiği mesajını vermeyi amaçlayan ve ''Güzel bir gelecek 'evet'le gelecek'' sloganıyla düzenlenecek etkinlik, 17 Nisan Cumartesi akşamı saat 20.30'da Yakın Doğu Üniversitesi Atatürk Kongre ve Kültür Merkezi'nde yapılacak. 
     BDH Genel Başkanı Mustafa Akıncı'nın konuşma yapacağı şölende, Ersen Sururi konser verecek ve şiir dinletisi sunulacak. 
     Açıklamaya göre, Akıncı, ''barış ve demokrasi gönüllülerini BDH'nın düzenleyeceği şölende 'evet' için buluşmaya'' davet etti. Akıncı şunları kaydetti 
     ''14 Aralık seçimlerinde sürekli 'Baharda Avrupa' demiştik. Şimdi mevsim ilkbahar. Geleceğimizi bahara dönüştürmek de elimizde. 24 Nisan referandumunda 'evet' diyerek barış, özgürlük, adalet ve refah içinde yeni bir döneme adım atabiliriz. Evet, mevsimi geldi ve güzel bir gelecek 'evet'le gelecek.'' 
     
</TEXT>
</DOC>
