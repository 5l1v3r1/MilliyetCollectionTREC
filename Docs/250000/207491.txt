<DOC>
<DOCNO> 207491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sondun27.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer "Türkiye'ye AB vaadini tutmazsak sonucu ağır olur" 
</HEADLINE>
<TEXT>

     Almanya Dışişleri Bakanı Joschka Fischer, Türkiye'ye AB üyeliği konusunda verilen vaadin yerine getirilmemesi durumunda, bunun ağır sonuçlar doğuracağını söyledi. 
     Fischer, Başbakan Recep Tayyip Erdoğan'ın da katıldığı Uluslararası Bertelsmann Forumu'nda yaptığı konuşmada, Türkiye'nin AB üyeliğinin, demokratik ve Müslüman bir ülke olarak Arap ülkelerine iyi bir işaret olacağını belirtti. 
     Fischer, ''Türkiye'ye 40 yıldır üyelik vaadi verildi. Bu vaadi yerine getirmezsek, bunun sonucu bizim için ağır olacaktır. Türkiye'deki reformlar da aksayabilir'' dedi. 
     Joschka Fischer, AB'nin genişlemesinden başka bir seçenek bulunmadığını belirterek, genişlemenin zor, ancak gerekli olduğunu kaydetti. 
     
</TEXT>
</DOC>
