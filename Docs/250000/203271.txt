<DOC>
<DOCNO> 203271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sontur11.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Vakfı 15. Genç İletişimciler yarışması sonuçlandı 
</HEADLINE>
<TEXT>

     Aydın Doğan Vakfı'nın nitelikli medya çalışanı ve yöneticisi yetişmesine katkı sağlamak amacıyla İletişim Fakülteleri arasında düzenlediği 15. Genç İletişimciler Yarışması sonuçlandı. 
     Aydın Doğan Vakfı'ndan yapılan açıklamaya göre yarışmaya, Yazılı, Görsel, İşitsel, Reklam, Halkla İlişkiler ve İnternet Yayıncılığı dallarında düzenlenen yarışmaya Akdeniz Üniversitesi, Anadolu Üniversitesi, Ankara Üniversitesi, Atatürk Üniversitesi, Bahçeşehir Üniversitesi, Başkent Üniversitesi, Doğu Akdeniz Üniversitesi, Ege Üniversitesi, Galatasaray Üniversitesi, Gazi Üniversitesi, İstanbul Üniversitesi, İstanbul Bilgi Üniversitesi, Kırgızistan-Türkiye Manas Üniversitesi, Kocaeli Üniversitesi, Lefke Avrupa Üniversitesi, Maltepe Üniversitesi, Marmara Üniversitesi, Selçuk Üniversitesi, Uluslararası Kıbrıs Üniversitesi, Yeditepe Üniversitesi, İletişim Fakültelerinin 2002-2003 ders yılında yaptıkları çalışmaların değerlendirildiği yarışmaya 622 öğrenci katıldı. 
     Yarışmada, En İyi Haber dalında birincilik ödülüne, Selçuk Üniversitesi İletişim Fakültesi Halkla İlişkiler ve Tanıtım Bölümü öğrencilerinden Öznur Yüksek ''Tarih Hamurlaşıyor'' adlı çalışmasıyla, ikincilik Ödülüne, Ankara Üniversitesi İletişim Fakültesi Gazetecilik ile Radyo Televizyon ve Sinema Bölümü öğrencilerinden Yeta Bütüç ve Ahmet Görmez ''İşçi ve İşkur Çaresiz Meclis Tepkisiz'' adlı çalışmalarıyla, üçüncülük ödülüne Akdeniz Üniversitesi İletişim Fakültesi Halkla İlişkiler ve Tanıtım Bölümü öğrencilesi Handan Sema Ceylan ''Artık Benden Hiçbir Şey Saklayamayacaklar'' adlı çalışmasıyla değer görüldüler. 
     En İyi Röportaj dalında birinciliği Doğu Akdeniz Üniversitesi İletişim Fakültesi Radyo, Televizyon ve Sinema Bölümü öğrencilerinden Hanife Erişen, ikinciliği Yeditepe Üniversitesi İletişim Fakültesi Gazetecilik Bölümü öğrencilerinden Lena Kaçi, üçüncülüğü ise İstanbul Üniversitesi İletişim Fakültesi Gazetecilik Bölümü öğrencisi Gönül Karakuş aldı. 
     En İyi Araştırma-İnceleme dalında birinciliğe Akdeniz Üniversitesi İletişim Fakültesi Halkla İlişkiler ve Tanıtım Bölümü öğrencilerinden Hannan Polat, ikinciliğe Galatasaray Üniversitesi İletişim Fakültesi Öğrencisi Işılay Yanbaş ve Yeditepe Üniversitesi İletişim Fakültesi Gazetecilik Bölümü öğrencilerinden Emre Öztürk, üçüncülüğe Kocaeli Üniversitesi İletişim Fakültesi Gazetecilik Bölümü Öğrencilerinden Ayşe Aktaş layık görüldü. 
     En İyi Fotoğraf dalında ise birinci Ege Üniversitesi İletişim Fakültesi Radyo Televizyon ve Sinema Bölümü öğrencisi Ümit Yaldız, ikinci İstanbul Üniversitesi İletişim Fakültesi Gazetecilik Bölümü öğrencilerinden Rabia Amasya, G.Ü İletişim Fakültesi Radyo, Televizyon ve Sinema Bölümü öğrencisi Yakup Gökçe ise üçüncü oldu. 
     En İyi Magazin Haberciliği dalında da Gazi Üniversitesi İletişim Fakültesi Halkla İlişkiler ve Tanıtım Bölümü öğrencisi Fatih Atlas birinci, Anadolu Üniversitesi İletişim Bilimleri Fakültesi Basın Yayın Bölümü öğrencisi Barış Karadeniz ikinci, Selçuk Üniversitesi İletişim Fakültesi Gazetecilik Bölümü Öğrencilerinden Emre Koçak üçüncü oldu. 
     En İyi Sayfa Düzenlemesi, Görsel Dal, En İyi Televizyon Haberi, En İyi Televizyon Programı, En İyi Belgesel Programı, İşitsel Radyo İletişim Dalı, En İyi Reklam Filmi Senaryosu, En İyi Basın Reklamı, En İyi Radyo Reklam Metni, En İyi İnternet Reklamı, En İyi Reklam Kampanyası Büyük Ödülü Halkla İlişkiler Dalı, En İyi Kurumsal İletişim Planı, En Özgün Kurumsal İletişim Projesi, En İyi Pazarlama İletişim Planı, En Özgün Pazarlama İletişim Planı ödülleri de sahiplerini buldu. 
     15. Genç İletişimciler Yarışması'nın Ödül töreni, 28 Ocak 2004 Çarşamba günü 19.00'da Yeditepe Üniversitesi Konferans Salonu'nda yapılacak. 
     
</TEXT>
</DOC>
