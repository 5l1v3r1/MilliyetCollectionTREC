<DOC>
<DOCNO> 226522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sondun05.html </URL>
<DATE> 2004/03/29/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Özbekistan'da patlama... 
</HEADLINE>
<TEXT>

     Özbekistan'ın başkenti Taşkent'in en büyük çarşısında meydana gelen patlamada 2 kişinin öldüğü, yaklaşık 20 kişinin yaralandığı bildirildi. 
     Yetkililer tarafından terör eylemi olarak nitelenen patlamayla ilgili bir polis yetkilisi, ''Terör eylemi, Eski Kent'teki Çorsu Çarşısı'nı vurdu'' dedi. 
     Dışişleri Bakanlığı sözcüsü İlham Zakirov da, patlamanın, ''terör eylemi düzenleme çabalarından biri'' olduğunu söyledi. 
     Patlamayla ilgili soruşturmanın sürdüğünü ve olayla ilgili gözaltına alınanlar olduğunu belirten Zakirov, ''Şu an için kesin olan, sadece önceden planlanan bir eylemin söz konusu olduğu ve bunun arkasında birilerinin var olduğudur. Ancak henüz kim olduklarını bilmiyoruz'' dedi. 
     
</TEXT>
</DOC>
