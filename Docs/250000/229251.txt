<DOC>
<DOCNO> 229251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun39.html </URL>
<DATE> 2004/04/07/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Zapatero, Kral Carlos'dan hükümeti kurma görevini aldı 
</HEADLINE>
<TEXT>

     İspanya'da 14 Mart'ta yapılan genel seçimlerden birinci parti olarak çıkan Sosyalist İşçi Partisi'nin PSOE lideri Jose Luis Rodriguez Zapatero, Kral Juan Carlos tarafından yeni hükümeti kurmakla görevlendirildi. 
     Parlamentoya giren 11 partinin liderleriyle hafta boyunca görüşen Kral Carlos, bugün son alarak, PSOE lideri Zapatero'yu kabul etti. Kral Carlos, görüşmesi sonrasında, Zapatero'yu hükümeti kurmakla görevlendirerek, bunu Meclis Başkanı Manuel Marin'e bildirdi. 
     Zapatero'nun yeni hükümet listesini 15 veya 16 Nisan'da krala sunması, daha sonra da güvenoyuna gidilmesi bekleniyor. 
     350 koltuklu mecliste 164 milletvekiline sahip PSOE, tek başına hükümet kurarken dışarıdan destek alacak. 
     Yeni hükümetin güvenoyu alması için 176 çoğunluk sayısına ulaşması gerekiyor. Halkçı Parti dışındaki diğer tüm muhalefet partileri, Zapatero'nun başbakanlığına karşı oy kullanmayacaklarını açıkladı. 
     
</TEXT>
</DOC>
