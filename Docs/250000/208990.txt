<DOC>
<DOCNO> 208990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/tv/ekran.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim Bundy'ler 
</HEADLINE>
<TEXT>

   Orijinali "Married With Children" olan "Evli ve Çocuklu"nun Türk versiyonu Kanal D'de başlıyor... Tabii bazı farklılıklarla... 
      MEMETCAN DEMİRAY 
   
   Dizilerin genelindeki "mutlu çekirdek aile" tezlerini çürüten "Evli ve Çocuklu Married With Children"da macera Türkiye'de sürüyor. Al Bundy ve itici karısı Peggy sayesinde evlilik kurumuna farklı pencereden bakan dizinin Türkiye uyarlaması bu gece izleyiciyle buluşuyor. 
   Yerli "Evli ve Çocuklu"nun senaristi Yılmaz Öztürk, diziyi tasarlarken özellikle cinsellik ve yaşam şartları konusunda zorluk çektiklerini belirtiyor. "Peggy'nin başka erkeklere karşı cinsel tutkusu ve Kelly'nin cinsel özgürlüğü Türk aile yapısına uymazdı" diyen Öztürk, tepki çeker diye konuyu değiştirdiklerini söylüyor. 
   Öztürk'e göre bizim "Evli ve Çocuklu"nun orijinalinden temel farkları şöyle Bundy ailesi ABD'de alt sınıfı temsil ederken bu bizde ortadireğe denk düşüyor. Tonguç ailesi asıl olarak geçim sıkıntısı kirada oturmak, Murat 124 otomobil kullanmak gibi... ve tadı kaçmış bir evlilikle uğraşıyor. "Peggy"nin cinsel arzuları her erkeğe değil, sadece kocasına yönelik. Kız çocuğun sorunları ise sadece okulla ve masum flörtlerle ilgili Tüm bu veriler ışığında Yılmaz Öztürk, "Diziyi bire bir Türkçe'ye çevirdik diyemeyiz. Türkiye'ye uyarladık desek daha doğru olur" şeklinde konuşuyor. 
   
   Orijinal 'Evli ve Çocuklu' 
   "Evlİ ve Çocuklu", ABD'nin Fox kanalında yayınlanmış gerçek bir komedi klasiği. On yıl boyunca ekranda kalan dizide başrolleri Ed O'Neill Al Bundy , Katey Sagal Peggy , Christina Applegate Kelly ve David Faustino Bud paylaşıyordu. 
   KANAL D 22.00 
   
   
   'Şıkıdım' sınavı    "POPSTAR"ın 10. performans gecesinde farklı bir uygulamaya gidilecek. İlk bölümde tüm finalistler önce tek tek Tarkan'ın "Oynama Şıkıdım" şarkısını seslendirecekler. İkinci bölümde ise seçtikleri başka bir parçayı söyleyecekler. 
   KANAL D 19.50 
   
   
   Gece ve müzik    BeyazIt Öztürk'ün canlı yayınlanan programı "Beyaz Show" Kibariye, Ege ve Azerbaycan'ın ünlü pop müzik şarkıcısı Eyyub Yaqubov'u ağırlıyor. 
   KANAL D 23.10 
   
   
   Jane Birkin'in "Arabesque"i    "Festİvallerden"de, 10. Uluslararası İstanbul Caz Festivali kapsamındaki önemli konserlerden biri var. Jane Birkin, son albümü "Arabesque"ten parçalar seslendirmişti. 
   TRT 2 00.50 
   
   
</TEXT>
</DOC>
