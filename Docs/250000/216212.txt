<DOC>
<DOCNO> 216212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun28.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'daki tren kazasında ölü sayısı 320'ye yükseldi 
</HEADLINE>
<TEXT>

     İran'ın kuzeydoğusundaki Nişabur kentinde dün bir trende meydana gelen patlama sonucu ölenlerin sayısı 320'ye yükseldi. 
     İran haber ajansı İRNA'nın bildirdiğine göre, Nişabur kentinin bulunduğu Horasan eyaletinin Kızılay taşkilatı başkanı Ali Hüseyni, patlamada 460 kişinin de yaralandığını, enkaz altında birçok kişinin bulunması nedeniyle ölü sayısının artmasından endişe edildiğini söyledi. 
     Mühendislerin Tahran-Meşhed demiryolu üzerindeki vagonların enkazını kaldırmaya başladığı, Devrim Muhafızları askerlerinin benzin yüklü üç vagonun patlama olasılığı nedeniyle olay yerinin etrafında kordon oluşturduğu belirtildi. 
     Horasan Eyalet Valisi Hasan Resuli de, felaketin sebebinin soruşturulduğunu, ihmal ve mekanik arızanın trendeki patlamaya yol açmış olabileceğini kaydetti. 
     Bu arada, Keyhan gazetesi, Horasan eyaleti ve Nişabur'da üç gün yas ilan edildiğini duyurdu. 
     
</TEXT>
</DOC>
