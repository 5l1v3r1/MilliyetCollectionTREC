<DOC>
<DOCNO> 238406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo14.html </URL>
<DATE> 2004/05/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
İtalya... Kaptan Maldini, 2006'ya kadar Milan'da... 
</HEADLINE>
<TEXT>

     İtalya Birinci Ligi takımlarından AC Milan'da, takım kaptanı Paolo Maldini'nin sözleşmesi, 2006'ya kadar uzatıldı. 
     22 yıldır AC Milan'da top koşturan futbolcunun sözleşmesi, 2005 yılının haziran ayında sona eriyordu. 
     Kulüp, uzatma haberini, AC Milan'ın İtalya Birinci Ligi'nde zirveye adını yazdırmasından birkaç gün sonra duyurdu. 
     36 yaşındaki futbolcu, konuyla ilgili olarak, ''Çok gurur duydum. Bu kulübe olan bağım gerçekten çok özel'' dedi. 
     AC Milan, Maldini'nin ücretini açıklamamasına karşın, başarılı oyuncunun yılda 6 milyon dolar aldığı konuşuluyor. 
     AC Milan'ın genç takımından yetişen Maldini, birinci lig kariyerine de yine bu kulüpte 1984 yılında başladı. O tarihten bu yana AC Milan, 7 kez lig şampiyonu, 4 kez de Avrupa Şampiyonlar Ligi şampiyonu oldu. 
     İtalya Milli Takımı'nın da eski kaptanı Maldini, 126 kez milli olmuş ve 2002 Dünya Kupası'ndan sonra milli takımı bırakma kararı almıştı. İtalya Milli Takımı Teknik Direktörü Giovanni Trapattoni, gelecek ay Portekiz'de yapılacak Avrupa Şampiyonası finalleri için Maldini'yi bu kararından vazgeçirmeye çalışıyor. 
     
</TEXT>
</DOC>
