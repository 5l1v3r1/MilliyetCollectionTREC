<DOC>
<DOCNO> 247321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sondun07.html </URL>
<DATE> 2004/06/12/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
"Ebu Garib'te görevlilere, tutuklulara davranışlarında özgürlük tanınmış" 
</HEADLINE>
<TEXT>

     Irak'taki Amerikan askerlerinin komutanı Korgeneral Ricardo Sanchez'in, işkence skandalının patlak verdiği Irak'ın Ebu Garib cezaevindeki görevlilere, tutuklulara davranışları konusunda geniş özgürlük tanıdığı bildirildi. 
     The Washington Post gazetesi, yeni elde ettiği belgelere dayandırdığı haberinde, Sanchez'in, cezaevindeki görevlilere tutuklulara davranışları konusunda serbestlik verdiği ve Guantanamo'daki tutsaklara uygulanan ağır baskı yöntemlerini onayladığı belirtildi. 
     Belgelerde, Sanchez'in geçen yılın eylül ayının başlarında izin verdiği sorgulama yöntemlerinin daha ayrıntılı biçimde yer aldığı ve belgelerin, bu yöntemlerin geçen ekimden önce cezaevinin dışından bir onayı gerektirmediğine ilk kez belirginlik kazandırdığı kaydedildi. 
     Belgelere göre, ABD'nin Florida'daki Merkez Komutanlığı'ndan adı açıklanmayan bazı yetkililer, Sanchez'in onayladığı 32 sorgulama yönteminin bazısına karşı çıktı. Bunun üzerine Sanchez, Ekim ayında yöntemlerden bazılarını listeden çıkararak, geri kalan ağır baskı yöntemlerinin uygulanması için kendisinin onayını gerekli kıldı. 

     
</TEXT>
</DOC>
