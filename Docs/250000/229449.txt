<DOC>
<DOCNO> 229449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/ekonomi/eko00.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekzip metni 
</HEADLINE>
<TEXT>

   
   MİLLİYET GAZETESİNİN 16 Ocak 2004 tarihli nüshasının manşetinde Ahmet Erhan Çelik tarafından hazırlanan "TECRÜBESİ YETER" manşeti ve "HÜKÜMET BANKA BOŞALTANLARI TAKİPLE YÜKÜMLÜ TMSF'NİN BAŞINA BANKA BOŞALTMAKTAN YARGILANAN SOYDAŞ'I SEÇTİ. ŞİMDİ GÖZLER ÇANKAYA'DA" "İNTERBANK SANIKLARINDAN", "DENETLERKEN MÜDÜR OLDU" başlıklı haberlerde ve 7. Sayfasında, Ahmet Erhan Çelik, Nezih Gürol, Kadife Şahin tarafından düzenlenen "TMSF'ye İMZA YASAKLI ADAY", "SOYDAŞ BAKANLARI BİRBİRİNE DÜŞÜRDÜ", "ZARARIN 715 TRİLYONUNDAN SORUMLU", "BENİ MAZUR GÖRÜN DEMESİ GEREKİRDİ" başlıklı YAYINLANAN HABELERE TEKZİPTİR 
   Gazetenizin 16 Ocak 2004 tarihli nüshasının manşetinde Ahmet Erhan Çelik tarafından hazırlanan "TECRÜBESİ YETER" manşeti ve "HÜKÜMET BANKA BOŞALTANLARI TAKİPLE YÜKÜMLÜ TMSF'NİN BAŞINA BANKA BOŞALTMAKTAN YARGILANAN SOYDAŞ'I SEÇTİ. ŞİMDİ GÖZLER ÇANKAYA'DA" "İNTERBANK SANIKLARINDAN", "DENETLERKEN MÜDÜR OLDU" başlıklı haberlerde ve 7. Sayfasında, Ahmet Erhan Çelik, Nezih Gürol, Kadife Şahin tarafından düzenlenen "TMSF'ye İMZA YASAKLI ADAY", "SOYDAŞ BAKANLARI BİRBİRİNE DÜŞÜRDÜ", "ZARARIN 715 TRİLYONUNDAN SORUMLU", "BENİ MAZUR GÖRÜN DEMESİ GEREKİRDİ" başlıklı haberlerde yer alan hususlar gerçeği yansıtmamaktadır. 
   Gazetenizin 16 Ocak 2004 tarihli nüshasının manşetinde TECRÜBESİ YETER" ana başlıklı yazı ve 7. Sayfadaki devamı yazılar nedeniyle kişilik haklarım ağır bir şekilde ihlal edilmiştir. 
   Yazıda belirtildiği şekilde, hakkımda İnterbank A.Ş.'de görev yaptığım süreyle ilgili olarak açılmış her hangi bir ceza davası bulunmamaktadır. Söz konusu iddia asılsız ve gerçek dışıdır. 
   Bankalar Kanunu'nun 9 5 ve 5 6 maddelerine istinaden, imza yetkimin olmadığı ve bankalarda çalışma yasağımın olduğu şeklindeki iddia, şahsıma yönelik tamamen gerçek dışı ve iftiradır. Böyle bir yasak söz konusu olmayıp, hali hazırda Tasfiye Halinde T. Emlak Bankası A.Ş. Tasfiye Kurulu Üyeliği yapmaktayım. 
   Nergis Holding A.Ş.'de üst düzey yönetici olarak çalıştığım, tamamen yanlış ve uydurmadır. Nergis Holding A.Ş.'de hiçbir zaman görev yapmadım. 
   İnterbank A.Ş.'de Mülga 3182 sayılı Bankalar Kanunu'nun 64. maddesine göre ilgili Bakan tarafından atanmış Yönetim Kurulu Üyeliği 30.06.1996 - 30.09.1996 yaptığım dönemlerde katıldığım kararlar dolayısıyla sorumluluğumu gerektirecek bir hususun bulunmadığı Tasarruf Mevduatı Sigorta Fonu Yönetim Kurulu'nun 02.05.2001 gün ve 82 Sayılı Kararıyla sabittir. 
   Yine aynı şekilde Mülga 3182 sayılı Bankalar Kanunu'nun 64. maddesine istinaden Bakan tarafından atanmış İnterbank A.Ş. Denetim Kurulu Üyeliği görevinde bulunduğum 30.09.1996 - 04.11.1997 dönemle ilgili olarak hakkımda sorumluluğumu belirleyen yada iddia eden her hangi bir rapor ya da tespit bulunmamaktadır. Yazıda bahsi geçen sorumluluk davası, Fon tarafından toplanan İnterbank Genel Kurulu'nun, geçmiş Genel Kurullarını ibra kararlarını yok sayarak, Türk Ticaret Kanunu'nun 336. maddesi kapsamında Bayındırbank A.Ş. Denetçisi tarafından genel hükümler uyarınca açılmış bir davadır. Bankalar Kanunu'nun 64. maddesi kapsamında atama yoluyla Denetim Kurulu Üyeliği yaptığımız dönemde, Türk Ticaret Kanunu'nun Denetçilere yüklediği görevler tarafımdan eksiksiz yerine getirilmiştir. Bunun aksi bir iddia ve tespit, dava dosyasında yer alan Bankalar Yeminli Murakıp raporlarında yer almamaktadır. Kullandırılan ve zarara neden olunduğu ileri sürülen kredilerle ilgili olarak, Banka Denetim Kurulu Üyelerinin ne Bankalar Kanunu madde 17 ne de Türk Ticaret Kanunu madde 353 gereğince görev ve yetkileri arasında kredi tahsis ve kullandırma sorumluluğu bulunmamaktadır. Bu nedenle, bankada icra yetkisi bulunmayan denetçilerin kredilerden hukuken sorumlu tutulmaları mümkün değildir. 
   İnterbank A.Ş.'deki Denetim Kurulu Üyeliği, mülga 3182 sayılı Bankalar Kanunu'nun 64. maddesi uyarınca BAKAN tarafından ATAMA yoluyla, bir KAMU GÖREVİ olarak ifa edilmiştir. Mer'i Bankalar Kanunu'nun 24 6 maddesinde, Mülga 3182 sayılı Bankalar Kanunu'nun 64. maddesi ile bu kanunun 14. maddesi gereğince işlem yapılan bankalarla ilgili olarak, Bakan, Fon veya Kurum tarafından atanan Yönetim Kurulu üyeleri aleyhine görevlerinin ifası sebebiyle açılmış bulunan davaların FON aleyhine açılmış sayılacağı belirtilmektedir. 
   Dolayısıyla bu davanın şahsımıza yöneltilmesi ve davalı olmamız aşağıdaki nedenlerle mümkün değildir 
   Söz konusu dava, Fon tarafından değil, ayrı bir tüzel kişiliği haiz üçüncü kişi konumunda olan Bayındırbank A.Ş. tarafından açılmıştır. Keza yukarıda belirtildiği gibi Fon'un kendi atadığı kişiler hakkında dahi dava açabileceği şüphelidir. Bu nedenle TMSF ile hiçbir davamız bulunmamaktadır. 
   Söz konusu davanın hukuki yararı da bulunmamaktadır. Zira davanın açılmasının ve ilgili kişiye rücu edebilmenin ön koşulu olan ceza mahkumiyeti bulunmadığı gibi konuyla ilgili olarak açılmış ve süren bir ceza davası da yoktur. 
   İnterbank'daki Genel Müdürlüğüm, Bankanın Fon'a devrinden 1.5 ay önceye tekabül etmektedir. Bu zaman zarfında, daha önce kullandırılan kredilerden teminatı olmayanlar, maddi teminata ve şahsi kefalete bağlanmıştır. Bankanın Fon'a devrinden sonra yine TMSF tarafından atanarak Banka Yönetimindeki görevimi sürdürdüm. 05.03.1999 Bankanın Fon'a intikalinden, bu güne kadar yapılan bütün takipler Genel Müdür olduğum dönemde alınan bu teminatlar sayesinde mümkün olmuştur. Bu nedenle, Bankaya zarar vermek bir yana olumlu katkım tartışmasızdır. 
   Bu itibarla, hakkımda yayınlanan bu haberlerin, haksız, mesnetsiz, gerçekdışı, Anayasa ve yasalara aykırı, yoruma dayalı olduğunu, tarafıma tevdi edilecek görevleri hakkıyla ifa edeceğimi kamuoyuna bildiririm. 
   
   Abdullah Soydaş 
   
   
</TEXT>
</DOC>
