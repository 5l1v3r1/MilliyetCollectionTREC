<DOC>
<DOCNO> 245915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun09.html </URL>
<DATE> 2004/06/07/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bush'un çekilmeye niyeti yok gibi Irak özgürleşirse... 
</HEADLINE>
<TEXT>

     ABD Başkanı George Bush, Amerikan birliklerinin Irak özgürleşmeden çekilmeyeceklerini söyledi. 
     NBC TV'sinde dün gece konuşan Bush, Irak'tan ne zaman çekileceklerine ilişkin soruyu yanıtlarken tarih vermedi. Birliklerin , Irak özgürleştikten sonra çekileceklerini söyleyen Bush, ''Bu işin sonu özgür Irak'' dedi. 
     Irak'ta egemenliğin devri ve yabancı birlikler konusundaki BM karar tasarısının yarın oya sunulması bekleniyor. Fransa, Rusya, Çin ve Almanya, tasarıda özellikle Amerikan yönetiminin görev süresi ve Irak hükümetinin yetkileri konusunun aydınlığa kavuşturulmasını istiyor. 
     Amerikan kamuoyunda da askeri birliklerin dönmesini isteyen sesler gittikçe yükseliyor. Hafta sonunda Beyaz Saray önünde yapılan gösteride, Irak'taki birliklerin dönmesi istenmişti. 

     
</TEXT>
</DOC>
