<DOC>
<DOCNO> 213643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/siyaset/siy03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li kadın suskun 
</HEADLINE>
<TEXT>

   Meclis'te soru sormayan 13 kadın milletvekiliden 12'si AKP'li, biri CHP'li 
   BELMA AKÇURA İstanbul 

   
   TBMM'de 22. Dönem milletvekilleri bugüne kadar 2 bin 850 soru önergesi verdi. 110 soru önergesi veren kadın milletvekillerinden sadece biri AKP'li. Yazılı ve sözlü önergelerin sadece sekizi kadınlarla ilgili. Hükümetin programında yer alan kadın sorunlarına ilişkin çalışmayla ilgili tek önergeyi, bir erkek milletvekili verdi. 
   13'ü AKP'li, 11'i CHP'li olmak 24 kadın milletvekili sadece 11'i soru önergesi verdi. Soru sormayan 13 kadın milletvekilinden 12'si AKP'li, biri CHP'li. AKP'li Serpil Yıldız, "futbolda şike ve teşvik primi" iddialarıyla ilgili verdiği soru önergesiyle listeye giren partisindeki tek kadın milletvekili oldu. 
   CHP İzmir Milletvekili Nevin Gaye Erbatur, 45 soru önergesiyle rekor kırdı. Erbatur, Mamak çöplüğünden devlet senfoni orkestralarının ödeneğine kadar farklı konularda soru önergeleri hazırladı. Erbatur'u 25 soru önergesiyle CHP Aydın Milletvekili Özlem Çerçioğlu izledi. CHP'den önerge vermeyen tek kadın milletvekili Sıdıka Sarıbekir oldu. AKP'li milletvekilleri Semiha Öyüş, Remziye Öztoprak, Halide İncekara, İnci Özdemir, Fatma Şahin, Güldal Akşit, Zeynep Karahan Uslu, Nimet Çubukçu, Gülseren Topuz, Nükhet Hotar Göksel, Zeynep Tekin Börü, Reyhan Balandı soru önergesi vermezken, kadınların sorunlarına ilişkin tek soru, CHP'li Atilla Başoğlu'ndan geldi. 
   
   
   
</TEXT>
</DOC>
