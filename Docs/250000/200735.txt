<DOC>
<DOCNO> 200735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/ekonomi/eko06.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivde, tüm zamanların rekoru 
</HEADLINE>
<TEXT>

   2000'deki 468 bin 381 adetlik otomotiv üretimi bu yılın 11 ayında 488 bin 689 adetle geçildi 
   
   Otomotiv sektörü, yılın 11 aylık dönemindeki üretimde tarihi rekoru kırdı. 2000 yılının tamamında 468 bin 381 adetle ulaşılan üretim rekoru, ocak - kasım döneminde 488 bin 689 adetle geçildi. Aralık ile birlikte 2003 toplam üretiminin yarım milyonu aşması bekleniyor. 
   
   Kasımda 27 bin üretim 
   Otomotiv Sanayii Derneği OSD verilerine göre, kasım ayında 27 bin 83 adet otomobil, 18 bin 430 adet kamyonet, bin 986 adet kamyon, 388 adet otobüs, bin 474 adet minibüs, 794 adet midibüs ve 2 bin 464 adet traktör olmak üzere toplam 52 bin 619 adetlik üretim gerçekleşti. Yılın 11 aylık bölümünde ise otomobil üretimi 253 bin 547 adede ulaştı. Bu dönemde üretim, kamyonda 16 bin 437 adet, kamyonette 170 bin 872 adet, otobüste 4 bin, minibüste 11 bin 378 adet, midibüste 5 bin 804 adet, traktörde 26 bin 651 adet oldu. 
   
   Oyak - Renault lider 
   11 aylık dönemde toplam üretimde 114 bin 617 adetle Oyak Renault birinci, Tofaş 112 bin 753 adet ile ikinci, Ford Otosan 99 bin 636 adet ile üçüncü sırayı aldı. 
   11 ay itibariyle kapasite kullanımı oranları minibüste yüzde 23, kamyonda yüzde 29, otomobilde yüzde 38, midibüste yüzde 46, traktörde yüzde 45, otobüste yüzde 69, kamyonette yüzde 121 olarak gerçekleşti. 
   
   Toplam üretim artışı yüzde 63 Ocak - kasım rünler Adet Artış Otomobil 253.547 53 Ticari araç 208.491 67 Kamyonet 170.872 67 -Kamyon 12.322 86 -Küçük kamyon 4.115 4 -Minibüs 11.378 105 -Midibüs 5.804 52 -Otobüs 11.378 63 Trakt"r 26.651 175 TOPLAM 488.698 63 
   
</TEXT>
</DOC>
