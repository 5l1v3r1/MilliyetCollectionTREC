<DOC>
<DOCNO> 224058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonspo08.html </URL>
<DATE> 2004/03/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Mehmet Okur, 15 sayıyla oynadı... NBA'de toplu sonuçlar 
</HEADLINE>
<TEXT>

     ABD Profesyonel Basketbol Ligi'nde NBA 21. hafta mücadelesine, bu sabaha karşı yapılan 11 maçla devam edildi. 
     Merkez Grubu'nda 2. sırada yer alan Detroit Pistons, kendi sahasında Denver Nuggets'i 94-75 yenerek play-off'u garantileyen 3. takım oldu. Bu karşılaşmada 20 sayıyla oynayan Rasheed Wallace, galibiyette büyük pay sahibi olurken, kariyerindeki 10 bininci sayısına da ulaşmış oldu. 
     Karşılaşmada oyuna sonradan girerek 25 dakika forma giyen Mehmet Okur, maçı 15 sayı, 3 ribaunt ve 3 asistle tamamladı. 1 kere denediği 3 sayılık atışı sayıya çeviren Okur, 11 kere denediği 2 sayılık atışlarda 4, 6 kere kullandığı serbest atışlarda da 4 kez isabet buldu. 
     Pistons'da 20 sayı, 4 ribaunt ve 3 asistle oynayan Richard Hamilton ise gecenin dikkati çeken bir diğer oyuncusu oldu. 
     Denver Nuggets'da ise Carmelo Anthony'nin 20 sayı, 3 ribaunt, Nene'nin 13 sayı, 10 ribaunt, 3 asist ve Andre Miller'ın 11 sayı, 3 asistlik performansları takımlarına galibiyeti getirmeye yetmedi. 
     Play-off'u garantileyen 2 takımı karşı karşıya getiren maçta ise Pasifik Grubu lideri Sacramento Kings, deplasmanda Merkez Grubu lideri Indiana Pacers'ı 94-92 yenmeyi başardı. 
     Kings'e galibiyeti getiren en önemli oyuncu 24 sayı, 16 ribaunt, 8 asist ve 4 blokla oynayan Chris Webber oldu. 25 sayı, 6 ribaunt, 4 asistle oynayan Mike Bibby ve 17 sayı, 6 ribaunt ve 2 asistle karşılaşmayı tamamlayan Predrag Stojakoviç, galibiyette pay sahibi diğer oyuncular oldu. 
     Pacers'da Jermaine O'Neal'ın 23 sayı, 7 ribaunt, 3 bloku ile Jeff Foster'ın 10 sayı, 12 ribaundu takımlarını yenilgiden kurtaramadı. 
     Ligde 21. hafta mücadelesine, yarın sabaha karşı yapılacak 7 maçla devam edilecek. 
     NBA'de günün maçlarında alınan sonuçlar ise şöyle 
     Toronto Raptors-Chicago Bulls 91-96 . 
     Washington Wizards-Atlanta Hawks 94-84 . 
     Cleveland Cavaliers-Utah Jazz 88-97 . 
     Indiana Pacers-Sacramento Kings 92-94 . 
     New York Knicks-New Jersey Nets 79-65 . 
     Detroit Pistons-Denver Nuggets 94-75 . 
     Dallas Mavericks-Boston Celtics 120-104 . 
     New Orleans Hornets-Seattle Supersonics 80-91 . 
     Phoenix Suns-Minnesota Timberwolves 80-93 . 
     Golden State Warriors-Houston Rockets 90-84 . 
     Los Angeles Lakers-Los Angeles Clippers 106-100 . 
     
</TEXT>
</DOC>
