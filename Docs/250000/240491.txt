<DOC>
<DOCNO> 240491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/soneko24.html </URL>
<DATE> 2004/05/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Tasarrufların yüzde 71'i TL'de... 
</HEADLINE>
<TEXT>

     Tasarrufların, Türk Lirası yatırım araçlarına doğu geçen yıl başlayan yönelimi bu yıl da devam ediyor. 
     Türkiye'deki gerçek ve bankalar dışındaki tüzel kişilerin toplam tasarrufları, ilk dört ayda 24.2 katrilyon lira artarak 267 katrilyona çıkarken, TL olarak değerlendirilen tasarrufların toplamdaki payı yüzde 67.7'den yüzde 70.8'e ulaştı. 
     ANKA'nın Merkez Bankası, İstanbul Menkul Kıymetler Borsası İMKB , Bankacılık Düzenleme ve Denetleme Kurumu BDDK ve Sermaye Piyasası Kurulu SPK verilerinden yaptığı belirlemeye göre, vatandaşlar, şirketler ve kuruluşların Türk Lirası ve döviz mevduatı, Devlet tahvili, Hazine bonosu, eurobond, yatırım fonu, repo, hisse senedi ve ÖFK'lardaki hesaplarından oluşan toplam tasarrufları ilk dört ayda 24 katrilyon 239 trilyon lira arttı. Tasarruflar yılbaşındaki 242 katrilyon 325.3 trilyon liralık düzeyinden 266 katrilyon 564.5 trilyona ulaştı. 
     
     TASARRUFÇU GİDEREK TL'YE YÖNELİYOR 
     Toplam tasarruflarda Türk Lirası yatırım araçlarının payı giderek artıyor. Toplam tasarrufların 188 katrilyon 656.7 trilyon lirayla en büyük bölümünü Türk Lirası yatırım araçlarında tutuluyor. TL'ye yönelik tasarruflar, ilk dört ayda 24 katrilyon 502.7 trilyon lira arttı. Tasarruflarda TL yatırım araçlarının payı yılbaşındaki yüzde 67.7'lik düzeyinden nisan sonunda yüzde 70.8'e çıktı. TL tasarrufların 88 katrilyon 961.7 trilyon liralık bölümünü oluşturan mevduatlar, ilk dört ayda 12 katrilyon 231.7 trilyon lira arttı. TL mevduatın toplamdaki payı yüzde 31.7'den yüzde 33.4'e yükseldi. Devlet tahvili ve Hazine bonosu olarak değerlendirilen tasarruflar, dört ayda 4 katrilyon 851.4 trilyon artarak 55 katrilyon 787.6 trilyona, yatırım fonlarında tutulan tasarruflar 4 katrilyon 960.9 trilyon lira artarak 24 katrilyon 620.4 trilyona çıktı. Kamu kağıtlarının toplamdaki payı yüzde 21'den yüzde 20.9'a gerilerken, yatırım fonlarının payı yüzde 8.1'den yüzde 9.2'ye ulaştı. Toplam tasarrufların 14 katrilyon 361 trilyon liralık bölümünü oluşturan hisse senetlerinde, 1 katrilyon 688 trilyon liralık artış gözlendi. Hisse senetlerinin yılbaşında yüzde 5.2 olan toplamdaki payı, nisan sonunda yüzde 5.4'e çıktı. 
     
     DÖVİZLİ TASARRUFLAR 
     Dövizli tasarruf araçlarının payı ise yüzde 32.3'den yüzde 29.2'ye geriledi. Döviz mevduatı, yabancı para tahvil-bono, eurobond ve ÖFK'lardaki hesaplardan oluşan toplam yabancı para tasarruflar, ilk dört ayda 263.5 trilyon lira azalarak 77 katrilyon 907.8 trilyona indi. Döviz mevduatları dört ayda 2 katrilyon 411.6 trilyon azalarak 66 katrilyon 107.6 trilyon lira oldu. Tasarruflarda döviz mevduatlarının payı yüzde 28.3'ten yüzde 24.8'e kadar geriledi. Hazine'nin uluslararası piyasalara ihraç ettiği eurobondlarda değerlendirilenler ise dört ayda 2 katrilyon 547 trilyon lira büyüyerek 6 katrilyon 894 trilyon lira oldu. Eurobondların yılbaşında yüzde 1.8 olan toplamdaki payı, nisan sonunda yüzde 2.6'ya çıktı. Yabancı para tahvil-bonoların payı yüzde 1'den yüzde 0.8'e, ÖFK'lardaki hesapların payı da yüzde 1.2'den yüzde 1.1'e indi. 
     
</TEXT>
</DOC>
