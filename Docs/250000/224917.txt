<DOC>
<DOCNO> 224917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sontur19.html </URL>
<DATE> 2004/03/23/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Polis kapıyı çaldı "Evinizde hırsız var" 
</HEADLINE>
<TEXT>

     Niğde'de bir ihbarı değerlendiren polis ekipleri ev sahibinin bile haberi olmadığı hırsızları suçüstü yakaladı. 
     Alınan bilgiye göre, sabaha karşı Yenice Mahallesi Vali Ünal Özgüdek Caddesi'ndeki bir eve balkondan hırsız girdiği ihbarı yapıldı. İhbarı değerlendiren polis ekipleri, evin kapısını çaldı. Kapıyı açan ev sahibi Eraydın Çam, karşısında polisleri görünce şaşırdı. Evinizde hırsız var diyen polisler içeri girdi. 
     Polislerin evde yaptığı aramada, oturma odasındaki divanın altına saklanan Ümit Çaça 18 ve Serkan Gökalp 21 suçüstü yakalandı. 
     İfadelerinin alınmasının ardından adliyeye sevk edilen Çaça ve Gökalp, çıkarıldıkları mahkemece tutuklanarak cezaevine konuldu. 
     Bu arada hırsızlık ihbarının, Eraydın Çam'ın bir komşusu tarafından yapıldığı bildirildi. 
     
</TEXT>
</DOC>
