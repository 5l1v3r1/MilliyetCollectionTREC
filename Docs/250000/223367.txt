<DOC>
<DOCNO> 223367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/tamer.html </URL>
<DATE> 2004/03/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hastalar, bakanlığın umurunda mı 
</HEADLINE>
<TEXT>

   
   Eczanemi değiştiriyorum, çünkü... başlıklı yazımda, KDV'deki 10 puanlık indirimi ve ithal ilaçlardaki fiyat indirimini uygulamayan eczanelerle, asgari ücretlinin dörtte biri kadar vergi ödeyen muayenehane sahibi doktorlardan söz etmiştim. Sağlık sektöründe sorunlar öylesine çok ve çetrefil ki, bir dokunduğunuzda bin ah işitiyorsunuz 
   Okurlardan gelen destek mesajları arasında, sizlerle paylaşmak istediğim ilginç bir saptama var 
   "Her olumsuz şeyin kökünde eğitim eksikliğini arıyoruz. Buyrun işte doktorlar en eğitimli kesim. Ama en fazla vergi kaçıran, sırf para kazanmak için gereksiz yere hastayı ameliyat eden de onlar " 
   
   Felç eden karar 
   Sivas Cumhuriyet Üniversitesi Tıp Fakültesi'nde beyin cerrahı olan Dr. Ünal Özüm'den gelen e - posta mesajı ise başka bir noktaya, Sağlık Bakanlığı'nın hasta sağlığını hiçe sayan bir kararına dikkat çekiyor 
   "Sayın Tamer, ben beyin cerrahıyım. Bugün SSK'dan bir uygulama talimatı geldi. Aynen şöyle diyor 
   'Boyun, sırt ve belde enstrüman gerekecek ameliyatların üniversitelerde yapılmaması, yapılırsa paralarının ödenmeyeceği, bu tür hastaların aynı daldan 2 uzman olan SSK bölge hastanelerine sevk edilmesi gerektiği ... ' 
   Ben küçük bir ildeyim. Bulunduğum ildeki SSK hastanesinde tek bir beyin cerrahı var. Benim eşim SSK'lı. Diyelim ki kaza geçirdi, boynu kırıldı, felç olmak üzere... Ameliyat olması lazım. Farz edin ki ameliyatla düzelttiniz kırığı, ama hastayı öyle bırakamazsınız. Aynı işlem sırasında vida, plak, çubuk vs gibi bir enstrüman koymanız gerekir. Aksi halde kırılan kemik geri kayarak tekrar siniri ezer. Yapacağınız iki şey var Ya hiç açmadan sevk edeceksiniz yani felç olmak üzere dakikaları olan hastayı bilmem kaç km uzaktaki bir şehre göndereceksiniz. Ya da ilk ameliyatı yapıp kapatacaksınız ve enstrümanları koymak üzere sevk edeceksiniz. Kayma tehlikesi artmış halde başka bir şehre gidecek, yolda neler olacak kimbilir Ve orada tekrar anestezi verilecek, tekrar ameliyat edilecek." 
   SSK'nın 2 yakasının bir türlü biraraya gelememesinden AKP'li Sağlık Bakanlığı'nı sorumlu tutamayız, ama hastaları 2 kere ameliyat masasına yatırmakta sakınca görmeyen kararın tüm sorumluluğu, şimdiki Sağlık Bakanlığı'nındır. 
   
   Eczacılar ne diyor 
   Bu arada eczacılardan gelen e - posta mesajlarında önemli bulduğum birkaç hususu da sizlerle paylaşmak istiyorum 
   Şu anda eczanelerin hemen hepsinde cironun 90'ını SSK, Bağkur ve Emekli Sandığı gibi kurum reçeteleri oluşturuyor. Çünkü insanların nakit ilaç almak gibi bir lüksü kalmadı artık. Biz 5 ay sonra alacağımız paranın vergisini verirken kimseye derdimizi anlatamıyorduk. Ciromuz belki bir seferlik düşük gelecek, ama bir o kadar da düşük vergi vereceğiz. Ecz. Pınar Ökten Eczacılar, tüm illerde vergi sıralamasında ilk 100'den aşağılara hiç inmeyen, aldıklarının ve sattıklarının tümü kayıtlı, sigortasız işçi oranı tüm sektörlerden daha düşük ve özdenetim mekanizması tabipler, müteahhitler v.s.'den daha sıkı olan bir meslek grubudur. Ecz. Selçuk Kürşat Can 
   
   İthalatçıya haksız k r 
   Döviz fiyatları 8 - 9 aydır düşük seyrettiği halde, ilaçlar h l dolar 1.600.000 - 1.700.000, euro 1.850.000 seviyesindeymiş gibi satılıyordu. Bu durumdan k rlı çıkan eczacılar değil, ithalatçılar oldu. Türkiye'de satılan ilaçların 80'inin parasını da sosyal güvenlik kurumları ödedi, yani fatura devlete kesildi. Sağlık Bakanlığı'nın neden bu kadar rötarlı davrandığını anlamak zor. İthal ilaç fiyatlarının düşmesi nedeniyle eczacıların uğradığı zararın telafi edilmesi için bir tebliğ gönderildi. Elimizdeki ithal ilaç miktarlarını tek tek yazıp depolara iletmemiz istendi. Bu listeler incelendikten sonra bizim zararımızı ithalatçı firmalar karşılayacakmış. Nasıl olacağı h l meçhul. Adı bizde saklı 
   
      
   
</TEXT>
</DOC>
