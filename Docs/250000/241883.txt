<DOC>
<DOCNO> 241883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/yasam/yas01.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıkanan trafikte akla gelen Seks 
</HEADLINE>
<TEXT>


Yapılan bir araştırmaya göre trafikte çoğu sürücünün aklını 'seks' kurcalıyor 

DIŞ HABERLER SERVİSİ 

Ya fantezi, ya benzin 
ALMANYA'DA yapılan bir araştırma, yoğun trafiğe takılıp kalan sürücülerin aklından neler geçtiğini ortaya koydu. Avrupa Otomobil Kulübü'nün 1863 kişiyle yaptığı araştırma, trafikte sıkışıp kalan sürücülerin üçte birinin aklından seks fantezileri geçtiğini ortaya koyuyor. 10 sürücüden biri trafikten kurtulmak için alternatif rota üzerinde kafa yorarken, yüzde 8'i ne kadar benzini kaldığını ve bununla ne kadar idare edebileceğini hesaplıyor. 

En kısa yoldan tuvalet 
SÜRÜCÜLERİN yüzde 7'si, trafikten kurtuldukları zaman yiyecekleri yemeğin hayalini kurarken, bir diğer yüzde 7 bir an önce tuvalete nasıl ulaşabileceğinin stratejisini kurguluyor. Sürücülerin yüzde 6'sı da meslekleri hakkında düşünüyor. 10 kişiden biri ailesini düşünürken, yüzde 7 alışveriş listesini, yüzde 7 ise beynini trafik sıkışıklığının debriyaja verdiği zarara odaklıyor. Katılımcıların yüzde 6'sıysa hiçbir şey düşünmediğini söyledi. 


</TEXT>
</DOC>
