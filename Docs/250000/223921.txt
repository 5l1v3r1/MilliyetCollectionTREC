<DOC>
<DOCNO> 223921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/siyaset/siy01.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Şımarmıyoruz 
</HEADLINE>
<TEXT>

   Başbakan Erdoğan, anketlerde birinci çıktıkları için rehavete kapılmayacaklarını ifade etti... 
      

   
   Başbakan Recep Tayyip Erdoğan, araştırmacı - yazar Tarhan Erdem'in açıkladığı anketteki AKP'nin oy oranına ilişkin rakamların "rehavet vermemesini" ve daha çok çalışılmasını istedi. Yalova'da dün düzenlenen mitingde, anketlerde AKP'nin 1. olduğunun belirtildiğini kaydeden Erdoğan, "Yok yüzde 58, yok yüzde 59... Bunlar rehavet vermesin. Şımarmıyoruz, şımarmayacağız. Milletimizin bize gösterdiği bu teveccüh, sorumluluğumuzu artırır" dedi. 
   Vatandaşların Baykal aleyhine slogan atması üzerine, "Yormayın kendinizi. Değer mi Zaten Allah bizi yaratmamış olsaydı sermayesi kalmayacaktı" diyen Erdoğan şöyle konuştu "Kayseri'ye deniz götüreceğim", '500 bin işçi alacağım' diyenler var. Yapabileceğinizi söyleyin, yapamayacağınızı değil. Millet bunları artık yutmuyor." 
   Başbakan Erdoğan, Bursa mitinginde de, halkın 'Vur vur inlesin Baykal dinlesin' sloganları üzerine Erdoğan, "Biz vurarak değil severek, okşayarak devam edeceğiz" diye konuştu. 
   
   CHP, anketi abartılı buldu 
   CHP, anket sonuçlarının abartılı olduğunu savundu. CHP Genel Başkan Yardımcısı Onur Öymen, "İktidar partisi bu ankete bakarak hesap yapıyorsa seçim akşamı üzülebilir" dedi. Öymen, "Anadolu'da gözümüzle gördüğümüzle, televizyonda gördüğümüz taban tabanı zıttır" diye konuştu. 
   Öymen, "Sonuç öngördükleri gibi çıkmazsa 'O zaten 6 Mart'ı yansıtıyordu' diyecekler" diye konuştu. 
   
   
   
</TEXT>
</DOC>
