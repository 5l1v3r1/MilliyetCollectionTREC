<DOC>
<DOCNO> 205258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/guncel/gun03.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfalı Kürt aile Eskişehir'de dışlandı 
</HEADLINE>
<TEXT>

   Tarla alıp ev yapan 16 kişilik 2 aile, köylülerin tepkisiyle karşılaştı. Köylüler, ailenin üyelerini hırsızlıkla suçladı 
      KEMAL ATLAN, HAKAN TÜRKTAN Eskişehir DHA 
   
   Şanlıurfa'nın Viranşehir ilçesinden Eskişehir Sivrihisar'a bağlı Bahçecik köyüne gelerek tarla satın alan 16 kişilik iki aile, köylülerin tepkisiyle karşılaştı. Köydeki bakkala, kahveye ve camiye sokulmadıklarını söyleyen Hasan Güngürür 35 ile amcasının oğlu Abdülkadir Güngürür 25 , "Köylülerin şik yeti üzerine evlerimiz mühürlendi. Kurduğumuz çadırda kalıyoruz" dedi. Köylülerse Göngürürler'i "hırsızlık ve saldırganlık"la suçlayarak "köye sokmama" kararını savundu. 
   Abdülkadir Güngürür, 1996'dan bu yana Bahçecik'e akrabalarıyla birlikte gelerek çapa işlerinde çalıştıklarını, geçen yıl amcasının oğlu Hasan'la birlikte 8.5 milyar liraya 25 dekarlık tarla satın aldıklarını söyledi. Tarlaya iki ev yaptıklarını belirten beş çocuk babası Abdülkadir Güngürür, "İzinsiz ev yaptığımız gerekçesiyle köylüler bizi şik yet etti. Yetkililer de evlerimizi mühürledi" dedi. 
   Güngürür ailesini hırsızlıkla suçlayan köylülerse, köye sokmama kararında haklı olduklarını savundu. 25 yıllık eski muhtar Zeki Özcan 63 şunları söyledi "Arazimize, motorumuza, halkımıza, her şeye zarar veriyorlar. Türk ve Müslüman değiller. Bunlar toplumumuza uyum sağlayamaz." 
   Köylülerden Yusuf Maraş da 69 , Güngürürler'in "Barzani'nin adamları" olduğunu öne sürerek, "Köyün bekçisinin üzerine motor sürdüler. Sonunda kan gövdeyi götürecek. Artık bıktık" dedi. 
   
   
   
</TEXT>
</DOC>
