<DOC>
<DOCNO> 227757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/ekonomi/eko03.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancıların pazar payı 3 yılda yüzde 20 olacak' 
</HEADLINE>
<TEXT>

   İtalyan UniCredito ile 50 ortaklığı olan Koç Finansal Hizmetler'in CEO'su Kemal Kaya, yabancı bankaların Türkiye'deki payının üç yılda 20'ye çıkacağını söyledi 
      EKONOMİ SERVİSİ 
   
   Koç Finansal Hizmetler CEO'su Kemal Kaya, Türkiye'de ekonomik ortamın iyileşmesiyle birlikte yabancıların bankacılık sektörüne olan ilgisinin arttığını söyledi. 
   Bu ilginin önümüzdeki yıllarda da devam edeceğini söyleyen Kaya, şu anda Türkiye'de yüzde 5 pazar payına sahip olan yabancı bankaların pazar paylarını iki - üç yıl içinde yüzde 20'ye çıkaracaklarını belirtti. 
   Koç Finansal Hizmetler'in 2003 yılı rakamlarının değerlendirildiği basın toplantısında konuşan Kaya, 2001'de gerçekleşen Koç - UniCredito ortaklığından sonra, Intesa - Garanti Bankası görüşmeleriyle devam eden İtalyan bankalarının Türkiye ilgisini ise şöyle açıkladı 
   "Türkiye'nin Avrupa'nın yanı başında yer alan, büyüme potansiyeli yüksek ve cazip bir ülke olmasından kaynaklanıyor." 
   
   'Kredilerde yüzde 20 büyüyeceğiz' 
   UniCredito ile ortaklıklarını değerlendiren Kaya, 15 aylık ortaklık süresince kısa ve uzun vadeli planlar hazırlayarak, çeşitli projeler uygulamaya koyduklarını ve bu yüzden piyasada yabancı ortaklık açısından avantajlı bir konumda bulunduklarını kaydetti. 
   Koç Finansal Hizmetler'in 2003'ü hedeflerinin üzerinde kapattığını belirten Kaya, 2004'te de organik büyümeye öncelik vererek pazarda fırsat doğarsa banka satın alabileceklerini söyledi. 
   Bankacılık sektöründe birleşme ve yeni satın almalar beklediğini belirten Kaya, 2004 yılı için aktiflerde yüzde 23, mevduatta yüzde 18, kredilerde yüzde 20 ve yatırım fonlarında da yüzde 40'ın üzerinde büyüme hedeflediklerini bildirdi. 
   
   'Pamukbank şubelerini alabiliriz'    Kemal Kaya, gelirleri artırırken etkin risk yönetimi ve maliyetlerde kontrol ile değer yaratacaklarını belirterek, "Amacımız, müşterilerin tercih ettiği birinci finansal kuruluş olmak" diye konuştu. 
   Bu yıl 20 yeni şube açmayı hedeflediklerini dile getiren Kaya, Pamukbank'ın şubeleri ile ilgilendiklerini ve inceleme yaptıklarını açıkladı. Kaya, "Satış gündeme geldiği takdirde bunları almak için teklif vereceğiz" dedi. 
   Bankacılık sektörüne ilişkin soruları da yanıtlayan Kemal Kaya, kamu bankalarının sektördeki paylarını genişletme yönünde hareket ettiklerini belirterek bunu kaygı verici bulduklarını söyledi. 
   
   Koç Finansal Hizmetler A.Ş. 197 Net k r Triyon TL Toplam aktifler 9.358 Mevduat 6.155 Krediler 4.035 Yatırım fonları 2.870 Özkaynaklar 1.007 Toplam gelirler 812 Sermaye verimliliği 20 
   
   
</TEXT>
</DOC>
