<DOC>
<DOCNO> 248005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sondun02.html </URL>
<DATE> 2004/06/15/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
BM Genel Merkezi'ndeki esrarengiz tozlar korkuttu 
</HEADLINE>
<TEXT>

     Burak Coşkun bildiriyor - Birleşmiş Milletler'in BM New York'taki Genel Merkezi'nde iki ayrı noktada tozlar bulundu. Polis, esrarengiz tozları tahlil ediyor. 
     Tozların tespit edilmesi üzerine binadakiler tahliye edilmedi, ancak güvenlik önlemleri arttırıldı. 
     BM Sözcü Yardımcısı Stephane Dujarric, beyaz renkli tozun 39 katlı binanın 27. katında bulunduğunu belirttti. Bu katta BM'nin İdari İşlerden Sorumlu Genel Sekreter Yardımcısı Amerikalı Catherine Bertini ve ekibinin ofisleri yer alıyor. 
     Dujarric, esrarengiz renkli tozun da binanın zemin katındaki otomatik para makinasının yakınında bulunduğunu kaydetti. 
     Esrarengiz tozların New York polisince tahliye edilmek üzere götürüldüğünü ve analiz işleminin sürdüğünü bildirdi. 
     Sonucun birkaç gün içinde alınması bekleniyor. 
     
</TEXT>
</DOC>
