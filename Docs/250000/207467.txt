<DOC>
<DOCNO> 207467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sondun03.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears'in boşanmasına annesi neden olmuş... 
</HEADLINE>
<TEXT>

     Britney Spears'ın evlilik haberini duyunca annesinin ''çıldırdığı'' ve ilk uçağa atladığı gibi soluğu Las Vegas'ta aldığı bildirildi. 
     ''People'' dergisinin haberine göre, damat Jason Allen Alexander'ın annesi Doreen Seal, Britney'nin annesi Lynne Spears'ı arayarak evlendiğini haber verdiğinde, kadının ''çıldırdığını'' anlatarak, Bayan Spears'ın Los Angeles'tan ilk uçağa atladığı gibi Las Vegas'a geldiğini belirtti. 
     Bayan Spears'ın evliliğin iptali için bir otelde yapılan toplantıda başrolde yer aldığı belirtilirken, bir görgü tanığı, bu görüşmelere katılan herkesin yeni evli çift dahil ''asık suratlı'' olduğunu anlattı. 
     People dergisi dolar mültimilyoneri Britney Spears'ın 200 dolarlık evlendirme ücretini kredi kartıyla ödediğini ve çiftin toplam 55 saat evli kaldıklarını yazdı. 
     Öte yandan, Britney Spears'ın evlendiği çocukluk arkadaşı Alexander'ın halen yaşadığı Louisiana'nın 2200 nüfuslu küçük kasabası Kentwood halkı, Britney'nin kısa evlilik hikayesine tepkili. 
     Britney'nin de memleketi olan Kentwood ahalisi, ''bu evlilik eğer bir şakaysa, berbat bir şaka'' diye konuşurken, bazıları tepkilerini, ''Zaten Britney'nin Kentwood'a ne faydası dokundu ki '' şeklinde dile getirdi. 
     Evliliğin ardından gazeteciler kasabayı işgal ederken, Alexander'in dedesi, Alexander'in babasının basın mensuplarından kaçabilmek için oto tamir dükkanını kapatmak zorunda kaldığını anlattı. 
     Bu arada, bazı yapımcıların Alexander'a evliliğin video kaseti karşılığında 1 milyon dolara varan tekliflerde bulundukları belirtildi. 
     
</TEXT>
</DOC>
