<DOC>
<DOCNO> 221695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/yasam/yas05.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Değnekçiler üniversite otoparkına el koydu 
</HEADLINE>
<TEXT>

   Mimar Sinan Üniversitesi'nin otoparkı bir grup tarafından işgal edildi. Üç kez çıkarılan işgalciler her defasında geri döndü... 
      OSMAN KARA İstanbul 
   
   Mimar Sinan Üniversitesi Güzel Sanatlar Fakültesi'nin Denizcilik İşletmeleri'nden kiraladığı Beyoğlu'ndaki otopark bir grup tarafından işgal edildi. Üniversitenin polise yaptığı başvuru üzerine uzaklaştırılan işgalciler, her seferinde zincirleri kesip otoparka girdi. Üniversite de valilik, emniyet ve savcılığa şik yette bulundu. 
   Kentin merkezinde yaşanan olay üniversitenin dün yaptığı yazılı açıklamayla ortaya çıktı. Otoparkın kulübe konularak işgal edildiğini belirten rektörlük, şu bilgileri verdi "Durum, Karaköy Polis Merkezi'ne bildirilmiş, ancak işgalciler tekrar otoparkı işgal etmiştir. Konu İstanbul Valiliği'ne, Karaköy Polis Merkezi'ne ve Beyoğlu İlçe Emniyet Müdürlüğü'ne de bildirilmiştir. Yetkili ve ilgililer, bu konuda çalışmalarını sürdürmektedir. Otopark mafyasının yaptığı bu yasadışı işgal, üniversite mensuplarını park konusunda mağdur durumda bırakmaktadır." 
   
   Personelden protesto 
   Bunun üzerine Denizcilik İşletmeleri, işgalcileri engellemek için dün otoparkın girişine bir konteynır yerleştirdi. Ancak bu kez de personel otoparka giremedi. Otomobillerini, 30 araç kapasiteli otoparka sekiz gündür park edemediklerini söyleyen üniversite personeli dün durumu protesto etti. 
   Rektör Prof. Dr. İsmet Vildan Alptekin ise şunları söyledi "Denizcilik İşletmeleri'ne ayda 413 milyon lira kira veriyoruz. Hangi akıl mantıkla gelip kapatıyorlar, anlamıyorum. Şahıslar üç defa çıkarılmalarına rağmen tekrar girdiler. En son Denizcilik İşletmeleri, girişe konteynır koydu. Şu an giremiyorlar. Ancak kulübeleri h l duruyor. " 
   
   'Boş bulduk, yerleştik...'    Boş gördükleri için iki kardeşiyle otoparkı kapattıklarını savunan işgalci Habip Çelik, kendini şöyle savundu "Bize yerin üniversiteye ait olmadığı söylendi. Kardeşlerimle girip kulübemizi koyduk. Buradan 'ekmek yiyelim' dedik. Milli Emlak'a ait zannediyorduk. Hatta oraya başvurduk. İşgal etmedik. Bir hafta kaçak kullandık, şimdi boşalttık. Kulübemiz de orada kaldı." Karaköy Polis Merkezi Müdürü Arzum Nazman da, "Kaymakamlıktan konuyla ilgili yazı bize bugün intikal etti. Zaten bu şahıslarla ilgili bilgimiz olmuştu. İşlemlerini yapıp savcılığa görderdik" diye konuştu. 
   
   
   
</TEXT>
</DOC>
