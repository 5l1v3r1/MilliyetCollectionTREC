<DOC>
<DOCNO> 242889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun11.html </URL>
<DATE> 2004/05/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Karayipler'de sel felaketi 500 ölü 
</HEADLINE>
<TEXT>

     Haiti ile Dominik Cumhuriyeti'nde, aşırı yağışlar sonucu meydana gelen sel ve toprak kaymasında 500'den fazla kişinin öldüğü bildirildi. 
     Dominik'te son yüzyılın en büyük doğal afetine yol açtığı belirtilen yağışlar sonucu 13 bin kişinin evsiz kaldığı bildiriliyor. 
     Jimani kenti yakınlarındaki iki nehrin taşması ve bölgedeki evlerin sel suları altında kalmasıyla en az 110 kişinin öldüğü, 200 kişinin halen kayıp olduğu belirtildi. 
     Ordu birimlerinin de destek verdiği kurtarma çalışmalarına, yolların kapanması nedeniyle zorlukla devam edildiği kaydediliyor. 
     Amerikalı ordu sözcüsü, Haiti'deki kurtarma çalışmalarına, bu ülkede konuşlanan Amerikalı ve Kanadalı barış gücü askerlerinin de katıldığını, felaketten en çok etkilenen bölgelere havadan yardım götürüldüğü söyledi. 
     En çok ölümün, Haiti'nin güneydoğusunda ve Jimani'de olduğu belirtildi. 
     Porto Riko'da da 100 kadar kişinin sel sularından kaçarak evlerini terk ettiği kaydediliyor. 
     
</TEXT>
</DOC>
