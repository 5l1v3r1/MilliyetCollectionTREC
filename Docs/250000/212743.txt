<DOC>
<DOCNO> 212743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sontur02.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbanlık pazarında kavga 1 ölü, 6 yaralı 
</HEADLINE>
<TEXT>

     Kartal'da, kurbanlık satış pazarında iki grup satıcı arasında çıkan kavga sonucu 1 kişi öldü, biri polis memuru 6 kişi hafif yaralandı. 
     Topselvi Hayvan Pazarı'nda, iki grup satıcı arasında, yer tutma nedeniyle çıkan tartışma büyüyerek, silah, bıçak, taş, odun ve sopaların kullanıldığı kavgaya dönüştü. 
     Kavga sonucunda kafasından aldığı odun darbesiyle ağır yaralanan İbrahim Torun, hastaneye kaldırılmak istenirken yolda öldü. 
     Olayda yaralanan Şeyhmus ve Lokman Erol, Kartal Eğitim ve Araştırma Hastanesi'ne, İsmail ve Ethem Torun ile Adil Saçak Kartal SSK Hastanesi'ne kaldırılarak, tedavi altına alındı. 
     Bu arada, olaya müdahale etmek isteyen polis memuru Muzaffer Akcan ise, gruptakilerden birinin açtığı ateş sonucu ayağından hafif şekilde yaralandı. 
     Yaralıların durumlarının iyi olduğu bildirilirken, kavgaya karıştıkları belirlenen bazı kişiler gözaltına alındı. Olayda kullanılan bir tabanca da elde edildi. 
     
</TEXT>
</DOC>
