<DOC>
<DOCNO> 214577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur32.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırıldığını iddia etti, dolandırıcı çıktı.. 
</HEADLINE>
<TEXT>

     Eskişehir'de alacak-verecek meselesi yüzünden silah tehdidiyle kaçırıldığını iddia eden kişi ile iş ortağı tutuklandı. 
     Silah zoruyla bir kişinin Mustafa Kemal Paşa Mahallesi'ndeki bir kahvehanede rehin tutulduğu yönünde ihbar alan emniyet güçleri, olay yerinde inceleme yaptı. 
     Cahit As'ın, 46 emniyet güçlerine, alacak-verecek meselesi yüzünden aralarında anlaşmazlık bulunan Ahmet Nuri A. 43 , Mehmet Nuri A. 46 , Ediz E'nin 39 kendisini silah zoruyla kahvehanede rehin tuttuğunu iddiasında bulunması üzerine 4 kişi Çarşı Polis Merkezi'ne götürülerek gözaltına alındı. 
     Cahit As'ın ifadesinde, iş ortağı İhsan Horuz ile besici Ahmet Nuri A, Mehmet Nuri A. ve Ediz E'den 20 milyar liralık çek karşılığında 14 hayvan aldığını, daha sonra karşılaştığı Ahmet Nuri A'nın çekin sahte olduğunu söylemesi üzerine silah zoruyla üç şüpheli tarafından Sarıcakaya İlçesi'ne kaçırıldığını söylediği öğrenildi. 
     İş ortağı İhsan Horuz'u bulup 20 milyar lirayı ödemesi için 3 kişinin kendisini silah zoruyla kahvehanede rehin tuttuğunu iddia eden dolandırıcılıktan ve Çek Kanunu'na muhalefet suçlarından sabıkalı Cahit As ve hırsızlıktan sabıkalı İhsan Horuz, ifadelerinin ardından çıkarıldıkları mahkemece ''Dolandırıcılık'' suçundan tutuklandı. 
     
</TEXT>
</DOC>
