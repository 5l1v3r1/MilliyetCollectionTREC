<DOC>
<DOCNO> 241981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonspo13.html </URL>
<DATE> 2004/05/22/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Köprü korkuluklarını ''sarı-lacivert''e boyadılar... 
</HEADLINE>
<TEXT>

     Rize'nin İkizdere İlçesi'ne bağlı Tulumpınar Köyü gençleri, Fenerbahçe'nin şampiyon olmasının ardından köydeki köprünün korkuluklarını ''sarı-lacivert'' renklere boyadılar. 
     Tulumpınar Köyü Muhtarı Mehmet Yıldırım, köylerinde Fenerbahçe taraftarı gençlerin çok olduğunu söyledi. 
     Gençlerin, Fenerbahçe'nin Birinci Süper Lig'de şampiyon olmasını, köyün köprüsünün korkuluklarını sarı-laciverde boyayarak kutladıklarını belirten Yıldırım, ''Şampiyon olup üçüncü yıldızını alan Fenerbahçe'ye desteklerini bu şekilde göstermek istediler'' dedi. 
     Yıldırım, Türkiye'nin başarılı takımlarından biri olan Fenerbahçe'nin Şampiyonlar Ligi'nde de başarılı olmasını dilediklerini kaydetti. 
     
</TEXT>
</DOC>
