<DOC>
<DOCNO> 226312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun22.html </URL>
<DATE> 2004/03/28/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Mısır, Arap Doruğu'na ev sahipliğine hazır 
</HEADLINE>
<TEXT>

     Mısır hükümeti, Tunus'ta yarın başlayacak Arap doruğunun ''beklenmedik şekilde'' ertelenmesine ''şaşırıp üzüldüğünü'' bildirdi ve en kısa zamanda doruğa ev sahipliği yapmaya hazır olduğunu açıkladı. 
     Devlet başkanlığınca yapılan açıklamada, ''Mısır'ın, Arap doruğunun olabildiğince çabuk yapılmasını gerekli gördüğü ve Arap Birliği merkezinin Kahire'de bulunması hasebiyle doruğa ev sahipliği yapmaya hazır olduğu'' belirtildi. 
     MENA ajansınca yayımlanan açıklamada, Tunus hükümetinin doruğu süresiz ertelemesinin Mısır'da üzüntü ve şaşkınlık yarattığı kaydedildi. 
     Tunus, reformlar ve terör gibi birçok konuda Araplar arasındaki görüş ayrılıkları giderilemediği gerekçesiyle yarın başlayacak doruğu ertelediğini dün akşam açıklamıştı. 
     
</TEXT>
</DOC>
