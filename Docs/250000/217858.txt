<DOC>
<DOCNO> 217858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/magazin/amag.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lale Manço öfkeli... 
</HEADLINE>
<TEXT>
   'Barış'ı tek parça istiyorum' 
   Barış Manço'nun eşi Lale Manço'dan sanatçının antikalarının icra yoluyla satılmasına sert tepki... 
      MAGAZİN SERVİSİ 
   
   Halk Bankası'nın, alacakları nedeniyle Barış Manço'nun antika otomobillerini icra yoluyla satmasına tepki gösteren eşi Lale Manço, 
   "Barış Manço ve ona ait her şey aslında milli kültür, milli servettir" dedi. Manço'nun otomobillerinin Beyoğlu 3. İcra Dairesi'nce değerinin çok altında 3. şahıslara satıldığını vurgulayan Lale Manço, satışın iptali ve ihalenin feshi için Beyoğlu 2. İcra Hukuk Mahkemesi'nde dava açtı. Lale Manço, "Beş yıllık suskunluğumuz bittiği nokta" diye başladığı yazılı açıklamasında ise şu görüşlere yer verdi 
   
   'Bu, tarihi suçtur' 
   "Amacım Barış'a yapılan haksızlığa karşı çıkmaktır. Artık Barış Manço'nun hunharca parçalanıp yok edilmesinden korkuyorum. Barış'ı tek parça istiyorum. Parmağındaki yüzükten arabasına kadar onu 'O' yapan değerlerin bir arada muhafaza edilmesini istiyorum. Dönüp geçmişe bakın. Artık Itri'nin hırkasını, Dede Efendi'nin kahve fincanını bulma şansımız var mı Onlar bizim kültür mirasımız değil mi Barış Manço'nun kültürel tarihimizde hak ettiği yeri alması için 100 yıl mı beklememiz gerekiyor Ondan kalanları hoyratça yok ederseniz, yarın trilyonlar verseniz dahi bu birikimi toplayamazsınız. Karşılığı olan bir borç için yok pahasına bu birikimi yok etmek tarihi bir suçtur." 
   Barış Manço Derneği'nden yapılan açıklamada da, beş yıl önce cenazesiyle onbinleri sokağa döken Barış Manço'nun asıl şimdi öldürüldüğü belirtildi. 
   
   
</TEXT>
</DOC>
