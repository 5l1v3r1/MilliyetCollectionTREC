<DOC>
<DOCNO> 230599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun44.html </URL>
<DATE> 2004/04/12/ </DATE>
<TIME> 20.06 </TIME>
<AUTHOR>  </AUTHOR>
<HEADLINE>
Denktaş, birkaç gün içinde referandum yasaı ile iligi kararı verecek 
</HEADLINE>
<TEXT>

     KKTC Cumhurbaşkanı Rauf Denktaş, Referandum Yasası'yla ilgili tutumunu birkaç gün içinde açıklayacağını söyledi. 
     Cumhurbaşkanı Denktaş, Bayrak Televizyonu'nda BRT katıldığı bir programda, Referandum Yasası'nı henüz imzalamadığını ve birkaç gün içinde tutumunu açıklayacağını belirtti. 
     Denktaş, ''Yapılacak olan referandum, KKTC devletini ve egemenliğini ortadan kaldıracak. Anayasaya uyar mı uymaz mı konusunda mahkemenin vermiş olduğu kararda belirsizlik var. Bunu ben kendi başıma gideremem, tekrar bir soru sormam gerekebilir. Bu da zaman alabilir. Onun için bugün veya yarın kati kararımı vereceğim'' dedi. 
     
     Erteleme söz konusu değil 
     Referandumun ertelenmesinin söz konusu olmadığını da söyleyen Denktaş, ''BM Genel Sekreteri Kofi Annan'ın mektubunda ve davetinde tarihler kutsal hale getirildi. 'Belirlenen tarihlerde bu iş olmazsa her şey yıkılır' düşüncesi hakim'' dedi. 
     Rum tarafında AKEL'in referandumun ertelenmesini istediğini hatırlatan Denktaş, ''Ne netice alınacak bilmiyorum ama bizim açımızdan arkadaşlarımız çalışıyor'' dedi. 
     
     TBMM'den davet 
     Cumhurbaşkanı Denktaş, Türkiye Büyük Millet Meclisi TBMM Başkanı Bülent Arınç'ın, Genel Kurul'da konuşma yapması için kendisini davet ettiğini de söyledi. 
     Denktaş, TBMM'de 15 Nisan Perşembe günü konuşmasının beklendiğini, ancak tarihin henüz kesinlik kazanmadığını belirtti. 
     
</TEXT>
</DOC>
