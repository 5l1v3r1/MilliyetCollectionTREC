<DOC>
<DOCNO> 222225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/soneko10.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en özel konut projesine Vitra imzası... 
</HEADLINE>
<TEXT>

     Dünyanın en önemli 37 mimarının tasarladığı 37 evden oluşan ''Houses of Sagaponac'' projesinde Vitra mutfakları da kullanılacak. 
     Genel koordinasyonu The Brown Company Inc. tarafından yürütülen ve ABD'nin Long Island New York bölgesinde gerçekleştirilecek proje, birbirinden ayrı tasarım ve fonksiyonlara sahip evlerden oluşuyor. 
     Proje, dünyanın en önemli 37 mimarı tarafından tasarlanan ve farklı özelliklere sahip evleri, iyi bir çevre düzenlemesi ve doğanın o bölgedeki avantajlarından yararlanarak, birbirlerini rahatsız etmeyecek şekilde biraraya getirmeyi amaçlıyor. 
     Eczacıbaşı Topluluğu'ndan yapılan açıklamaya göre, projede yapımına başlanan ilk 6 evden 2'sinin mimarları olan Henri Cobb ve Annabelle Selldorf, Vitra Mutfak mimarlarının önerdiği tasarımları, yapacakları evlerde aynen uygulama kararı aldı. 
     Vitra Mutfak yetkilileri, projenin tasarımcılarından oluşan bir ekibin, ürettikleri mutfakların yenilikçi yaklaşımlarından, malzeme, renk, tasarım ve farklı çözüm alternatiflerinden etkilendiğini, bu yüzden birkaç kez İstanbul'a gelerek inceleme yaptıklarını belirtti. 
     Yetkililer, Houses of Sagaponac projesindeki diğer evler için de görüşmelerin sürdüğünü, ayrıca ünlü tasarımcıların başka projelerinde de Vitra Mutfak kullanımı konusunda talep geldiğini kaydetti. 
     
     ÜNLÜ MİMARLAR AYNI PROJEDE BİRARAYA GELDİ 
     Açıklamaya göre, 120 dönüm arazi üzerinde gerçekleştirilecek olan Houses of Sagaponac-American Dream projesindeki evlerin fiyatlarının, 1.4 milyon ila 2.9 milyon dolar arasında olması öngörülüyor. 
     Projenin tasarım koordinatörlüğünü, ''Pritzker Architecture'' ödülünü en genç yaşta kazanan mimar unvanına sahip olan Richard Meier yapıyor. Meier, yüzyılın tasarımda en önemli komisyonu olan The Getty Center tarafından da ödüllendirilmişti. 
     Tasarladıkları evlerde Vitra Mutfak'ı tercih eden mimarlardan Henri Cobb, Harvard Üniversitesi Mimarlık Bölümü'nün ilk başkanlarından. Dünyanın önde gelen mimarlık şirketlerinden I.M. Pei partneri olan Henri Cobb, uluslararası ticari bina projeleriyle tanınıyor. 
     Annabelle Selldorf ise, yeni New York City Museum'un mimarı ve aynı zamanda Battery Park City Authority'deki 5 danışmandan biri. 
     Projede yer alan mimarlar şöyle 
     ''Marwan Al-Sayed, Stan Allen, Anthony Ames, Shigeru Ban Dean Maltz, Deborah Berke, Antonio Citterio, Henry Cobb, Francois De Menil, James Ingo Feed, Richard Gluckman, Michael Graves, Tom Hanrahan Victoria Meyers, Zaha Hadid, Hariri Hariri, Steven Harris, Craig Hodgetts Hsin Ming Fung, Steven Holl, Carlos Jimenez, Philip Johnson Alan Ritchie, Robert Kahn, Stephen Kanner, John Keenen Terence Riley, Richard Meier, Sam Mockbee, Eric Owen Moss, MVRDV, Thomas Phifer, Jesse Reiser Nanako Umemoto, Richard Rogers, Michael Rotonedi Clark Stevens, Daniel Rowen, Lindy Roy, Anabellle Selldorf, Henry Smith Miller Laurie Hawkinson, Calvin Tsao Zach Mckown, Jean Michael Wilmotte, Harry Brown.'' 
     
</TEXT>
</DOC>
