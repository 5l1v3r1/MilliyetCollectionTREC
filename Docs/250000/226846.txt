<DOC>
<DOCNO> 226846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun62.html </URL>
<DATE> 2004/03/30/ </DATE>
<TIME> 21.16 </TIME>
<AUTHOR>  </AUTHOR>
<HEADLINE>
El Kaide militanları, 2 Pakistanlı rehineyi öldürdü 
</HEADLINE>
<TEXT>

     El Kaide örgütü militanlarının Pakistan'ın Afganistan sınırında rehin tutuğu 2 Pakistanlıyı öldürdüğü bildirildi. 
     Pakistan ordusu, El Kaide tarafından daha önce kaçırılan 14 hükümet görevlisi arasında bulunan iki kişinin dün, görev yaptıkları Güney Veziristan eyaletinin başkenti Vana yakınlarındaki bir su kuyusunun yanına kazılmış hendekte, göğüslerinden ve başlarından vurulmuş halde bulunduklarını kaydetti. 
     Bölge güvenlik şefi Mahmud Şah, kaçırılan diğer 12 kişinin Pazar günü serbest bırakıldığını söyledi. 
     Pakistanlı 8 askerin geçen hafta aynı şekilde göğüslerinden ve başlarından vurulmuş olarak bir hendekte ölü bulunduğunu hatırlatan Şah, iki Pakistanlının ne zaman öldürüldüğünün bilinmediğini belirtti. 
     
</TEXT>
</DOC>
