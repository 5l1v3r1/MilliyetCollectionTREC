<DOC>
<DOCNO> 238805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/soneko28.html </URL>
<DATE> 2004/05/10/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ekonomide alarm havası... 
</HEADLINE>
<TEXT>

     ANKARA Milliyet 

Hükümet, Hazine faizinin yüzde 27'ye çıkması ve ABD dolar kurundaki artış yönlü seyri dikkatle izliyor. Ekonomiyle ilgili kabine üyeleri Bakanlar Kurulu toplantısı öncesinde 45 dakika süren bir görüşme yaptı. Başbakan Yardımcısı Abdüllatif Şener, Maliye Bakanı Kemal Unakıtan ve Devlet Bakanı Ali Babacan'la yaptıkları toplantı için, "Üç bakan bir araya geldik. Sohbet ettik" demekle yetindi. 
     Babacan ve Merkez Bankası Başkanı Süreyya Serdengeçti ekonominin genel durumu ve piyasalardaki son gelişmelere yönelik olarak Bakanlar Kurulu'nda sunum yaptılar. Babacan'ın dün gece Hazine Müsteşarlığı'nda, Hazine Müsteşarı İbrahim Çanakçı ve Serdengeçti ile bir araya gelerek 4 saat süren bir toplantı yaptığı öğrenildi. Toplantıda ödemeler dengesi, döviz, piyasalarındaki beklentiler gibi konuları görüşüldüğü ve bu görüşmelerin notlar halinde bugünkü Bakanlar Kurulu'nda aktarılacağı bildirildi. 

     
</TEXT>
</DOC>
