<DOC>
<DOCNO> 203181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun27.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sperm bağışlayanlara bedava Avustralya tatili... 
</HEADLINE>
<TEXT>

     Avustralya'da bir klinik, sperm bağışlayanların sayısının azalması nedeniyle tatil promosyonu başlattı. 
     Avustralya'nın Albury kentindeki Tüp Bebek Merkezi'nde görevli Ruth Keat, Avustralya'da bağışlanan spermle suni döllenme yöntemiyle doğan kişilere, babalarının kimliğini öğrenme hakkı verildiğinden bu yana, çevreden sperm bağışlayanların sayısının önemli ölçüde azaldığını kaydetti. 
     Keat, yurtdışından merkezlerine sperm bağışlamak isteyen kişilere Avustralya'ya uçak bileti aldıklarını, konaklama masraflarını karşıladıklarını ve harçlık verdiklerini söyledi. 
     Kanada'nın Calgary kentindeki bir üniversite gazetesine verdikleri ilana talebin yoğun olduğunu kaydeden Keat, Ukrayna ve Rusya'dan bile elektronik mektup aldıklarını ifade etti. 
     
</TEXT>
</DOC>
