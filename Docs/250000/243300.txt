<DOC>
<DOCNO> 243300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonsiy16.html </URL>
<DATE> 2004/05/27/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
De Soto "Kıbrıs'taki son durumu değerlendirmeliyiz" 
</HEADLINE>
<TEXT>

     BM Genel Sekreteri Kofi Annan'ın Kıbrıs Özel Temsilcisi Alvaro De Soto, ''Kıbrıs'taki son durumu değerlendirmeliyiz. Bundan sonraki hareketler bu değerlendirmeye bağlı olarak gelişecektir'' dedi. 
     De Soto, resmi olmayan ziyareti kapsamında geldiği Edirne'de, Selimiye Cami, II. Bayezıd Külliyesi Sağlık Müzesi ile Üç Şerefeli Camii'yi ziyaret etti. 
     Cami çıkışında gazetecilere açıklama yapan De Soto, Edirne'yi çok beğendiğini, özellikle Mimar Sinan'ın başyapıtı olan Selimiye Camii'nden çok etkilendiğini söyledi. Edirne'ye uzun süredir gelmek istediğini, ancak bugüne kadar fırsat bulamadığını ifade eden De Soto şöyle konuştu 
     ''Selanik'te özel bir randevum olduğum için bugün Edirne'den, Yunanistan'a geçeceğim. Buradan da New York'a gideceğim. Genel Sekreter Kofi Annan, Kıbrıs'ta son 4,5 yılın nasıl geçtiğini içeren bir rapor sunacak. Kıbrıs'taki son durumu değerlendirmeliyiz. Bundan sonraki hareket bu değerlendirmeye bağlı olarak gelişecektir.'' De Soto daha sonra, Meriç Nehri kıyısındaki bir restorana giderek yemek yedi. 
     
</TEXT>
</DOC>
