<DOC>
<DOCNO> 244517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo23.html </URL>
<DATE> 2004/06/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
643. Kırkpınar Yağlı Güreşleri... Verilecek ödüller belirlendi... 
</HEADLINE>
<TEXT>

     Edirne Belediyesi, 25-27 Haziran tarihleri arasında bu yıl 643'üncüsü yapılacak Tarihi Kırkpınar Yağlı Güreşleri'nde pehlivanlara verilecek yolluk, tur ve para ödüllerini belirledi. 
     Belediyeden yapılan yazılı açıklamaya göre, yolluk olarak baş pehlivana 500 milyon lira, baş altıya 375 milyon lira, büyük orta boya 250 milyon lira, küçük orta büyük boy, küçük orta küçük boy, deste orta ve deste küçük boya 125 milyon lira verilecek. Toz koparan ve teşvik için 62,5 milyon lira, minik 1 ve minik 2 yollukları ise 30 milyon lira olarak belirlendi. 
     Tur ücretleri ise başpehlivan için 16 milyon lira, baş altı için 12,5 milyon lira, büyük orta boy 9 milyon lira, küçük orta büyük boy ve küçük orta küçük boy için 6,5 milyon lira, deste büyük boy, deste orta boy ve deste küçük boy için 3 milyon 250 bin lira olarak ödenecek. 
     Belediyenin 13 kategoride ilk üç dereceye girecek olan pehlivanlara vereceği para ödülleri de belirledi. 
     Baş pehlivana 12,5 milyar lira, baş altıya 6,5 milyar lira, büyük ortaya 3 milyar lira, küçük orta büyük boy 1 milyar 600 milyon lira, küçük orta küçük boy 1 milyar 250 milyon lira, deste büyük boy 950 milyon lira, deste orta boy 550 milyon lira, deste küçük boy 450 milyon lira, toz koparan 400 milyon lira, teşvik 280 milyon lira, minik-2 250 milyon lira, minik-1 190 milyon lira ve en iyi peşrev çeken güreşçiye 1 milyar 250 milyon lira para ödülü verilecek. 
     
</TEXT>
</DOC>
