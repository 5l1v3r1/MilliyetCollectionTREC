<DOC>
<DOCNO> 205839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur27.html </URL>
<DATE> 2004/12/31/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Lise öğrencileri arasında silahlı kavga 1 ölü 
</HEADLINE>
<TEXT>

     Diyarbakır'da lise öğrencileri arasında çıkan silahlı kavgada, seken kurşun nedeniyle bir öğrenci öldü. 
     Edinilen bilgiye göre, Yenişehir Beldesi'ndeki Şehit Emniyet Müdürü Ali Gaffar Okkan Lisesi önünde lise öğrencisi 2 grup arasında henüz belirlenemeyen nedenle çıkan tartışma, kavgaya dönüştü. 
     Kavgada sırasında 11. sınıf öğrencisi Ö.Ç 18 üzerinde taşıdığı tabanca ile karşı gruba öğrencilerine 2 el ateş etti. 
     Kurşunlardan biri bu sırada öğrenci servisine binmekte olan 11. sınıf öğrencisi Kadir Yücel'in 18 göğsüne isabet etti. 
     Ağır yaralanan Yücel, kaldırıldığı Diyarbakır Devlet Hastanesi'nde öldü. 
     Olaydan sonra silahla ateş eden Ö.Ç, Diyarbakır Emniyet Müdürlüğü Asayiş Şube Müdürlüğü ekiplerince gözaltına alındı. 
     
</TEXT>
</DOC>
