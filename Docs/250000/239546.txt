<DOC>
<DOCNO> 239546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/ekonomi/eko02.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom'dan 656 trilyonluk k r 
</HEADLINE>
<TEXT>


T. Telekom Genel Müdürü Ekinalan, ilk çeyrekte oldukça güçlü finansal değerlere ulaştıklarını belirterek, özelleştirmeye talep geleceğini söyledi 

EKONOMİ SERVİSİ 

Özelleştirme kapsamındaki Türk Telekom, yılın ilk çeyreğinde 656 trilyon liralık brüt k r açıkladı. T. Telekom Genel Müdürü Mehmet Ekinalan, bu yılın ilk üç ayında brüt k rın geçen yılın aynı dönemine göre yüzde 17.1 arttığını bildirdi. Şirket geçen yılın ilk üç ayında 560 trilyon lira, geçen yıl sonunda da 2.8 katrilyon liralık brüt k r açıklamıştı. 
Ekinalan, düzenlediği basın toplantısında ilk üç aylık verileri kamuoyuna açıkladı. Ekinalan, bu yılın başından itibaren rekabete açılan telekomünikasyon sektöründe T. Telekom'un ilk çeyrek rakamlarının oldukça güçlü finansal değerlere sahip olduğunu söyledi. 

Ciro 2.2 katrilyon lira 
T. Telekom'un özelleştirilmesi öncesi, ilgilenen firmalara yönelik bilgilendirme sürecinin başladığını kaydeden Ekinalan, kayıtların 21 Mayıs'ta sona ereceğini ve bilgilendirme sürecinin de 15 Temmuz'a kadar devam edeceğini bildirdi. Ekinalan, "Gelen bilgilere göre, T. Telekom'un satışına yeterli bir talep oluşacak" dedi. 
Ekinalan'ın verdiği bilgiye göre, T. Telekom ilk çeyrekte cirosunu geçen yılın aynı dönemine göre yüzde 17.8 artırarak 2.2 katrilyon liraya, toplam net gelirlerini de yüzde 8.7 artırarak 1.7 katrilyon liraya çıkardı. Şirketin toplam giderleri ise yüzde 4.1 artarak 1 katrilyon liraya ulaştı. T. Telekom'un aynı dönemde kamuya aktardığı kaynak tutarı da yüzde 8.9 artarak 840 trilyon lira oldu. Yıl sonuna kadar 500 milyon dolarlık yatırım hedeflediklerini kaydeden Ekinalan, şirketin mahkemelere intikal etmiş toplam alacak tutarının 1 katrilyon liraya ulaştığını söyledi. 

PTT, MyCep satacak PTT ile yönetimi TMSF'nin kontrolüne bulunan Telsim arasındaki işbirliğinin kapsamı genişletiliyor. Telsim'in MyCep ve StarCep gibi başlangıç paketleri ile kontör yükleme kartları PTT şubelerinde satılmaya başlanacak. PTT ile Telsim'in yeni işbirliği alanları, PTT Genel Müdürü İbrahim Şahin ile Telsim Yönetim Kurulu Başkanı Mehmet Taşaltın'ın bugün düzenleyeceği toplantıyla açıklanacak. PTT merkezlerinde ayrıca, "hattı açık, kontörü içinde, tak konuş" hattı StarCep'in başlangıç paketi ve kontör yükleme kartları da satışa sunulacak. 


</TEXT>
</DOC>
