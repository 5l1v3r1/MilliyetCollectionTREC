<DOC>
<DOCNO> 238996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun23.html </URL>
<DATE> 2004/05/11/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Gazze'de 6 İsrailli askerin öldürüldüğü doğrulandı, misilleme geliyor 
</HEADLINE>
<TEXT>

     İsrail Başbakanı Ariel Şaron, Gazze Şeridi'nde 6 İsrail askerinin öldürülmesinin ardından, bazı bakanları toplantıya çağırdı. 
     Hükümet yetkilileri, dar kabinenin Şaron'un çağrısıyla saat 18 30 civarında toplanacağını açıkladı. İsrail, genellikle bu tip saldırıların ardından verilecek karşılığı görüşmek üzere, hassas bakanlıklar arasında toplantı yapıyor. 
     Bu arada İsrail ordusu, bu sabah zırhlı araçlarına düzenlenen saldırıda 6 İsrail askerinin öldüğü haberlerini doğruladı. Saldırıyı Hamas örgütü üstlenmişti. 
     İsrail askeri kaynakları da saldırıya hedef olan aracın, İsrail'in Filistinli militanların silah ürettiği atelyeleri imha etmede kullanılan patlayıcılarla yüklü olduğunu söyledi. 
     Saldırının ardından, patlamada ölen İsrail askerlerinin ceset parçaları, maskeli Filistinli eylemciler tarafından sokaklarda dolaştırılmıştı. 
     
</TEXT>
</DOC>
