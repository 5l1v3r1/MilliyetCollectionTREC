<DOC>
<DOCNO> 247629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonyas15.html </URL>
<DATE> 2004/06/13/ </DATE>
<TIME> 21.56 </TIME>
<AUTHOR>  </AUTHOR>
<HEADLINE>
Kız meselesi kanlı bitti 
</HEADLINE>
<TEXT>

     Kastamonu'da bir uzman çavuş, kız arkadaşını rahatsız ettiğini öne sürdüğü kişiyi tüfekle öldürdükten sonra ayağına taş bağlayıp Germeçtepe Barajı'na attı. Uzman çavuş ve kendisine yardım eden bir er tutuklanarak cezaevine gönderildi. 
     AA muhabirinin aldığı bilgiye göre, Kastamonu Subaşı Karakolu'nda görevli Uzman Çavuş Mehmet Can 25 , geçen hafta cuma günü Meslek Yüksekokulu'nda öğrenim gören kız arkadaşı N.Ö'yü rahatsız ettiği gerekçesiyle Özkan Buturoğlu'nu 21 konuşmak için Tosya yoluna götürdü. Burada Buturoğlu'nun ağzını bağlayarak aracının bagajına kilitleyen Can, karakolda bulunan er Vahit Çakı'yı arayarak kalaşnikof tüfeği getirmesini istedi. 
     Tüfeği getiren Çakı ile birlikte Daday yolunda ıssız bir yere giden Uzman Çavuş, Buturoğlu'nu başına sıktığı tek kurşunla öldürdü. Uzman çavuş, daha sonra ayağına taş bağladığı cesedi, Germeçtepe Barajı'na attı. 
     
     LİNÇ GİRİŞİMİ 
     Mehmet Can ve Vahit Çakı, Özkan Buturoğlu'nun babasının polise ve jandarmaya verdiği ifade doğrultusunda gözaltına alındı. İfadesinde, Özkan Buturoğlu'nu ''kız arkadaşını rahatsız ettiği için'' öldürdüğünü itiraf eden Mehmet Can, mahkemeye getirilirken Buturoğlu'nun yakınları tarafından linç edilmek istendi. 
     Can ve Çakı, çıkarıldığı mahkemenin ardından Kastamonu Cezaevi'ne gönderildi. 
     
</TEXT>
</DOC>
