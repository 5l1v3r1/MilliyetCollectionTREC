<DOC>
<DOCNO> 217352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yazar/asik.html </URL>
<DATE> 2004/02/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sabiha Gökçen -2 
</HEADLINE>
<TEXT>

   
   Atatürk'ün manevi kızı ve ilk kadın pilotumuz Sabiha Gökçen yetimhaneden alınmış bir Ermeni kızı mıydı Hürriyet'in manşetten verdiği "Sabiha Gökçen'in Ermeni asıllı olduğu iddia edildi" haberiyle başlayan tartışma galiba açıklığa kavuştu. Hürriyet dün Atatürk'ün diğer manevi kızı Ülkü Adatepe'nin verdiği Sabiha Gökçen'in soyağacını ve tepkileri yayımladı. Ermenistan'dan gelen bir temizlikçi kadının "Sabiha Hanım annem Diruhi'nin kardeşiydi, teyzemdi" diye başlattığı ipsiz sapsız tartışma umarız sona ermiştir. Ancak kimileri meseleyi h l algılamamış görünüyor 
   - Efendim ne olmuş Ermeni kökenli denmişse, Ermeni olmak ayıp mı 
   Ne Ermeni olmak ayıptır, ne yetim olmak... Bu ülkenin yurttaşları kökenleri ne olursa olsun aynı değerdedir... 
   Ama Sabiha Gökçen Ermeni kökenliyse ve bu durum gizlenmişse Atatürk'ün ve manevi kızının halka yıllarca yalan söylediği ortaya çıkar. Ayrıca "Ermeni ve yetim olmayı" hem Atatürk'ün, hem manevi kızının ayıp saydığını düşündürür. Artık aramızda bulunmayan Cumhuriyet kahramanları üzerinde onları sığlaştırıcı yargılar yaratır... 
   Hürriyet gazetesi sanmayız ki kasıtlı bir haber değerlendirmesi yapmış olsun. Herhalde gazeteciliğin acelesi ve telaşı içinde meydana gelmiş bir basiret bağlanmasıdır söz konusu olan... Ve umarız Cumhuriyet'in asil ve saygın isimleri üzerinde hep birlikte titizlik göstermemizin gerektiği bilvesile anlaşılmıştır. 
   
   AKP'nin bazı belediye başkan adayları tarikat kökenliymiş. TÜBİTAK kökenli olacak değildi ya... 
   
   Mısırcı mahdum...    Maliye Bakanı Kemal Unakıtan'ın oğlunun kuşkulu mısır ithali hakkında çıkan söylentiler Ankara semalarında uçuşuyor.. Yolsuzluklar konusunda hassas bir hükümet ve bakan ne yapar Gazetecileri toplar... Doldurur bir otobüse... Doğru götürür mahdum Abdullah Bey'in tavuk çiftliğine... Orada kaç tavuk bulunduğu, ne kadar mısır tüketildiği gazetecilere gösterilir. Söylentilerin önü kesilir... Bu açıklığı sağlamayan bir hükümetin yolsuzluklar karşısında hassas olduğuna kim inanır 
   
   Düdüğün nohutu    TBMM Adalet Komisyonu'nda sporda şiddet konuşuluyor... Niğde Milletvekili Orhan Eraslan, zaman zaman küfrün kime gittiğini saptamanın zor olduğunu söylüyor. Ve bir örnek veriyor 
   - Adana'da duydum.. Seyirci hakeme diyor ki, düdüğünün içindeki fındığı bilmem ne yapayım... Şimdi bu küfrün kime edildiğini düşüneceğiz 
   Bir nevi hizmet amacıyla... Soruyu avukatlarımızdan Şahin Mengü'ye yönelttik. Dedi ki 
   - Küfür tabii ki hakeme edilmiş sayılır. Hakem kamu hizmeti gördüğü için küfreden kişi, devlet memuruna küfretmiş gibi muamele görür... Tabii yakalanırsa 
   
   Maskeli balo..    Ankara Ticaret Odası Başkanı Sinan Aygün Oda uzmanlarına güzel bir çalışma yaptırmış. Girmek için can attığımız... Katılmak için güzel duygular beslediğimiz AB'nin kimliğini ve AB organlarının Türkiye ile ilgili tespitlerini "Avrupa Birliği'nde Maskeli Balo, Dayatmalar, Gerçekler" adıyla kitaplaştırmış. AB'nin Türkiye'ye bakışına ilişkin ipuçları veren kimi satırları aktaralım 
   "Türkiye'ye adaylık statüsü verilmesi hatadır. Hatta Sevr Anlaşması'nın imzalanmış olmasına karşın Türkiye'nin bölünmemiş olması da bir hatadır." 
   Helmut Schmidt 2001 
   "Türkiye için bir Yugoslavya modeli öngörülmektedir." 
   Hans Dietrich Genscher 
   "... Kemalizm felsefesi Türkiye'nin AB'ye katılımına engel oluşturuyor." 
   25 Mart 2003 Avrupa Parlamentosu Türkiye Raporu." 
   "... Türk hükümetinden, özellikle Kıbrıs'tan işgalci askeri güçlerin geri çekilmesini ister." 
   19 Eylül 1996, Avrupa Parlamentosu kararı. 
   "... Türkiye, Kıbrıs Cumhuriyeti topraklarının yüzde 37'sini yasadışı bir biçimde işgal etmektedir." 
   10 Şubat 2000, Avrupa Parlamentosu kararı. 
   "... Türkiye'nin Ermeni soykırımı yaptığını ilan eder ve Türk hükümetinin bunu kabul etmesini ister." 
   15 Kasım 2000, Avrupa Parlamentosu kararı. 
   "... Bay Öcalan'a verilen cezayı lanetler ve ölüm cezasının kullanılmasına kesin muhalefetini tekrarlar." 
   22 Temmuz 1999, Avrupa Parlamentosu kararı. 
   "... Türk Silahlı Kuvvetleri Güneydoğu Anadolu'da Kürtlere karşı sürdürdüğü operasyonu durdurmalıdır." 
   20 Haziran 2002, Avrupa Parlamentosu kararı. 
   
   Başkan Bush'un "Spot" adlı köpeği vefat etmiş. Başkan'a "Başınız sağ olsun" diyor, dünyanın çeşitli yerlerindeki köpeklerine uzun ömürler diliyoruz... 
   
   
   
      
   
   
</TEXT>
</DOC>
