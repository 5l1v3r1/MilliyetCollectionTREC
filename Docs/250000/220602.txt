<DOC>
<DOCNO> 220602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/guncel/gun02.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonası'nda smaçlardaki başarısıyla Türk halkının gözbebeği oldu 
</HEADLINE>
<TEXT>
   Biz özel kadınlarız, çünkü hırslıyız 
   Voleybolcu Neslihan Demir, her maçta yaptığı gibi mücadeleden vazgeçmiyor "Yeteneğim yeterli bulunmadığı için kazanamadım. Spor akademisi sınavlarına bu yıl bir daha gireceğim" diyor 
      
   Sorular kimlerden    Güneri Cıvaoğlu 
   Hasan Pulur 
   Taha Akyol 
   Yılmaz Çetiner 
   Meral Tamer 
   Doğan Heper 
   Atilla Gökçe 
   Abbas Güçlü 
   Sina Koloğlu 
   
   
   Güneri Civaoğlu "Kadın basketbolcular hantallaşıyor, kaslı kaslı oluyor, bir acayip savrula savrula yürüyorlar. Ben hiç sevmiyorum onların görüntüsünü." gibi bir genelleme yapmışsınız. Peki fiziki güzellik ölçüleri fark yapan bir ritmik jimnastikçi ya da yüzücü kadın da, voleybolculara, hatta size böyle bir eleştiri getirirse ne düşünürsünüz 
   Neslihan Demir Saygı duyarım. Olabilir. Ben bizim çok güzel fiziğimiz var, demiyorum zaten. Basketbolun yapısı çok sert ve bire bir mücadele gerektiren teknik yapıda. Erkek gibi, çok sağlam olmanız lazım. Ona yönelik çalışma yaptıkları için vücutları da ona yönelik gelişiyor. Bayağı kaslı, iri yarı oluyorlar. Jimnastikçi gelip, çok iğrençsiniz dese bize, doğru, ona göre iğrencizdir. Saygı duyarım. 
   
   
   Hasan Pulur Kızlar genellikle romantiktir, naiftir, duygusaldır. Spor mücadelesinde ise bunlara pek yer yoktur. Voleybol omuz omuza olmasa da, mücadele isteyen yorucu ve yıpratıcı bir spor. Özel ve sosyal hayatın ile spor yaşamını bu çelişkilere rağmen nasıl ayırabiliyor ve başarıyla sürdürebiliyorsun 
   Neslihan Demir Voleybol, o tanımlamaya uyan kızların yapabileceği bir spor değil. Zaten farklı insanlar herkesin arasından seçiliyor. Bir normal kızlar var, bir de içlerinde kin, hırs barındıranlar var. Bunu antrenörler belirliyor. Biz de özel insanlarız, o kızlardan ayrılıyoruz. Çünkü biz de hırslıyız. Ben daha az romantiğim. Biraz daha gerçekçiyim. 
   
   Hasan Pulur Mutlaka evleneceksin. Evleneceğin erkek spordan hoşlanmazsa, ilgi alanı çok başka şeyler olursa, sevgi adına her şeye katlanabilir misin 
   Neslihan Demir Sonuçta ben buraya ailemin desteğiyle geldim. Evleneceğim adamın da bana destek vermesi lazım. Bu karşılıklı fedakarlıktır zaten. Voleyboldan hoşlanmayan, voleybolu hiç sevmeyen insanı ben ne yapayım yani 
   
   
   Taha Akyol Yabancı bir takımdan transfer teklifi gelse hangi şartları ararsınız 
   Neslihan Demir Oraya gittiğimde çekeceğim zorluğu en aza indirgeyecek şartları ararım. Böyle bir fedak rlık yapabilmem için daha fazla bir ücret olabilir. Takımdaki ortam önemli, oyuncular da önemli. 
   
   Taha Akyol Elbette önceliğiniz Türkiye'dir ama onun dışında hangi ülke size daha cazip geliyor En azından zihninizde doğu-batı ayrımı var mı 
   Neslihan Demir Ayrım yapmıyorum. Esasında Japonya ve Fransa artık bana İtalya'dan daha yakın geliyor. 
   
   Yılmaz Çetiner "Topa vururken adeta hipnoza girerim, öylesine konsantre olurum... Kafam kızacak olursa, topu direkt üzerine doğru vururum. Ve topla şişlerim" demişsiniz bir röportajınızda. Kafanız en çok niye kızar Oyunun dışında öfkelenirseniz, top ortada yoksa ne yaparsınız 
   Neslihan Demir Genelde karşı takımdan birisi fair-play'liğe uymayan saçma sapan hareketler yaparsa, kızdırmak isterse ona sinir olurum. Tahammül edemem yani. Aşırı sevinç gösterisi el, kol hareketleri bunlar hiç hoş şeyler değil. O zaman topla şişlerim. Normal hayatımda ise çok sakinimdir. Oyun dışında öfkelenirsem içime atarım. 
   
   Yılmaz Çetiner "Genç yaşta ünlü olmak beni şımartmaz. Ailenin tek çocuğuyum. Ben zaten biraz şımarığım" diyorsunuz. Mesela nedir yaptığınız şımarıklık 
   Neslihan Demir Şımarığım, ne yemek yapmayı bilirim. Tek çocuğum, bebek gibi. Hiç haberim yok ev ne zaman temizlenir, ne yapılır. Söylenenleri yapmam. Annem 'sofrayı kur' der, yapmam o yapar. O kadar şımarıklığım. 
   
   
   Meral Tamer DYP Genel Başkanı Mehmet Ağar'ın her gün Milli Takım Kampı'na gönderdiği çiçeklerden çok etkilenmişe benziyorsunuz. Bir röportajınızda "kamp çiçek bahçesi gibi olmuştu, yürüyebilmek için kendimize zar zor yer açıyorduk" diyorsunuz. Bir parti liderinin, partinin kaynaklarını bu tür abartılı şekilde kullanmasını onaylıyor musunuz Yerel seçimlerde DYP'ye oy vermeyi düşünür müsünüz Yanıtınız hayır ise, oyunuz hangi partiye 
   Neslihan Demir Partinin kaynaklarından mı kullanılıyordu onu bilemeyeceğim. Ama çiçekler bizi motive ediyordu. Parti kaynağından kullanılıyorsa da bu kötü niyetle değil. Milli takıma çiçek gönderilmesi bana göre kötü bir şey değil. Yerel seçimlerde oy kullanmayacağım. Seçmen yazılımında burada değildim. Oy kullansaydım DYP'ye verebilirdim. Neden olmasın. 
   
   
   Doğan Heper Türkiye'nin sosyal yaşamında kadınla sporda kadının yeri arasında paralellik mi, fark mı var Erkek sporcularla mukayesede neredesiniz 
   Neslihan Demir Bana göre sporda kadın olmak daha kolay. Kadınlar arasında çok çekememezlik, kıskançlık oluyor ama bir süre sonra alışıyorsunuz. Çünkü başka şansınız yok. Şimdi,"Neslihan'cığım seni çok seviyoruz" diye karşılanıyorum. Sporcu kimlikle daha bir saygı görüyorsun. Evet böyle bir fark var. Kadın olarak daha az saygı görürken, sporcu kimliğimle daha fazla saygı görüyorum. 
   
   Doğan Heper Spor kadını erkekleştirmez mi 
   Neslihan Demir Bence erkekleştirmez. Tabii bazı sporlar vücudunu irileştirebiliyor ama voleybol için söylersem, böyle değil. 
   
   
   Atilla Gökçe Suudi Arabistan'da hiç, İran'da ise çok kısıtlı spor yapabilen kadınlar için ne düşünüyorsun 
   Neslihan Demir Orada da hayat öyle. Bu biraz da şanssızlık. Onlar da gerçekten spora yeteneklerinin olduğunu düşünüyorlarsa, bu yola girmek istiyorlarsa, mücadele etmeleri lazım. Biz Mısır'la maç yaptık. Kızlar türbanlıydı, eşofman giymişlerdi. Bu bir dünya kupası maçıydı. Takdir ettim onları. 
   
   Atilla Gökçe Büyük bir cesaretle Orkid'in sponsorluğunu kabul ederek, göğüs reklamını taşıdınız. Bir gün prezervatif markası OK'i de taşıyabilir, onunla da maçlara çıkabilir misinz 
   Neslihan Demir Bu milli takım için, federasyon başkanına gelen bir teklifti. Bundan rahatsız olmadık. Çünkü Kadın Milli Voleybol takımıyla Orkid tam da örtüştü. Bu OK olursa niye taşımayalım ki Sonuçta biz profesyoneliz. 
   
   
   Abbas Güçlü Takım sporlarında kadınların da başarılı olduğunu ortaya koydunuz. Basketbol ve futboldaki başarılar söndü gitti. Voleybol'da kalıcı olacak mı 
   Neslihan Demir Öyle olması için çalışıyoruz. Elimizden geleni yapacağız. 
   
   Abbas Güçlü Okullarda en hafife alınan derslerin başında Beden Eğitimi dersleri geliyor. Oysa sporun yaygınlaşması için okula girmesi ve popüler hale gelmesi şart. Sizler bu konuda lokomotif olur musunuz 
   Neslihan Demir Ben bütün Milliyet yazarlarına soru sormak istiyorum. Yükseköğrenimini sürdüren bir sporcu okul hayatında nasıl başarılı olabilir Ya da okula önem veren bir sporcu, spor hayatında nasıl başarılı olabilir İkisi birlikte yürütülebilir mi Sürekli antrenmanlarımız, yurtdışında, şehirdışında maçlarımız var. Spor süreklilik isteyen bir iş. Ders çalışmak için bırakamazsınız. Üniversitede okuyan voleybolcu arkadaşlarım var. Ama konsantrasyonları derste olduğu için voleybolda bir iddiaları yok. Bir tek spor akademilerinde idare ediyorlar. Ama şunu söyleyeyim. Ben "yeteneğim yeterli bulunmadığı" için spor akademisini kazanamadım Bu yıl tekrar gireceğim. 
   
   
   Sina Koloğlu Sizi Türkiye finallerde tanıdı. Peki sizce Türkiye daha önce neredeydi 
   Neslihan Demir Bizim bundan önce de ufak tefek başarılarımız oldu ama bu kadar lanse edilmemişti. Avrupa Şampiyonası çok büyük bir organizasyon olduğu için çok iyi tanıtım yapıldı. Kitlesi vardı voleybolun ama günün şartlarına göre bu kitle çok arttı. 
   
   Sina Koloğlu Magazin kartallarının merak edeceği her şeye sahipsiniz. Yani güzel, iyi sporcu ve genç... Nasıl oluyor da bu merakı gidermemeyi başarabiliyorsunuz 
   Neslihan Demir Bir şey yapmadığım için herhalde bu merak. Geçenlerde hakemi vurdu falan dediler, hemen haberim çıktı. O yüzden bundan sonra dikkatli olmak zorundayım. Çünkü herkesin gözü üstümde. 
   
   
   Diğer Ropörtajlar 
            
   
   
</TEXT>
</DOC>
