<DOC>
<DOCNO> 220378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/ekonomi/eko10.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme işsizleri depresyona girdi 
</HEADLINE>
<TEXT>

   
   Türk - İş'in yaptığı "Özelleştirme Nedeniyle İşsiz Kalanların Ekonomik ve Sosyal Profili" konulu anketin sonuçlarına göre, özelleştirme sonucu işsiz kalıp daha sonra iş bulamayanlar ağır ruhsal ve sosyal çöküntü yaşıyor. Ankete göre, özelleştirme işsizlerinin yüzde 90.6'sının "aile içi düzeni" bozuldu. Yüzde 78.6'sında "sosyal dışlanma duygusu" hakim. Yüzde 70.6'sı çaresizlik içerisinde olduğunu belirtiyor. Yüzde 41.9'u yaşamla bağının büyük oranda zayıfladığını ifade ediyor. Araştırmaya göre özelleştirme sonucu işsiz kalanlar, geçim ve işsizlik sorununun çözümünün yanı sıra profesyonel anlamda psikolojik desteğe de ihtiyaç duyuyorlar. Ankete göre, özelleştirmeler sonucu işsiz kalanların yüzde 86.3'le büyük ölümü 35-44 yaş arasında bulunuyor. Özelleştirme mağdurlarının yüzde 96.7'si evli ve bakmakla yükümlü olduğu bir ailesi var. 
   
   
</TEXT>
</DOC>
