<DOC>
<DOCNO> 228968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/soneko54.html </URL>
<DATE> 2004/04/06/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
''IBM Future Business Summit 2004'', 27 Nisan'da... 
</HEADLINE>
<TEXT>

     IBM tarafından düzenlenen Future Business Summit etkinliğinin üçüncüsü, bu yıl 27 Nisan 2004 tarihinde Lütfü Kırdar Kongre ve Sergi Sarayı’nda gerçekleştirilecek. Bu yıl, Gelecek Peşimizde’ temasıyla düzenlenen IBM Future Business Summit 2004 etkinliğinde, En fazla mucit çalıştıran firma" ünvanını elinde bulunduran ve son 10 yılda 24 bin patente imza atan IBM'in, PC’ler arasındaki hızlı iletişim, on-line eğitim, uzaya yolculuk ve sağlıkla ilgili birçok çalışmanın ardında yer alan buluşcu kimliğinden bahsedilecek. Zirvede ayrıca, IBM buluşlarının günümüz teknolojisine dönüşüm öyküsü özel bir sergi ile anlatılacak. 
     Toplantıda dünyaca ünlü gurular da deneyimlerini katılımcılarla paylaşacak. IBM EMEA Bölgesi Europe Middle East Africa Yazılım Grubu Başkanı Thomas Francese IBM’in e-business on demand yazılım vizyonundan kapsamlı bir şekilde bahsederken, İş dünyasının bilgesi’ olarak kabul edilen Giorgio Merli değisimi yöneterek, verimlilik nasıl artırılır" konularını 25 yıllık deneyimi ile aktaracak. AR-GE’nin kalbi ve teknolojinin sihirbazı’ olarak bilinen Herbert Kircher ise, teknolojide gelecegin megatrendleri konuşması ile konuklara geleceğin resmini çizecek. 
     Üretim, Finans, Hizmetler gibi pek çok sektöre ilişkin teknolojik gelişme ve bilgi birikiminin aktarılacağı zirvede ziyaretçiler, sektörlerine yönelik çözümleri, bu alanda uzmanlaşmış çözüm ortaklarına ve uzmanlara danışarak öğrenme imkanı bulacaklar. Bilgi Teknolojileri dünyası dışında bir çok sektöre yönelik teknolojik gelişme ve bilgi birikiminin aktarılacağı toplantıda, geleceğe yönelik vizyon, kurumların başarı öyküleri ile birlikte sunulacak. 

Ayrıntılı Bilgi 
GUIDE İLETİŞİM 
Çiğdem Özcan 
Tel 0 212 327 84 86 
     
</TEXT>
</DOC>
