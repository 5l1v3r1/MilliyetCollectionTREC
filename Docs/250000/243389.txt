<DOC>
<DOCNO> 243389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonyas08.html </URL>
<DATE> 2004/05/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bu berberde her şey kişiye özel... 
</HEADLINE>
<TEXT>

     Düzce'nin Akçakoca İlçesi'nde bir erkek berberi, 95 devamlı müşterisi için ayrı ustura seti, önlük ve üzerlerinde müşterilerinin isimleri yazılı havlu takımı kullanıyor. 
     Ayazlı Mahallesi'nde Efsane Kuaför'ün sahibi 29 yaşındaki Aydoğan Üçüncü, müşterilerini bulaşıcı hastalıklara karşı korumak amacıyla müşteriye özel malzeme kullanıyor. Berber Üçüncü'nün işyerine gelen devamlı müşterileri, üzerlerinde kendi isimlerinin yazıldığı ve başkalarında kullanılmayan havlu, ustura seti ve önlük kullanılarak tıraş ediliyor. 
     Berber Üçüncü, 15 yıldır berberlik yaptığını ve müşterilerinin sağlığının kendisi için çok önemli olduğunu söyledi. Dükkanına gelen 95 devamlı müşterisi olduğunu ifade eden Üçüncü, şöyle konuştu 
     ''Hijyenik olmaya çok önem veriyorum. Müşterilerimin sağlığını nasıl koruyabilirim diye düşündüm ve bir doktora gittim. Doktor, Jilet ve tıraş çok önemli, her türlü hastalık bulaşabilir dedi. O günden beri bu sistemi uygulamaya başladım. Her müşteriye özel olarak ustura takımı, önlük ve havlu seti aldım. Bunların üzerine her müşterimin ismini yazdım. Gelen devamlı müşterilerime, kendi makinesini ve havlularını kullanıyorum.'' Üçüncü, 1 yıldır bu şekilde hizmet verdiğini, geçici müşteriler için de takmatik jilet kullandığını kaydetti. 
     Devamlı müşterilerinden Adnan Hasdemir, berberinden çok memnun olduğunu ifade eden Üçüncü, ''Berberimde kendi malzemelerimiz ve havlularımız var. Bunlar kesinlikle karışmaz, çünkü hepsinin üzerinde isimlerimiz var. Burada huzurla tıraş oluyoruz'' dedi. 
     
</TEXT>
</DOC>
