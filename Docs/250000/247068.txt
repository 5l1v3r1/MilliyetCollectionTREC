<DOC>
<DOCNO> 247068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun05.html </URL>
<DATE> 2004/06/11/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Putin NATO, Irak'a karışmamalı... Chirac Büyük risk 
</HEADLINE>
<TEXT>

     Rusya ve Fransa, Irak'a NATO askerleri konuşlandırılması fikrine karşı çıktı. 
     Rusya Devlet Başkanı Vladimir Putin, NATO'nun Irak'ta rol oynamasına itiraz etti ve ''BM'nin daha fazla müdahil olmasını'' istedi. 
     G-8 ülkelerinin Amerikan Sea İsland adacığında dün gece sona eren toplantısından sonra basın toplantısında konuşan Putin, ''NATO'nun düşmana ihtiyacı var. Eskiden böyle bir düşmanı da vardı. Belki bugün de düşman arıyorlar. Irak'ta, esas rol NATO'ya değil, BM'ye verilmeli'' dedi. 
     Fransa Cumhurbaşkanı Jacques Chirac da, NATO'nun Irak'a müdahalesine karşı çıktı ve bunun ''büyük risk'' yaratacağını söyledi. 
     NATO'nun Irak subaylarının eğitimine katkıda bulunmasına ise itirazı olmayacağını belirten Chirac, ''NATO'nun bölgeye müdahalesi ise bize çok tehlikeli görünüyor. Bu tehlikeler arasında, Hıristiyan Batı'yla Müslüman Doğu'nun çatışması da var'' diye konuştu. 
     Chirac, ''Böyle bir şeyi kabul edemeyeceğimizi açıkça söyledik'' dedi. 
     ABD, Irak'ta NATO'ya görev verilmesini öneriyordu. 
     
</TEXT>
</DOC>
