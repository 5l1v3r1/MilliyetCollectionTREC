<DOC>
<DOCNO> 224059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonspo09.html </URL>
<DATE> 2004/03/20/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Formula 1'de Pole pozisyonu Schumacher'in oldu 
</HEADLINE>
<TEXT>

     Formula 1 Dünya Şampiyonası'nda sezonun 2. yarışı olan Malezya Grand Prix'sine, Dünya Şampiyonu Alman pilot Michael Schumacher ilk sırada Pole Position başlayacak. 
     Sepang Pisti'nde bu sabah yapılan sıralama turlarında, Ferrari takımı ilk yarıştaki yüksek performansından sonra Malezya'da da iddialı başladı. 6 dünya şampiyonluğu bulunan Michael Schumacher, 1.33.074'lük derecesiyle kariyerindeki 57. ''pole position''unu elde ederken, yarınki yarışa ilk sırada başlamaya hak kazandı. 
     Michael Schumacher'i 1.33.715'le Jaguar takımından Avustralyalı Mark Webber izlerken, Ferrari'nin diğer pilotu Brezilyalı Rubens Barrichello ise 1.33.756 ile en iyi 3. zamanı elde etti. Avustralya Grand Prix'sinde 3. olarak sezona puanla başlayan Renault'un İspanyol pilotu Fernando Alonso, sıralama turlarında viraja hızlı girince spin attı. Alonso, yarınki yarışta son sıradan start alacak. 
     Sezonun 2. yarışının yapılacağı Malezya Grand Prix'sinde geçen yıl Mclaren Mercedes pilotu Kimi Raikkonen birincilik kürsüsüne çıkmış, bu piste ait tur rekorunu da yine aynı yarışta Ferrari'den Michael Schumacher 1.36.412 ile kırmıştı. 
     Sıralama turlarının sonuçları şöyle 
     1. Michael Schumacher Almanya Ferrari 1 33.074 . 
     2. Mark Webber Avustralya Jaguar 1 33.715 . 
     3. Rubens Barrichello Brezilya Ferrari 1 33.756 . 
     4. Juan Pablo Montoya Kolombiya Williams 1 34.054 . 
     5. Kimi Raikkonen Finlandiya McLaren 1 34.164 . 
     6. Jenson Button İngiltere BAR 1 34.221 . 
     7. Ralf Schumacher Almanya Williams 1 34.235 . 
     8. Jarno Trulli İtalya Renault 1 34.413 . 
     9. David Coulthard İskoçya McLaren 1 34.602 . 
     10. Cristiano Da Matta Brezilya Toyota 1 34.917 . 
     
</TEXT>
</DOC>
