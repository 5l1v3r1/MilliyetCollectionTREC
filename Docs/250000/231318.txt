<DOC>
<DOCNO> 231318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/soneko56.html </URL>
<DATE> 2004/04/14/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Cem Boyner İnceltici krem reklamına cezaya çok şaşırdım 
</HEADLINE>
<TEXT>

     Boyner Grubu bünyesindeki Çarşı, büyük bir değişim ve yenilenme programı başlattı. Boyner Holding Murahhas Azası Cem Boyner, ''Artık yeni efsane Çarşı olsun istiyoruz'' dedi. Boyner, gazete reklamının ceza almasıyla ilgili olarak da "çok şaşırdım, henüz tebliğ edilmedi" dedi. 
     Boyner, yeni programın tanıtım toplantısında yaptığı konuşmada, bütün dünyada department store'larda geçmişiyle yüzleşme rüzgarı yaşandığını belirtti. 
     Şu anda mağazalarla ilgili devrimsel işler yapıldığını ifade eden Boyner, ''Eskisi gibi olmak ekmek yedirmiyor'' dedi. 
     Department store'lar ilk başladığında kredi kartı ile vadelendirme, bir durakta bütün alışverişin yapılması gibi özelliklerinin yaygınlaşarak artık ayrıştırıcı özellik olmaktan çıktığını, hiparmerketlerin de yavaş yavaş ucuz konfeksiyon işini girmeye başladığına işaret eden Boyner, şöyle devam etti 
     ''Department store'lar son 10 yılda gençleri kaybettiler. Gençler genelde, moda, heyacan, yenilik, tutku ister. Department store'lar daha çok annelerinin alışveriş yaptığı yerler olmaya başladı. Gençler eğlence istiyor, onu veremememeye başladı. Eskiden dünyada en yeni ürünleri satarlardı, daha sonra bu gevşemeye başladı. 
     Satın almada da department store'lar biraz kıblelelerini kaybettiler. Yani müşteri için çok cazip olacak ürünleri alıp satmak yerine, kendisi için çok karlı olan malları alıp raflara koymayı tercih ettiler. Department store için cazip olan müşteri için çok cazip olmayabiliyor.'' Değişime ayak uydurmak için muazzam bir dönüşün yaşanacağını, kabuk değiştirmek gerektiğini vurgulayan Boyner, lüksün demokratikleşmesinin de artık çok önemli bir gerçek haline geldiğini söyledi. Boyner, ''Herkes heryerin müşterisi aslında. Aynı yerler üst, orta, alt gelir, genç yaşlı demeden bütün repertuarı dünya sunmaya başladı. Sosyo ekonomik durumlarına göre müşteri klasifikasyonu da artık geride kalmaya başladı. Fiyat çok önemli ama tek başına hiçbir zaman en önemli faktör değil. Fiyat için gelen, fiyat için gider deriz hep'' diye konuştu. 
     
     DEĞİŞİM PROJESİ 9 AYDA TAMAMLANACAK 
     Büyük değişim projelerini 2003 Aralık ile 2004 Eylül ayları arasına sıkıştırdıklarını belirten Boyner, programın radikalliğinin kısa sürede eş anlı olarak yapılmasından geldiğini kaydetti. 
     Cem Boyner, sermaye artışı, yönetim ekibinin değişmesi, ürün konseptinin baştan aşağı yenilenmesi, mağazaların değişmesi, servis kalitesini iyileştirme, imaj ve komünikasyonda çok net değişiklik yapmak olmak üzere değişimi 6 önemli adımda programladıklarını söyledi. 
     Geçen yıl Grubun en önemli iki projesinin Beymen ve T-Box'ın yeniden yapılandırılıp ciddi kar üreten şirkete dönüştürülmesi olduğunu belirten ve bu projelerin büyük başarı ile tamamlandığını anlatan Boyner, şöyle devam etti 
     ''2004'de bütün grup olarak bir tane projemiz var, o da yeni Çarşı. Yepyeni bir Çarşı'yı yeniden inşa etme projesine kilitledik kendimizi. Eylül 2004'de ilk gözle görülür sonuçları, yıl sonunda da inşallah kağıdın üzerinde yani rakamsal olarak da görebileceğimiz sonuçları ortaya koymayı hedefliyoruz. Artık yeni efsane Çarşı olsun istiyoruz. '' 
     
     DEFLASYON BU SEKTÖRÜN GERÇEĞİ OLARAK YAŞANDI 
     Boyner, soruları yanıtlarken de, sektördeki fiyat düşüşünün enflasyondaki düşüş hızından daha fazla gerçekleştiğini ifade ederek, ''Geçen sene 10 lira olan, bu sene 9 lira. Reel düşüş yaşadı bizim bulunduğumuz sektör. Geçen seneyi eksi 13'le kapadı. Geçen sene yüzde 13 fazla sattığınızda bir önceki yılın TL cirosunun altında kalıyorsunuz. Deflasyon bu sektörün net bir gerçeği olarak yaşandı. Böyle mi devam ediyor Hayır normalleşiyor. '' Cey Boyner, müşterilerini dinleyeceklerini, 1980'lerde seçtikleri markalarının yeni Çarşı'nın konseptinde iyi temsil etmeyeceğini düşünen müşterilerinin bulunduğunu belirterek, isim değişikliğine de gidebileceklerinin işaretini verdi. Boyner, şunları söyledi. 
     ''Gerçekten bu konudaki baskı elle tutulur hala gelirse, ismimizi de müşteriye seçtirmek üzere oraya kadar gideceğiz. Müşteriler yeni markaların, cool markaların geldiği bir yerde farklı bir isimle görmek istiyor. Biraz serbest bırakacağız. Müşteri gelsin istiyorsa kendisi isim önersin.'' Değişim projesinin Yönetim Kurulu'ndan da geçirildiğini belirten Boyner, isim konusunun yaz başlamadan netleşeceğini kaydetti. 
     
     KREM REKLAMINA CEZA 
     Boyner, inceltici krem reklamına 45 milyar lira ceza verilmesine ilişkin soruyu yanıtlarken de, çok şaşırdığını, ilk duyduğunda şaka yapılıyor sandığını söyledi. 
     Türkiye'ye ithal edilen bütün kozmetiklerin imal eden şirketler tarafından en ileri laboratuvarlarda piyasa çıkmadan araştırıldığını hatırlatan Boyner, ayrıca Türkiye'de satılan her kozmetik ürününü de Sağlık Bakanlığı'nın onayından geçtiğini vurguladı. Boyner, şöyle devam etti 
     ''Sağlık Bakanlığı'ndan onay prosesi en aşağı 6 ay sürer. Bakanlıktan geçmeden hiçbir kozmetik ürününün satılması mümkün değil. Ortada bir sorun varsa, bu Sağlık Bakanlığı ile ilgili sorun. Sağlık Bakanlığı'nın onayı olan her ürünü satarız biz. İkinci kere düşünmeyiz. O açıdan, Çarşı yola devam edecek mi Edecek. Muhatabımız Sağlık Bakanlığı ve onun verdiği izinler tamam olduğu sürece. Elimize henüz tebligat gelmedi. Geldiği zaman tek başımıza değil, bu konunun bütün muhataplarıyla bilikte ortak akıl arayışına gideceğiz. Oturmuyor, fiş prize oturmuyor.'' 
     
</TEXT>
</DOC>
