<DOC>
<DOCNO> 214970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun31.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziyal "Kıbrıs'ta ciddi bir çalışma sürecine giriyoruz" 
</HEADLINE>
<TEXT>

     Kıbrıs'ta tarafların, BM Genel Sekreterinin ortaya koymuş olduğu çerçeveyi kabul ettiklerini açıklayan Dışişleri Bakanlığı Müsteşarı Uğur Ziyal, ''bundan sonra ciddi bir çalışma süreci içerisine giriyoruz'' dedi. 
     Ziyal gazetecilere yaptığı açıklamada, '' amacımız, bu süreci başbakanımızın dediği gibi kazan-kazan çerçevesinde sonuçlandırmaktır.Türkiye'nin iyi niyeti ortadadır'' şeklinde konuştu. 
     Türkiye'nin iyi niyetle çalışacağını ve elinden gelen tüm gayreti göstereceğini vurgulayan Ziyal, ''iyi niyetimizi ve irademizi ortaya koyduk. Bu yolda devam ederek konuyu sonuçlandırmak amacımızdır'' dedi. 
     Bütün çalışmaların KKTC ile yakın işbirliği içinde yürütüleceğini kaydeden Ziyal, ''Kıbrıslı Türklerin varlığı, güvenliği, Türkiye için çok büyük önem taşır'' dedi. 
     
</TEXT>
</DOC>
