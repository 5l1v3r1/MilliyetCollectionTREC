<DOC>
<DOCNO> 210937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/guncel/gun05.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden çıkmaya cesaret edemediler 
</HEADLINE>
<TEXT>

      Milliyet gökyüzünde - MURAT ÖZTÜRK 
   
   Şehir içindeki trafik, bir gün önce insanların saatlerce yollarda kalması nedeniyle ikinci gün boştu. Yetkililerin, "Özel araçlarınızla çıkmamaya gayret edin. Çıkacaksanız zincir takın" uyarıları işe yaradı. Galata Köprüsü ve çevresi, dün sessiz bir kent havasındaydı. 
   
      Haramidere açılamıyor    İstanbul'daki kar felaketinin ardından bir gün felç olan trafik, ikinci gün halkın da bilinçli davranarak sokağa çıkmamasıyla normale dönmeye başladı. Temizlik ekipleri, ana arterleri tuzlayarak trafiği normale döndürdü. Ancak şehir dışında kalan Haramidere yolu üzerindeki buzlanma nedeniyle trafik yoğunluğu vardı. 
   
      Büyükçekmece dondu    İstanbul, doğası ve insanıyla kara teslim oldu. Büyükçekmece Gölü de bu doğal felakete boyun eğdi, dondu. 
   
   
</TEXT>
</DOC>
