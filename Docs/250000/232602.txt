<DOC>
<DOCNO> 232602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sontur08.html </URL>
<DATE> 2004/04/18/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Tartıştığı ağabeyinin parmağını ısırarak kopardı... 
</HEADLINE>
<TEXT>

     Bursa'nın Keles İlçesi'ne bağlı Kıranışıklar Köyü'nde tartıştığı ağabeyinin parmağını ısırarak koparan kişi, yakalandı. 
     Alınan bilgiye göre, Abdullah G. 55 , oğlu Mustafa G. 26 ile birlikte tarlada çalışırken yanlarına kardeşi İsmail G. 51 geldi. Abdullah G. ile İsmail G. tartışmaya başladı. Aralarında arazi anlaşmazlığı olduğu öğrenilen iki kardeşin tartışması kısa sürede kavgaya dönüştü. 
     Bu sırada yanında bulunan kurusıkı tabanca ile çevreye rasgele ateş eden İsmail G, daha sonra ağabeyi Abdullah G'nin sağ el yüzük parmağını ısırarak kopardı. 
     Olayın ardından oğlu Mustafa G. tarafından Keles Sağlık Ocağı'na kaldırılan Abdullah G, burada yapılan müdahalenin ardından Bursa Devlet Hastanesi'ne sevk edildi. 
     Gözaltına alınan İsmail G. ise ifadesinin alınmasının ardından savcılık tarafından tutuksuz yargılanmak üzere serbest bırakıldı. 

     
</TEXT>
</DOC>
