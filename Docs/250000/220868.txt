<DOC>
<DOCNO> 220868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/siyaset/siy08.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş doğru söylemiyor... 
</HEADLINE>
<TEXT>

      
   AB'nin Genişlemeden Sorumlu Üyesi Günter Verheugen, Annan Planı'nın AB hukukuna uyumu konusunda KKTC Cumhurbaşkanı Denktaş'ın "doğruları söylemediğini" öne sürerek, "Kafa karıştırmasına izin vermeyeceğim" dedi. Verheugen, NTV'ye Türkiye'nin AB üyeliği ve Kıbrıs konusundaki görüşlerini açıkladı. Kıbrıs'ta ortaya çıkacak anlaşmanın AB'ye uyumunu sağlayacaklarını kaydeden Verheugen, şunları söyledi "Denktaş'ın bu konuda ilerleme sağlanamadığı yönündeki söyledikleri doğru değil. En iyi seçeneği kullanacağız. Bizim için sorun olmayacak." Denktaş'ı Rumlarla "özde bir anlaşmaya varamamakla" da suçlayan Verheugen, "Rumlar referanduma 'hayır' derse ne olacak " sorusuna "Bence Rumlar hayır demeyecek" yanıtını verdi. KKTC üzerindeki ambargonun kalkıp kalmayacağı sorusu üzerine de Verheugen, "Biz ambargo uygulamıyoruz. Adalet Divanı'nın kararını uyguluyoruz. Ancak, bazı kısıtlamaların kaldırılma olasılığı var" diye konuştu. 
   
   
   
</TEXT>
</DOC>
