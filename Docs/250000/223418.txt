<DOC>
<DOCNO> 223418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun47.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da terörü protesto mitingine katılım çok düşük oldu 
</HEADLINE>
<TEXT>

     Madrid'deki terör saldırılarından sonra İtalya Belediyeler Derneği İBD Başkanı ve Floransa Belediye Başkanı Leonardo Domenica tarafından gündeme getirilen terörü protesto mitingine katılım çok düşük oldu. 
     Mitinge, beklenen düzeyde ilgi gösterilmedi. Koalisyon partileri ve muhalefetin mitingi ortaklaşa destekleme çabası, siyasi anlaşmazlıkların kurbanı oldu. 
     Roma Belediyesi'nin bulunduğu Campidoglio Meydanı'nda düzenlenen mitinge, halk fazla ilgi göstermedi. 
     Katılımcıların büyük bölümünü belediye başkanları ve siyasiler oluşturdu. Madrid'deki terör kurbanları için 1 dakikalık saygı duruşunda bulunan katılımcılar, daha sonra gösteriye son verdi. 
     İtalya Meclis Başkanı Pier Ferdinando Casini ve Solun Demokratları Partisi Genel Sekreteri Piero Fassino da mitinge katılan siyasiler arasındaydı. 
     Roma Belediye Başkanı Walter Veltroni ise soğuk algınlığı nedeniyle mitinge katılamadı. 
     
</TEXT>
</DOC>
