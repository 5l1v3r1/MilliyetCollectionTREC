<DOC>
<DOCNO> 241046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur17.html </URL>
<DATE> 2004/05/18/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Otomobiline benzin alırken öldürüldü 
</HEADLINE>
<TEXT>

     Bursa'nın merkez Yıldırım İlçesi'nde bir kişi, otomobiline benzin almak için girdiği akaryakıt istasyonunda uğradığı silahlı saldırı sonucu öldü. 
     Alınan bilgiye göre, tekstilci Mahmut Işık 23 , ağabeyi Eşref Işık ile otomobiline benzin almak için Bursa Ankara Karayolu 8. kilometresindeki istasyona girdi. 
     Otomobilden inen Mahmut Işık, kimliği henüz belirlenemeyen kişilerce uğradığı silahlı saldırı sonucu, ağabeyinin gözleri önünde hayatını kaybetti. 
     Jandarma tarafından yapılan araştırmada, Mahmut Işık'ın, olaydan 2 saat önce Şirinevler Mahallesi'ndeki bir kahvehanede iki kişinin bıçakla yaralanması olayına karıştığı, daha sonra olay yerinden uzaklaşarak ağabeyinin yanına gittiği belirlendi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
