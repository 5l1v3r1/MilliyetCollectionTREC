<DOC>
<DOCNO> 203156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun02.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere başörtüsünü yasaklamıyor... 
</HEADLINE>
<TEXT>

     İngiltere Dışişleri Bakan Yardımcısı Mike O'Brien, İngiltere'nin, Fransa'nın yaptığı gibi devlet okullarında baş örtüsü ve diğer dini sembolleri yasaklamayacağını söyledi. 
     O'Brien, Müslüman gruplarla yaptığı toplantıda, kültürü ve tarihinin Fransa'nın bu konuya farklı açıdan yaklaşmasına neden olduğunu bildirerek, İngiltere'nin ise Müslümanların baş örtüsü, Yahudilerin ise kipa takarak kendilerini dini olarak ifade etmelerinden rahatsız olmadığını belirtti. 
     ''Bütünleşme asimilasyonu gerektirmiyor'' diyen O'Brien, İngiliz kimliğinin farklı milliyetleri ve dini gelenekleri bağrına bastığını kaydetti. 
     Farklılıkların, İngiltere'nin gücünün bir parçası olduğunu söyleyen O'Brien, ''Bu İngilizliğimiz önemli bir parçası, çok kültürlü ülkemizden gurur duyuyoruz'' dedi. 
     
</TEXT>
</DOC>
