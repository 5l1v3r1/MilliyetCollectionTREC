<DOC>
<DOCNO> 212473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/guncel/gun90.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   ARZUHAL    KİMDEN CIA KİME Başkana KONU Tayip Bey'in ziyareti 
   Sayın Başkanın, ziyareti sırasında Türkiye Başbakanı Sayın Tayyip Erdoğan'a gösterdiği ilgi ve alakayı bir miktar abarttığı tespit edilmiştir. İlgili kanıtlar aşağıdadır... 
   1 Basın toplantısı sırasında son derece rahat hareket eden Tayyip Bey'le Başkan arasındaki samimiyet dozunun giderek artması ve Başkanın "bıyık bırakmaya" başlaması... 
   2 Sayın Başkanın First Lady Laura ile Emine Erdoğan'ın çay içtikleri, dedikodu yaptıkları günü "Amerika Ev Kadınları Altın Günü" ilan etmesi... 
   3 Sayın Başkanın Tayyip Bey'in bayramda da kalması için "bak ölümü öp" şeklinde ısrar etmesi... 
   4 Sayın Başkanın iki adet koç alarak kendisi ve eşi adına kurban edeceğini açıklaması... 
   5 Ve hatta Sayın Başkanın, o kurbanları da kendisinin keseceğini ve elleriyle Tayyip Bey'e kurban kavurması yedirmek istediğini söylemesi... 
   Durum, Amerikan halkında "Bu ne ilgi, bu ne alaka Bu işte bir iş var. Yahu biz uyuyoruz. Utanmasa bizim başkan FB Teknik Direktörü Daum'la birlikte Türk vatandaşlığına geçecek. Ne duruyoruz o zaman .." şeklinde infial yaratmıştır. Kendisine, "Vur deyince öldürdüğünü" hatırlatmak, boynumuzun borcudur. Bizi de derinden etkileyen bu ilgi ve alakanın dozunu düşürmesini saygıyla arz ederiz... 
   
   Takıntılar ..    ShockHabercilerden ve SerinDuruşçulardan gelenler... 
   Kafanızı bir yere çarptığınızda zekanızdan bir şey kaybedip kaybetmediğinizi anlamak için aklınızdan türlü türlü çarpma, bölme işlemleri yapmaya çalışır mısınız Doğru cevaplar verince rahatlar mısınız 
   Otobüste veya cafe'de otururken tesadüfen karsı cinsten biriyle göz göze geldikten sonra n tarafa bakmamaya, hiç ilgilenmiyormuş gibi yapmamaya çalışırken doğal davranmadığınızı düşünüp, yoldaki ağaçları saymak, önündeki küllüğü çevirmek, cep telefonunu çıkartıp telefon defterindeki isimleri teker teker okumak gibi gereksiz bir işle meşgul olurken bir yandan da içinizden "Kahretsin, iyice batırdım, kesin hakkımda ondan etkilendiğimi ve bu yüzden kasılıp durduğumu düşünüyor" deyip bulunduğunuz durumdan nefret eder misiniz Bir ara o kişinin olduğu tarafa kaçamak bir bakış atıp aslında o kişinin çoktan indiğini veya kalktığını görüp "amma da kastım " diye kendinizden iki kere nefret eder misiniz 
   Yapacak hiç bir işiniz gidecek bir yeriniz yokken hızlı yürüyüp acele işiniz var ayağına yatar mısınız 
   Yürüyen merdivende merdivenin sonuna geldiğinizde son adımınızı rahat rahat atarak ve önünüze değil de etrafınıza bakarak "ben daha önce buna çok bindim" havası yaratmaya çalışır mısınız 
   "Abi Allah rızası için bir sadaka", "Allah ne muradın varsa versin evladım" gibi serzenişlerde bulunan dilencinin yanından para vermeden geçtikten sonra, acaba arkamdan kısık sesle fısır fısır "Allah belanı versin " gibi beddualarda bulunuyor mudur diye kulağınızı daha bir dikkatli açıp iyice uzaklaşana kadar tedirgin bir şekilde dinler misiniz 
   Tuvalette "hazır bulunsun bir yandan" diyerek tuvalet kağıtlarını güzel güzel katlayıp dizinize koyar mısınız Daha sonra da zamandan tasarruf ettiğinizi düşünerek mutlu olur musunuz 
   Yaparken anlamlı bulduğunuz okuduğunuzda ise saçma gelen ya da başkalarının da yaptığını öğrendiğinizde kendinizi sıradan hissettiren takıntılardan kurtulmaya çalışır mısınız Bunu yazarken okuyanların "bunun da" etkisinde kalacağını düşünerek göndermemeyi düşünür müsünüz Sonra da "gönder ne olacaksa olsun" deyip gönderir misiniz 
   
   Ah Be Teyze 
   "Bak ben yaşlı bir kadınım, uyku uyumuyorum, çocuklarım da burada, sana ailecek yalvarıyoruz Tülin'le evlen Caner .." 
</TEXT>
</DOC>
