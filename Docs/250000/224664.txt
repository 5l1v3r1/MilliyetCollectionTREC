<DOC>
<DOCNO> 224664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/siy07.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Alp'ten 1. Ordu'ya akıllı bina 
</HEADLINE>
<TEXT>

   DYP İstanbul adayı Alp iddialı Komutanlar izin verirse Selimiye Kışlası 7 yıldızlı otel olacak. Gelecek kaynakla, 1. Ordu'ya Pentagon'daki gibi akıllı bina yapacağım 
      PINAR AKTAŞ İstanbul 

   
   0, İstanbul Büyükşehir Belediye Başkanlığı için üçüncü kez aday. O, kimileri tarafından "uçuk" bulunan "Beşi Bir Yerde", "Altın Üçgen" gibi projelerin fikir babası. DYP adayı Ahmet Vefik Alp, isim vermeyerek AKP adayı Kadir Topbaş ve CHP adayı Sefa Sirmen'le kendini kıyaslıyor "Birinin gölge başkan olacağı belli. Diğeri ise başka yöreden ithal. 
   
   Neden MHP'yle yollarınızı ayırdınız 
   Başbuğ'un kaybıyla partideki dengeler değişti. Bahçeli'yle aramızda uyuşmazlık, fikir ve vizyon ayrılığı vardı. 
   
   İki seçim kaybettiniz. Siz kendinizde bir şeyi eksik görüyor musunuz 
   MHP'nin oylarında patlama oldu. Ama buna rağmen İstanbul ağırlığı çok zayıftı. Şimdi İstanbul'da öne çıkan adayların hepsi saygın insanlar. Ama bir aday var ki gölge başkan olacağı açık. Bir aday var ki ithal. Söyledikleri somut bir şey yok. 
   
   Topbaş da mimar, siz de mimarsınız... 
   Çok mimar var. Ama bir de eline kalemi aldığı zaman yapıt yaratabilen mimarlar var. 
   
   Projelerinizi bazıları "uçuk" bulunuyor. Kızıyor musunuz 
   Kızmıyorum, üzülüyorum. Ben 1994'te tüp geçişi açıkladım. Eleştiriler geldi. Buyrun, 1-2 ay sonra temeli atılacak. Benim projelerimi İstanbul yapamazsa kim yapacak 
   
   Selimiye Kışlası nasıl 7 yıldızlı otel olur 
   Siz düşünebiliyor musunuz Selimiye Kışlası'nın 7 yıldızlı otel olması halinde oraya gelecek misafirlerimizin yaşayacağı dünyayı Belki gecesine 3 bin dolar verecek. Tabii bu konuda komutanlarımın izni lazım. Randevu talebime cevap alamadım. Mal sahibi olacaklar. Onlara da büyük kaynak akacak. O kaynakla da 1. Ordu Komutanlığı'na NASA ve Pentagon'da olduğu gibi akıllı bina yapabileceğimi düşünüyorum. 
   
   
   
</TEXT>
</DOC>
