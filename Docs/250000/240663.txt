<DOC>
<DOCNO> 240663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sondun29.html </URL>
<DATE> 2004/05/17/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Sinir gazı içeren top mermisi patladı 
</HEADLINE>
<TEXT>

     Irak'ta sarin sinir gazı içeren bir top mermisinin patladığı bildirildi. 
     Amerikalı askeri sözcü General Mark Kimmitt, Amerikan askeri konvoyu geçtiği sırada yola bırakılan top mermisinin Amerikan askerleri tarafından iki gün önce bulunduktan sonra patladığını, ancak ölen ya da yaralanan olmadığını söyledi. 
     Kimmitt, Irak İzleme Grubu da bugün sarin sinir gazı etken maddesi içeren 155 milimetrelik bir top mermisinin bulunduğunu doğruladığını ifade etti. 
     Mark Kimmitt, sinir gazının yayılma kapasitesinin çok düşük olduğunu da kaydetti. 
     Irak'a kitle imha silahları olduğu gerekçesiyle savaş açan Washington yönetiminin bu ilanından beri ilk defa Irak'ta böyle bir silah bulunduğu belirtiliyor. 
     Kimmitt, bugün başkent Bağdat'ta bir araçla düzenlenen bombalı saldırınınsa terörist Ebu Musab El Zerkavi'nin damgasını taşıdığını bildirdi. 
     Kimmitt, her ne kadar saldırının sorumluluğunu Arap Direniş Ordusu adlı bilinmeyen bir grup üstlense de Amerikalı yetkililerin olayı araştıracağını söyledi. 
     Amerikalı askeri sözcü Kimmitt, saldırı nedeniyle Ebu Garib cezaevindeki kötü muamele nedeniyle çarşamba günü başlayacak sıkıyönetim mahkemesinin tarihinde bir değişiklik olmayacağını kaydetti. 
     Amerikalı asker Jeremy Sivits'in Ebu Garib'teki işkenceler nedeniyle çarşamba günü Bağdat Konferans Merkezi'nde başlayacak duruşmada yargılanacağı bildiriliyor. 
     Ürdün doğumlu El Zerkavi'nin Irak'ta araçlarla düzenlenen çok sayıda saldırının ve başı kesilerek öldürülen Amerikalı sivil Nicholas Berg'in cinayetinden sorumlu tutuluyor. 
     
</TEXT>
</DOC>
