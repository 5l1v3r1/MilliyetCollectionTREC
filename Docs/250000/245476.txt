<DOC>
<DOCNO> 245476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/guncel/gun20.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



DGM'ler 'önemli karar' vermeyecek 

ANKARA ANKA 
Cumhurbaşkanı Ahmet Necdet Sezer'in DGM'leri kapatan Anayasa değişikliği paketini onamasının ardından DGM'lerin yetki tartışması yargıyı kilitledi. Ankara DGM Başsavcısı Fevzi Elmas, h kim ve savcıların önemli kararlar vermeme konusunda "etik" karar aldığını açıkladı. DGM'lere yönelik yetki ve görev tartışmalarını eleştiren Elmas, DGM'lerin işleyişlerine rahatça devam edebileceklerini, DGM'lerin kuruluş ve çalışma usullerini düzenleyen 2895 sayılı yasa halen yürürlükte olduğunu söyledi. Elmas, "etik karar" doğrultusunda beraat ya da mahk miyet gibi önemli kararlar vermekten hep birlikte kaçınıldığını, bunun hukuki açıdan sakıncalı olmadığını belirtti. 

Ankara, KYB'ye Öcalan'ı sordu 

ANKARA Milliyet 
Türkiye, PKK'nın eski Başkanlık Konseyi üyeleri Osman Öcalan, Nizamettin Taş ve Hıdır Yalçın'ın sığındığı belirtilen Kürdistan Yurtseverler Birliği'nden KYB bilgi istedi. Dışişleri Bakanlığı'na çağrılan KYB Ankara Temsilcisi Behruz Galali'ye, istihbarat bilgilerinin doğru olması halinde, Öcalan, Taş ve Yalçın'ın Türkiye'ye iade edilmesi gerektiği uyarısı yapıldı. Dışişleri Bakanı Abdullah Gül de, "Bazı haberler var. Herkesle temas ediliyor" dedi. Galali ise haberleri yalanladı, Dışişleri Bakanlığı'na çağrılmadığını savundu ve "Bunlar KYB'yi hedef alan propaganda" dedi. 

Hizbullah ölüm timi yakalandı 

İSTANBUL Milliyet 
Terör örgütü Hizbullah'a yönelik olarak düzenlenen operasyonda, dokuz kişinin öldürülmesi, üç kişinin yaralanması, gasp ve otomobil hırsızlığı eylemlerine karıştıkları öne sürülen 6 kişi gözaltına alındı. Örgütün askeri ve siyasi kanadına düzenlenen operasyonda, biri sahte kimlikli altı kişinin gözaltına alındığı kaydedildi, bu kişilerin üzerlerinde ve evlerinde yapılan aramalarda, iki pompalı tüfek, sahte pasaport, sahte sürücü belgesi ve nüfus cüzdanı ile kurusıkı tabanca bulunduğu bildirildi. Polis yetkilileri, gözaltına alınanların, örgütün askeri kanadında görevli olduğunu söyledi. DGM'ye çıkarılan sanıklardan 2'si tutuklandı. 

Cenazede 'Apo' sloganları 

ŞEYHMUS ÇAKAN DHA 
Adana'da 27 Mayıs'ta eylem hazırlığı yaparken polisle girdiği çatışmada yaralanıp ölen PKK'lı Şiyar Perinçek dün Diyarbakır'da gergin geçen cenaze töreninin ardından toprağa verildi. İHD Doğu ve Güneydoğu Koordinatörü Mehdi Perinçek'in oğlu olan Perinçek'in 25 cenazesi 500 kişilik bir grup tarafından Abdullah Öcalan lehine atılan sloganlar eşliğinde mezarlığa getirildi. Naaş, sarı - kırmızı - yeşil tülbentle toprağa verilirken, polisle tartışma yaşandı. 

15 muhtar için 180 yıl istendi 

CEM BAKIRCI DHA 
Erzurum Özel İdare Müdürlüğü'nden 1998 - 2002 arasında tuvalet ve konak yaptırmak için aldıkları inşaat malzemelerini piyasada sattıkları iddiasıyla haklarında dava açılan 15 muhtarın toplam 180 yıl hapse çarptırılması istendi. Erzurum Valisi Mustafa Malay, inşaat malzemesi yardımının satıldığı iddiaları üzerine müfettiş istedi, soruşturmada 15 köyde tuvalet ve konağa rastlanmadı. 15 muhtar hakkında, 12'şer yıl hapis cezası istemiyle Ağır Ceza Mahkemesi'nde dava açııldı. 


</TEXT>
</DOC>
