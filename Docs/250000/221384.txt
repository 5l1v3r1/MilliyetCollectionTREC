<DOC>
<DOCNO> 221384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/ekonomi/eko06.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın tüketiciyi gazeteler yönlendiriyor 
</HEADLINE>
<TEXT>

   Gazi Üniversitesi Eğitim Bilimleri Enstitüsü'nün araştırmasına göre üniversite mezunu kadınların yüzde 82'si ev eşyası alırken tüketici köşelerinden etkileniyor 
   GÜLÇİN ÜSTÜN Ankara 
   
   Kadınların ev eşyası alırken gazetelerin tüketici köşelerinden etkilendiği ortaya çıktı. Gazi Üniversitesi Eğitim Bilimleri Enstitüsü Araştırma Görevlisi Ateş Bayazıt'ın yaptığı araştırmayla farklı eğitim düzeyindeki kadınların alışveriş öncesi ve sonrası farklı sorunlarla karşılaştığı belirlendi. Buna göre 
   Kadınların eğitim düzeyi arttıkça, gazetelerin tüketici köşelerine gösterdiği ilgi de artıyor. Üniversite mezunu kadınların yüzde 82'si alışverişte karşılaştığı sorunlar ve bilinçli alışveriş konusunda tüketici köşelerinden yararlanıyor.Ortaokul mezunu kadınlar tüketici haklarına ilişkin bilgilerin ders programları içinde, lise mezunları televizyonda, üniversite mezunları ise yazılı basın aracığılıyla verilmesinin yararlı olacağını düşünüyor.Eğitim düzeyi düşük kadınların yüzde 87.7'si tüketici eğitimine ihtiyaç duyduğunu kabul ediyor, bu oran üniversite mezunlarında yüzde 60.Ortaokul mezunu kadınların yüzde 96'sı, lise mezunlarının tamamı, üniversite mezunlarının yüzde 73'ü tüketici hakları ve bilinçli alışveriş konusunda eğitim almamış ve hiçbir faaliyete katılmamış. 
   
</TEXT>
</DOC>
