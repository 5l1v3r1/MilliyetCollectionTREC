<DOC>
<DOCNO> 230264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur38.html </URL>
<DATE> 2004/04/10/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Sabancı devlet töreniyle defnedilecek... 
</HEADLINE>
<TEXT>

     İstanbul'da vefat eden Hacı Ömer Sabancı Holding Başkanı Sakıp Sabancı'nın, devlet töreni ile toprağa verileceği bildirildi. 
     Sabancı Holding CEO'su Dr. Celal Metin AA muhabirine yaptığı açıklamada, ''Şu anda aldığımız bilgiye göre, devlet töreni ile toprağa verilecek. Başbakanlıktan haber geldi. Onların kararlarıdır'' dedi. 
     Sakıp Bey'in sağlığında ''Devlet Üstün Hizmet Madalyası'' aldığını hatırlatan Metin, bu nedenle bu kararı Başbakanlığın vermiş olabileceğini kaydetti. 
     Kararın aileye iletildiğini belirten Metin, ''Biz de onun gereklerini yapıyoruz. Bu bizim için çok büyük mutluluk'' dedi. 
     Celal Metin, devlet töreni nedeniyle cenazenin yerinin değişmesinin söz konusu olmadığını da söyledi. 
     
</TEXT>
</DOC>
