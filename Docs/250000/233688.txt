<DOC>
<DOCNO> 233688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/siyaset/siy01.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine aynı mahk miyet 
</HEADLINE>
<TEXT>

   Ankara 1 No'lu DGM, 8 Aralık 1994'te yasadışı örgüt üyeliği suçundan 15'er yıl hapse mahk m olan kapatılan DEP'in dört milletvekilinin cezalarını oybirliğiyle onayladı... 
      ANKARA Milliyet 

   
   Ankara 1 No'lu DGM, AİHM'nin kararı üzerine yeniden yargılanan kapatılan DEP'in milletvekilleri Leyla Zana, Hatip Dicle, Selim Sadak ve Orhan Doğan'a 1994'te verilen 15'er yıl hapis cezasını tasdik etti. Mahkeme, 13 aydır yargılanan sanıkların infazlarının ertelenmesi talebini de reddetti. 
   Davanın dünkü duruşmasına avukatlar, sanık yakınları, AB ve ABD'den yabancı gözlemciler katıldı. Mahkeme Başkanı Orhan Karadeniz, son iki duruşmaya gelmeyen sanıkların dünkü celseye de katılmayacaklarını bildirdiklerini belirtti. Karadeniz, Savcı Dilaver Kahveci'nin eski mütaalasını tekrarladığını söylemesinin ardından, daha önce "hükümlü" diye tanımladığı DEP'lileri bu kez "sanık - hükümlü" diye nitelendirdi. Son sözü sorulan Avukat Yusuf Alataş da, eski savunmalarını tekrarladığını belirtti. 
   
   Kararda oybirliğiyle ısrar 
   Karadeniz, duruşmaya verdiği beş dakika aradan sonra mahkemenin, oybirliğiyle, 8 Aralık 1994'te TCK'nın yasadışı örgüt üyeliğini düzenleyen 168. maddesinden verilen cezanın tasdikine, infazın ertelenmesi talebinin reddine karar verdiğini açıkladı. Buna göre Zana, Doğan ve Dicle 2 Mart, Sadak ise 1 Ekim 2005'te serbest kalacak. Yargıtay'ın da kararı onaması halinde DEP'liler yeniden AİHM'ye başvurabilecek. AİHM, Türkiye'yi "yeni yargılama" nedeniyle de cezalandırırsa tarihinde bir ilke imza atacak. Bu durumda DEP'lilerin bir kez daha yargılanmasının yolunu açacak AİHM, aynı konuda ikinci kez mahk miyet kararı vermiş olacak. 
   
   Avukat Alataş Şaşırmadık 
   Yaklaşık 20 dakika süren duruşmadan sonra açıklama yapan Alataş, hiç şaşırmadıklarını, sürpriz yaşamadıklarını belirterek, şunları söyledi 
   "Bu yargılama 1994'ten çok daha vahim ve kötüydü. Mahkeme, sanıklara 'hükümlü' diyerek niyetini belli etmişti. Müvekkillerin de mahkemeye inancı yoktu. Bu dava yeniden AİHM'den dönecektir ve dünyada bir ilk olacaktır. Sadece dört kişinin özgürlüğü için değil, Türkiye demokrasisi için mücadele ediyoruz. Bu insanların cezaevinde olmalarının nedeni Kürt meselesidir." 
   
   Ankara DGM'ye ağır hakaret    Avrupa Parlamentosu'nun İtalyan Milletvekili Luigi Vinci, kararın Türkiye, AB ve AİHM'ye hakaret olduğunu öne sürdü. AP'nin sanıklara destek vereceğini söyleyen Vinci, şöyle konuştu 
   "Türk hükümetinden ve parlamentosundan bu utanç verici mahkemenin kaldırılmasını istiyoruz. Faşizmin bir parçası olan bu mahkemeler halen yaşamaya devam ediyor. Politik tutsaklar için af istiyoruz. Mahkeme sanıkları, sadece farklı bir dilde konuştukları için 15 yıla mahk m etti. Bu utanç, dünyada sadece Türkiye'de vardır. Türkiye demokratikleşirse AB'ye girebilir." 
   Merkezi Cenevre'de bulunan Avukatların ve Yargıçların Bağımsızlığı Merkezi temsilcisi Stuart Kerr ise, "Savcıların, h kimlerle aynı odaya girmesi bize komik göründü" dedi. 
   CHP Adana Milletvekili Atilla Başoğlu, dava sonrasında söylediği sözleri nedeniyle Avrupa Parlamentosu Temsilcisi Luigi Vinci hakkında Ankara Cumhuriyet Başsavcılığı'na suç duyurusunda bulundu. 
   
   İşte DEP davasının seyri    20 Ekim 1991 SHP listelerinden seçime giren Halkın Emek Partisi'nin HEP adayları milletvekili seçildi.6 Kasım 1991 Milletvekili yemin töreninde kürsüye sarı - kırmızı - yeşil renkli fularla çıkan Leyla Zana, milletvekili yeminini okuduktan sonra yemini Kürtçe tekrarladı. Hatip Dicle de yemini baskı altında ettiğini söyledikten sonra yemin etti. İki milletvekili yeminlerinin kabul edilmemesi üzerine yeniden kürsüye çıkarak yemin etmek zorunda kaldı.7 Mayıs 1993 SHP'den istifa eden milletvekilleri DEP'i kurdu. 2 Kasım 1993 Kapatma davası açıldı.2 Mart 1994 Dicle, Zana, Doğan, Ahmet Türk, Sırrı Sakık, Mahmut Alınak'ın dokunulmazlıkları kaldırıldı.17 Mart 1994 6 DEP'li cezaevine konuldu.16 Haziran 1994 DEP, kapatıldı.1 Temmuz 1994 Dokunulmazlıkları kaldırılan Sadak ve Sedat Yurttaş tutuklandı.8 Aralık 1994 8 DEP'li milletvekili 15'er yıl hapse mahkum oldu. Yargıtay, Sedat Yurttaş, Mahmut Alınak, Sırrı Sakık ve Ahmet Türk'ün cezalarını bozunca beraat etti. Diğer sanıkların cezası onandı.17 Temmuz 2001 AİHM, DEP'lilerin "adil yargılanmadıklarına" karar verdi.30 Nisan 2002 Avrupa Konseyi, DEP'lilerle ilgili AİHM kararının uygulanmasını istedi.28 Mart 2003 1 No'lu DGM, DEP'lilerin yeniden yargılanmasına karar verdi.21 Nisan 2004 Ankara 1 Nolu DGM, DEP'lilere 1994'te verdiği cezayı "tasdik etti". 
   
</TEXT>
</DOC>
