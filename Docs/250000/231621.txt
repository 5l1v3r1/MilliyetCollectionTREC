<DOC>
<DOCNO> 231621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun49.html </URL>
<DATE> 2004/04/15/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Myers Irak'a Suriye ve İran'dan militanlar sızıyor 
</HEADLINE>
<TEXT>

     ABD Genelkurmay Başkanı Orgeneral Richard Myers, Irak'a, Suriye ve İran'dan yabancı militanların sızdığını söyledi. 
     Irak'ı ziyaret eden Myers, Bağdat'ta düzenlediği basın toplantısında, 'Militanlardan birçoğunun Suriye sınırından, diğerlerinin de İran sınırından geldiğinden eminiz'' dedi. 
     Iraklıların daha iyi bir ülke kurmaya çalıştıkları bir dönemde Irak'ın, kendi çıkarlarını korumaya çalışan komşularının etkisinin en az ihtiyaç duydukları şey olduğunu belirten Myers, ''Bu kabul edilemez'' dedi. 
     Irak'taki Amerikan güçlerinin komutanı General Ricardo Sanchez de yaptığı açıklamada, Şii lider Mukteda Sadr'a karşı güç kullanılmasını gözardı etmediklerini söyledi. 
     Sanchez, Sadr'ın öldürülmesi ya da aleyhindeki suçlamalara Irak mahkemesinde yanıt vermesi için tutuklanması gerektiğini belirtti. 
     
</TEXT>
</DOC>
