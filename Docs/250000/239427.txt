<DOC>
<DOCNO> 239427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo24.html </URL>
<DATE> 2004/05/12/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Okocha, Bolton Wanderers'da kalıyor... 
</HEADLINE>
<TEXT>

     İngiltere Premier Ligi takımlarından Bolton Wanderers'da oynayan Fenerbahçeli eski futbolcu Jay Jay Okocha, takımında kalmak istiyor. 
     Bir süre önce Bolton Wanderers'dan ayrılacağı yolunda söylentiler çıkan Okocha, sezonun bitimine 1 maç kala Sky Sports News'e yaptığı açıklamada, ''Takımda kalacağa benziyorum. Çünkü, burada insanlar beni seviyor ve Bolton Wanderers'da kendimi evimde gibi hissediyorum'' dedi. 
     Daha öhce Fenerbahçe'nin yanısıra Almanya'nın Eintracht Frankfurt ve Fransa'nın Paris Saint Germain takımlarının da formasını giyen orta alan oyuncusu, yeni bir takıma ve yeni bir ortama uymanın zorluğuna da dikkati çekerek, gitmekten çok kalmayı ve kendisini seven insanlara vefa borcunu ödeyerek, takımda daha iyi neler yapabileceğini düşündüğünü söyledi. 
     Okocha, Dünya Kupası'nın Brezilyalı yıldızı Rivaldo'nun takıma transfer olmasından büyük bir mutluluk duyacağını da kaydederek, ''Herkes Bolton Wanderers'ı tipik İngiliz futbolu oynayan bir ekip olarak biliyor. Ancak takıma katacağımız yeniliklerle Avrupa'da zirveye oynayan çok daha kaliteli bir ekip olacağımızı düşünüyorum. Bunu başarmak için yetenekli ve hırslı futbolcu gerekiyor, bu da bizde var'' diye konuştu. 
     
</TEXT>
</DOC>
