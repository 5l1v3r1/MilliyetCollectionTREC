<DOC>
<DOCNO> 238558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sondun19.html </URL>
<DATE> 2004/05/09/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Putin Kadirov öldü ama yenilmedi 
</HEADLINE>
<TEXT>

     Rusya Devlet Başkanı Vladimir Putin, Çeçen yönetimi lideri Ahmed Kadirov'un öldüğünü, ancak ''hiç yenilmediğini'' söyledi. 
     Rus Enformasyon Ajansı RIA Novosti, Putin'in, Zafer Günü kutlamaları için Kremlin'de bulunan Kadirov'un oğlu Ramazan ile görüşmesinde, ''Kadirov, ulusal bayramımız olan Zafer Günü olan 9 Mayıs'ta hayatını kaybetti ama yenilmedi'' dediğini duyurdu. 
     Kadirov'un gerçek bir kahraman olduğunu söyleyen Putin, Kadirov'un görev yaptığı sürece ülkesinin güvenli ve barışçıl bir hayat sürmesi için çalıştığını söyledi. 
     Putin, Kadirov'un her zaman Çeçenistan ve Çeçen halkı için çalıştığını belirterek, kendisini unutmayacaklarını ifade etti. 
     Bu arada, Rus ajansları, Kadirov'un cenazesinin yarın, kendi köyü Hankale'de toprağa verileceğini ve Çeçen anayasasına göre devlet başkanlığı görevini geçici olarak Çeçen yönetimi Başbakanı Sergey Abromov'un yürüteceğini duyurdular. 
     
</TEXT>
</DOC>
