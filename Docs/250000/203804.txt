<DOC>
<DOCNO> 203804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/dunya/dun02.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Dışişleri Bakanı'na Kudüs'te saldırı 
</HEADLINE>
<TEXT>

      DIŞ HABERLER SERVİSİ 

   
   Kudüs'te Mescidi Aksa'da bir grup dinci Filistinlinin saldırısına uğrayan Mısır Dışişleri Bakanı Ahmed Mahir 68 , korumaları tarafından kargatulumba olay yerinden uzaklaştırıldı. İsrail ziyareti sırasında Başbakan Ariel Şaron'la görüştükten sonra dün Aksa Camii'nde namaz kılan Mahir, ayakkabılı ve sözlü saldırıya hedef oldu. Mahir'e 'hain' ve 'işbirlikçi' diye bağırmaya başlayan bir grup Filistinli Mahir'e ulaşmaya çalıştı, ancak korumalar tarafından engellendi. Ardından Mahir baygın halde yere düştü. Bir görgü tanığı, Mahir'in bir ya da iki yumruk yediğini söyledi. Camiden çıkarılırken, "boğuluyorum" diyen Mahir'in olay yerinde nefes darlığı tedavisi gördüğü ve sağlık durumunun iyi olduğu öğrenildi. 
   
   
   
</TEXT>
</DOC>
