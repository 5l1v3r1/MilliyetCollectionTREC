<DOC>
<DOCNO> 225396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/yazar/cetiner.html </URL>
<DATE> 2004/03/25/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
SSK'da reformlar var ama 
</HEADLINE>
<TEXT>
   Doktorunu seçme özgürlüğüne çelme atılmasın 
   
   Sosyal Sigortalar Kurumu SSK zaman zaman tökezlemesine, hiçbir yararı olmuyormuş gibi karşımıza çıkmasına ve bizim de haklı şikayetlerimize rağmen şu bir gerçek en sağlam, en güvenilir, en kapsamlı kuruluş... Emeklilikten hastalık, ölüm güvencesine kadar... 
   SKK'nın son genel müdürlerinden Kemal Kılıçdaroğlu zamanında başlayan hatalar, yolsuzluklarla savaş hala devam ediyor. 400 dolarlık metaı 3 bin dolara alan, yüz tane alıp iki yüz parası ödeyen, hurda malları alan sorumluları bulmak her zaman mümkün. 
   
   İlaç eczaneden 
   Bugün ise memnuniyetle görüyorum, son birkaç yıldır başlayan uygarca sigortalı olmak yolunda, devrim niteliğinde adımlar atılıyor. Çalışma Bakanı Murat Başesgioğlu'na hakkını verelim ANAP döneminden tanıdığım, Özal'ın da pek tuttuğu bir devlet adamı. 
   Sigortalı hasta işçi olsun, müdür, avukat olsun dilediği doktoru seçme hakkına sahip olacak Bu bir tür özgürlüktür. 
   İkinci önemli olay, ilaç almak için saatlerce kuyruğa girip beklemeye paydos Evet, hasta vatandaş üç saat perişan bekliyor Reçeteyi uzatınca şokkk Efendim bu ilaç yok onun yerine şu var Hiç olur mu böyle kepazelik Ya o ilacın içinde değişik bir formül varsa, başka bir madde ilave edilmişse ki öyle oluyor 
   Bu konuda bir an önce uygulamaya geçilmesini bekliyoruz. Özel sigortalar nasıl ilacın fiyat etiketini kesip alıyor ondan sonra ödüyor eczaneye parasını Aynı yöntem. 
   Bir de şu önemli husus Sigortada yıllardır görev yapan çok değerli doktorlar var. Bunları bünyede tutabilmek için cidden pek az olan maaşları ayarlanmalı. Yoksa SSK'nın değerli doktorları sayıları gittikçe çoğalan özel hastanelere gider. 
   
   Prof. Bingür'e teşekkür 
   Profesör Bingür Sönmez son yıllarda 7 bin kalp ameliyatı yapmış kutlamak gerek Geçenlerde bu sütunlarda Hürriyet'ten Yener Süsoy'un yazısından bir pasaj yayımlamıştım. Profesör Bingür Sönmez, SSK'dan bir hastanın elinde 900 dolarlık teneke, kullanılamaz bir kalp kapakçığıyla gelip ameliyat istediğini söylemiş. Bunun gerçek değerinin 400 dolar olduğunu, bunların 15 yıldır kullanılmadığını, Brezilya'dan getirilen bu malzemenin hastalarda hayati tehlike yarattığını anlatmıştı. 
   Bunları söylemek vicdan borcuydu Bingür Hoca için. Meğer bu suçmuş SSK'nın İstanbul bölgesinden hem de doktor sorumlular hemen kollarını sıvamışlar. 
   - Böyle konuştuğu için Memorial Hastanesi'ne bir daha SSK'lı hasta göndermiyoruz, yasak ettik mealinde bir mektup, ayrıca önemli bir para cezası. Durun daha bitmedi, Prof. Bingür Sönmez'in ihtisas belgesinin tasdikli bir sureti... iş akdi ile imza sirküleri. Herhangi bir kamu kuruluşunda çalışıp çalışmadığı. Muayenehanesi olup olmadığı. Başka özel kuruluşta çalışıp çalışmadığı için Tabipler Odası'ndan bir belge. Sigortalı ise giriş ve çıkış primleri. Gazetede çıkan yazı hakkında hastanenin yazılı görüş bildirmesi... 
   Hastasına hurda teneke kalp kapakçığı takmayan doktora böyle göz dağı verilmez... ancak teşekkür edilir 
   Hani sigortalı vatandaş istediği doktoru, hastaneyi seçmekte hür olacaktı Çok hayati bir operasyonda hurda steni takmadığı için hastaneye boykot, doktora boykot, öyle mi 
   Sayın Murat Başesgioğlu'na Allah kolaylık versin işi çok zor. 
   
   
</TEXT>
</DOC>
