<DOC>
<DOCNO> 234856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun57.html </URL>
<DATE> 2004/04/26/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
ABD İspanya ve Türkiye'de Afganistan'da çok şey yapabilir 
</HEADLINE>
<TEXT>

     ABD, Türkiye ve İspanya'nın, diğer müttefikler gibi Irak'a askeri açıdan bağlı olmamaları nedeniyle Afganistan'da NATO'nun barış gücü operasyonlarının güçlendirilmesine yönelik çok şey yapabileceğini bildirdi. 
     ABD'nin NATO büyükelçisi Nicholas Burns, Afganistan'ın başkenti Kabil'e giderken uçakta gazetecilere yaptığı açıklamada, Irak'ta askeri birlikleri bulunmayan Almanya'yla beraber İspanya, Türkiye ve diğer 7 müttefik ülkenin, ''büyük bir askeri birlik kapasitesinin'' bulunduğunu ve İttifak'ın Afgan misyonunu Kabil dışına çıkarma planlarını zora sokan kaynak sorununun çözülmesine yardımcı olabileceklerini söyledi. 
     Burns, bu ülkelerin, Afganistan'da Eylül'de yapılacak seçimlerde güvenliğin sağlanması için birlik sağlayabileceklerini belirtti. 
     ''Irak'ta olmayan Türkiye ya da Irak'ı terk etmek üzere olan İspanya gibi çok sayıda ülkenin büyük askeri kapasitelerinin bulunduğunu'' hatırlatan Burns, bu ülkelerden, Afganistan'da yardım etmelerini isteyeceklerini kaydetti. 
     
</TEXT>
</DOC>
