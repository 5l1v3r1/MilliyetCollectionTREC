<DOC>
<DOCNO> 201078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun02.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvan sallandı 6.6 
</HEADLINE>
<TEXT>

     Tayvan'da Richter ölçeğine göre 6.6 büyüklüğünde bir deprem meydana geldi. 
     Yetkililer, merkez üssü ülkenin doğu sahilindeki Taitung bölgesinde bulunan Cheng Kung'un yaklaşık 3 kilometre batısı olan depremde ilk belirlemelere göre can ya da mal kaybı olmadığını bildirdi. 
     Yerin 10 kilometre dibinde meydana gelen ve yaklaşık bir dakika süren depremde, cep telefonu hatlarının kesildiği belirtildi. 
     Depremin, Taitung'un 300 kilometre kadar kuzeyindeki başkent Taipei'de de hissedildiği kaydedildi. 
     ABD'de 4.5 büyüklüğünde deprem... 
     ABD'nin Virginia eyaletinde Richter ölçeğine göre 4,5 büyüklüğünde deprem meydana geldi. 
     Amerikan Jeoloji İnceleme Merkezi'nden yapılan açıklamada, merkez üssü Richmond'ın 45 kilometre batısı olan depremin Kuzey Carolina ve Maryland eyaletleriyle başkent Washington'da da hissedildiği belirtildi. 
     Virginia Acil Durum Kontrol Dairesi, özellikle depremin merkez üssünün batısındaki bölgelerde küçük çaplı hasarlar meydana geldiğini açıkladı. 
     
</TEXT>
</DOC>
