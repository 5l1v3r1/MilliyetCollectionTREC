<DOC>
<DOCNO> 206119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/guncel/gun04.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
K ğıttan üniversiteler 
</HEADLINE>
<TEXT>

   300'e yakın fakülte, enstitü, yüksekokul altyapı yetersizliği ve öğretim üyesi eksikliği nedeniyle eğitime başlayamıyor. Buna rağmen milletvekilleri, Yozgat'a, Ağrı'ya, Bitlis'e üniversite istiyor 
      SİBEL KAHRAMAN İstanbul 
   
   Milli Eğitim Bakanı Hüseyin Çelik, 20 yeni üniversite açılacağını bildirirken, üniversitelerde bakanlık kararıyla kurulmuş ancak faaliyete geçemeyen 300'e yakın bölüm dikkat çekiyor. Fakülte, enstitü, yüksekokul ve meslek yüksekokulları, altyapı yetersizliği, fiziki mek n, öğretim üyesi eksikliği nedeniyle eğitim öğretime başlayamıyor. Üniversite rektörleri, "Mevcut eğitim kurumlarımızda dahi öğretim elemanı konusunda açık yaşıyoruz. Parasal sorunlar nedeniyle pek çok binamız yarım duruyor. Bu durumda yeni açılan fakültelerimizi eğitim - öğretime başlatamıyoruz" dediler. 
   
   Siyasiler, üniversite peşinde 
   Üniversite Öğretim Üyeleri Derneği Başkanı Kadir Erdin, siyasilerin kendi seçim bölgelerine üniversite istediklerini belirterek, "Var olan üniversitelerin sorunları çözümlenmiyor. Ancak yeni üniversite taleplerinin de ardı arkası kesilmiyor" dedi. İktidar partisinin milletvekilleri de üniversite istiyor. Yozgat'a Bozok Üniversitesi, Ağrı'ya Ağrı Dağı Üniversitesi, Bitlis'e Şark Üniversitesi, Çankırı'ya Çankırı Üniversitesi, Aksaray'a Aksaray Üniversitesi, şu anda komisyonda bekleyen üniversite tekliflerinden yalnızca birkaçı. 
   Fırat Üniversitesi'nin Tunceli İktisadi İdari Bilimler Fakültesi, Bingöl Ziraat Fakültesi ve Muş Eğitim Fakültesi öğretim üyesi, bina sıkıntıları nedeniyle 10 yılı aşkın süredir kurulamıyor. Fırat Üniversitesi Rektörü Prof. Dr. Ahmet Feyzi Bingöl, "Muş Eğitim Fakültesi beş yıldır mek n olmadığı için açılamıyor. Bingöl Ziraat Fakültesi de kurulmuş olmasına rağmen açılamıyor. Bingöl ziraate uygun değil. Neden Bingöl seçilmiş bilmiyorum" dedi. 
   İnönü Üniversitesi Dişçilik Fakültesi, öğretim üyesi yokluğundan ve ödenek verilmediği için iki yıldır açılmayı bekliyor. Güzel Sanatlar Fakültesi de öğretim üyesi eksikliğinden iki yıldır açılamıyor. Kafkas Üniversitesi Tıp Fakültesi, üç yıl önce yapılmasına rağmen ödenek verilmediği için faaliyete geçemiyor. 
   
   Öğretim üyesi yok 
   Harran Üniversitesi Fen - Edebiyat Fakültesi'nden arkeoloji, batı dilleri ve edebiyatı coğrafya, doğu dilleri ve edebiyatı resim, sanat tarihi, sosyoloji İktisadi ve İdari Bilimler Fakültesi'nden çalışma ekonomisi ve endüstri ilişkileri, ekonometri, işletme, kamu yönetimi, maliye, uluslararası ilişkiler Mühendislik Fakültesi'nden elektrik elektronik, endüstri, bilgisayar, jeodezi ve fotogrametri ve Ceylanpınar Meslek Yüksekokulu, beş yıl önce yapılmalarına rağmen öğretim üyesi eksikliğinden faaliyete geçemiyor. 
   1997 yılında kuruluş izni alınan Abant İzzet Baysal Üniversitesi'nin Mühendislik Mimarlık Fakültesi, bina olmadığı için bir türlü açılamıyor. Afyon Kocatepe Üniversitesi ve Akdeniz Üniversitesi'nin bilgisayar mühendisliği bölümleri de kuruluş iznine rağmen çeşitli eksiklikler nedeniyle açılamıyor. 
   
   
</TEXT>
</DOC>
