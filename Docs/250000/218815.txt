<DOC>
<DOCNO> 218815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur30.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zonguldak'ta uçuruma yuvarlanan araçta 1 ölü bulundu 
</HEADLINE>
<TEXT>

     Zonguldak'ın merkez ilçeye bağlı Kozlu Beldesi Ilıksu Mevkii'nde, yaklaşık 300 metrelik uçurumdan yuvarlanan otomobil sulara gömüldü. Uçurumda bir kişinin cesedi bulundu. 
     Alınan bilgiye göre, 67 TE 180 plakalı otomobil, Zonguldak Karaelmas Üniversite Hastanesi yol kavşağının yakınlarında yol kenarından geri manevra yaptığı sırada uçurumdan yuvarlandı. 
     Çevrede bulunan 2 amatör balıkçının durumu ''155 Polis İmdat''a bildirmesi üzerine olay yerine gelen Bölge Trafik ve jandarma ekipleri, uçurumun kenarında bir ceset bulundu. Cesedin üzerinden Tonguç Bedri 28 adına düzenlenmiş nüfus kağıdı ve Alaplı Orman İşletme Müdürlüğü'nde mühendis olduğuna dair kimlik çıktı. 
     Yetkililer, aracın içinde başka kişilerin de bulunup, bulunmadığının araştırıldığını, uçurumun dik olmasından dolayı çalışmaların güçlükle sürdürüldüğünü bildirdiler. 
     NER-YHO-ESN 17 44 29 02 04 
     
</TEXT>
</DOC>
