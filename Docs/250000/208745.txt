<DOC>
<DOCNO> 208745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/yazar/heper.html </URL>
<DATE> 2004/01/15/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Almadan vermek, Ankara'ya mahsus 
</HEADLINE>
<TEXT>

   
   DIŞARIDAN ne isteniyorsa Ankara onu yapıyor. 
   Bu cümlemiz yeni değil. Hafta içinde bunun son örneği yaşandı. İncirlik Üssü ABD'ye teslim edildi. Hem de kamuoyundan saklanan bir uzlaşma ile. 
   Madem bu yapılacaktı, öyleyse "1 Mart tezkeresi" neden reddedildi Meclis çoğunluğu, Cumhurbaşkanı, Meclis Başkanı, Abdullah Gül, Deniz Baykal ve AKP'nin o zamanki bazı ileri gelenleri ile akıl hocaları bunun cevabını vermeli. Çünkü sorumlu onlar. 
   Neyin sorumlusu 
   Kuzey Irak'taki oluşumun sorumlusu, Kerkük'ün sorumlusu, petrol kaynaklarının el değiştirmekte olmasının sorumlusu, kırmızı çizgilerin sıfırlanmasının sorumlusu, başımıza çuval geçirilmesinin sorumlusu, ABD ile ilişkilerimizin bozulmasının sorumlusu. Daha ne olsun 
   
   DIŞARIDAN empoze edilenler bununla da kalmıyor. AB Kıbrıs'ta Annan planını kabul edin diye bastırıyor. Peki karşılığı ne olacak AB için Türkiye'ye yıl sonunda müzakere tarihi verilecek mi 
   AB Komisyonu Başkanı, yani birliğin Başbakanı Prodi'nin Türkiye'ye gelmeden önce, Brüksel'de M. Ali Birand'la konuşmasını CNN Türk'te izledim. Çıkarttığım sonuç şu "Kıbrıs sorununun çözümü Türkiye için AB'de kolaylık sağlayabilir. Ama Kıbrıs konusu çözümlense de, çözümlenmese de Türkiye'ye müzakere tarihi konusunda garanti verilemez... Zaten AB'de devlet başkanlarının ekseriyeti Türkiye'nin üyeliğine karşı." 
   Doğrudur, Fransa'nın eski Dışişleri Bakanı Andre François Poncet gibi, Almanya'nın eski Başbakanı Helmut Schmidt gibi "Türkiye'nin AB'de yeri olamaz" diyenler vardı. Bugün de var. AB'nin dönem başkanlığını yüklenecek olan Hollanda'nın Dışişleri Bakanı Ben Rot da daha geçen gün aynı şeyi söylemedi mi "Türkiye AB'ye giremez." 
   Gelin çıkın işin içinden. 
   
   KIBRIS, Türkiye'nin AB üyeliği için ön şart değildi. Oldu. 
   ABD askeri Türkiye'yi kullanmayacaktı. Kullanıyor. 
   Ama Ankara, isteklerinin en önemlisine bile "olur" cevabını alamıyor. 
   Ya bir de, AB'nin ve ABD'nin isteklerine Ankara hayır derse olacakları düşünebiliyor musunuz 
   Üstelik, Türkiye'de ABD askerinin değişim gerekçesiyle de olsa bulunması bugünkü şartlar içinde Türkiye'nin hareket kabiliyetini kısıtlayıcı sayılmaz mı 
   Ankara'nın tutarlı ve kişilikli bir dış politika izleyememesi 70 milyonu mutsuz ediyor.. 
   
   TV'DE 'AŞKIM AŞKIM'    "Popstar" şov ilginç gelişmelerle, sürprizlerle sürüyor. Ezilmişler intikam alıyor. Tepkilerini gösteriyor. Türkiye'deki siyasi tablonun oluşmasındaki yanlışların küçük bir modeli orada da yaşanıyor. 
   "Ben Evleniyorum"unsa suyu çıktı. "Aşkım, aşkım seninle dışarıda buluşalım" gibi cıvıklıklar yakışmıyor. 
   
   AKP'DE DEĞİŞİM 
   Kimlik ve inandırıcılık    İstim arkadan gelsin" diye bir deyiş var. AKP'de de böyle oldu. Önce parti kuruldu, hemen iktidar oldu, sonra da partinin kimliği saptandı. "Muhafazakar demokrat." 
   Böylece AKP'nin "dinci" bir parti, "İslami" bir parti gibi algılanmasına son verilmek istendi. 
   Yeni AKP evrensel değerlerle yerel değerlerin meczedilmesini amaçlıyorsa, yeni kimlik pratikte AKP'nin yerini daha da rahat izah edebilecekse yapılan olumlu sayılabilecektir. 
   
   "Muhafazakar demokrat" bir parti olmakla amaçlananı yapabilmek biraz da AKP'ye yön verenlerin elinde. 
   Onlar ilan ettikleri yeni kimliğe ve o kimliğe yükledikleri anlama uygun hareketlerde ve söylemlerde bulunurlarsa, kamuoyu bir süre sonra da olsa AKP'nin samimiyetine inanabilecektir. 
   Ama bu yönde bir gayret henüz yok. 
   
   İŞLER YATTI 
   Başkanlar oy peşinde    Dolmabahçe Stadı'nın etrafı minare boyu direklerle çevrildi. Tribünlerin üstü kapatılıyor. Bu işlem İstanbul'un katlidir, cinayettir.Bebek Parkı bakımsızlıktan dökülüyor. Ne bir çiçek, ne bir böcek. Bir tuvalet var, belediyenin buna tuvalet demeye utanması gerekir.Salacak sahili yağmalandı. Şimdi sırada, Bakırköy - Yedikule - Yenikapı sahili var. Deniz kıyısında birlik bütünlük ve estetikten yoksun kapalı mekanlar her gün artıyor.İstiklal Caddesi'nde ışıklandırma eksik, vitrinler sabaha kadar açık kalsın, çöpler ağaç diplerine bırakılmasın dedik olmadı. Geçen gün kar yağdı, hemen eridi, cadde iki gün vıcık vıcık su içindeydi.1. Levent'te, Şişli Terakki Lisesi'nin önünden 4. Levent'e uzanan güzel bir yol yapıldı. Ama belediye yaptığı yolu trafiğe açamıyor. 
   
   GUINNESS BAHANE    Bayram değil, seyran değil, eniştem beni niye öptü 
   Öpüşme rekoru kırıp, Guinness Rekorlar Kitabı'na girmek için. 
   
   TEMİZLİK CEZASI    Çok su tüketenden daha çok vergi alınacak. 
   Temizliğin cezalandırıldığı tek ülke herhalde Türkiye. 
   
      
   
</TEXT>
</DOC>
