<DOC>
<DOCNO> 239458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sontur11.html </URL>
<DATE> 2004/05/12/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
3 aylık bebeğini sokağa terk etmek istedi 
</HEADLINE>
<TEXT>

     Çanakkale'de genç bir kadın, imam nikahı ile yaşadığı kişinin evi terk etmesinin ardından, 3 aylık oğlunu sokağa bırakmak isterken vatandaşlar tarafından yakalanarak polise teslim edildi. 
     Çanakkale'nin Kepez Beldesi'nin sahil kesiminde gezen vatandaşlar, genç bir kadının, bebeğini deniz kenarına bırakarak kaçmaya çalıştığını gördü. 
     Duruma müdahale eden vatandaşlar, genç kadını yakalayarak polise haber verdiler. Olay yerine gelen ekipler, Pınar Örgüt 21 adlı genç kadını gözaltına alarak polis merkezine götürdüler. 
     Genç kadının, ilk sorgulamasında, imam nikahlı ile yaşadığı Aydın Akça ile Aydın'da tanıştıklarını ve birlikte kaçarak Akça'nın ailesinin bulunduğu Çanakkale'ye geldiklerini söylediği belirtildi. 
     İfadesinde, bir süre sonra bu kişinin evi terk etmesinin ardından 3 aylık bebeğine bakamaz duruma geldiğini belirten Pınar Örgüt, bu nedenle çocuğunu sokağa terk etmek zorunda kaldığını söyledi. 
     Polis merkezinde ifadesi alınan genç kadın ve bebeği sağlık kontrolünden geçirildi. 
     Yetkililer, annenin ''tenha bir bölgede çocuğunu terk etmek'' suçundan adliyeye sevk edileceğini, bebeğin de Sosyal Hizmetler İl Müdürlüğü'ne teslim edileceğini kaydettiler. 
     
</TEXT>
</DOC>
