<DOC>
<DOCNO> 232835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonsiy05.html </URL>
<DATE> 2004/04/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Başbakan Erdoğan yarın Saraybosna'ya gidecek 
</HEADLINE>
<TEXT>

     Başbakan Recep Tayyip Erdoğan, Güneydoğu Avrupa Ülkeleri İşbirliği Süreci Devlet Hükümet Başkanları Zirvesi'ne katılmak üzere yarın Bosna-Hersek'in başkenti Saraybosna'ya gidecek. 
     Başbakanlık Basın Merkezi'nden yapılan açıklamaya göre, Başbakan Erdoğan, 21 Nisan 2004 tarihindeki zirvenin sabah oturumunun ardından, Bosna-Hersek Cumhurbaşkanlığı Konseyi Başkanı Süleyman Tihiç'in devlet ve hükümet başkanları onuruna vereceği öğle yemeğine katılacak. Erdoğan, daha sonra, Bosna-Hersek Başbakanı Adnan Terziç ile görüşecek. 
     Zirvenin öğleden sonraki oturumuna da katılacak olan Erdoğan, zirve sonuç bildirisinin kabulünün ardından basın toplantısı düzenleyecek. Başbakan Erdoğan, aynı gün akşam saatlerinde Türkiye'ye dönecek. 
     
</TEXT>
</DOC>
