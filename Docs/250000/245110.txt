<DOC>
<DOCNO> 245110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur29.html </URL>
<DATE> 2004/06/03/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İzmit'te denetim... 30 lokantadan 1'i temiz çıktı .. 
</HEADLINE>
<TEXT>

     İzmit'te, zabıta ve çevre sağlığı ekiplerince denetlenen, 30 lokantadan sadece 1'i temiz çıktı. 
     Büyükşehir Belediyesi'nin alt kademesi Saraybahçe Belediyesi ekiplerince kent merkezinde lokantalara yönelik gerçekleştirilen denetimlerde, öncelik temizlik kontrolüne verildi. 
     Çalışanların sağlık muayenelerinin yapılıp yapılmadığı, fiyat tarifesi bulundurup bulundurmadıkları ve ruhsatları da kontrol edilen 30 işyerinden 29'u hakkında işlem yapıldı. 
     Belediye Başkanı Halil Vehbi Yenice, insan sağlığı açısından hijyen kurallarına uymadığı belirlenen işyerlerinin, eksiklerini gidermeleri için uyarıldığını söyledi. 
     Kendilerine tanınan sürede eksiklerini gidermeyenlere para cezası uygulanıp, işyerinin kapatılacağını ifade eden Yenice, ''Kurallara uyanları ise ödüllendirmeyi düşünüyoruz'' dedi. 
     
</TEXT>
</DOC>
