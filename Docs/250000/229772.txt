<DOC>
<DOCNO> 229772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/guncel/gun90.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Kurtlar Vadisi - Süper Baba    Yok "Çakır'ı Rtük mü vurdurdu ", yok "Çakır ölecek mi ", yok "aslında bu karakterlerin hepsi gerçek " gibi bir takım tuhaf ve nedeni anlaşılmaz tartışmalar sürüp gidiyor. Muhtemelen dün akşamki bölümde Çakır'ın ölüp ölmediği belli olmuştur. Gerçi adam Cüneyt Arkın'dan fazla kurşun yedi o kadar yaşaması da epey fantastik ama bilemiyoruz bu yazıyı "dün sabah" yazıyoruz çünkü .. 
   Dizinin yönetmeni ve yapımcısı Osman Sınav'ın yıllar önce çektiği "Süper Baba" dizisindeki olay geldi aklımıza. Orada da Fiko'nun sevgilisi İpek'in ölümü bu şekilde tartışılmıştı. İpek reyting uğruna öldürülmüş, daha sonra da evin etrafında toplanan yüzlerce kişinin derin ruhani güçleri ile bizim anlayamayacağımız bir şekilde hayata döndürülmüştü. Türk drama tarihinin en absürd sahnelerden biriydi. İpek gayet sakin kalkmış, hiçbir şey olmamış gibi hayatına kaldığı yerden devam etmişti. Üstelik de yaşadığı bu ilginç deneyim hayata bakışını bile değiştirmemişti... 
   E bu durumda Çakır'ın durumunu sorgulamak da epey anlamsız oluyor. Şayet öldüyse artık duruma göre birkaç hafta sonra tekrar hayata döndürülebilir. Yönetmen aynı kişi, daha önce denedi oldu, neden bir daha olmasın... Üstelik Çakır denen adam mafya, ölüm-kalım olaylarına daha bir alışık. İpek gibi yüzlerce kişinin "düşünce gücüne" ihtiyacı yok... Şayet ölmediyse Osman Sınav'a bir öneri Fazla kasmayın, öldürün gitsin, iki bölüm sonra da ikizi ya da ruhu gelsin. Hatta bu kişi Fiko olsun, yakışır... Absürdlüğün sınırlarını iyice bir zorlayalım. Tecrübelerimize dayanarak söylüyoruz ki bu olay bile başlı başına bir tartışma konusu olur... Nelerle uğraşıyoruz yahu... 
   
   Kurtlar Vadisi'nden enteresan replikler Top10    1 "Sırıtma lan şaftı kaymış Merzifon eşeği gibi .." 
   2 "Burası mapus damı, ananınız damı değil..." 
   3 "Tamam lan, dişimizi de sıkarız, çişimizi de sıkarız .." 
   4 "Ölen var mı " 
   5 "12 yaşındaydın, tertemiz, pırıl pırıl bir çocuktun, ıslahevine yeni girmiştin..." 
   6 "Necmiii, babayı alma da .." 
   7 "Torunlarım evde kızlarım dışarıda, bu ne biçim dünya Orhaaannn .." 
   8 "Sevdim seni, sende de psikopatlık var, kanım ısındı sana..." 
   9 "Ulan şerefsiz, haysiyetsiz, dalaksız, ciğersiz, onunki bununki .." 
   10 "Ben gaz maskesiyle gül koklamam yeğenim .." prezervatif kullanmadığını belirtiyor 
   
   Sevda Masalı'na katılmak istedim fakat almadılar, rezalet .. 
   Pamuk Prenses 
   
   Zaman 'Ayıramıyorum' 
   Sunucu Motosikletlerle ilgileniyor muydunuz 
   Kaya Çilingiroğlu Tabii, ben senelerden beri motosiklete biniyorum ama senelerdir binmedim... 
   
   Emredersin Kuşum 
   "Getir onu, tak ona .." 
</TEXT>
</DOC>
