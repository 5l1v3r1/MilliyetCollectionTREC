<DOC>
<DOCNO> 219763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun49.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti Devlet Başkanı Aristide, ülkesine geri dönmek istiyor 
</HEADLINE>
<TEXT>

     Orta Afrika Cumhuriyeti'nde bulunan eski Haiti Devlet Başkanı Jean Bertrand Aristide, resmi olarak istifa etmediği için Haiti'ye dönmek istediğini söyledi. 
     Aristide, yakını olan Fransız yazar ve Haiti uzmanı Claude Ribbe ile yaptığı telefon görüşmesinde, ''Ortada, kan dökülmesini engellemek için imzalanan bir kağıt var ama normlara uygun resmi istifa olmadı'' dedi. 
     Kan dökülmesini engellemek için bedel ödediğini ifade eden Aristide, ''Evine dönmeden önce Güney Afrika'ya uğrayabileceğini'' belirtti. Aristide, iktidardan inmesi konusunda da Fransa'yı ABD ile işbirliği yapmakla suçladı. 
     Aristide, başkent kapılarına dayanan isyanın ardından geçen pazar günü ülkesinden ayrılmış, Orta Afrika Cumhuriyeti'ne gitmişti. 
     
</TEXT>
</DOC>
