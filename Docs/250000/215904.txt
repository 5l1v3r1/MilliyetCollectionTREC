<DOC>
<DOCNO> 215904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/spor/spo03.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ses duvarı aşıldı 
</HEADLINE>
<TEXT>

   Galatasaray'da ilk kez bir başkan için birbirinden sert eleştiriler gündeme geldi. Swiss Otel'de 150 kişinin katılımıyla yapılan toplantıda, Canaydın topa tutuldu 
      HALİL ÖZER 

   
   On kişi seçildi 
   GALATASARAY'DA kongre günleri yaklaşmaya başladıkça, eleştirilerin dozajı da yükseliyor. Bugüne kadar görev başındaki başkanlar konusunda sessiz kalan üyeler, Swiss Otel'de düzenlenen toplantıda ilk kez suskunluğunu bozdu ve Özhan Canaydın'ı topa tuttu. 150 kişinin yer aldığı buluşmada, gündeme gelen konuların bir bildiri ile duyurulması karara bağlandı. Ancak daha sonra üyeler arasından seçilen on kişinin, kongrede kürsüye çıkması benimsendi. 
   
   'Sözler tutulmadı' 
   TOPLANTIDA birçok konuşmacı söz aldı. Bir üyenin, "Başkan kongrede kürsüye çıkıp bu insanlardan oy isteyecek. Şimdi iki yıl önceki seçim kitapçığını elinize alın. Acaba orada yer alan hangi söz yerine getirildi Durum böyleyken başkan nasıl oy isteyebilir " demesi dikkat çekiciydi. Bir başka üye ise Canaydın ve ekibinin sürekli geçmiş ile uğraştığını belirtirken "Geleceğe dönük ne yapılacağı söylenmezse bu kulüpte hiç bir şey olmaz" dedi. 
   
   Forma iddiası 
   SÖZ alanlar zaman zaman Fatih Terim ismini de gündeme getirdi. "Eğer Canaydın giderse, Terim de gider. Bunu biliyor musunuz " sorusu yanıtsız kaldı. Bir konuşmacının "Voleybolda yenildik, basketbolda yenildik. Futbol zaten malum. Kız basketçiler, erkek basketçilerin forması ile sahaya çıkıyor. Fenerbahçe'den 6 gol yemişiz. Ve h l teknik direktörümüz 'İyi oynadık ve iyi yoldayız' diyor. Bence bu iş zaten bitmiş" sözleri soğuk duş etkisi yarattı. 
   
   'Kulüp batmaz' 
   AİG için yorum yapmak yerine gelişmeleri beklemeyi tercih eden platformdaki konuşmacılar, "Biz Galatasaray'ımızı geri istiyoruz. Bu kulüp parasızlıktan batmaz. Para elbette bulunur. Şu andaki yönetimde iyi isimler var. Ancak başkan onları çalıştırmıyor, yetki vermiyor" dediler. Önümüzdeki günlerde yeniden toplanıp, başkan adaylarıyla görüşme kararı alan üyelerin, Mehmet Cansun ismine sıcak baktığı gözlendi. 
   
   PAF'a dört gol    BOZHAN MEMİŞ 

   Terim sevindi 
   GALATASARAY, Konya maçının hazırlıklarını dün çift idmanla sürdürdü. Gündüz kondisyon çalışması yapan Sarı - Kırmızılılar akşam da PAF takımıyla bir hazırlık maçı oynadı. A takımın 4-0 kazandığı karşılaşmada goller Ümit, Cihan, Berkant ve Necati'den geldi. Futbolcuların hırsı maçı tesislerin balkonundan izleyen Fatih Terim'i sevindirdi. 
   
   MR'lar temiz çıktı 
   ANTRENMANLARA milli takımlara giden Orhan, Petre ve Bratu'nun yanısıra salonda çalışan Batista, Mondragon ile sakat Hakan Şükür, Suat Usta katılmadı. Akşam saatlerinde MR'ları çekilen Hakan Şükür ve Suat'ın durumlarının ciddi olmadığı belirtildi. Galatasaray, hazırlıklarını bugün 18.00'de yapacağı tek idmanla sürdürecek. 
   
   Söz Süren'de    Galatasaray ile AİG arasında yapılan anlaşmaya imza atan eski başkan Faruk Süren, kafalarda oluşan soru işaretlerini yanıtladı. Canaydın'ın eleştiri oklarını yolladığı Süren, çarpıcı açıklamalar yaptı. 
   - İlk anlaşmanın kanunsuz olduğu söylendi. Kanunsuz bir anlaşma mı yaptınız 
   - Hayır kesinlikle öyle bir şey yok. Eğer kanunsuz bir durum olsaydı butlan davasını kazanırlardı. C ve D hisseleri sözleşmenin teknik bir maddesidir. AİG'nin yönetimde 2 sandalye almasını C ve D hisselerine göre uyguladık. 
   - Peki neden bu yönetim anlaşmayı bozdu 
   - Bu tamamen siyasi bir karardır. Ekonomik değil. Bu bir uslup meselesi. Ayrılmak istediler, ayrıldılar. Ne kadar geçerli tartışılabilir. Kulüp şimdi 23 milyon dolar daha borçlanıyor. Geri dönüşü ise 7 yılı bulacak. 
   - AİG, şirketin gelişimini engelliyor muydu 
   - Hayır öyle bir durum yok. Onların geliri azaltıcı eylemde bulunmayalım diye veto hakkı vardı. Biz onların gücünü kullanamadık. Stadın finansmanını, futbol takımının daha yüksek seviyeye gelmesinde, gelir yaratmada bu şirketten yararlanabilirdik. Ama olmadı. 
   - Şimdi hisselerin geri alınması için İstiklal Savaşı diyorlar... 
   - Bunlar hamasi, süper politize edilmiş ifadeler. Galatasaray dünya markasıdır. AİG'nin dikkatini çekti. Bu bağlamda ortaklık yapıldı. Ama bu olay Özhan Canaydın'ın politikası ile bağdaşmadı. 
   - İplerin kopması size tepki olarak yapılmış olabilir mi 
   - Eğer bu hale soktulursa çok üzülürüm. Ama ben kişisel yaptıklarını düşünmüyorum. Ben böyle bir anlaşmaya yine imza atarım. Ama bu olay camianın menfaati doğrultusunda olmamıştır. Böyle bir durum uluslararası finans çevresinde olumlu karşılanmaz. 
   
   Kredi uçtu    ABD ile ipler koptu 
   GALATASARAY yönetiminin, yeni Ali Sali Yen Stadı projesi için Amerikalılar ile yaptığı 99 milyon dolarlık kredi anlaşmasının süresinin bittiği öğrenildi. Taraflar arasında yapılan anlaşma doğrultusunda iplerin 1 Şubat 2004 itibarıyla koptuğu açıklandı. Sürenin dolmasıyla birlikte Galatasaray ile Amerikan şirketi arasında herhangi bir bağlayıcı şart kalmadı. 
   
   Yeni tamaslar var 
   BAŞKAN Özhan Canaydın'ın, 99 milyon dolarlık kredinin gelmemesi üzerine gözünü İtalya ve İsviçre'ye çevirdiği iddia edildi. Canaydın yönetiminde yer alan eski başkanlardan Alp Yalman'ın yeni kredi bulabilmek için bir dizi temaslarda bulunduğu açıklandı. Canaydın'ın Şubat ayı sonuna kadar kredi meselesini çözüp, kongreye sorunsuz girmek istediği vurgulandı. n ERHAN TELLİ 
   
   Biletler satışta    GALATASARAY'IN cumartesi günü Konyaspor ile oynayacağı maçın biletleri satışa çıktı. Bilet fiyatları şöyle VIP 1 39 milyon, VIP 2 33.5 milyon, VIP 3 28 milyon, Numaralı 1 22.5 milyon, Numaralı 2 17 milyon, Numaralı 3 12 milyon, Numaralı Alt 12 milyon, Kapalı Üst ve Alt 8 milyon, Eski Açık 4 milyon lira. 
   
   
</TEXT>
</DOC>
