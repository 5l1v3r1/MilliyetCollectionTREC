<DOC>
<DOCNO> 226711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/magazin/mag01.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayahan, 'uyku meleği'yle uyuyor 
</HEADLINE>
<TEXT>

   'Uyku - apnea sendromu' ortaya çıkan Kayahan'ın, uyurken rahat nefes almasını 'uyku meleği' sağlayacak 
      ABDULLAH MALKOÇ 
   
   Kayahan, eşi İpek Acar'ın, uyurken nefes almadığını fark ettiğinden bu yana geceleri solunum cihazına bağlanıyor. 'Uyku - apnea sendromu' sebebiyle geceleri 'uyku meleği' adlı solunum cihazını takmadan uyumayan Kayahan, "Nefessiz kalıyormuşum ama farkında değildim" dedi. 
   Hastanede uyurken bilgisayara bağlandığını, 6 saatte aralıklarla 80 dakika nefessiz kaldığının saptandığını anlatan Kayahan, "Şimdi bir cihaz verdiler. 10 gündür geceleri onu burnuma takıp uyuyorum ve çok rahat ediyorum" dedi. Cerrahpaşa Tıp Fakültesi Nöröloji Anabilim Dalı Uyku Bozuklukları Bölümü Doktoru Hakan Kaynak da, Kayahan'ın rahatsızlığının ileri düzeyde olduğunu söyledi. 
   
   Sendromun etkileri nelerdir    'Obstrüktif uyku - apnea sendromu'nun etkilerini, Dr. Hakan Kaynak şöyle özetledi "Gecede yüzlerce kez tekrarlayabilen bu rahatsızlık, derin uyku alınamadığından kişide, sinirlilik, dikkatsizlik, gündüz uyku hali, verimsizlik, kalp krizi, beyin damar tıkanıklığına neden olur." 
   
   
</TEXT>
</DOC>
