<DOC>
<DOCNO> 232728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun16.html </URL>
<DATE> 2004/04/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Sadr'dan milislerine İspanyol askerlerine saldırmayın... 
</HEADLINE>
<TEXT>

     Iraklı radikal Şii lider Mukteda Sadr, milis güçlerine İspanyol askerlerine saldırmamaları çağrısında bulundu. 
     Sadr'ın sözcüsü Kais El Hazali, yaptığı açıklamada, ''İspanyol güçleri Irak halkına karşı saldırganca davranışlarda bulunmadığı müddetçe, Irak'tan çekilinceye kadar İspanyol birliklerinin güvenliğinin sağlanması çağrısında bulunuyoruz. Koalisyon yönetimi altında Irak'ta asker bulunduran diğer ülkelere de İspanya'yı örnek almalarını ve askerlerini korumak için çekilmelerini istiyoruz'' dedi. 
     İspanya Başbakanı Jose Luis Rodriguez Zapatero, Irak'taki askerlerini ''mümkün olan en kısa zamanda'' çekmeye karar vermişti. 
     El Hazali, öte yandan, şartlı olarak BM'nin Irak'a barış gücü göndermesine sıcak baktıklarını belirterek, ''Biz, BM'nin Irak'a barış gücü göndermesinden yanayız, ancak bu güç Müslüman ülkelerle Rusya, Fransa ve Almanya gibi Irak'ın işgaline katılmamış ülkelerin askerlerinden oluşması gerekir. Bu güç ayrıca, düzenin sağlanması görevini Irak polisine devrederek, Irak halkının kendi güvenliğini kendisinin sağlamasına izin vermeli'' dedi. 
     
</TEXT>
</DOC>
