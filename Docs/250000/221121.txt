<DOC>
<DOCNO> 221121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/magazin/mag03.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin turu 
</HEADLINE>
<TEXT>

   
      Milene podyumda futbol şov yaptı 
   Real Madrid'in Brezilyalı futbolcusu Ronaldo'nun kendisi gibi sporcu olan ayrıldığı eşi podyumlara da el attı. Brezilya'nın Rayo Vallecano takımının oyuncusu Milene Domingues, dün İspanya'nın başkenti Madrid'de Triumph firmasının ürünlerini tanıtarak podyuma çıktı. Milene, izleyicilerin büyük beğenisini de kazanarak alkış aldı. 
   
   Akkaya değil Alkaya 
   "DUVARA Karşı" filminin galasına katılan Deniz Akkaya, kırmızı kıyafeti, aynı renkteki çember çantası ve kısa kestirdiği saçlarıyla dikkat çekti. Daha önce davetlere Cengiz Abazoğlu'nun hazırladığı özel kıyafetlerle katılan Akkaya, üstündeki kırmızı takımı bir hazır giyim mağazasından aldığını söyledi. Akkaya, "Saçlarımı kestirmenin imajla ilgisi yok. Kaset de çıkarmayacağıma göre.." dedi. 
   
   Tuba ile yeniden 
   "ŞANSA Dansa"yı bırakıp yine bir ANS yapımı olan "Çarkıfelek"in başına geçecek olmanın heyacanını yaşayan Mehmet Ali Erbil, bir yandan da haftalardır küs kaldığı sevgilisi Tuba Coşkun'la barışmanın tadını çıkarıyor. Erbil, Coşkun'la barışmasında, "Sevgililer Günü"nde ona yazdığı mektup ve basın aracılığıyla aşkını açıklamasının etkili olduğunu vurguladı. 
   
   Deniz, müziğe 'Kıpır Kıpır' döndü 
   DENİZ Arcak, 8 yıllık suskunluğunu DMC'den çıkardığı "Kıpır Kıpır" adlı albümle bozdu. "Nerede" adlı ilk albümünü 1993'te çıkaran, 1995'te "Beyaz Vadi" ve 1996'da "Bir Mola Ver" adlı çalışmalarıyla müzik dünyasındaki yolculuğunu sürdüren Arcak'ın 4. albümünün prodüktörlüğünü MFÖ'den Fuat Güner üstlendi. Arcak, "Kıpır Kıpır"da Fuat Güner, Mazhar Alanson, Özkan Uğur, Sezen Aksu, Zeynep Talu ve Şehrazat gibi müzisyenlerin eserlerini okudu. 
   
   
   
   
</TEXT>
</DOC>
