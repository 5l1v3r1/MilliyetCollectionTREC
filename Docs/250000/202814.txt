<DOC>
<DOCNO> 202814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sontur34.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da kar yağışı yüksek kesimlerde etkili oluyor... 
</HEADLINE>
<TEXT>

     Elverişsiz hava şartları tüm yurtta etkisini sürdürürken, Ankara'da akşam saatlerinde başlayan kar yağışı özellikle yüksek kesimlerde etkili oluyor. 
     Ankara'da saat 20.00 civarında başlayan kar yağışı etkisini artırarak devam ediyor. 
     Ankara'nın yüksek kesimleri Çankaya, Dikmen, Çayyolu, Bilkent ve Ümitköy'de kar kalınlığı birkaç santimetreyi buldu. 
     Belediye ve emniyet yetkililerinden alınan bilgiye göre, Ankara'nın şehirlerarası yollarında hava şartlarından kaynaklanan aksama yaşanmıyor. 
     Belediye yetkilileri şiddetini arttıran kar yağışının buzlanmaya yol açmaması için belediye ekiplerinin tuzlama çalışmaları yaptığını bildirdi. 
     Çalışmalara 80 ekibin katıldığını belirten belediye yetkilileri, şehir içinde ulaşıma kapalı yolun bulunmadığını ve çalışmaların gece boyunca süreceğini söyledi. 
     Yetkililer ayrıca, sürücülerin köprü giriş ve çıkışlarında dikkatli olmaları gerektiğini belirtti. 
     
</TEXT>
</DOC>
