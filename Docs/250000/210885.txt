<DOC>
<DOCNO> 210885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo16.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Akçaabat Sebatspor 2 maç bitti 
</HEADLINE>
<TEXT>

     Stat Atatürk . 
     Hakemler Hakan Sivriselvi xxx, Mustafa Sönmez xxx, Cem Satmaz xxx . 
     Denizlispor Süleymanou x, Ali Akdeniz x, Çağdaş x, Kratochvil x, Özgür x Dk. 46 Göksel x , Mikka x Dk. 87 Burak , Levent x, Serhat xx, Timuçin xx, Paulinho x Dk. 63 Ömer Rıza xx , Ersen Martin x . 
     Akçaabat Sebatspor Metin xxx, Sedat xxx, Hamza xxx, Mehmet xxx, Abdurrahman xxx, Semavi xx, Erman Özgür xxx, Erman Ergin xx Dk. 72 Muzaffer xx , Tunç xx, İbrahim xx Dk. 61 Oktay xx , Selahattin xxx Dk. 86 Bayram . 
     Goller Dk. 72 Erman Özgür, Dk. 84 Muzaffer, Dk. 90 Ömer Rıza . 
     Sarı Kartlar Dk. 45 Selahattin, Dk. 83 Metin Akçaabat Sebatspor . 
     Birinci Süper Futbol Ligi'nde Akçaabat Sebatspor, deplasmanda Denizlispor'u 2-1 yendi. 
     Sezonun ilk yarısında deplasmanda yendiği rakibine rövanşı vermek istemeyen ve üst sıralardaki yerini korumak amacında olan Denizlispor, ilk 45 dadikada üstün olan taraftı. Ancak evsahibi takım, yakaladığı fırsatları değerlendiremedi. Akçaabat Sebatspor ise savunma güvenliğini ön planda tutarak kontraataklarla sonuca gitmeye çalıştı. 
     18. dakikada Paulinho'nun arapasında ceza alanına giren Ersen Martin, kaleci Metin'i de çalımladı, ancak topu boş kale yerine auta gönderdi. 
     20. dakikadaki Akçaabat Sebatspor atağında, Abdurrahman'ın ortasında Erman Engin yakın mesafeden dokundu. Kaleci Süleyman, direğin dibinde topu tutarak tehlikeyi önledi. 
     27. dakikada Özgür'ün kale alanı içine gönderdiği topu Serhat yakın mesafeden kaleye gönderdi. Top auta gitti. 
     30. dakikada Mikka'nın pasıyla hareketlenen Paulinho, ceza alanına girerken vuruşunu yaptı. Kaleci Metin gole izin vermedi. 
     Kalan dakikalar da gol getirmeyince, ilk yarı golsüz eşitlikle tamamlandı. 
     
     İKİNCİ YARI 

     Karşılaşmanın ikinci yarısında Denizlispor'un kötü bir futbol sergilemesi, konuk Akçaabat Sebatspor'un işine yaradı. Karadeniz ekibi, bulduğu 2 golle ligin ikinci yarısına galibiyetle başladı. 
     72. dakikada Akçaabat Sebatspor öne geçti. Selahattin'in ortasında Denizlispor savunmasının uzaklaştıramadığı topu Erman Özgür düzgün bir vuruşla Denizlispor filelerine gönderdi 1-0. 
     84. dakikada kaleci Süleymanou ile Çağdaş'ın anlaşmazlığında araya giren Oktay, topu Muzaffer'e aktardı. Bu futbolcu da meşin yuvarlağı Denizlispor filelerine göndermekte zorlanmadı 2-0. 
     90. dakikadaki Denizlispor atağında Ömer Rıza, topu Akçaabat Sebatspor filelerine gönderdi ve maçın skorunu belirledi 1-2. 
     
</TEXT>
</DOC>
