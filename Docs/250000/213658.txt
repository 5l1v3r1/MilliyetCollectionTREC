<DOC>
<DOCNO> 213658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/spor/spo06.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpay start verdi 
</HEADLINE>
<TEXT>

      
   Antalya'da işbaşı 
   FENERBAHÇE'NİN eski çalıştırıcısı Werner Lorant'ın teknik patronluğunu yaptığı Güney Kore'nin Incheon kulübü ile iki yıllık sözleşme imzalayan Alpay Özalan, yeni takımıyla ilk idmana dün Antalya'da çıktı. Güney Kore'de futbol yaşamını sürdüreceği için heyecanlı olduğunu belirten milli oyuncu, "Lorant'la çalıştığım için çok mutluyum. Birlikte iyi işler yapacağımıza inanıyorum. O istemeseydi, transfer olmazdım" açıklamasını yaptı. 
   
   'Fener'in şansı var' 
   ALMAN teknik adam ise, Türkiye'den başka futbolcular da transfer etmeyi düşündüklerini söyledi. Lorant, "Bu isimlerle yapılan görüşmelerden sonra kararımızı vereceğiz" diye konuştu. Lorant, ileride Türkiye'ye gelmeyi düşünüp düşünmediği şeklindeki soruya, "Kesin olarak geleceğim. Beşiktaş ile birlikte Fenerbahçe'nin de şampiyonluk şansı var. Fenerbahçe, bu şansı yakaladığına göre sonuna kadar da kovalayacaktır" dedi. 
   
   
</TEXT>
</DOC>
