<DOC>
<DOCNO> 233783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun29.html </URL>
<DATE> 2004/04/22/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
ABD istedi, İspanyol ajanlar Irak'ta kaldı 
</HEADLINE>
<TEXT>

     ABD'nin, İspanya'dan gizli ajanlarını çekmemesini istediği, Madrid yönetiminin de bu isteği kabul ettiği bildirildi. 
     İktidardaki Sosyalist Parti'nin önde gelen üyelerinden ve hükümetin uluslararası ilişkilerden sorumlu sözcüsü Trinidad Jimenez, İspanya'nın, ABD'den gelen ''Irak'tan çekeceği 1300 asker arasında gizli ajanların olmaması'' teklifini kabul ettiğini söyledi. 
     Jimenez, Telecino TV ile yaptığı mülakatta, ''Evet, bu konuda bir anlaşma, uzlaşı var. Her iki tarafın Savunma ve Dışişleri Bakanları bu konuyu görüştü'' dedi. 
     ABD'nin İspanyol hükümetine ricayı nasıl ve ne zaman yaptığı ise belirtilmedi. İspanya'nın Ulusal İstahbarat Merkezi'nden kaç ajanın Irak'ta olduğu hakkında bilgi verilmiyor. 
     İspanya'nın yeni Başbakanı Jose Luis Rodriguez Zapatero, geçen hafta iktidara gelir gelmez, seçimlerden önce verdiği sözler doğrultusunda Irak'taki askerlerini en kısa sürede çekeceğini söylemişti. 
     Savunma Bakanı Jose Bono ise 1 Haziran itibariyle İspanyol askerlerinin büyük çoğunluğunun evlerinde olacağını ifade etmişti. 
     
</TEXT>
</DOC>
