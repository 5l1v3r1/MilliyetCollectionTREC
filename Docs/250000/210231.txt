<DOC>
<DOCNO> 210231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur34.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
GP'ye hazine yardımına tedbir istemine ret... 
</HEADLINE>
<TEXT>

     Anayasa Mahkemesi, Maliye Bakanlığı'nın, Genç Parti'nin 2004 yılı Hazine yardımına tedbir konulması istemini reddetti. 
     Kılıç, heyetin toplantısının ardından gündeme ilişkin gazetecilere bilgi verdi. 
     Maliye Bakanlığı'nın, ''Genç Parti'nin 2002 yılı hesaplarıyla ilgili yaptığı incelemeler sonucunda bu partiye Hazine'den yapılacak 2004 yılına ait 11 trilyon liralık yardıma tedbir konulması''na ilişkin yaptığı başvurunun incelendiğini belirten Kılıç, ''Tedbir kararıyla ilgili şartlar oluşmadığından, oybirliği ile reddine karar verilmiştir'' dedi. 
     Bir gazetecinin, Genç Parti'nin 2002 yılı hesaplarında Siyasi Partiler Yasası'na aykırılık bulunup bulunmadığına ilişkin soru üzerine, Kılıç, şöyle konuştu 
     ''Genç Parti'nin gelirleri ve harcamaları ile ilgili incelemeleri saklı kalmak üzere, şüphesiz ki o konuda gerekli incelemeler yapılacak, eğer yasalara aykırı herhangi bir durum görülürse yine Siyasi Partiler Yasası'nda öngörülen müeyyideler neyse onlar uygulanacaktır. Ancak bugün verdiğimiz karar, tedbir istemine ilişkindir. Tedbire ilişkin şartlar oluşmadığı düşüncesiyle, kurulumuz oybirliği ile Maliye Bakanlığı'nın yaptığı başvurunun reddine karar verdi.'' Kılıç, Genç Parti'nin bu kararın ardından Hazine yardımı alıp alamayacağına ilişkin bir soru üzerine de, ''Şu anda yararlanacak'' dedi. 
     
</TEXT>
</DOC>
