<DOC>
<DOCNO> 243774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun19.html </URL>
<DATE> 2004/05/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Hizbullah Beyrut'taki şiddet olaylarına ABD'nin de katıldığını iddia etti 
</HEADLINE>
<TEXT>

     Lübnan'da faaliyet gösteren aşırı dinci Hizbullah örgütünün lideri Şeyh Hasan Nasrallah, başkent Beyrut'un güneyinde iki gün önce meydana gelen şiddet olaylarına ''ABD Büyükelçiliği'ne bağlı bazı grupların da katıldığını'' iddia etti. 
     Nasrallah, Beyrut'ta düzenlediği basın toplantısında ''Hayal-Sullom mahallesindeki çatışmalardan sonra ABD büyükelçiliğine bağlı grupların kaosa neden olduğunu'' ifade etti. 
     Sorumluları belirlemek için soruşturma açılmasını isteyen Nasrallah, bu grupların üyelerinin isimlerini Lübnanlı yetkililere verdiğini söyledi. 
     Bu arada, bir Lübnan güvenlik kaynağı, konuyla ilgili 124 kişinin sorgulandığını belirtti. 
     Beyrut'ta göstericilerle askerler arasında iki gün önce çıkan çatışmalarda 5 kişi ölmüş, Çalışma Bakanlığı yakılmıştı. 
     
</TEXT>
</DOC>
