<DOC>
<DOCNO> 234247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sontur33.html </URL>
<DATE> 2004/04/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Tabancayla yaraladığı eşini rehin aldı... 
</HEADLINE>
<TEXT>

     Adana'da ayrı yaşadığı eşini tabancayla yaralayarak rehin alan işitme engelli Kemal B'yi, polis ekipleri ayağına ateş ederek etkisiz hale getirdi. 
     Emniyet Müdürlüğü yetkililerinden alınan bilgiye göre, Yüreğir Otogarı Kozan Birlik Yazıhanesi önünde, işitme engelli olduğu belirlenen Kemal B. 27 , ayrı yaşadığı ve 2 ay önce boşanmak için mahkemeye başvurduğu eşi Hatice B. 32 ile tartışmaya başladı. Tartışmanın büyümesi üzerine Kemal B, eşi Hatice B'yi ayağına tabancayla 2 el ateş ederek yaraladı. 
     Polisin olay yerine gelmesi üzerine paniğe kapılan Kemal B, yaralı eşini rehin alarak, polisleri yanından uzaklaştırmak istedi. Güvenlik güçlerinin, ayağına tabancayla ateş ederek etkisiz hale getirdiği Kemal B, yaraladığı eşi Hatice B. ile Adana Devlet Hastanesi'ne kaldırıldı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
