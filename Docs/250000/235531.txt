<DOC>
<DOCNO> 235531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun44.html </URL>
<DATE> 2004/04/28/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Yakovu Birleşmenin reddi, son nokta değil mola... 
</HEADLINE>
<TEXT>

     Rum Yönetimi Dışişleri Bakanı Yorgo Yakovu, Rum tarafının Kıbrıs'ın birleşmesini öngören Annan planını reddetmesinin, ''son noktanın koyulduğu anlamına gelmediğini'' söyledi. 
     Finlandiya'nın başkenti Helsinki'de Finli dengi Erkki Tuomioja ile görüştükten sonra gazetecilerin karşısına geçen Yakovu, '' Kıbrıs'ta Son nokta konmadı. Mola verildi'' dedi ve moladan sonra görüşmelerin hızla yeniden başlayacağını ifade etti. 
     Yakovu, ''Bu son nokta değil, mola. Belki de geri dönüş, ama asla son nokta değil. Geleceğe olumlu bakmalıyız. Çok iş yapıldı. Çözüme ulaşmak için görüşmelerin yeniden başlayacağını umuyorum'' diye konuştu. 
     Adanın birleşmesini öngören Annan planını geçen cumartesi Kıbrıs Türkleri yüzde 65'le kabul ederken, Rumlar yüzde 75'le reddetmişti. 
     
</TEXT>
</DOC>
