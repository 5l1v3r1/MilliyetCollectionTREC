<DOC>
<DOCNO> 248424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy13.html </URL>
<DATE> 2004/06/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
G-8'deki 'halı ve bandosuz' protokol Meclis'te 
</HEADLINE>
<TEXT>

     DYP, Başbakan Recep Tayyip Erdoğan'a, G-8 zirvesine gelişinde uygulanan protokolü Meclis'e taşıdı. 
     DYP Iğdır Milletvekili Dursun Akdemir, Dışişleri Bakanı Abdullah Gül'ün yanıtlaması istemiyle TBMM Başkanlığı'na bir soru önergesi verdi. 
     Önergesinde, ABD'nin Georgia eyaletinde bulunan Sea İsland'da yapılan G-8 zirve toplantısında liderlere iki ayrı protokol uygulandığına ilişkin haberlere atıfta bulunan Akdemir, G-8 ülkelerinin liderlerinin havalanına inişte "kırmızı halı ve bando takımı" ile karşılandığına dikkat çekti. 
     Zirveye demokratik ortak sıfatıyla davet edilen Türkiye ile Irak, Afganistan, Ürdün, Cezayir, Bahreyn ve Yemen liderlerinin havaalanlarına inişlerinde ise halının kaldırıldığını, bando takımının ise hiç gelmediğini belirten Akdemir, şu sorulara yer verdi 
     "Halkımızı derinden üzen bu farklı protokol uygulamasının anlamı nedir Bu konuda Dışişleri Bakanlığı olarak herhangi bir girişimde bulundunuz mu Yoksa, Türkiye'ye karşı uygulanan bu tür zihniyetin var olmasına karşı suskunluğunuz ne zamana kadar devam edecektir." 
     
</TEXT>
</DOC>
