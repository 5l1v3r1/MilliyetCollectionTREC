<DOC>
<DOCNO> 245319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sonsiy08.html </URL>
<DATE> 2004/06/04/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Üniversiteli işsizler TBMM gündeminde... 
</HEADLINE>
<TEXT>

     DYP Iğdır Milletvekili Dursun Akdemir, Çalışma ve Sosyal Güvenlik Bakanı Murat Başesgioğlu'na üniversite mezunu işsizleri sordu. 
     Akdemir, Başesgioğlu'nun yanıtlaması istemiyle TBMM Başkanlığı'na verdiği soru önergesinde, Türkiye'de işsizlerin sayısının her geçen gün arttığını, eğitimli genç işsizlerin önemli bölümünün yurt dışına gittiğini belirtti. 
     Türkiye'de üniversite mezunu işsizlerin branşlarına göre dağılımını soran Akdemir, Hükümet'in bu konudaki dengesizliği gidermek için neler yaptığı hakkında bilgi istedi. İstihdam imkanı bulamadığı için yurt dışına gidenleri de soran Akdemir, ''Beyin göçünün önlenmesi için hangi önlemler alınmaktadır '' dedi. 
     
</TEXT>
</DOC>
