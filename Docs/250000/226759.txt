<DOC>
<DOCNO> 226759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/yasam/yas08.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadullar köyü 
</HEADLINE>
<TEXT>

   Bir Macar köyünde kadınların, dayakçı kocalarını arsenikle zehirlediği ortaya çıktı. 1. Dünya Savaşı'ndan bu yana bölgedeki 300 erkek 'kayıp ' 
      DIŞ HABERLER SERVİSİ 
   
   Macaristan'ın Nagyrev köyünde, 1. Dünya Savaşı sırasında baş gösteren şüpheli erkek ölümlerinin ardındaki sır perdesi nihayet aralandı. Başkent Budapeşte'nin güneydoğusundaki köyün mezarlığının erkeklerle dolması üzerine polis, harekete geçti. 50 erkek cesedini mezardan çıkararak inceleyen polis, cesetlerin 46'sında arsenik buldu. Şüpheler, o yıllarda Avusturya - Macaristan İmparatorluğu'na bağlı köydeki tek sağlık görevlisi ebe Zsuzsanna Fazekas'a yöneldi. İçki düşkünü olan ve dayakçı kocalarından şik yetçi kadınlara "basit bir çözüm" sunarak köyün erkeklerini arsenikle öldürdüğü tahmin edilen Fazekas, tutuklanacağını anlayınca arsenik içerek intihar etti. Ancak erkek ölümleri son bulmadı. Komşu Szolnok köyünde de aynı tarz ölümlerin görülmesiyle 1926 yılından bu yana 26 kadın kocalarını öldürmekten yargılandı. Sekiz kadına idam, 7'sine ömür boyu hapis, diğerlerine de hapis cezaları verildi. Macar doktor Geza Cseh, cinayetlerle ilgili halen çok sayıda çözülmemiş sırrın bulunduğunu söylerken, bölgede 300 erkeğin bu şekilde öldürülmüş olabileceği belirtiliyor. 
   
   
</TEXT>
</DOC>
