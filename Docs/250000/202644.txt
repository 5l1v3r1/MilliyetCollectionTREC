<DOC>
<DOCNO> 202644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/spor/ygokce.html </URL>
<DATE> 2003/12/17/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Galatasaray'ın ortak aklı 
</HEADLINE>
<TEXT>

      
   Galatasaray'ın, lider Beşiktaş'tan 12 puan geriye düşmesi, kıyamet etkisinde şok yarattı. UEFA Kupası'nın kazanılmasının ardından gelen Süper Kupa ve Şampiyonlar Ligi'nde çeyrek final başarılarından sonra elbette gayet doğal karşılanılması gereken bu süreç, hiç de sağlıklı algılanmıyor. Doğru tartışılmıyor. Eleştiriler ve yol göstermeler süreli kişiler üzerinde yoğunlaşıyor... Başkan Özhan Canaydın ve Teknik Direktör Fatih Terim, kibarca istifaya davet ediliyor. 
   Öncelikle unutulmaması gereken konu, Terim'in ilk döneminde 1996 - 2000, hayalleri gerçeğe dönüştüren başarılı kadronun başarıyla yenilenmemesidir. Dünya futbolu sayısız örneklerle dolu. Bir dönem başarıya ulaşmış kadrolar doğal sürenin sonunda sağlıklı biçimde yenilenmediği takdirde, o başarıyla taban tabana zıt hayal kırıklıkları yaşatırlar. Bu kaçınılmazdır. Alman Milli Takımı'nda da aynı olay yaşandı, Real Madrid'de de... Türk Milli Takımı'nda da yaşandı geçmişte, Beşiktaş'ta da 
   
   Yolgeçen hanı 
   Galatasaray, yenilenme sürecini - maalesef - başaramamıştır. Eski oyunculara vefa duyguları ile kulübün içinde bulunduğu finansal gerçekler bu yenilenmeyi olanaksız kıldığı gibi, eskimeyi ve aşınmayı gün geçtikçe yoğunlaşan bir sorun haline getirmiştir. 
   Arada denenen 20'den fazla futbolcu da Galatasaray'ı maalesef bir yolgeçen hanına çevirmiştir. 
   Bu yapısal sorunlar nedeniyle Başkan Canaydın ve Teknik Direktör Fatih Terim eleştirilebilirler. Ama istifa etmeleri çare değil, kaos yaratır. 
   Bırakalım, Galatasaray'ın çoğu kulüpte mumla aranan ortak aklı devreye girsin, çözümü bulsun. Devre arasında haftalık kaygılardan uzak gerçek operasyonu yapsın. 
   Elbette sorunun çözülmesi için yapılması gerekenler var. Başkan ve teknik direktör doğru analizleri yaparak bunları bulurlar. 
   
   Popescu olabilir 
   Ancak buradan - aklım erdiğince - onlara söylemek istediğim Ocak'ta ara transferin çok doğru ve verimli çözüm üretemeyeceğidir. Elde kalmışlardan kaliteli ve katkıda bulunabilecek adamlar bulmak şans işidir bir... Paranın sokağa gitme olasılığı da pek fazladır, iki 
   Terim'in teknik kadroda yeni yardımcılara ihtiyacı tartışılıyor. en favori adam da Hagi... Bence çok isabetli bir öneri değil. Popescu olabilir, ama ben Hagi'de, Terim ile yapacağı tartışmaları küstahlıktan katkıya dönüştürecek sağlam bir kişilik göremiyorum. Eldeki kadrodan işe yaramazları, ikilik oluşturanları, sorun çıkaranları ayıkladıktan sonra Terim'in yola kalan sağlamlarla devam etmesi, Galatasaray için en sağlam çözümdür. Ortak akıl bir devreye girsin hele 
   
   Dursun ve Mansız    Beşiktaş'ta Ahmet Dursun ve İlhan Mansız'ın davranışlarıyla kariyerleri yine tartışma konusu. 
   Ne zaman sağlam, ne zaman sakat oldukları kestirilemeyen golcüler, skor tabelalarındaki suskunluklarının ötesinde hemen hergün takım içinde sergiledikleri uyumsuz ve geçimsiz davranışlarla tartışma gündemi yaratıyorlar. 
   Hemen her geçen gün yeni bir yanlışa, yeni tepkilere neden oluyorlar. 
   Ahmet Dursun'un bileti kesilmek üzere... Alıcı bulurlarsa satacaklar. 
   İlhan Mansız'ın da yeni saygısızlıkları ve kaprisleriyle satılması gündeme geliyor. Beşiktaş yönetimi, İlhan Mansız'ın kulübe ticari gelir sağlamasını dikkate alarak hep suskun kaldı bugüne kadar. İlhan Mansız da bu şefkat ve anlayışı hep elinin tersiyle itti. Kendiyle barışmadı, sakinlemedi, performansını yükseltecek bir gayret gösteremedi. 
   Medyadan anlayış, yönetimden destek, İlhan'dan tıssss... 
   
   Ciddi uyarı 
   Şimdi son Akçaabat deplasmanına da katılmaması yüzünden satılması gündemde. Devre arasında onun yerine yabancı bir santrfor almayı düşünüyorlarmış. Lucescu bile son olaylardan sonra pes edip razı olmuş. 
   Bence yanlış... İlhan'a ilk kez ciddi bir uyarı mesajı - gerekirse ceza - verirsiniz, devre arası kampında da özel çalışma yaptırırsınız. İkinci yarıya verimli ve sorunsuz bir golcü olarak başlatırsınız. 
   Zor olur, ama h l ve herşeye rağmen İlhan için değer 
   
   Kaptan Bülent    Bülent Korkmaz'a saygı duyuyorum. Mehmet Demirkol'un yazdığı gibi Türk futbolunda kaptan olarak yakaladığı başarı çizgisini en az 20 yıl daha başka bir futbolcunun yakalayabileceğine inanmıyorum. Keşke o başarılar tekrarlansa. Ama çok zayıf olasılık. Bu kadar göz kamaştıran, parlak ve kıskanılacak ölçüde zengin kariyer, ne yazık ki bizzat sahibinin çirkin davranışları yüzünden zedeleniyor, örseleniyor, gölgeleniyor, kirleniyor. Galatasaray kaptanının her maçta hakem fırçalaması, olur olmaz herşeye itiraz etmesi, rakipleriyle gergin diyaloglara girmesi hemen her maçta rakibine gaddarca müdahale etmesi utanç verici. 
   Özel yaşamında en uygar örnekleri veren Bülent Korkmaz, saha içinde giderek canavarlaşıyor. Bülent Korkmaz kaptanlığı bırakmalı. Saha içindeki davranışlarını değiştiremeyeceğine göre, kolundaki kaptanlık bandını iade etmeli. Böyle bir kaptana Galatasaray'ın hiç ihtiyacı yok. 
   
   Hakan ne demek istedi    Hakan Şükür, Galatasaray'daki sorunların çözümü için, büyüklerin kendilerine yetki, şans ya da fırsat verilmesi halinde devreye girebileceklerini söyledi. TV'de dediklerini dinleyince şaşırdım... 
   Bugüne kadar böyle bir formülü vardı da neden kullanmadı Arkadaşlarıyla birlikte sorunları çözmek için neden beklediler. Acaba büyümesini mi beklediler Bildiklerini, önereceklerini Fatih Terim'e neden anlatmıyor da medyayı aracı kullanarak yönetime mesaj gönderiyor. 
   Ben anlamadım... Anlayan var mı 
   
      
   
</TEXT>
</DOC>
