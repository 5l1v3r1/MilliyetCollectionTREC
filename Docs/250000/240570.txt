<DOC>
<DOCNO> 240570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonyas05.html </URL>
<DATE> 2004/05/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
700 yıllık büyülü saz 700 milyara satıldı 
</HEADLINE>
<TEXT>

     Çin'de 700 yıllık ''büyülü'' telli Çin sazı, 3 milyon 85 bin yüen'e 700 milyar TL alıcı buldu. 
     Başkent Pekin'deki Rongbao müzayede evinde bugün yapılan satışla ilgili bilgi veren bir uzman, ''guçin'' isimli yeşim kakmalı ahşap tarihi ''keman''ın benzerinin Pekin'de geçen yılki satışta rekor fiyat yakaladığını hatırlattı. 
     Alıcının ismi, genelde olduğu gibi açıklanmadı. 
     Pekin'de geçen yıl Kasım ayındaki müzayedede 1250 yaşındaki bir guçin çalgısı, 8 milyon 91 bin yüen'e 1 milyon 70 bin dolar 1 trilyon 600 milyar TL alıcı bulmuştu. 
     Çin Günlüğü gazetesi, müzayedede bugün satılan, müstesna ses niteliğine sahip guçin'in Cao Mengfu Usta 1254-1322 tarafından yapıldığını yazdı. 
     Bu telli saz, çalındığında yeşim taşlarının birbirine dokunduklarında çıkardıkları billur sesi veriyor. Çalgının gövdesi, Çin'in böceklerce kemirilerek oyulmuş ''güneş şemsiyesi'' ağacından ve yeşim taşı kakmalı. Çalgı, ''Şarkıcı ejderha'' veya ''kükreyen kaplan'' olarak da anılıyor. 
     Çin'in ikinci kuşak önderi ve ekonomi mucisesinin mimarı Dıng Deng Şiaoping'den 1904-1997 sonra, özellikle son 10 yılda hızla büyüyen özel teşebbüs sahibi ''multikatrilyonerlerin'' doğduğu ülkede mezayede evleri, derin tarihe yeniden uyanan merakla çoğaldı. 
     Pekin, telli ve vurmalı çalgılar bakımından, 200 yıllık görkemli tiyatro-dans-akrobatlık gösterisi olan ve Batı ülkelerinde ''Pekin Operası'' diye anılan CingCü'nün Kent Oyunu de başkenti. 
     
</TEXT>
</DOC>
