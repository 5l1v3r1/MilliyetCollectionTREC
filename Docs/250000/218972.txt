<DOC>
<DOCNO> 218972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko23.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin iskontolu tahvil ihalesinde faiz yüzde 24.40 oldu 
</HEADLINE>
<TEXT>

     Hazine'nin bugün düzenlediği 9 gün vadeli Türk Lirası cinsinden iskontolu tahvil ihalesinde bileşik faiz yüzde 24.40 oldu. 
     İhaleye nominal 4 katrilyon 274 trilyon lira teklif gelirken, nominal 2 katrilyon 907 trilyon Lira, net 2 katrilyon 103.9 trilyon lira kağıt satıldı. 
     İhalede bileşik faiz yüzde 24.40, basit faiz yüzde 25.78 olurken, ihaleden önce kamuya 288 trilyon lira, piyasa yapıcılarına da 316.8 trilyon lira tutarında satış yapıldı. 
     3 Mart'ta ihraç edilecek kağıtların geri ödeme tarihi ise 24 Ağustos 2005 olarak belirlendi. 
     
     SON DURUM 
     Hazine en son 16 Şubat tarihinde 3 ayda bir değişken faiz ödemeli, TL cinsinden devlet tahvili ihalesi düzenlemişti. Bu ihalede dönemsel faiz yüzde 7.34 olurken, nominal 1 katrilyon 968.9 trilyon liralık teklif gelmişti. İhalede nominal 1 katrilyon 715.9 trilyon liralık, net 1 katrilyon 801.9 trilyon liralık satış yapılmıştı. 
     Hazine bu hafta, Mart ayının en büyük iç borç ödemesi olan toplam 8.2 katrilyon lira iç borç servisi ile 5 milyon dolar dış borç ödemesi yerine getirecek. 
     
</TEXT>
</DOC>
