<DOC>
<DOCNO> 221861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sontur16.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da fırtına uyarısı... 
</HEADLINE>
<TEXT>

     Meteoroloji Bölge Müdürlüğü yetkilileri, Antalya'nın yarın akşamdan itibaren şiddetli rüzgarın etkisi altına gireceğini bildirdiler. 
     Meteoroloji Bölge Müdürlüğü'nden yapılan yazılı açıklamaya göre, Antalya'da yarın, kuzey yönlerden kuvvetli olarak esmesi beklenen rüzgar, yarın akşam saatlerinden itibaren hızını artıracak. 
     Fırtına limitlerini aşması beklenen rüzgarın saatteki hızı, zaman zaman 85 kilometreye ulaşacak. Hava parçalı bulutlu geçecek. 
     Denizde ise Antalya-Bodrum arasında halen kıble ve keşişlemeden 3 ile 4 kuvvetinde esen rüzgar, yarın sabah saatlerinden itibaren yıldız ve karayelden 5 ile 6, akşam saatlerinden itibaren ise 7 ile 8, zaman zaman 9 kuvvetinde, saatte 30 ile 40, zaman zaman 46 deniz mili hızla esecek. 
     Deniz kaba, açıklarda çok kaba dalgalı, dalga yüksekliği 4 ile 5, açıklarda 6 deniz mili dolayında, görüş uzaklığı 10 kilometre dolayında olacak. 
     
</TEXT>
</DOC>
