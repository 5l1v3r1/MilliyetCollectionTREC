<DOC>
<DOCNO> 213429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/siyaset/siy06.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Din siyasi amaçla kullanılamaz 
</HEADLINE>
<TEXT>

   Sezer, laiklik ilkesinin Anayasa'ya girişinin 67. yıldönümü mesajında, "Din, vicdanlardaki özel yerinde korunur" dedi 
      ANKARA Milliyet 

   
   Cumhurbaşkanı Ahmet Necdet Sezer, "laik rejimde herkesin inanç özgürlüğünün korunduğunu, ancak bireylerin inançlarının siyasal amaçla kullanılmasının kabul edilemez olduğunu" vurguladı. Sezer, laiklik ilkesinin Anayasa'ya girişinin 67. yıldönümü nedeniyle yayımladığı mesajında özetle şu görüşleri dile getirdi "Laik sistemde dünya işleri dünyevi kurallarla düzenlenir din ve devlet işleri birbirinden tümüyle ayrılmıştır din vicdanlardaki kutsal ve özel yerinde korunur devletin siyasal, sosyal, hukuksal, ekonomik hiçbir alanı din kurallarıyla düzenlenemez. Dinin vicdanlardaki özel yerinde korunması bağlamında laiklik, inanç ve ibadet özgürlüğünün güvencesidir. Laikliğin olmadığı yerde özgürlüklerden söz edilemez. Laiklik demokrasinin de temelidir, içeriği zedelenirse, demokrasiden de söz etmek olanaksızlaşır." 
   "Laik rejimde herkesin inanç ve ibadet özgürlüğü korunur. Ancak, inançlarınsiyasal amaçla kullanılması kabul edilemez. Bunun, din ve vicdan özgürlüğü, toplumsal barış ve demokratik rejim için büyük sakıncalar doğuracağı unutulmamalıdır. Anayasal düzenimizin temelini oluşturan laikliğin korunması ve dinin siyasal amaçlarla kullanılmasının önlenmesi konusunda her birey ve kurum, üzerine düşeni yapmayı sürdürmelidir" " 
   TBMM Başkanı Bülent Arınç da, mesajında, laikliğin, Türkiye Cumhuriyeti'nin vazgeçilmez ilkeleri arasında yer aldığını belirtti. 
   
   Erdoğan İlkelerimizden biri 
   Başbakan Recep Tayyip Erdoğan laikliğin yıldönümü nedeniyle yayınladığı mesajında, temel hak ve hürriyetlerin laiklik ilkesiyle garanti altına alındığı çağdaş demokrasinin daha da güçlendirilmesinin ilkelerinden birisi olduğunu belirtti. Erdoğan, şunları kaydetti "Din, vicdan ve ibadet özgürlüğünün ifadesi olan laiklik ilkesi, toplumsal huzurumuzun ve Atatürk'ün bize gösterdiği, ülkemizi muasır medeniyetler seviyesinin üstüne çıkarma ideali içinde farklı inançların hoşgörüyle bir arada yaşamasının teminatıdır." 
   
   
</TEXT>
</DOC>
