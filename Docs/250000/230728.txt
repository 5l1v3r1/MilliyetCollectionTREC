<DOC>
<DOCNO> 230728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur28.html </URL>
<DATE> 2004/04/12/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Hain evlat .. Annesi para vermeyince evini kundakladı 
</HEADLINE>
<TEXT>

     Eskişehir'de para vermediği gerekçesiyle annesinin evini kundaklayan genç tutuklandı. 
     AA muhabirinin aldığı bilgiye göre, Özgür Kirs 19 , Zafer Mahallesi Gündüzler Sokak'ta birlikte yaşadığı evde annesi Dilber Kirs'ten 46 para istedi. Dilber Kirs'in kendisine para vermemesine sinirlenen Özgür Kirs, evde plastik şişe içinde bulunan benzini salona döküp evi ateşe verdi. 
     Dilber Kirs'in ihbarı üzerine olay yerine gelen itfaiye ekiplerinin müdahalesi sonucu yangın söndürdü. Anne Dilber Kirs, para vermediği için kendisini ölümle tehdit eden oğlu Özgür Kirs'ten şikayetçi oldu. 
     Evde bir koltuğun altına sakladığı 8.5 milyar liranın da yangında kül olduğunu iddia eden Dilber Kirs'in şikayeti üzerine gözaltına alınan Özgür Kirs, ifadesinin ardından çıkarıldığı mahkemece tutuklanarak cezaevine gönderildi. 

     
</TEXT>
</DOC>
