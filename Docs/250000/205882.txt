<DOC>
<DOCNO> 205882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/ekonomi/eko01.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'dan 'bavul' müjdesi 
</HEADLINE>
<TEXT>

   Rusya, yolcu beraberinde getirilen eşyalar için gümrük vergisi istisnası uygulanan malların bedelini 31 bin ruble'den 65 bin ruble'ye 2 milyar 800 milyon lira yükseltti 
      CENK BAŞLAMIŞ Moskova 
   
   Rusya hükümeti, dünden başlamak üzere Gümrük Vergisi ödemeden yurtdışından getirilebilecek malların değerini iki kat artırdı. 
   Türkiye ve Çin gibi "bavul ticareti" yapılan ülkeleri ilgilendiren kararla özel kişiler, ağırlığı 50 kilo, bedeli de 65 bin rubleye yaklaşık 2.8 milyar lira kadar olan malları için bundan böyle Gümrük Vergisi ödemeyecek. 
   
   65 bin rublenin üzeri 4 euro 
   Eski uygulamada, sadece değeri 31 bin rubleyi geçmeyen mallar için vergi ödenmiyordu. Yeni uygulamayla Gümrük Vergisi alınan malların değeri ve ağırlığı da değiştirildi. Buna göre, değeri 65 bin - 650 bin rubleye kadar olan mallar için kilo başına 4 euro olmak üzere yüzde 30 vergi ödenecek. İlk bakışta, "bavul ticareti" yapılan ülkelerin lehine görünen bu karar konusunda tersi yorumlar da yapılıyor. 
   Bavul ticaretiyle ilgili gelişmeler, Moskova'da bulunan Türkiye Odalar ve Borsalar Birliği TOBB ve Türkiye İhracatçılar Meclisi TİM heyetlerinin hafta sonu katıldığı toplantıda da ele alındı. Toplantıda yapılan konuşmalarda Türk üreticilerin Rusya pazarına daha kalıcı girmesi gerektiği belirtildi. 
   
   'Bavula bel bağlamayalım'    EKONOMİ SERVİSİ 
   Rus Türk İşadamları Birliği Başkanı Ali İhsan Akıskalıoğlu, Türkiye'nin büyük umut beslediği bavul ticaretine uzun soluklu umut bağlanmaması gerektiğini söyledi. Rusya'da ekonomik sistemin ve ticaretin normalleşme sürecini yaşadığını, eskiden var olan kayıtdışılığın azaltılmaya çalışıldığını anlatan Akıskalıoğlu, Türkiye'den mal satmak isteyenlerinde yeni döneme ayak uydurması gerektiğini belirtirken şunları söyledi 
   "Şimdi gönüllü yaklaşılmayacak diye bir olay yok. SSCB dağıldıktan sonra, sermaye birikimi olmadığı için bavul ticareti ile işler yürütülmeye çalışıldı. 
   İnsanlar ayrıca işi bilmediği için dönen bir çark vardı. Fakat şu anda mağazalar oluştu, firmalar büyüdü ve vergi kayıtları oluşmaya başladı. Ekonomi buradan gelir elde etmeye başladı. Dolayısıyla Rusya'daki sistem kendi vergi mükellefini korumak zorunda. Bu arada öbür tarafı yani bavul ticaretini de yok sayamıyor. Orada da yaptığı şey limitler koymak. Daha önce bu abartılarak yapıldı. Sistem artık kayıt altına doğru itiyor. Bir an önce kayıtlı sisteme geçenler daha avantajlı olmaya başladılar. Çünkü malınızı sorunsuz getirip, mağazanıza sorunsuz koyuyorsunuz. K r transferini de sorunsuz yapıyorsunuz. Ancak artık şunu görmek lazım ki, bavul ticareti uzun soluklu gitmez." 
   
   
</TEXT>
</DOC>
