<DOC>
<DOCNO> 215051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/ekonomi/eko03.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yolları kapayınca borsaya uzaktan erişildi 
</HEADLINE>
<TEXT>

   Yoğun kar nedeniyle borsaya ulaşım zora girince, borsacılar işlemlerinin bir kısmını uzaktan erişim sistemi ile yaptılar. Endeks bir aydan sonra 19.000 puana ulaştı 
      EKONOMİ SERVİSİ 
   
   İstanbul'daki yoğun kar yağışı borsaya ulaşımı engelleyince, İMKB'nin Uzaktan Erişim Sistemi kıymete bindi. Kar fırtınası borsanın bir saat geç açılmasına ve bir saat erken kapanmasına neden oldu. Bu nedenle işlemlerin büyük bir kısmı uzaktan erişimle yapıldı. 
   Sabah saatlerinde İstanbul'da yaşanan kar fırtınası nedeniyle broker'ların büyük bir kısmı borsaya ulaşamadı. Bu nedenle İMKB Yönetimi saat 9.30'da başlaması gereken işlemlerin 10.30'a alındığını ve ikinci seansın da saat 15.30'de sona ereceğini duyurdu. Bu arada broker'ların çoğu borsaya geldi. Genelgeye göre, broker'ların üçte birlik bölümü borsaya ulaşamazsa İMKB, seansları erteleyebiliyor. 
   
   Önce alış, sonra satış 
   Türkiye'nin AB üyeliği açısından kritik öneme sahip olan New York'ta yürütülen Kıbrıs görüşmelerinin dördüncü tura girilecek olması borsada olumlu algılandı. Bu amaçla hisse senetleri ilk seansta yüzde 1.6 prim yaptı. Ancak Birleşmiş Milletler Genel Sekreteri Kofi Annan'ın Kıbrıs görüşmeleri sürecinde taraflara sunulması beklenen öneri metninin ayrıntılarının belirsizlik yaratmasıyla ikinci seansta k r amaçlı satışlar yaşandı. 
   Böylece İMKB 100 Endeksi bir aylık aradan sonra yeniden 19.000 puana çıktı. 
   
   MB 60 milyon dolar çekti    Merkez Bankası'nın MB dünkü döviz alım ihalesinde, ortalama fiyat 1 milyon 317 bin 738 lira oldu. İhalede, maksimum fiyat 1 milyon 317 bin 990 lira, minimum fiyat ise 1 milyon 317 bin 400 lira olarak belirlendi. İhalede, 84 milyon dolarlık teklif geldi. Merkez Bankası 30 milyon dolarlık alım yaptığı ihale sonrasında ortalama fiyattan 30 milyon dolarlık opsiyon kullanınca piyasadan toplam 60 milyon dolar para çekildi. Dolar serbest piyasada da 1 milyon 320 bin liradan işlem görürken, 23 Mart 2005 vadeli tahvilin faizi yüzde 24.35'ten kapandı. 
   
   Reel kesimin güveni azalıyor    Hükümet politikaları ve ekonomik gelişmelere ilişkin beklentilerin seyrini gösteren reel kesim güven endeksinde, geçen yıl ekim ayında başlayan düşüş eğilimi ocakta da devam etti. 
   Merkez Bankası, özel sektör imalat sanayii işyerleri arasında yaptığı iktisadi yönetim anketindeReel Kesim Güven Endeksi MBRKGE bir önceki aya göre yüzde 2.9 azalarak 104.7'e indi. Güven endeksi 108.5'e kadar yükseldiği geçen yıl ekim ayından sonra inişe geçti. Toplam sipariş eğilimi geçen yıl aralık ayına göre yüzde 8.5 düşüşle en fazla azalan kalem oldu. İç ve dış talep göstergeleri olan iç pazara satılan mal hacmi eğilimi ile ihracat imk nları beklentisinde sırasıyla yüzde 4.3 ve yüzde 3.1 gerçekleşen düşüşler izlendi. 
   
   
</TEXT>
</DOC>
