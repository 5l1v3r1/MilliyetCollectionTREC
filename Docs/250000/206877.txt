<DOC>
<DOCNO> 206877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sontur29.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da kar yağışı yaşamı felç etti... 
</HEADLINE>
<TEXT>

     Başkentte öğle saatlerinde başlayan kar yağışı, yer yer etkili oluyor. Akşam saatlerinde etkisini azaltması beklenen kar yağışının, yarın da hafifleyerek süreceği tahmin ediliyor. 
     AA muhabirinin Devlet Meteoroloji İşleri Genel Müdürlüğü'nden aldığı bilgiye göre, Ankara'da öğle saatlerinde başlayan kar yağışı, yer yer etkili oluyor. Halen devam eden kar yağışı, akşam saatlerinde etkisini kaybedecek. Kar yağışının yarın da hafif şekilde sürmesi bekleniyor. 
     Hava sıcaklığı, başkentte bu gece -5 derece olacak. Sıcaklıkların, yarın ve 8 Ocak Perşembe günü gündüz -2, gece -8 derece civarında olması bekleniyor. 
     Meteoroloji yetkilileri, soğuk hava ve buzlanma nedeniyle vatandaşların ve ilgililerin dikkatli olmalarını istedi. 
     
</TEXT>
</DOC>
