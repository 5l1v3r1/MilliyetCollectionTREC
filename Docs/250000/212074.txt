<DOC>
<DOCNO> 212074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/siyaset/siy05.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın haberi yokmuş 
</HEADLINE>
<TEXT>

   Başbakan Recep Tayyip Erdoğan, ABD'nin Kongra - Gel'i terör listesine aldığı nı 4 gün sonra Başkan George Bush'la Beyaz Saray'daki görüşmesi sırasında öğrendi 
   WASHINGTON Milliyet 

   
   ABD Başkanı George Bush'la görüşmesi sırasında "PKK ve KADEK'in ardından Kongra- Gel'in de ABD tarafından terör örgütü kabul edildiğini biraz önce öğrenmek, bizi çok memnun etti" diyen Başbakan Recep Tayyip Erdoğan, büyük bir gaf yaptı. Erdoğan'ın, örgütün ABD'nin terör listesine girdiğini 14 gün gecikmeli öğrendiği ortaya çıktı. 
   
   14 Ocak'ta duyurdu 
   ABD'nin Ankara Büyükelçiliği, örgütün yeni ismiyle terör listesine girdiğini 14 Ocak'ta duyurdu. Konu birçok gazetenin 15 Ocak tarihli nüshalarında da yer aldı. Erdoğan da Bush'la önceki gün Beyaz Saray'da yaptığı görüşmenin basına açık bölümünde terör konusuna vurgu yaparak, "PKK KADEK gibi, bu örgütün yeni adı Kongra-Gel'in de ABD tarafından terör örgütü kabul edildiğini biraz önce öğrenmek bizi çok memnun etti" diye konuştu. 
   
   Bakan Gül uyardı 
   Erdoğan'ın, terör örgütüyle ilgili son durumu içeren açıklamalarda bulunurken, Dışişleri Bakanı Abdullah Gül ve gazetecilerce uyarıldığı kulislere yansıdı. 
   ABD'nin Ankara Büyükelçiliği 14 Ocak'taki açıklamasında, "Kongra-Gel, ABD Göçmen ve Vatandaşlık Kanunu ve 13224 sayılı başkanlık emri çerçevesinde terör örgütleri listesine dahil edilmiş ve karar Resmi Gazete'de yayımlanmıştır. 
   Kongra-Gel isim değişikliğini açıkladığı 11 Kasım 2003'ten bu yana terörist faaliyetlerini sürdürmüştür" ifadesi yer aldı. 
   
   
   
</TEXT>
</DOC>
