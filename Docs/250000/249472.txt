<DOC>
<DOCNO> 249472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur12.html </URL>
<DATE> 2004/06/20/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Babalar Günü, Piriştina Ailesi'nde üzüntüleri tazeledi... 
</HEADLINE>
<TEXT>

     Kalp krizi sonucu vefat eden İzmir Büyükşehir Belediye Başkanı Ahmet Piriştina'nın ailesi, Babalar Günü dolayısıyla, birkaç gün önce kaybettikleri babalarının mezarını ziyaret etti. 
     Aşağı Narlıdere Mezarlığı'na gelen Piriştina'nın eşi Mine Piriştina, oğlu Levent, kızı Zeynep ve gelini Nevda Gönültaş, Piriştina'nın kabri başında dua etti. 
     Eşinin mezarına kırmızı ve pembe gül buketi bırakan Mine Piriştina ve çocuklarını, İZBETON Genel Müdürü Hüsamettin Ender de yalnız bırakmadı. 
     Yakınlarının mezarını ziyarete gelen vatandaşlar, Piriştina ailesine başsağlığı diledi ve mezar başında onlarla birlikte dua okudu. 
     Karabağlar semti muhtarları da mezarı ziyaret ederek üzüntülerini dile getirdiler ve dua ettiler. 
     
</TEXT>
</DOC>
