<DOC>
<DOCNO> 221747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sondun32.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saakaşvili "Türkiye-Ermenistan ilişkilerine katkı sağlayabiliriz" 
</HEADLINE>
<TEXT>

     Gürcistan Cumhurbaşkanı Mihail Saakaşvili, ''Türkiye ile Ermenistan arasındaki ilişkilerin normalleşmesine önemli katkı sağlayabileceklerini'' söyledi. 
     Saakaşvili, Ermenistan'a bugün başlayan resmi ziyaretinden önce Ermeni televizyonuna ve Azg gazetesine yaptığı açıklamada, ''ülkesinin Türkiye ile Ermenistan arasındaki ilişkilerin normalleştirilmesi için gereken her türlü girişimlerde bulunmaya hazır olduğunu'' bildirdi. 
     ''Bölgede barışa ulaşmak ve anlaşmazlıkları gidermek için Ankara'nın da Erivan ile ilişkilerini normalleşmesine ihtiyacı olduğunu'' savunan Saakaşvili, Erivan'ın Moskova ile sıkı ilişkilerine işaret ederek, ''Erivan, Gürcistan-Rusya ilişkilerine, Tiflis de Türkiye-Ermenistan ilişkilerine katkı sağlayabilir'' dedi. 
     Saakaşvili, Ermenistan ile tarihi bağlara sahip olduklarını belirtti ve ''Erivan'ın Batı ülkeleri ve Rusya ile sıkı ilişkilerinden dolayı bölgedeki sorunların aşılmasında ve ekonomik gelişmenin sağlanmasına önemli katkısı olabileceğini'' kaydetti. 
     
</TEXT>
</DOC>
