<DOC>
<DOCNO> 226690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/dunya/dun01.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan Bu planda herkes kazanıyor 
</HEADLINE>
<TEXT>

   BM Genel Sekreteri Bürgenstock'taki törende planını sunarken liderlere, 'Bu bir kazan - kazan önerisidir. Halklarınızın hak ettiği liderlik vizyonunu gösterin' dedi 
   BÜRGENSTOCK Milliyet 

   
   BM Genel Sekreteri Kofi Annan, revize edilmiş planını sunarken yaptığı konuşmada Bürgenstock'taki hava durumunun düzelmesi ile müzakerelerin gidişatı arasında bağlantı kurdu ve "On yıllardır yürütülen gerginlik politikaları artık sona eriyor. Bürgenstock'ta kar durup, sis kalkar ve güneş açarken, buzlar da eridi" diye konuştu. 
   
   Annan, taraflara şöyle konuştu. 
   "Hepimiz için temel nokta şudur Bu plan müzakere ettiğiniz eski plandan daha mı iyi Yapılan iyileştirmeler ana beklentilerinizi karşıladı mı Plan, halklarınızı tatmin edip onlara barışa bir şans verme cesaretini aşılayacak mı Plan diğer tarafın çıkarlarına da saygılı mı Bence tüm soruların yanıtı evet. Bu bir kazan - kazan önerisidir. Kıbrıs halkı ve onların gelecek kuşakları için halklarınızın hak ettiği liderlik vizyonunu göstermenizi umuyorum." 
   Verdiği metnin taslak olduğunu kaydeden Annan, tarafların planla ilgili görüşlerini bu sabah alacağını bildirdi. Erdoğan ve Karamanlis başkanlığındaki Türk ve Yunan heyetleri sabaha kadar planda yapılmasını istedikleri değişiklikleri hazırladı. Bugün talepleri toplayacak olan Annan, yapacağı ikili ve dörtlü görüşmelerde tarafların talepleri arasında al-ver dengesi kurmaya çalışacak. Tarafların uzlaştığı maddeler nihai plana girerken, anlaşma sağlanamayan noktalarda Annan son sözü söyleyecek. Genel Sekreter bu maddelerde ya orta yolu bulacak ya da dün verdiği metindeki ifadeleri aynen koruyacak. 
   Bugün ve yarın yapılacak görüşmelerin ardından Annan'ın son halini vereceği nihai metin "Kıbrıs Sorununa Kapsamlı Çözüm Temeli" isimli planının 4. versiyonu olarak adaki Türk ve Rum halkının onayına sunulacak. 
   
   
   
</TEXT>
</DOC>
