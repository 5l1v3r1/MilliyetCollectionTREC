<DOC>
<DOCNO> 233634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonyas08.html </URL>
<DATE> 2004/04/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Etkili yağmur geldi, hava sıcaklığı düşecek 
</HEADLINE>
<TEXT>

     Bu geceden itibaren Orta Akdeniz'den gelen yeni bir yağışlı hava tüm bölgeleri sararken, özellikle güney ve batı bölgelerde etkili yağış görülecek. Hava sıcaklığı ise perşembe günü azalırken, cuma günü tekrar artarak tüm yurtta mevsim normalleri civarında seyredecek. 
     Halen iç ve doğu bölgelerimizde devam eden yağışlara ilave olarak yurdun güney ve batı kesimleri bu geceden itibaren Orta Akdeniz’den gelen yeni bir yağışlı havanın etkisine girdi. Yağışlı hava hafta sonuna kadar tüm yurtta devam edecek. 
     Meteoroloji'den alınan bilgiye göre, Doğu Karadeniz ve Doğu Anadolu parçalı bulutlu, diğer bölgelerimiz yağmurul olacak. Yağışlar özellikle batı ve güney bölgelerde etkili olacak... 
     Önümüzdeki 3 günün hava raporu ise şöyle 
     Perşembe 
     Trakya ve Kıyı Ege parçalı bulutlu, diğer bölgelerimizin tamamı yağmur alıyor. Yağışlar özellikle Batı ve Orta Karadeniz ile Doğu Akdeniz ve Güneydoğu Anadolu'da etkili olacak. 
     Cuma 
     Marmara, Ege ve Batı Akdeniz parçalı bulutlu, Trakya gece yağmurlu. Diğer yerlerde yine yağmur sürecek, yağışlar özellikle Güneydoğu Anadolu'nun doğusu ile Doğu Anadolu'nun güneyinde etkili. 
     Cumartesi 
     Ege ve Batı Akdeniz yine parçalı bulutlu, diğer bölgelerimiz ise yağmurlu. 
     
</TEXT>
</DOC>
