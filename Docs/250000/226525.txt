<DOC>
<DOCNO> 226525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sondun09.html </URL>
<DATE> 2004/03/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İsrail kabinesinde Gazze çatlağı .. 
</HEADLINE>
<TEXT>

     İsrail'de koalisyon ortağı Ulusal Birlik Partisi lideri ve Turizm Bakanı Benny Elon, İsrail Başbakanı Ariel Şaron'un önerdiği Gazze Şeridi'nden çekilmeye karşı çıktı. 
     ABD'yi ziyaret etmekte olan Elon, İsrail'in Gazze Şeridi'nden çekilmesinin teröristler için zafer olacağını belirterek, ''İsrail topraklarından Yahudilerin çekilmesi yalnızca Kitabı Mukaddes'e değil güvenliğe de aykırı'' dedi. 
     Elon, teröristlerin Gazze'den çekilmeyi bir başarı ve intihar saldırıları için ödül olarak göreceğini öne sürerek, Şaron'un planının onaylanmamış tek yanlı girişim olduğunu, birçok hükümet yetkilisinin de bu plana karşı olduğunu belirtti. 
     Bakan Elon, ''Başbakan Şaron, çoğunluğa sahip olmadığını bildiği için Gazze'den çekilmeyi çekilme planını hükümete getirmedi'' dedi. 
     Hamas lideri Şeyh Ahmed Yasin'in suikastla öldürülmesini de savunan Elon, ABD'nin İsrail'in kınanmasını öngören karar tasarısını BM'de veto etmesini gerçek dostluk olarak nitelendirdi. 
     
</TEXT>
</DOC>
