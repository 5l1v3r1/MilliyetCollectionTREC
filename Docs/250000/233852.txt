<DOC>
<DOCNO> 233852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/soneko48.html </URL>
<DATE> 2004/04/22/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Merkez Bankası anketi... Yıl sonu TÜFE beklentisi yüzde 11.4 oldu... 
</HEADLINE>
<TEXT>

     Merkez Bankası Beklenti Anketi'ne göre, 2004 yıl sonu uygun ortalama enflasyon beklentisi, Nisan ayının ikinci anketinde Tüketici Fiyat Endeksi TÜFE bazında yüzde 11.4 oldu. 
     Nisan ayının ilk anketinde yüzde 11.4 olan ortalama enflasyon beklentisi, Nisan ayının ikinci anketinde aynı seviyede kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı Beklenti Anketi'nin, Nisan ayı ikinci anket sonuçları açıklandı. 
     Buna göre, Nisan ayının ilk anketinde yüzde 8.5-15 aralığında seyreden yıl sonu TÜFE öngörüsü, Nisan ayının ilk anketinde yüzde 8- 14.5 aralığında gerçekleşti. 
     Nisan ayının ilk anketinde yüzde 1 olan cari ayın TÜFE'ye göre uygun ortalama enflasyon beklentisi, Nisan ayının ikinci anketinde ise yüzde 1.1'e çıktı. 
     Nisan ayının ilk anketinde yüzde 0.5- 2 aralığında gerçekleşen cari ayın TÜFE beklentisi Nisan ayının ikinci anketinde de aynı kaldı. 
     
     2 AY SONRASI İÇİN TÜFE BEKLENTİSİ 

     Nisan ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde - 1.0- 1.6, uygun ortalamada yüzde 0.4 düzeyinde oluştu. 
     Bu ayın ilk anketinde de beklenti aralığı ve uygun ortamlama aynı seviyede bulunuyordu. 
     Gelecek 12 aylık dönemin TÜFE beklentisi aralığı Nisan ayının ikinci anketinde yüzde 7.5-15 aralığında gerçekleşirken, uygun ortalama beklentisi yüzde 10.5 oldu. 
     Nisan ayının ilk anketinde gelecek 12 aylık dönemin TÜFE beklentisi yüzde 7-15 aralığında olurken, uygun ortalama yüzde 10.4 düzeyinde gerçekleşmişti. 
     
     FAİZ ORANLARI 

     Öte yandan, Nisan ayının ikinci anketinde yıl sonu bileşik faiz oranı beklentisi yüzde 18.1'Den yü de 18.3'e çıktı. 
     Cari ayın bileşik faiz oranı beklentisi de yüzde 22.2'den yüzde 22.6'ya yükseldi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların kur beklentilerinde, Nisan ayı ikinci anketinde cari ay sonu kur beklentisi aralığı 1 milyon 300 bin-1 milyon 543 bin lira olurken, uygun ortalama 1 milyon 364 bin 500 liraya çıktı. 
     Nisan ayının ilk anket sonuçlarında cari ay sonu kur beklentisi aralığı 1 milyon 300 bin-1 milyon 400 bin lira olurken, uygun ortalama ise 1 milyon 328.2 bin lira olarak saptanmıştı. 
     Bu arada katılımcıların, Nisan ayının ikinci anketinde yıl sonu dolar kuru beklentisi 1 milyon 285 bin-1 milyon 700 bin lira olurken, uygun ortalama 1 milyon 497 bin liraya çıktı. 
     
     BÜYÜME BEKLENTİSİ 

     Katılımcılar ayrıca, Nisan ayının ikinci anketinde, yıl sonu GSMH'sinin yüzde 3 ile yüzde 7.0 aralığında, uygun ortalamanın da yüzde 4.9 olacağını öngördüler. 
     Nisan ayının ikinci anketinde, Mart ayının ikinci anketinde olduğu üzere, yıl sonu cari işlemler dengesinin 13 milyar dolar ile 3 milyar dolar açık arasında seyredeceği tahmini yapıldı. 
     Bu arada anketteki verilerin dağılımının çok düzensiz olması nedeniyle, yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
