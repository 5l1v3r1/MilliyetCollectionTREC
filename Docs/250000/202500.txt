<DOC>
<DOCNO> 202500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/soneko37.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 1.16'lık kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 212.24 puan kayıpla 17,208.51 puandan kapandı. 
     Hisse senetleri 2. seansta ortalama yüzde 1.22 oranında değer kaybetti. 
     İlk seanstaki 10.75 puanlık artış dikkate alındığında Borsa endeksi, günün tamamında 201.49 puan geriledi. Hisse senetlerindeki günlük değer kaybı ise yüzde 1.16 oldu. 
     Endeks, 2. seansa 16.35 puanlık düşüşle 17,404.40 puan seviyesinde başladı. İlk yarıyı 125.20 puan gerileyerek, 17,295.55 puandan geçen endeks, seans içinde en düşük 17,158.04, en yüksek 17,529.85 puanı gördü. 
     2. seans kapanışında mali endeks 374.32 puan kayıpla 23,593.58 puana, sanayi endeksi 169.37 puan kayıpla 15,137.17 puana gerilerken, hizmetler endeksi 28.44 puan artışla 9,203.48 puana yükseldi. 
     Böylece ilk seansa göre mali grup hisseler ortalama yüzde 1.56, sanayi grubu hisseler ortalama yüzde 1.11 oranında değer yitirirken, hizmetler grubu hisseler ise ortalama yüzde 0.31 değer kazandı. 
     2. seansta işlem gören toplam 290 hisse senedinden 179'u değer kaybetti, 62'si değer kazandı, 49'unun fiyatında değişiklik olmadı. 
     Seansta, 551 trilyon 474 milyar 419 milyon liralık işlem hacmi kaydedildi. Günlük işlem hacmi ise 1 katrilyon 46 trilyon 450 milyar 395 milyon lira olarak hesaplandı. 
     2. seansta, Doğan Holding, Yapı Kredi Bankası, Garanti Bankası, Akbank ve Erdemir en yoğun işlem gören hisse senetleri olarak belirlendi. 
     
</TEXT>
</DOC>
