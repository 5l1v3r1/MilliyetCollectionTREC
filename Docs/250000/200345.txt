<DOC>
<DOCNO> 200345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sondun04.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da "din" çatışması 6 ölü, 24 yaralı 
</HEADLINE>
<TEXT>

     Hindistan'ın güneyindeki Haydarabad kentinde bir caminin yıkılmasının 11. yıldönümünü protesto eden Müslümanlar ile aynı olayı kutlayan Hindular arasında çıkan çatışmalarda 6 kişinin öldüğü, 24 kişinin yaralandığı bildirildi. 
     Polis yetkilileri, yaralılardan 12'sinin, güvenlik görevlilerinin Müslümanların çoğunlukta olduğu bölgede yağma yapan çeteleri durdurmak için açtığı ateş sonucu yaralandığını belirttiler. 
     Kentin içindeki çeşitli bölgelerde sokağa çıkma yasağı ilan edildiğini kaydeden polis yetkilileri, durumun gergin ama kontrol altında olduğunu söylediler. 
     Fanatik Hinduların 6 Aralık 1992'de Hindistan'ın kuzeyindeki Ayodha kentinde bulunan, 16. yüzyıldan kalma Babri Camii'ni yıkmalarının ardından başlayan çatışmalarda 3000 kişinin hayatını kaybettiğine dikkat çeken gözlemciler, bu olayın o zamandan beri Hindular ile Müslümanlar arasındaki gerilimi sembolize ettiğini belirtiyorlar. 
     
</TEXT>
</DOC>
