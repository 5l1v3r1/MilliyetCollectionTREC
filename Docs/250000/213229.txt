<DOC>
<DOCNO> 213229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yas16.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkılar 'seni' söyler 
</HEADLINE>
<TEXT>

   Gün içinde çaldığınız ıslık, mırıldandığınız melodiler ruh halinizden ipuçları veriyor 
      GÜLAY FIRAT İstanbul 
   
   YERLİ yersiz, dilinize takılan bir şarkı, içinde bulunulan "mutlu", "üzgün" ya da "sıkıntılı" psikolojik duruma ayna tutuyor. Psikiyatrist Dr. Tanju Sürmeli, bu durumu şöyle anlatıyor "Korku ve sevinç, kişilerde duyguları değiştirir ve hafızayı canlandırır. Konuşma merkezi devreye girer ve hafızadaki bir şarkıyı mırıldanmasına neden olur. Hastalarımın tavır ve davranışlarını gözlemlerken, mırıldandıkları sözlere de özellikle dikkat ederim." 
   PSİKİYATRİST Prof. Dr. M. Kerem Doksat da duygusal ve sanatsal bir insanın, hafızasındaki bir şarkıyı, yaşadıklarına mal edip mırıldanarak ifade edebileceğini belirterek, şöyle konuştu "Örneğin, Vivaldi ya da Mozart eserlerini ıslıkla çalıyorsa, o kişinin psikolojik olarak keyfinin yerinde olduğunu anlarsınız ama Chopin'in hüzünlü eserlerini çalıyorsa, sorunları ya da bir sıkıntısı var demektir." 
   
   
   
</TEXT>
</DOC>
