<DOC>
<DOCNO> 210230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur33.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram tatili uzamayacak ... 
</HEADLINE>
<TEXT>

     Bakanlar Kurulu bugün toplandı. Toplantıdan sonra açıklama yapan hükümet sözcüsü Cemil Çiçek, bayram tatilinin uzamayacağını açıkladı. 
     Çiçek, bayramdan sonraki iki günün bayrama dahil edilmeyeceğini söyleyerek, "Türkiye yeteri kadar zaten tatil yapıyor. Daha fazla çalışmaya ihtiyacımız var. Zaten yeteri kadar bayramda tatil var. 
     Biraz da devlete, millete çalışalım" dedi. 
     Cemil Çiçek, ''memurlara bir defaya mahsus 160 milyon lira verilmesine ilişkin kararnamenin Bakanlar Kurulu üyelerinin imzasına açıldığını'' bildirdi. 
     Çiçek, memurlara ödemenin, Hazine'nin nakit akışına bağlı olarak bayramdan önce yapılacağını açıkladı. 
     Hükümet Sözcüsü Çiçek, kamu işçilerine 13 günlük ilave tediyenin de yine bayramdan önce Hazine'nin nakit akışı dikkate alınarak yapılacağını belirtti. 
     Çiçek, her iki ödemenin Hazine'ye yaklaşık 500 trilyon lira yük getirdiğini ifade etti. 
     
</TEXT>
</DOC>
