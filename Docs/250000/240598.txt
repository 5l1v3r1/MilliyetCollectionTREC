<DOC>
<DOCNO> 240598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/magazin/mag01.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şantiyede bir gece 
</HEADLINE>
<TEXT>


Sokak AHMET TULGAR 

Aradan yıllar geçti ama h l ne zaman haksızlığa uğrasa o durumdan çekip kendini hemen, sokağa çıkıyor. 
Bu şehrin, bu sokakların ihtimal hesabına, buradan hemen giderse daha iyi birşeyler yaşayabileceğinin matematik gerçekliğine v kıf o. Bu bilginin nicedir sahibi. 
Olay şöyle gelişmişti Geç vakte kadar çalışacağını gündüzden haber vermişti sevgilisine. İşi umduğundan erken bitince atladı taksiye. Basamakları yarıladığında, apartmana dairelerinin mutfak penceresinden epeydir dolan konuşmayı duydu. 
Sevgilisi, "Üzülmesini istemem, çok iyi bir insan o, lütfen artık git" diyordu biraz daha kalmak isteyen birine. 
Merdiveni gerisin geriye indi. Bahçeyi geçti, sokağa çıktı. Bahçe duvarına yaslandı. 
Bu yüzden kendisine kızsa da, daha ilk andan, sevgilisinin onun geldiğini bilmediğini, serinkanlılıkla zaman kazanıp ilişkilerini tamir edebileceğini, bunun olası yöntemlerini düşünmeye başlamıştı bile. 
Bir yandan da istem dışı olarak kendisini kapıyı yumruklarken tahayyül ediyordu. 
Evin önünden uzaklaştı öncelikle. 
Sahil yoluna çıktığında 12 yıl boyunca birlikte uyandıkları her sabah gördüğü bu manzarayı bu gece hiç bırakamayacağını anladı. 
Lodosta karşı kıyı nasıl da yaklaşmıştı. 
Evlerinin 100 metre ilerisindeki inşaatın şantiyesine girdi. 
İçerideki işçilerle tanıştı. Sobanın etrafında oturdular. Kimse bir şey sormadı. 
Gözlerini kapatıp düşünmek için, ona gösterilen derme çatma ranzadaki yatağa girdi. 
Sabaha karşı uyuyakaldı. 
İşçiler erkenden uyanıp barakadan çıkarken biri dönüp üstünü örtüyordu ki uyandı ama belli etmedi. 
Sevgilisini terk ettiğini hissediyordu işte. 
Bu dünyada olan sadece ikisi değildi. 

Eurovision'da cinsel lobi 

Türkiye'de pek bu tarafı bilinmez ama Eurovision Şarkı Yarışması birçok ülkede gay toplumunun yıl boyunca beklediği, çeşitli parti ve etkinliklerle kutladığı bir ritüeldir. Eşcinseller, orta sınıf kültürü ve televizyon mediyokrasisini hicvetmek için Eurovision'a abartılı bir ilgi göstererek girdikleri bir sürecin belli bir aşamasında ciddi ciddi sever oldular bu yarışmayı. 
Bu hafta da İstanbul erkek hamamlarının göbek taşlarında çok sayıda Eurovision turisti, eski yarışmacıların tiplemelerini çıkararak eğlendi. 
Tabii Eurovision'a yönelik bu gay ilgisinin bir etkisi de giderek birçok yarışmacının gay kültürünün kriterlerine göre seçilmesine neden oluyor. 
Artık Eurovision yeni bir lobinin, gay lobisinin kontrolüne geçiyor yani. 


Nişantaşı heyulaları 

Şu sıralar Nişantaşı'nın eski sakinleri "Lümpenlerin saldırısına uğradıklarından" yakınıyorlar. Semt, 'açık hava Akmerkezi' ile 'Etiler barı' arası bir yer oldu ya artık, ondan. 
Tabii Nişantaşı'nı saran lümpenliğin tek görüngüsü bu değil. Bir de sanatsal bir durum söz konusu. Geçen perşembe Sibel Asna ile beraberdim. Abdi İpekçi Caddesi'nde her köşeye dikilmiş sanat müsveddesi plastik heyulaları resmen tahrip etme isteği hasıl oldu ikimizde de. 
Mavi Cafe'nin personeli "Bu ne ya " deyip 'sanat yapıtı' olarak kaldırıma park edilmiş bir otomobili gösterdi. 
Urart tarzı galeriler de yaka silkiyor her vesileyle semti dekore eden bu 'taciz sanatı'ndan ve sahiden kimden izin alıyor yolumuza bu dev plastik kokteyl bardağını dikenler 


</TEXT>
</DOC>
