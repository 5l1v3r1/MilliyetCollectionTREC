<DOC>
<DOCNO> 224895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonspo33.html </URL>
<DATE> 2004/03/23/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
PFDK'dan Beşiktaş'a 1 milyar Fenerbahçe'ye 2 milyar lira para cezası... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , bugün yaptığı toplantı sonucunda Beşiktaş'a 1 milyar, Fenerbahçe'ye ise 2 milyar lira para cezası verdi. 
     Kurul, siyah-beyazlı kulübe, 14 Mart tarihinde oynanan Beşiktaş-Elazığspor karşılaşmasında seyircilerin sahaya yanıcı, patlayıcı madde atması nedeniyle 1 milyar lira para cezası verirken, Fenerbahçe'yi de 17 Mart tarihinde oynanan Fenerbahçe-Gençlerbirliği maçında çıkan olaylar nedeniyle 2 milyar lira para cezasına çarptırdı. 
     PFDK, Siirtspor Kulübü yöneticisi Süleyman Özevin ile Cizrespor antrenörü Ali Koç'a 1'er ay hak mahrumiyeti cezası verirken, Elazığsporlu PAF takım oyuncusu Alper Bayülgen'i de 3 resmi müsabakadan men etti. 
     Kurulun kulüplere verdiği diğer cezalar ise şöyle 
     1.5 milyar Boluspor. 
     500 milyon Yeni Kırşehirspor, Hatayspor. 
     750 milyon Uşakspor. 
     300 milyon Keçiörengücüspor, Artvin Hopaspor. 
     Kurul ayrıca çirkin ve edebe aykırı tezahürat yapılması nedeniyle Batman Belediyespor ve Artvin Hopaspor kulüplerine ihtarda bulundu. 
     
</TEXT>
</DOC>
