<DOC>
<DOCNO> 243101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas19.html </URL>
<DATE> 2004/05/26/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Barbie bebekler Versace giydi 
</HEADLINE>
<TEXT>

     Dünyaca ünlü İtalyan modacı Donatella Versace'nin, küçük kızların sevgilisi ''Barbie'' bebekleri giydirdiği belirtildi. 
     Versace modaevinin kurucusu ve 1997 yılında cinayete kurban giden Gianni Versace'nin kız kardeşi Donatella Versace, İtalyan MF gazetesine verdiği demeçte, ''Barbie modayı en çok temsil eden ikon ve benim için 2 Barbie Versace yaratmak büyük bir onur'' dedi. 
     Versace, tasarladığı Barbie bebeklerin saçlarının diğer Barbie bebeklerinki gibi platin sarısı olduğunu ifade ederek, ''tam bir Versace görüntüsü'' vermesi için bebeklerin siluetinin ve makyajının değiştirildiğini belirtti. 
     Versace imzalı Barbie'lerden birinin üzerinde 2003-2004 sonbahar-kış modasına uygun olarak renkli bir bluz ve yakası beyaz kürklü kısa bir ceket var. Diğerine de bir gece elbisesi giydirildi. 
     Her iki bebeğin de 25 bin adet üretileceği, 80 ve 140 dolardan yaklaşık 120 ve 210 milyon lira satılacağı ve elde edilen gelirin hayır işlerinde kullanılacağı kaydedildi. 
     
</TEXT>
</DOC>
