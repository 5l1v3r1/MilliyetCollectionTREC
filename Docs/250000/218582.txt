<DOC>
<DOCNO> 218582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur03.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü araç kullanan belediye başkan adayı kaza yaptı 
</HEADLINE>
<TEXT>

     İzmir'in Konak İlçesi'nde, alkollü araç kullanan Manisa'nın Saruhanlı İlçesi'ne bağlı Gökçeköy beldesinin belediye başkan adayı H. İbrahim Şener'in yol açtığı trafik kazasında 2 kişi hafif yaralandı. 
     AA muhabirinin edindiği bilgiye göre, İnciraltı'ndan eğlenceden dönen H. İbrahim Şener 46 yönetimindeki 45 YC 054 plakalı minibüs, Levent Marina Kavşağı'nda kırmızı ışık ihlali sonucu, Konak yönüne dönüş yapan Ali Öztürk'ün 29 kullandığı 35 HP 549 plakalı özel otomobile çarptı. 
     Kazada, minibüste bulunan Reyhan Çelegen 25 ile özel aracı kullanan ve nöbet bitimi evine gittiği öğrenilen 9 Eylül Üniversitesi Tıp Fakültesi Hastanesi doktoru Ali Öztürk hafif yaralandı. 
     Kazadan, minibüste bulunan 6 kişi yara almadan kurtuldu. 
     Minibüsü kullanan H.İbrahim Şener'in, Manisa'nın Saruhanlı İlçesi'ne bağlı Gökçeköy beldesinin CHP'li belediye başkan adayı olduğu bildirildi. Yapılan testte 130 promil alkollü çıkan Şener'e, alkollü araç kullanmaktan 340 milyon 900 bin lira ceza kesildi ve ehliyetine 6 ay süreyle el konuldu. 
     
     KAPALI KAFE KURŞUN YAĞMURUNA TUTULDU 
     Alsancak 1. Kordon Atatürk Caddesi'nde, Kurtuluş Özdemir'e ait olduğu belirlenen ''Cafe Fresco'', bilinmeyen nedenle kurşunlandı. 
     Kafede, 29 boş kovan bulundu, mermilerden 8'inin camlara isabet ettiği belirlendi. 
     Zanlı Mehmet G. 36 , olayda kullanılan uzun namlulu tabancayla Fevzipaşa Bulvarı'nda kaldığı otelde yakalandı. Olayla ilgili soruşturmanın sürdüğü bildirildi. 
     
</TEXT>
</DOC>
