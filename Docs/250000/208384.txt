<DOC>
<DOCNO> 208384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sonspo09.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Knicks'in yeni oyuncusu Marbury coştu ama yetmedi... 
</HEADLINE>
<TEXT>

     ABD Profesyonel Basketbol Ligi'nde NBA 12. hafta mücadelesine, bu sabaha karşı yapılan 4 maçla başlandı. 
     Çekişmeli oyunlara sahne olan haftanın ilk maçlarında Atlantic Grubu beşincisi New York Knicks, Ortabatı Grubu dördüncüsü Dallas Mavericks'e 127-121 yenildi. 
     38 sayı, 3 ribaunt ve 8 asistlik oyun çıkaran New York Knicksli Stephon Marbury maçın en skorer oyuncusu oldu. Allan Houston'ın 29 sayı, 4 ribaunt, 2 asistlik ve Anfernee Hardaway'in 19 sayı, 7 ribaunt, 3 asistlik performansları da New York Knicks'i yenilgiden kurtaramadı. 
     Dallas Mavericks'de ise Dirk Nowitzki, 31 sayı, 10 ribaunt ve 1 asistlik oyunuyla takımının en skorer oyuncusu olurken, Steve Nash 28 sayı, 3 ribaunt ve 8 asist, Michael Finley 25 sayı, 10 ribaunt ve 6 asist, Antawn Jamison da 23 sayı, 4 ribaunt ve 1 asistlik oyunlarıyla, galibiyette büyük rol oynadılar. 
     Los Angeles Lakers'ın Cleveland Cavaliers'ı 89-79 yendiği maçta, Shaquille O'Neal ve Karl Malone kadar başarılı bulunan Gary Payton ve Brian Cook rakip potaya 13'er sayı gönderdiler. 6 ribauntu bulunan Brian Cook, ilk yarıda sakatlanarak maçı yarıda bırakmak zorunda kaldı. 
     Cleveland Cavaliers'da ise Zydrunas Ilgauskas, 19 sayı ve 8 ribauntla, Lebron James, 16 sayı, 5 ribaunt ve 7 asistle takımlarında en iyi performans gösteren oyuncular oldu. 
     NBA'de, günün maçlarında alınan sonuçlar şöyle 
     Dallas Mavericks-New York Knicks 127-121 Philadelphia 76'ers-Orlando Magic 87-82 Cleveland Cavaliers-Los Angeles Lakers 79-89 Memphis Grizzlies-Golden State Warriors 115-113 
     
</TEXT>
</DOC>
