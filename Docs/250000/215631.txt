<DOC>
<DOCNO> 215631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/tv/ekran.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların rekabeti 
</HEADLINE>
<TEXT>

   Prime time dizilerinin sadece kahramanları değil senaryo yazarları ve yönetmenleri de kadın... 
      
   Kasabanın İncisi, Melekler Adası ve Kasırga İnsanları'nın senaryolarını kadın senaristeler yazıyor. "Aşk Olsun"un tutulmasında ise genç yönetmen Yasemin Türkmenli'nin büyük payı var... 
   
   AŞK OLSUN 
   KISA bir ayrılıktan sonra yeniden ekrana dönen dizinin başarısında, oyuncular Talat Bulut ve Emel Müftüoğlu kadar, 11 yılını film setlerinde geçiren genç yönetmen Yasemin Türkmenli'nin de payı büyük. Bu bölümde Hediye, Leyla'ya genç bir sevgili buluyor. 
   KANAL D 19.50 
   
   KASABANIN İNCİSİ 
   Oyuncu kadrosu Yelda Reynaud, Fikret Kuşkan, Özay Fecht, Ani İpekkaya ile dikkat çeken dizinin senaryosu Gülin Tokat'a ait. "Propaganda" filminin senarist kadrosunda yer alan Gülin Tokat kuşkusuz bu dizinin de başarısında başrolü oynuyor. Bu bolümde İnci artık kasabada kalamayacağına karar veriyor. 
   TRT 1 21.30 
   
   MELEKLER ADASI 
   BUGÜN ilk bölümüyle izleyicinin karşısına çıkacak dizinin senaryosu "çok izlenen dizilerin" senaristi Nuran Devres imzasını taşıyor. Dizi birbirlerinden çok farklı Şerbet Nurgül Yeşliçay ve Zinnur'un Hande Ataizi raslantı sonucu karşı karşıya gelmeleri ve hayatta kalmak için verdikleri mücadeleyi anlatıyor. 
   ATV 21.30 
   
   KASIRGA İNSANLARI 
   Show TV'nin iddialı dizilerinden "Kasırga İnsanları"nın senaryosunu Nevin Cangür yazıyor. Cangür Ankara Sanat Tiyatrosu'nda oyunculuk kariyeri yapmış bir isim. Bundan bir süre önce CINE5'te yayınlanan "Ağlayan Kadın" filminin de senaryosunu yazmıştı. 
   SHOW TV 22.00 
   
   
   Tarihi diziler modası    TV8'in yeni dizisi "Cleopatra"dan sonra TGRT'de de "Hun İmparatoru" başlıyor. Atilla rolünde "Tomb Raider 2" filminden hatırlayacağımız Gerard Butler var. 
   TGRT 22.45 
   
   
   Lucescu konuk    Son dönemlerde yaptığı açıklamalarla dikkatleri çeken BJK Teknik Direktörü Mircea Lucescu "3. Devre"de İlker Yasin, Engin Verel ve Kazım Kanat'ın sorularını yanıtlayacak. 
   KANAL D 23.50 
   
   
   Bir kitabın öyküsü    "Perspektİf"de Cengiz Özkarabekir, "Sağ Salim Kavuşsak" adlı son kitabında çocukluğunun geçtiği Balıkesir'i ve o yıllara duyduğu özlemi anlatan Nedim Gürsel'i 40 yıl önce ayrıldığı kente ve insanlara geri götürüyor. 
   CNN TÜRK 22.30 
   
   
</TEXT>
</DOC>
