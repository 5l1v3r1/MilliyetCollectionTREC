<DOC>
<DOCNO> 208610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/soneko40.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol-İş Genel Başkanı İhalenin iptali için dava açacağız 
</HEADLINE>
<TEXT>

     Petrol-İş Sendikası Genel Başkanı Mustafa Öztaşkın, TÜPRAŞ ihalesinin iptali için dava açacaklarını söyledi. 
     Batman'a gelen Genel Başkan Öztaşkın, şube binasında geçici işçilerle görüştü. 
     Öztaşkın, burada yaptığı konuşmada, TÜPRAŞ ihalesinde en yüksek teklifi veren Tataristan firmasının şaibeli olduğunu öne sürerek, bu şirketle ilgili belgeleri açıklayacaklarını iddia etti. 
     TÜPRAŞ'ın gerçek değerinin 7 milyar dolar olduğunu, verilen en yüksek teklifin ise kurumun 2 yıllık karı olduğunu savunan Öztaşkın, ''Özelleştirme İdaresi'nin ihaleye onay verip vermeyeceğini bekleyeceğiz. Onay verilmesi halinde ihalenin iptali için dava açacağız. TÜPRAŞ özelleşirse Batman Rafinerisi kapatılır'' dedi. 
     Geçici işçi sorununu çözülmesi gerektiğini de bildiren Öztaşkın, sorun çözülene kadar işçi eylemlerinin süreceğini kaydetti. 
     
</TEXT>
</DOC>
