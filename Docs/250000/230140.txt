<DOC>
<DOCNO> 230140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/yazar/theper.html </URL>
<DATE> 2004/04/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Eğitim şart 
</HEADLINE>
<TEXT>

   
   Ağır vasıtaların yaptığı kazalar haberde eksik olmuyor. İstanbul'dan yazan okuyucum H. İ. de ağır vasıtaların fenni muayenesinden önce frenler konusunda yetkili bir servisten rapor alınsa olmaz mı diye sormuş. 
   Biliyorsunuz sadece ağır vasıtaların değil tüm motorlu araçların fenni muayenesi yapılıyor. Ancak muayene istasyonlarına gittiğiniz zaman görüyorsunuz ki muayene, motor - şaşi numarasına bakmak, reflektör ve sağlık çantasını kontrolden öteye gitmiyor. Muayene kuyruğunun yüzlerce metre uzamasına neden oluyor. Muayeneler Karayolları Genel Müdürlüğü'ne ait istasyonlarda veya bu kuruluş tarafından işletme belgesi verilen şahıslara ait istasyonlarda yapılır. Bu yerlerde araçların far ayarına kadar bakılması gerekiyor. Ancak problem sadece ağır vasıtalarda mı Problem tüm vasıta sürücülerinde. Trafiğin sağdan işlediğini bilmeyen sürücüler var. Bu kadar sorumluluk duygusundan yoksun. Sürücü şuurlu ise fenni muayene şartına bakar mı Frenlerini de sağlam tutar. Bir yerde sistem çileden çıkmışsa özel servislerden alacağınız muayene kaydı da ne derece doğruyu gösterir Mühim olan hatalı davrananın hatasının cezasını çekmesi. Komik adamın dediği gibi eğitim şart. 
   
      
   
   
</TEXT>
</DOC>
