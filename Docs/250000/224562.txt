<DOC>
<DOCNO> 224562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo25.html </URL>
<DATE> 2004/03/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Malatyaspor Gol yollarındaki sıkıntımızı bu maçta da gideremedik 
</HEADLINE>
<TEXT>

     Malatyaspor Asbaşkanı İlhan Kavuk, gol yollarındaki sıkıntılarını İstanbulspor karşısında da gideremediklerini söyledi. 
     Kavuk, deplasmanda İstanbulspor ile yaptıkları maçta aldıkları 1 puana sevinemediklerini belirterek, son haftalardaki şansızlıklarının bu hafta da sürdüğünü kaydetti. 
     Rakipleri karşında iyi mücadele sergilediklerini ifade eden Kavuk, şöyle konuştu 
     ''İyi bir mücadele ortaya koymamıza karşın gol yollarındaki sıkıntımızı bu maçta da gideremedik. Özellikle karşılaşmanın sonlarında adeta boş kaleye bile topu gönderemeyince çok arzuladığımız galibiyeti alamadık. Bizleri yalnız bırakmayan taraftarımıza desteklerinden dolayı teşekkür ediyoruz. Ancak isterdik ki bu desteklerine 3 puanla karşılık verelim. Ama olmadı. Artık bu maçı unutmak ve hafta sonu yapacağımız Trabzonspor maçına bakmak istiyoruz.'' Kavuk, hafta sonunda kendi sahalarında Trabzonspor ile zorlu bir maç yapacaklarını hatırlatarak, ''Trabzonspor şampiyonluğa ortak bir takım. Taraftarlarımızın centilmenlik içerisinde bizi desteklesinler. Bu maçta Serkan Özsoy, kart cezası nedeniyle forma giyemeyecek'' diye konuştu. 
     
</TEXT>
</DOC>
