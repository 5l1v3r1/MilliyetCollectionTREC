<DOC>
<DOCNO> 226810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun26.html </URL>
<DATE> 2004/03/30/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Irak'ta intihar saldırısı Bombacı öldü, 7 yaralı 
</HEADLINE>
<TEXT>

     Irak'ın Hille şehrinde, bir polis müdürünün evinin önünde düzenlenen intihar saldırısında bombacının öldüğü, 7 kişinin yaralandığı bildirildi. 
     Yetkililer, başkent Bağdat'ın güneyindeki Hille'deki intihar saldırısının, geçen hafta bir polis müdürünün ve 9 polis stajyerinin öldürüldüğü yerin yakınlarında düzenlendiğini kaydettiler. 
     Polis müdürünün evinin dışında bekleyen korumaların, üzerlerine doğru hızla gelen arabaya ateş açtıklarını, ancak saldırganı durduramadıklarını belirten yetkililer, yaralılardan dördünün korumalar, diğerlerinin mahalle sakinleri olduğunu söylediler. 
     Yetkililer, saldırı sırasında evde bulunan polis müdürü ile ailesinin yaralanmadığını bildirdiler. 
     Bağdat'ın doğusunda, dün bir polis kontrol noktasına düzenlenen saldırıda da bir Iraklı teğmeninin öldüğü belirtildi. 
     
</TEXT>
</DOC>
