<DOC>
<DOCNO> 233028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/spor/spo02.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum tatlı sert 
</HEADLINE>
<TEXT>

   Fenerbahçe Teknik Direktörü, Van Hooijdonk ile Ümit Özat'ı önce "Liderlerim" diye övdü, ardından "Performansları konusuna derinlemesine inmek istemiyorum" sözleriyle eleştirdi 
      
   'Stres zaaf değil' 
   SARI - Lacivertliler'in Teknik Direktörü Christoph Daum, Fenerbahçe TV'de Samsunspor maçını değerlendirdi, futbolcuları hakkındaki düşüncelerini belirtti. Rakibi karşısında 1-0 öne geçtikten sonra oyunun kontrolünü bıraktıklarını ifade eden Alman teknik adam, "Maçın hakimi bizdik ama etkili olamadık" yorumunu yaptı. Bazı oyuncularının streslerini gizlediğini vurgulayan Daum, "Bunu zaaf olarak görüyorlar. Bize söyleseler çare bulurdum" yorumunu yaptı. 
   
   Derbiye ilginç yorum 
   DAUM, takımdaki üç liderinin Luciano, Van Hooijdonk ve Ümit Özat olduğunu belirterek, "Luciano, saha dışında arkadaşlarına yardımcı oluyor. Fakat saha içinde dil sorunu nedeniyle bunu başaramıyor. Ümit ve Pierre'in de son haftalardaki performansını göz önünde bulundursak, bu konuya fazla derinden girmek istemiyorum" diye konuştu. Alman hoca Beşiktaş'ın karşılarına inanılmaz motive olmuş bir şekilde çıkacağını kayde-derek "Öncelikle bir puan alabilmemiz için koşmaya hazır olmamız lazım. Üç puanı alabilmemiz için de şanslı olmalı, akıllı ve kontrollu oynamalıyız. Son haftalardaki gibi oynarsak İnönü'ye gitmemize gerek yok" dedi. 
   
   Samandıra'da sabah içtiması    Futbolcuları topladı 
   ÖNCE Çaykur Rizespor'a yenilen, geçen hafta da Samsunspor ile berabere kalarak iki haftada beş puan kaptıran Fenerbahçe'de Teknik Direktör Daum gerekli önlemleri almak için harekete geçti. Futbolcuları dün şok bir kararla sabah Samandıra Tesisleri'nde toplayan Alman çalıştırıcı, yaklaşık bir saat süren bir toplantı yaptı, "Artık Samsunspor maçını unutun, her şeyinizle derbiye hazır olun" dedi. 
   
   Serhat ve Tuncay'a uyarı 
   SAMSUNSPOR karşısında özellikle Serhat ve Tuncay'ın Nobre'yi paslarıyla gereği kadar beslemediğine dikkat çeken Teknik Direktör Daum, iki futbolcuyu da uyardı. İkili ise bunun kasıtlı bir hareket olmadığını savunup, arkadaşlarını göremediklerini vurguladı. Nobre de maç sırasında pas alamadığı için el hareketiyle isyan etmişti. Alman hoca, "Sizden istediğimin dışına çıkmayın, biraz etrafınıza bakın" dedi. 
   
   NOBRE diken üstünde    Fenerbahçe'nin, golcüsünü bir yıl daha kiralamak için bu ay sonuna Cruzeiro kulübüne başvurması gerekiyor. Brezilyalı futbolcunun bu nedenle huzursuz olduğu ileri sürüldü 
   MEHMET ÇİFTÇİ 

      Herkesle dertleşti 
   SARI - Lacivertli kulübe ikinci yarıda katılan ve attığı gollerle zirveye yapılan sıçramada büyük rol oynayan Marcio Nobre'nin diken üstünde olduğu iddia edildi. Brezilya'nın Cruzeiro kulübünden kiralanan ve sezon sonunda bir yıl daha kiralama opsiyonu elinde bulunan Fenerbahçe yönetiminin henüz bir başvuruda bulunmaması yüzünden huzursuz olan olan Nobre'nin bu sıkıntısını ülkesindeki arkadaşlarına da söylediği ileri sürüldü. 
   
   Eski hocası istemiyor 
   CRUZEİRO ile yapılan anlaşmaya göre Fenerbahçe'nin bu ayın sonuna kadar, Nobre'nin kiralanması ile ilgili kararını bildirmesi gerektiği de hatırlatıldı. Cruzeiro Teknik Direktörü Luxemburgo'nun, Brezilyalı oyuncuya ihtiyacı olmadığı ve gerekirse Avrupa'da başka bir kulübe kiralanmasını isteyeceği yolundaki açıklamalarının Nobre'nin keyfini kaçırdığı, "Ne yapacağımı şaşırdım" dediği vurgulandı. 
   
   NOBRE'NİN KARNESİ STATÜ MAÇ GOL Lig 14 12 Kupa 3 - 
   
   Serkan çıkmazı    FENER'İN prensipte anlaştığı Serkan Balcı için Gençlerbirliği ile anlaşma sağlanamadı. Başkent ekibine 2 milyon dolar ya da takas önerisinde bulunan Sarı - Lacivertliler ret cevabı aldı. Gençler'in Başkanı İlhan Cavcav'ın ise ancak 3.5 milyon dolara indiği ifade edildi. 
   
   
</TEXT>
</DOC>
