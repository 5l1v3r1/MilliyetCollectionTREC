<DOC>
<DOCNO> 228720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo24.html </URL>
<DATE> 2004/04/05/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Vural Tevfik, maç günü alıştığım halinde değil, çok donuktu... 
</HEADLINE>
<TEXT>

     Çaykur Rizespor Teknik Direktörü Yılmaz Vural, dün gece trafik kazasında yaşamını yitiren Tevfik Lav'ın ölümünden büyük üzüntü duyduğunu söyledi. 
     Vural, AA muhabirine yaptığı açıklamada, dün Konyaspor ile yaptıkları maçtan önce ve sonra Tevfik Lav ile bir süre konuştuklarını belirterek, ''Tevfik, çok iyi sevdiğimiz bir çocuktu. Ancak maç günü alıştığım halinde değil, çok donuktu'' dedi. 
     Maçtan sonra kendilerinin bir süre daha sahada idman yaptığını dile getiren Vural, ''Bizim işimiz biraz uzun sürdü. Tevfik, basın toplantısından sonra hocam ben Manisa'ya ailemin yanına gideceğim. Bana müsaade dedi. Sarıldık, öpüştük. Bende gece çıkıyorsun yola, dikkatli ol arabayı yavaş kullan dedim. Öylece ayrıldık. Ölüm haberini duyunca inanamadım'' diye konuştu. 
     Lav'ı öğrencilik döneminden tanıdığını kaydededen Vural, Lav'ın çok saygılı ve seven bir insan olduğunu kaydetti. 
     Vural, takımla birlikte şu an Ankara'da bulunduğunu ve buradan Manisa'ya geçerek Lav'ın cenazesine katılacağını sözlerine ekledi. 
     
</TEXT>
</DOC>
