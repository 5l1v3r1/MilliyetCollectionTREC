<DOC>
<DOCNO> 217190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sonspo09.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz, Trabzon'un her şeyi... 
</HEADLINE>
<TEXT>

     Trabzonspor'un yıldız oyuncusu Gökdeniz Karadeniz, bu sezon futbol yaşamının en fazla gol attığı dönemini geçiriyor. 
     Trabzonspor'un alt yapısından 1997-98 sezonda A takıma yükselerek profesyonel futbol hayatına başlayan Gökdeniz, bu sezon 22. hafta sonunda attığı 9 golle en verimli sezonunu yaşıyor. 
     Futbola savunmanın sağ kenarında başlayan Gökdeniz, dün Çaykur Rizespor maçının ikinci yarısında teknik direktör Ziya Doğan tarafından santrfor olarak oynatıldı. Gökdeniz, ilk yarıda attığı golle de takımını galibiyete taşıdı. 
     1997-98 sezonu ve 1998-99 sezonunu golsüz geçiren Gökdeniz, 2000- 2001 sezonunda 5 gol, 2001-2002 sezonunda 4 gol ve 2002-2003 sezonunda ise 5 gol kaydetti. 
     
     FORVET OYUNCULARINDAN FAZLA ATTI 
     Gökdeniz, bu sezon Trabzonspor'un 3 forvet oyuncusunun attığı gol toplamından da fazla gol atmayı başardı. 
     Bordo-mavili takımın forvetinde Augustine hiç gol atamazken, Fatih 4, Mehmet Yılmaz ise 3 gol kaydetti. Gökdeniz, böylece ligde toplam 7 gol atan forvet oyuncularından daha fazla gol kaydetmiş oldu. 
     
     9 MAÇTA 23 PUAN 
     Ligde 41 puanı bulunan Trabzonspor, Gökdeniz'in gol attığı 9 maçta, 23 puan toplamayı başardı. 
     Söz konusu maçlarda hiç yenilmeyen Trabzonspor, 7 galibiyet ve 2 beraberlik aldı. 
     Gökdeniz'in ligde gol attığı maçlarda bordo-mavili takımın aldığı sonuçlar şöyle 
     1. Hafta Konyaspor-Trabzonspor......... 3-3 1 gol . 
     3. Hafta Adanaspor-Trabzonspor......... 0-1 1 gol . 
     4. Hafta Trabzonspor-Akçaabat Sebatspor 2-1 1 gol . 
     8. Hafta Trabzonspor-Ankaragücü........ 3-0 1 gol . 
     11.Hafta İstanbulspor-Trabzonspor...... 0-2 1 gol . 
     14.Hafta Diyarbakırspor-Trabzonspor.... 2-2 1 gol . 
     15.Hafta Trabzonspor-Gaziantepspor..... 3-0 1 gol . 
     20.Hafta Trabzonspor-Adanaspor......... 2-1 1 gol . 
     22.Hafta Trabzonspor-Çaykur Rizespor... 1-0 1 gol . 
     
</TEXT>
</DOC>
