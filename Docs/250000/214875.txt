<DOC>
<DOCNO> 214875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/magazin/amag.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
' şık olunacak kadın değilim' 
</HEADLINE>
<TEXT>

   Nihayet suskunluğunu bozan Firdevs ile Abidin'in kendisine yaptığı 'ilanı aşk'tan gelecek planlarına kadar her şeyi konuştuk... 
      Birsen Altuntaş 
   
   Popstar'ın ikincisi Firdevs Güneş, yarışmanın ardından suskunluğunu bozdu. "Aslında çok konuşkanım ancak yarışmada o kadar insanın içinde kendimi çırılçıplak hissettiğim için konuşamıyordum" diyen Firdevs, iddialı açıklamalar yaptı 
   
   Abidin sana aşkını ilan ettiğinde neler hissettin    
   O an yarışmayı bırakmayı düşündüm. Kulise girer girmez 'Ne yaptın' diye fırça attım. Bence hata yaptı. Bütün hayranları kadın ve kızlardan oluşuyor. Bir şey söyleyip kariyerine zarar vermek istemedim. Sevdiğimi söyleyeceksem de, canlı yayında değil, sadece kendisine söylemeyi tercih ederim. Abidin, bana şık olduğunu açıklamasa, açık ara birinci olurdu. Şimdi halk 'ikiniz de birincisiniz' duygusu verdi. Çok üzüldüm. 
   
   İkinci olunca üzülmedin mi    
   Onun 9 yıllık müzik geçmişi var. Birinciliği o hak ediyordu. Ben seçilsem, diğer müzisyen finalistlere haksızlık olacaktı. Ailesini de kutlarım. Benim oğlum böyle bir hata yapsa çok kızar, 'Nasıl böyle bir hata yaparsın' derdim ama öyle davranmadılar. 
   
   şık olunan kadın olmak yine de hoş olsa gerek...    
   Çok hoş ama ben kendimi çok güzel ve şık olunacak bir kadın olarak görmüyorum. İnsan bazı şeylerin öyle olmasını istemese de bu durum insanın ruhunu okşuyor. Hayatımdaki belki de en güzel şey, canlı yayında milyonların önünde böyle bir şey yaşamamdı. 
   
   Abidin'in Tarkan'a benzerliği sence de dezavantaj mı    
   Tarkan'ı çok beğeniyorum. Abidin'i, Tarkan'a göre çok daha yakışıklı buluyorum. Abidin estetikle bu değişimi yapmadı. O kadar müthiş bir benzerlik de görmüyorum. Kıyaslamaya da karşıyım. Sesi, yorumu, tavırları çok başka. Abidin'le birbirimizin eksiklerini kapatmaya çalışacağız. Abidin'e dans öğretsem nasıl olur bilmem ama o bana gitarda akor basmayı öğretiyor. 
   
   Sana 'Acıların Kadını' diyorlar...    
   Acıların kadını değilim. Geçmişte hatalarım oldu. Bunları bile bile 'Ben temiz kalpliyim, dört dörtlüğüm' diyemem. Temiz kalpli olduğumu düşünmüyorum. Sadece hayata karşı çok güçlü durmaya, kendimi kimseye ezdirmemeye çalışıyorum. 'Çok acılar çektin, neler hissediyorsun ' diye sordular, durumu dramatize ettiler. Benden çok fazla acı çeken insan var. 
   
   Servis şoförü, Abidin'le sarmaş dolaş olduğunu söyledi, doğru mu    
   Şu kısmı doğru, yarışmaya gidip gelirken sürekli Evren'in kucağında uyuyordum. 13 kişiydik ve bazılarını kendime yakın hissediyordum. Alpay'ı mesela, hiç kucağımdan indirmiyordum. Benim de 17 yaşında bir kardeşim var. Eser de 19 yaşındaydı, onunla da sarmaş dolaştık. Abidin de sevdiğim arkadaşlarımdan biriydi ama yaşının büyük olması, ona olan sevgimin, sarılmamın yanlış anlaşılmasına neden oldu. 
   
   Sonrası için ne düşünüyorsun    
   Önce eğitim almak istiyorum. Dansöz deyince insanlarımız burun kıvırıyor ama ben sadece oryantal değilim. Her dansı yapmak ve Britney Spears gibi çok vokalli, danslı klipler çekmek istiyorum. İlkokul mezunuyum. Ama ortaokul ve liseyi dışardan bitirip mutlaka üniversite okuyacağım. Küçük bir evim olsun ve 4 kardeşimin eğitimini de karşılamayı istiyorum. 
   
   
   
</TEXT>
</DOC>
