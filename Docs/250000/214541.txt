<DOC>
<DOCNO> 214541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo24.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - Konyaspor 1 
</HEADLINE>
<TEXT>

     Futbolda Türkiye Kupası çeyrek final maçında, Konyaspor'u 2-1 yenen Trabzonspor yarı finale yükseldi. 
     Stat Hüseyin Avni Aker Hakemler Cüneyt Çakır xx, Aleks Taşçıoğlu xx, Orkun Aktaş xx Trabzonspor Petkoviç xxx, D'Haene xx, Tolga xx, Erdinç xx, Volkan xx, Hüseyin xx, İbrahim Ege xx Dk. 79 Mehmet Yılmaz xx , Romashenko xx Dk. 58 Yattara xxx , Gökdeniz xxx, Fatih xxx, Augustine xx Dk. 100 Emre 
     Konyaspor Ali Uyanık xxx, Niyazi xx, Ogün xxx, Tayfun xx, Cem Karaca xx Dk. 90 Ömer , Sedat xx, Zafer xx, Yasin xxx Dk. 87 Ersin , Murat xx, Cenk xxx Dk. 81 Oumar , Zafer Biryol xxx Goller Dk. 69 Cenk penaltıdan , Dk. 90 Volkan, Dk. 98 Mehmet Yılmaz Sarı Kartlar Dk. 32 Gökdeniz, Dk. 35 Fatih, Dk. 54 İbrahim Ege, Dk. 73 D'Haene, Dk. 90 Hüseyin, Dk. 105 Emre Trabzonspor , Dk. 30 Zafer, Dk. 72 Sedat Konyaspor 
     Kırmızı Kart Dk. 99 Niyazi Konyaspor 
     Karşılaşmayı Milli Takımlar Teknik Direktörü Şenol Güneş de izledi. 
     3. dakikada Gökdeniz'in sağ taraftan gönderdiği pasta, ceza alanı çizgisi üzerindeki Fatih'in sert şutunda top, direğin üstünden auta gitti. 
     20. dakikada Gökdeniz'in pasında orta alanda topla buluşan Romashenko, Konyaspor savunma oyuncularını çalımlayarak ceza alanına girdi. Bu futbolcunun etkisiz vuruşunda, meşin yuvarlak kaleci Ali Uyanık'ta kaldı. 
     26. dakikada ceza alanına sağ taraftan giren Fatih, topu penaltı noktası üzerinde uygun pozisyondaki Gökdeniz'e gönderdi. Bu futbolcunun vuruşunda top auta gitti. 
     29. dakikada Romashenko'nun sağdan kullandığı serbest vuruşta, ceza alanı içinde iyi yükselen Fatih'in kafa vuruşunda, meşin yuvarlak auta gitti. 
     36. dakikada Cenk'in yaklaşık 25 metreden kaleyi karşıdan gören bir noktadan kullandığı serbest vuruşta, köşeye giden topu Petkoviç uzanarak çelmeyi başardı. Dönen topa Yasin'in yatarak kafa vuruşunda, meşin yuvarlak Petkoviç'te kaldı. 
     40. dakikada Ogün'ün soldan kullandığı serbest vuruşta Petkoviç, üzerine gelen topu 2 hamlede kontrol etti. 
     45. dakika Zafer Biryol, D'Haene'den kaptığı topu yaklaşık 35 metreden kaleye gönderdi. Bu sırada penaltı noktası üzerinde bulunan Petkoviç, güçlükle uzanarak meşin yuvarlağın sahibi oldu ve ilk yarı golsüz eşitlikle kapandı. 
     53. dakikada Konyaspor savunma oyuncularını çalımlayarak ceza alanına giren Fatih, kötü bir vuruşla topu auta gönderdi. 
     69. dakikada D'Haene, ceza alanı içinde Yasin'i çekerek düşürünce karşılaşmanın hakemi Cüneyt Çakır, penaltı noktasını gösterdi. Cenk'in kullandığı penaltı atışında top, kaleci Petkoviç'in solundan filelere gitti 1-0. 
     76. dakikada Yattara'nın sağdan kullandığı serbest vuruşta, ön direkte topla buluşan Fatih'in yerden sert şutunda, kaleci Ali Uyanık köşeye giden topu çelmeyi başardı. 
     Uzatma dakikalarında ceza alanı içinde karambol pozisponda topu önünde bulan Volkan, sert ve düzgün bir vuruşla meşin yuvarlağı kaleci Ali Uyanık'ın solundan direğin dibinden filelere gönderdi 1-1. 
     98. dakikada Volkan'ın sert şutunda, top Konyasporlu savunma oyuncularından döndü. Meşin yuvarlağı ceza alanı içinde uygun pozisyonda önünde bulan Mehmet Yılmaz, yerden sert vuruşla Trabzonspor'u 2-1 öne geçiren golü kaydetti. 
     99. dakikada Konyasporlu Niyazi, 2. sarı kartını görerek kırmızı kartla oyun dışında kaldı. 
     101. dakikada Yattara ceza alanına girer girmez plase bir vuruşla topu kaleye gönderdi. Kaleci Ali Uyanık, uzanarak meşin yuvarlağı kornere çelmeyi başardı. 
     104. dakikada Yattara, savunma oyuncularını çalımlayarak sağdan ceza alanına girdi ve topu uygun pozisyondaki Fatih'e aktardı. Bu futbolcunun vuruşunda savunma oyuncularına da çarpan top, kaleci Ali Uyanık'ta kaldı. 
     Karşılaşmayı 2-1 kazanan Trabzonspor, yarı finalist oldu. 
     
</TEXT>
</DOC>
