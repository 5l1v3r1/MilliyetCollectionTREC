<DOC>
<DOCNO> 249804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/ekonomi/eko12.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker 793 firmaya ihale yasağı koydu 
</HEADLINE>
<TEXT>


AHMET ERHAN - ÇELİK Ankara 

Milli Savunma Bakanlığı'nın 793 firmayı yasak fiil ve davranışlarda bulunduğu gerekçesiyle ihalelerine almadığı ortaya çıktı. Türk Silahlı Kuvvetleri'nin açtığı ihalelere girmeyen firma sayısı, yasaklılar listesinin yarısını oluşturuyor. 
Kamu İhale Kurumu'nun verilerine göre 339 şahıs ya da firma 3 yıla kadar kamudaki tüm ihaleler için yasaklı ilan edildi. Kamu İhale Kanunu'nun 17. maddesi ve ilgili mevzuata göre hile, vaat, tehdit, nüfuz kullanma, çıkar sağlama, anlaşma, irtikap ve rüşvet veya başka yollarla ihaleye ilişkin işlemlere fesat karıştırmak veya buna teşebbüs etmek, isteklileri tereddüde düşürmek, katılımı engellemek, sahte belge, teminat düzenlemek, kullanmak gibi davranışlarda bulunanlar devletten ihale alamıyor. Yasaklanan firma ve şahıslardan 15'inin yabancı kökenli olduğu belirlendi. 




</TEXT>
</DOC>
