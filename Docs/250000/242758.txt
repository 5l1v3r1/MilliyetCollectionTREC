<DOC>
<DOCNO> 242758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur18.html </URL>
<DATE> 2004/05/25/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yalova'da finans firmasına bombalı saldırı .. 
</HEADLINE>
<TEXT>

     Yalova'da faaliyet gösteren bir finans kurumuna, kimliği belirsiz kişilerce bombalı saldırı düzenlendi. 
     Alınan bilgiye göre, E-130 Karayolu'nda bulunan Önder Finans'a ait prefabrik binada patlama meydana geldi. Can kaybı ve yaralanmaya neden olmayan patlama, işyerinde hasara yol açtı. 
     Yalova Emniyet Müdürlüğü Terörle Mücadele Şube Müdürlüğü ekiplerince yapılan incelemede, kimliği belirsiz kişilerce işyerinin önüne bırakılan bombanın patladığı belirlendi. 
     Adının açıklanmasını istemeyen işyeri bekçisinin, polise verdiği ifadede, bombanın konulduğunu görmediğini, ancak 1 ay önce işyerini telefonla arayan bir kişinin, ''Sen acilen orayı terk et. Orayı bombalıyoruz'' dediğini söylediği öğrenildi. 
     Olayla ilgili soruşturmanın sürdüğü bildirildi. 
     
</TEXT>
</DOC>
