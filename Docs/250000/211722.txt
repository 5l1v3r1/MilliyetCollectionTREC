<DOC>
<DOCNO> 211722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko28.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK lisanslama sınav sonuçları belli oldu... 
</HEADLINE>
<TEXT>

     Sermaye Piyasası Kurulu SPK tarafından 17-18 Ocak tarihlerinde yapılan lisanslama sınav sonuçları belli oldu. 
     SPK'dan yapılan açıklamada, lisanslama sınavlarına 10 bin 988 kişinin katıldığı ve bin 237 kişinin lisans belgesi almaya hak kazandığı belirtildi. 
     Temel düzey sınavına katılan 8 bin 844 adaydan 820'sinin, İleri Düzey Sınavı'na katılan bin 754 adaydan 311'inin, Türev Araçlar Sınavı'na katılan 195 adaydan 72'sinin, Takas ve Operasyon Sınavı'na katılan 76 adaydan 22'sinin ve Değerleme Uzmanlığı Sınavı'na katılan 119 adaydan 12'sinin başarılı olduğu kaydedildi. 
     İlki 2002 Eylül ayında olmak üzere bugüne kadar gerçekleştirilen 5 sınavda 2 bin 847 kişi temel düzey, bin 414 kişi ileri düzey, 185 kişi türev araçlar, 472 kişi takas ve operasyon ve 79 kişi değerleme uzmanlığı olmak üzere toplam 4 bin 997 kişi lisans belgesi almaya hak kazandı. 
     Adaylar, sınav sonuçlarını 30 Ocak 2004 tarihinden itibaren http spk.anadolu.edu.tr internet adresinden TC kimlik numaralarını ve şifrelerini kullanarak öğrenebilecekler. 
     
</TEXT>
</DOC>
