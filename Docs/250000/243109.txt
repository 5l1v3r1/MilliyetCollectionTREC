<DOC>
<DOCNO> 243109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas27.html </URL>
<DATE> 2004/05/26/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
'Son Samuray'ın yazarı bir mesaj bıraktı ve ortalıktan kayboldu 
</HEADLINE>
<TEXT>

     En çok satılan romanlar arasında yer alan ''Son Samuray'' kitabının yazarı Helen DeWitt, arkadaşlarına elektronik posta yoluyla intihar edeceğine ilişkin bir mesaj gönderdikten sonra kayıplara karıştı. 
     New York-Staten Island'da bir apartmanda oturan 46 yaşındaki ünlü yazarın son olarak salı günü saat 08.45'te otobüs durağına giderken görüldüğü kaydedildi. 
     ''Son'' başlıklı mesajda, ''Beni cep telefonumdan arayın, eğer cevap vermezsem daireme girmek için ev sahibimi arayın, çünkü ben ölmüş olacağım'' yazdığı belirtildi. 
     DeWitt'in mesajında ilk intihar denemesinde başarısız olduğunu ve yeniden denemek için dışarı çıktığını belirttiği ifade edildi. 
     DeWitt'in, babasını arayan altı yaşındaki bir çocuğun hikayesini anlattığı, 2000 yılında yayınlanan ve büyük beğeni toplayan ''Son Samuray'' isimli romanının, ünlü aktör Tom Cruise'un başrol oynadığı aynı isimli filme ilgisinin olmadığı belirtildi. 
     
</TEXT>
</DOC>
