<DOC>
<DOCNO> 223065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun34.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel'de Kürtler gösteri yaptı... 
</HEADLINE>
<TEXT>

     Brüksel'de, AB kurumlarının bulunduğu Schuman Meydanı'nda toplanan yaklaşık 500 Kürt, Suriye'deki olayları protesto amacıyla gösteri yaptı. 
     Siyah bayrak açan göstericiler, ellerinde tüfek maketleri taşıyıp ve çoraptan maskeler takınca polis müdahale ederek maketleri topladı ve maskeleri çıkarttırdı. 
     Suriye ve Irak bayraklarının yakıldığı gösteri sırasında ABD bayrağı ile sözde Kürdistan bayrağı birlikte taşındı. 
     Avrupa Parlamentosu Yeşiller Grubu üyesi Belçikalı parlamenter Nelly Maes, göstericilere yönelik bir konuşma yaparak, ''Kürt meselesinin Avrupa Parlamentosu gündeminde olduğunu, Türkiye, Irak ve Suriye'deki Kürtlerin özgürlüğü için kolları sıvadıklarını'' söyledi. 
     Gösteri olaysız son buldu. 
     
</TEXT>
</DOC>
