<DOC>
<DOCNO> 219702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/yazar/cetiner.html </URL>
<DATE> 2004/03/04/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Derbide yağmayı engellemeyenler 
</HEADLINE>
<TEXT>
   Bu haydutlar Galatasaraylı olamaz 
   
   Geçen pazar akşamı Şansal Büyüka'nın Maraton programında görmesek, 90 Dakika'da Hıncal Uluç'u dinlemesek, basının pek önemsemediği için Fenerbahçe Stadı'nın bir köşesindeki terörün çirkin yüzü kaybolup gidecekti Bence yine de şeffaf bir naylon örtüyle üzeri kapanmış gibi 
   Halbuki, Fenerbahçe - Galatasaray derbisinde en önemli olay maçtan sonra veya maçtan önce o güzelim stadyumda tuvaletlerin vahşi bir hırs içinde parçalanışı. Ama hayret ki hayret, hiç kimsenin sesi çıkmıyor 
   Fatih Terim niçin Volkan'ı oyundan almadı da Sabri'yi oynatmadı Volkan'ın yorgunluktan bittiğini... sahada can çekişir gibi mütemadiyen düştüğünü nasıl oldu da İmparator göremedi Petre'ye yapılan faulü eğer hakem ıskalamamış olsaydı, Fenerbahçe'nin golü gelmezdi, maç berabere biterdi 
   A sevgili arkadaşlar... o güzelim lavabolar, aynalar parçalanırken sizler neredeydiniz 
   Fenerbahçe'nin genç kalecisi Volkan mutluluk heyecanından kolunu kaptırdı. Formasını çıkartıp tribünlere fırlatırken Gazeteci dediğin her zaferin perde arkasında yatan olaylarını göremezse veya görüp de yazamazsa bunun mazereti olamaz 
   
   Bunlar tespit edilmeli 
   Derbi maçı için 2 bin küsur Galatasaraylı seyirciye bilet ayrılmış. Galatasaray Kulübü acaba bu biletleri birtakım amigolara bedava mı verdi, yoksa normal bilet satışı mı yapıldı Bir defa bunu hepimiz öğrenmeliyiz. 
   Derbiyi izleyen Galatasaraylı oldukları söylenen bu yağmacıların yıkımcıların elebaşlarını ufak bir soruşturmayla tespit mümkün. 
   Galatasaraylı olmakla gurur duyan bir Galatasaraylı olarak Galatasaray'ın adına leke sürmek isteyen eşkıya bozuntularının mutlaka ve mutlaka bulunup ortaya çıkartılmasını istemek en doğal hakkımız diyorum. 
   Üstelik yine bu eşkıya takımının stadyumda verdiği zararları Galatasaray Kulübü'ne ödetecekler. Şu zor zamanda futbolcu transfer edemezken. Eğer biraz daha palazlanırlarsa bu adamlar yarın öbür gün yurtdışında yıkıma kalkışacaklar, bizi dünyaya rezil edecekler Gelecek ve ödenecek cezalar da cabası 
   
   Polis niçin korumuyor 
   Maraton'da seyrettik o korkunç yıkımdan sonraki rezaleti Aynalar, lavabolar paramparça edilmiş. O yetmemiş tribünlerde oturdukları koltukları parçalamış, yakmışlar Yani eşkıya hem içeride hem dışarıda gövde gösterisi yapıyor. 
   Haydi diyelim seyirci vatandaş saldırganlara müdahale edemiyor, korkuyor. Peki, devletin kolluk güçleri polisler niçin görevlerini yapmıyorlar 
   Yahu, milyonlarla dolarlık bu stadyumların kendine ait güvenlik teşkilatı kameraları, korumaları yok mudur 
   
   1 milyara bilet... 
   Erman Toroğlu'nun anlatırken tamamlayamadığı önemli bir haber vardı, kaynadı gitti. 
   O sökülen koltukların değeri 1.5 milyon liraymış. Pek entipüftenmiş Halbuki, 7.5 milyona daha kaliteli, zorlama ile kolay sökülemeyen sağlam koltuklar da varmış... ama 
   Bunlar da mide bulandıran çağrışımlar yapıyor Her hafta üç beş serseri kırsın koltukları. Haydaaa gelsin yenileri Öyle mi 
   Ve bir de merakıma gidiyor. Bir milyara tribün bileti karaborsada satılmış Yahu kim alıyor, kim satıyor bu biletleri 
   Böyle iştahlı alıcı buldu mu kulüpler bir milyara bilet satsalar da kayda girse paralar, isabetli olmaz mı 
   
   
</TEXT>
</DOC>
