<DOC>
<DOCNO> 217896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/spor/ygokce.html </URL>
<DATE> 2004/02/26/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Sergen'e endeksli 
</HEADLINE>
<TEXT>

   
   BEŞİKTAŞ'IN, ligde ve Avrupa'da aldığı sonuçlar gösterdi ki, bu takımın başarısı herşeyden ve hepsinden önce Sergen Yalçın'ın formuna, verimliliğine, keyfine bağlıdır. Valencia maçı da aynen öyle olacak... 
   Sergen son haftalarda formsuz... Moralsiz... Fizik noksanları ile kötü hava ve saha koşullarında oynama zorunlulukları birleşince takımına gönlünce katkı sağlayamadığını gördük. Lider oyuncu olarak bu durumun bir an önce bitmesi gerektiğini o çok iyi biliyor. Valencia maçı, Pancu ve Zago'nun oynayabilecek durumda olması, uygun saha koşulları, Sergen'in futbol oynama isteğini arttıracaktır kuşkusuz. Böyle bir durumda çok farklı bir Beşiktaş izleyebiliriz. Valencia kendi evinde daha kolay başedilecek bir ekip... Beşiktaş tur şansını burada bulabilir. Sergen ateşlerse o motor çalışır. 
   
      
   
</TEXT>
</DOC>
