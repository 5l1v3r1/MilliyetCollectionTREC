<DOC>
<DOCNO> 226785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun01.html </URL>
<DATE> 2004/03/30/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Filipinlerde büyük bir terörist saldırı önlendi... 
</HEADLINE>
<TEXT>

     Filipinler'de İspanya'da yapılan saldırılar düzeyinde büyük bir terörist saldırının önlendiği bildirildi. 
     Filipinler Devlet Başkanı Gloria Macapagal Arroyo, devlet televizyonundan yayınlanan açıklamasında, ''Manila metrosundaki trenleri ve alışveriş merkezlerini bombalamak için kullanılmak istenen 36 kg TNT'yi ele geçirerek, başkentte Madrid düzeyinde bir saldırıyı önledik'' dedi. 
     Arroyo güvenlik kuvvetlerinin yaptığı operasyonlarda radikal İslamcı örgütü Ebu Sayyaf üyesi 4 kişinin de yakalandığını, yakalananlardan birinin 27 Şubat'ta bir feribotta meydana gelen patlama ve yangının sorumluluğunu üstlendiğini belirtti. 
     100'den fazla kişinin öldüğü feribottaki patlama ve yangının nedeni konusunda yetkililer şu ana kesin bir karara varamamıştı. 
     Yakalanan diğer 3 kişi ise 2002'de bir ABD askerinin öldürülmesi ve bir ABD vatandaşı rehinenin başının kesilmesi olaylarına karışmakla suçlanıyor. 
     Yakalanan kişilerin kimlikleri açıklanmazken, bu kişilere karşı elde edilen kanıtların çok güçlü olduğunu söyleyen Devlet Başkanı Arroroyo, operasyonların devam ettiğini belirtti. 
     
</TEXT>
</DOC>
