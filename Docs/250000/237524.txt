<DOC>
<DOCNO> 237524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy02.html </URL>
<DATE> 2004/05/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sağlık Bakanı Akdağ Sigara reklamları kaldırılacak 
</HEADLINE>
<TEXT>

     Türkiye, artık tütün ve tütün ürünlerine karşı daha etkin mücadele verecek. 
     Tütün kontrolü konusunda ilk uluslararası anlaşma olan "Tütün Kontrol Çerçeve Sözleşmesi"ni Türkiye adına 28 Nisan'da New York'ta imzalayan Sağlık Bakanı Recep Akdağ, ANKA'ya sözleşmenin içeriği hakkında bilgi verdi. Tütünün insan sağlığı üzerindeki olumsuz etkileri nedeniyle Türkiye'nin halen yılda 2.7 milyar dolar ekonomik kaybı olduğunu belirten Akdağ, yaklaşık 100 bin kişinin sigara nedeniyle erken öldüğüne dikkat çekti. Akdağ, "Gelişmekte olan ülkelerde tütün tükemi hızla düşerken ne yazık ki ülkemizde son 20 yılda yüzde 80 oranında arttı" dedi. Sözleşmenin Dünya Sağlık Örgütü 
     gözetiminde tartışılan halk sağlığı alanındaki ilk küresel anlaşma olduğuna dikkat çeken Akdağ, "Bu anlaşma yürürlüğe girdiğinde imlayan hükümetler, kendi ülkelerinde sigara içimini azaltmaya yardımcı olacak kapsamlı ve kanıta dayalı politikaları uygulamak zorunda kalacak" dedi. 
     
     SÖZLEŞME NE GETİRİYOR 
     Akdağ, 107 ülke tarafından imzalanan ve 11 ülke tarafından onaylanan sözleşme hakkında özet olarak şu bilgileri verdi 
     ".Sigara içmeyenlerin içenlerin oluşturduğu zararlı etkilerden korunmaları için ortak çevrelerin dumansız olmasını sağlayacak yasal düzenlemeler yapılacak, .Çocuk ve gençlere sigara satışı yasaklanacak. Dükkan rafları gibi tüketicinin doğrudan, tütün ürünlerine ulaşabileceği herhangi bir yerde tütün ürünlerinin satışı yasaklanacak. Tatlı, içecekler, oyuncaklar veya küçüklere çekici olabilecek herhangi bir objenin tütün ürünleri formunda üretimi ve satışı yasaklanacak. 
     .Sigara reklamları sınırlandırılacak ya da kaldırılmasına yönelik çalışmalar yapılacak, .Sigara paketi üzerinde hafif light , yumuşak içimli mid ve düşük katran low tar gibi terimlerin kullanılması önlenecek, .Sigara tüketiminin azaltılması amacıyla fiyat ve vergi politikaları gözden geçirilerek fiyat düzenlemeleri yapılacak, .Kaçakçılık ile ilgili uluslararası işbirliği sağlanacak, .Sigara paketlerinin üzerine yazılacak uyarı yazıları daha büyük puntolarla yer alacak, .Sigaranın içerdiği kanserojen maddelere sınırlamalar getirilecek." Akdağ, Tütün Kontrol Çerçeve Sözleşmesi"nin TBMM'nin onayından sonra yürürlüğe gireceğini bildirdi. 
     
</TEXT>
</DOC>
