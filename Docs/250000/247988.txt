<DOC>
<DOCNO> 247988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/spor/spo15.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Bravo yıldızlar 
HIRVATİSTAN'IN başkenti Zagrep'te 11- 13 Haziran'da düzenlenen Tekerlekli Kayak Avrupa Şampiyonası'nda iki gümüş madalya kazandık. Ankara Büyükşehir Belediyesi'nin ülkemizi temsil ettiği şampiyonada yıldızlarda Muhammet Kızılaslan 12 ülkeden 18 sporcunun katıldığı 20 kilometre takip yarışında 14.53.06'lık derecesiyle ikinci oldu. Yıldızlar 3 x 4 kilometre bayrak yarışında ise Türkiye, İtalya'nın ardında ikinciliği elde etti. 

Gürkan bıraktı 
EFES Pilsen teknik menajeri Aytek Gürkan, görevinden istifa ettiğini bildirdi. Gürkan yaptığı yazılı açıklamada, kulüpteki mevcut düzende bundan sonra daha fazla yararlı olamayacağı inancını taşıdığı için üzülerek görevinden ayrıldığını kaydetti ve yöneticilere teşekkür etti. 

Macera günü 
ÇOCUKLAR hafta sonunu Action Man'in gizli görev ekibinin ajanlarıyla birlikte geçirdi. Fox Kids'in katkıları ile Kemerburgaz Azizpaşa Korusu'nda gerçekleştirilen Macera Günü'nde çocuklar, düğüm atma, kamp çadırı kurma, pusula okuma ve yapay duvara tırmanma gibi aktivitelere katıldı. 

Haydi okula 
BEYKENT Üniversitesi Yaz Spor Okulu, 21 Haziran'da başlıyor. Yüzme, tenis, basketbol, resim ve modern dans gibi branşlarda 6-16 yaş grubu çocukları için faaliyet gösterecek olan okula kayıt yaptırmak isteyenler, www.beykent.edu.tr internet adresinden veya 0.212.872 64 32 202 nolu telefona başvurabilecek. 



</TEXT>
</DOC>
