<DOC>
<DOCNO> 212309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/siyaset/siy01.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD PKK'lıları öldüreceğiz 
</HEADLINE>
<TEXT>

   ABD'nin Irak'taki sözcülerinden Dan Senor, PKK ve bağlantılı örgütleri takip edeceklerini açıkladı 
      DIŞ HABERLER SERVİSİ 

   
   Irak'ta ABD önderliğindeki Koalisyon Geçici Yönetimi'nin Sözcüsü Dan Senor, terör örgütü PKK'yı ve bağlantılı örgütleri takip edeceklerini belirterek, "Onları yakalamaya ve öldürmeye çalışacağız" dedi. 
   Bağdat'ta dün yaptığı açıklamada "Irak'ta herhangi bir terörist örgütün veya bağlantılı örgütlerin faaliyet gösterdiğini öğrenirsek, bu bizim için öncelik olur" diyen Senor, PKK'yı takip ettiklerini vurguladı. Irak'ta görev yapan ABD birliklerinin sözcüsü Tuğgeneral Mark Kimmit de dün yaptığı açıklamada, PKK'nın Irak'ta aktif olmadığını savundu. 
   Irak'taki ABD birlikleri, Başbakan Recep Tayyip Erdoğan'ın Washington'da ABD Başkanı George W. Bush'la görüştüğü çarşamba günü, PKK tarafından kurulan Demokratik Çözüm Partisi'ne baskın yapmıştı. 
   
   "Baharı bekleyin" 
   Washington'daki temaslarını sürdüren Dışişleri Bakanı Abdullah Gül'ün ABD Dışişleri Bakanı Colin Powell'la yaptığı görüşmede de Irak'taki terör unsurlarıyla mücadele gündeme geldi. Powell, "Sizden süratli ve somut adımlar bekliyoruz." diyen Gül'e, "Biz hiçbir şey yapmıyor değiliz. Örgütü terörist ilan eden ilk ülke biziz. Bunu her yerde de söylüyoruz. Elimine edilmesi konusunda da tereddüdümüz yok. Merak etmeyin. Yakında uygun hareketi yapacağız." 
   
   
   
</TEXT>
</DOC>
