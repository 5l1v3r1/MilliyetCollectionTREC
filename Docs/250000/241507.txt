<DOC>
<DOCNO> 241507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur33.html </URL>
<DATE> 2004/05/20/ </DATE>
<TIME> 20.14 </TIME>
<AUTHOR>  </AUTHOR>
<HEADLINE>
Şırnak Emniyet Müdürlüğü'ne saldırı planlayan 3 kişi yakalandı 
</HEADLINE>
<TEXT>

     Şırnak Emniyet Müdürlüğü binasına saldırı hazırlığı yaptığı iddiasıyla, terör örgütü PKK KONGRA-GEL üyesi 3 kişi yakalandı. 
     Alınan bilgiye göre, Emniyet Müdürlüğü'ne uzaktan kumandalı bomba ile saldırı hazırlığında bulunacakları iddia edilen terör örgütü PKK KONGRA-GEL üyesi oldukları belirtilen kimliği açıklanmayan 3 kişi gözaltına alındı. 
     Emniyet Müdürlüğü'ndeki sorgulamalarında suçlarını itiraf ettikleri belirtilen 3 kişinin üzerlerinde ve gösterdikleri yerlerde, cinsi henüz belirlenemeyen yaklaşık 4 kilo patlayıcı madde bulunduğu belirtildi. 
     Şahısların Emniyet Müdürlüğü'ndeki sorgulamalarının ardından Şırnak Cumhuriyet Savcılığı'na sevk edilecekleri kaydedildi. 
     Yetkililer, olayla ilgili geniş çaplı soruşturmanın sürdürüldüğünü belirttiler. 
     
</TEXT>
</DOC>
