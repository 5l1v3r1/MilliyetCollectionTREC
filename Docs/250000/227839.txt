<DOC>
<DOCNO> 227839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yazar/tamer.html </URL>
<DATE> 2004/04/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tüketici, bankalardan 12 günde 900 trilyon çekti 
</HEADLINE>
<TEXT>

   
   Geçen hafta 3 gün art arda tüketici kredileri ve kredi kartı harcamalarındaki başdöndürücü artışı bu köşede değişik yönleriyle ele almıştım 26, 27 ve 28 Mart günleri . 
   Bankalar Birliği'nden aldığım verilere göre tüketici kredileri şubat sonu itibarıyla 10.5 katrilyona, kredi kartı harcamaları ise 7.2 katrilyona ulaşmıştı. Bankaların tüketici kredisi ve kredi kartı üzerinden vatandaşa kullandırdıkları bireysel kredi toplamı 17.7 katrilyondu. 
   Dün, gazetemizde 12 Mart verilerini görünce hayrete düştüm. Aradan geçen 12 gün içinde tüketici kredileri 11.2 katrilyona, kredi kartı harcamaları da 7.4 katrilyona yükselerek toplam 18.6 katrilyonluk bir hacme ulaşmış. 
   
   12 günde 900 trilyon    12 günde 900 trilyonluk artış Ancak artışın büyük bölümü, aylık faizin 2'nin de altına düştüğü tüketici kredilerinde. Anlayacağınız tüketici gayet bilinçli hareket ediyor. Yazılarıma gelen okur mektuplarından da görüyorum ki, daha yüzlerce, hatta binlerce kişi tüketici kredisi alma hazırlığı içinde. Kimi, faizlerin daha da düşmesini bekliyor. Kimi otomobilini değiştirecek, ama bekleme nedeni en düşük faiz değil Göz koyduğu model ve markayı hangi banka tüketici kredisiyle birleştirirse, onun kapısını çalacak. 
   Sorunlu kredi miktarı 
   Bu arada geri ödenemeyerek sorunlu kredi haline dönüşen kredi miktarında da aynı hızlı artış dikkati çekiyor. Ancak, yapısı gereği sorunlu kredilerde tüketici kredilerinin oranı çok düşük. Aslan payı kredi kartı borçlarında. 12 Mart itibarıyla durum şöyle 
   Tüketici kredisi artı kredi kartı olmak üzere sorunlu kredi toplamı 568.1 trilyonKredi kartlarından 348.7 trilyonTüketici kredilerinden 103.7 trilyonTMSF'ye devrolan sorunlu tüketici kredileri 115.7 trilyon 
   
   Sorunlu müşteri sayısı    Geçen haftaki yazılarımdan birinde, vatandaşın geri ödeyemediği kredi kartı borcu ilk kez 350 trilyonluk rekora ulaştığı halde, toplam kredi hacmi de hızla büyüdüğü 7.2 katrilyon için, bu hacmin 4.7'sini oluşturduğunu ve bu oranın da bankalar açısından büyük bir risk sayılmadığını yazmıştım. Aynı sorunlu kredi oranının 2001'de 9, 2002'de ise 6.5 olduğunu da hatırlatmıştım. Bülent Murtezaoğlu adlı okurumdan gelen e - posta mesajında bu konuyla ilgili haklı bir uyarı var 
   "Merhaba Meral Hanım. Verdiğiniz istatistik bence eksik. Toplam kredi kartı harcaması içinde geri ödenmeyen miktara bakarken, aynı zamanda toplam müşteri içinde sorunlu müşteri sayısına da bakmak lazım. Miktarlar küçük bile olsa, kişi bazında sayı artarsa, kara listelerin yok edilmesi ve devlet bankalarından kredi yolunun açılması meselesinde olduğu gibi, kredi kartı işinde de politikacılara çağrılar başlayacaktır. Bu istatistiği de vermeniz mümkün mü " 
   55'i peşin ödüyor 
   Okurumuzun dikkat çektiği nokta çok önemli. Ama ilginin yerel seçim sonuçlarına odaklandığı şu günlerde, verilere ulaşmak hiç de kolay değil. Şu ana kadar elde edebildiğim tek istatistiki veri, kredi kartı borcunu peşin ödeyenlerin oranında son 2 yılda gözlenen dikkat çekici artış 
   Vatandaşın kredi kartı borçlarını 2002 yılı sonuna kadar ödeme eğilimi şöyleydi Toplam kredi kartı borçlarının 50'si peşin ödeniyor, 50'si taksitlendiriliyordu.2003 yılı başından itibaren peşin ödenen borç oranı 55'e yükselirken, faizlendirilerek ödenen kredi kartı borcunun oranı 45'e geriledi. 
   
   8-11 milyon kart sahibi    Özetle, kredi kartı kullanan vatandaş eli yandıkça bilinçlendi diyebiliriz. Kredi kartını taksitlendirerek, faiziyle ödeme yolunu seçenler ise çoğunlukla limiti düşük olanlar. Harcama miktarı 500 - 700 milyonla sınırlı kredi kartı sahibi, genelde bilinçsizlikten değil mecburiyetten borcunu taksitlendiriyor. 
   Türkiye'de 20 milyona yakın kredi kartı, bir kişide ortalama 2 - 3 kart olduğunu varsayarsak, 8 - 11 milyon kredi kartı müşterisi var. 2001 krizi sonrasında borçlarını ödeyemeyenlerin sayısı 100 - 120 bin kişiydi. Bu kez sayı muhtemelen daha yüksek olacak. 
   
      
   
</TEXT>
</DOC>
