<DOC>
<DOCNO> 216246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko19.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TEDAŞ Genel Müdürü Kapasite fazlamız var 
</HEADLINE>
<TEXT>

     Türkiye Elektrik Dağıtım A.Ş. TEDAŞ Genel Müdürü Haşim Keklik, enerjide üretim, iletim ve kapasite konusunda herhangi bir sıkıntı olmadığını, tam aksine şu anda kapasite fazlasının bulunduğunu bildirdi. 
     Keklik, önceki gün Adapazarı'nda yaşanan elektrik kesintisinin, doğalgaz çevrim santrallerinin üretim eksikliğinden değil, santrallere doğalgaz sağlayan bir pompa istasyonunda meydana gelen arızadan kaynaklandığını söyledi. 
     Botaş'a ait bir doğalgaz pompa istasyonunda oluşan arıza neticesinde, Kuzey Batı Anadolu Bölgesi'nde bulunan bir-iki santrale belli bir süre gaz sağlanamadığını, bu nedenden dolayı da elektriğin de sağlanamadığını vurgulayan Keklik, şöyle konuştu 
     ''Herhangi bir şekilde enerji kısıtlaması diye bir durum söz konusu değil. Tamamen bir pompa istasyonunda oluşan arızadan dolayı geçici bir elektrik verememe olayıdır. Zaten şu anda da o sorun giderilmiştir. Tam aksine gerek doğalgaz santralı gerekse hidrolik santraller ve gerekse termik santraller olarak, bu konuda bizim çok daha fazla kapasitemiz vardır.'' Keklik, özellikle son zamanlarda meydana gelen yağışlardan dolayı hidroelektrik santrallerde fevkalede bir potansiyel oluştuğunu da kaydetti. 
     
</TEXT>
</DOC>
