<DOC>
<DOCNO> 220652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/yas04.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Göstericilerden polise molotof 
</HEADLINE>
<TEXT>

   Beyoğlu'nda izinsiz gösteri yapmak isteyen bir grup, kendilerine müdahale eden güvenlik güçlerine saldırdı 
      OSMAN KARA İstanbul 
   
   Beyoğlu'nda izinsiz gösteri yapan bir grup polise taş ve sopalarla saldırarak, caddeye molotofkokteyli attı. 
   Galatasaray Lisesi önünde toplanan bir grup, kendilerine müdahale etmek isteyen polise taş ve sopalarla saldırdıktan sonra kaçtı. Daha sonra Tarlabaşı Bulvarı'na inen göstericiler, yola molotofkokteyli attı. Alev alan bir otomobile çevredeki vatandaşlar müdahale etti. Dolapdere'ye doğru kaçan grup, bir polis otomobili ve bir zırhlı polis aracına da taş ve sopalarla saldırdı. 
   
   Maddi hasar var 
   Saldırı sonucu camı kırılan polis otomobilinde, maddi hasar oluşurken, güvenlik güçlerinin bölgede yaptığı çalışmalarda olaylara karıştığı öne sürülen çok sayıda kişi gözaltına alındı. 
   
   
</TEXT>
</DOC>
