<DOC>
<DOCNO> 207636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/guncel/gun90.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Komple Teorisi    Gelene gitmek gerekir. 2003 Ağustos'ta 60 bin yıl aradan sonra ziyaretimize gelen Mars "valla bize de bekleriz " deyip gitmişti. 284 yıl sonra bir kez daha gelmeden iade-i ziyaret'e karar veren ABD, Avrupalıların yapamadığını yapıp, Mars'a "Spirit" isimli aracı indirmeyi başardı. Dünya'da "doğru dürüst yaşamayı ve yaşatmayı" başardıkları yetmiyormuş gibi diğer gezegenlere el attılar. İnsan hafiften işkilleniyor "neden " diye... 
   Bilim aşkına mı Olamaz. Bilimin en güzel yanını alıp "şok ve dehşet" yaratan silahlar haline getirdikleri için. "Bilim" evet, ama "aşk" olamaz... Uzayda başka canlı ya da yaşam olup olmadığını merak ediyor olabilirler mi Olamaz. Çünkü kendilerinden başkasının yaşaması ölmesi pek umurlarında değil. Peki ya nedir 
   Şudur Saddam'ın yakalanmasına rağmen bir türlü bulunamayan, uğruna göstermelik savaşlar yapılan "Kitle İmha Silahları"nı arıyorlarmış. Evet, bu artık bir histeriye, paranoyaya dönüşmüş ABD'lilerde. Korkuyorlarmış. Maliye Bakanı Unakıtan'ın, Cem Uzan'a "Lan oğlum delirtmeyin beni, nerede bu paralar " dediğini biliyorlarmış. Ve korkuyorlarmış, ya "Lan oğlum delirtmeyin beni, nerede bu silahlar " derse diye. Verecek bir cevapları yokmuş tıpkı Sayın Uzan gibi. "Bakarsın Mars'ta çıkar, belli mi olur" diyorlarmış. Hakikaten çok acayip .. 
   
   Karşılaştırmalı 'tükeniş' tablosu    Eskiden Kızları ne doktorlar, mühendisler isterdi de verilmezdi... 
   Şimdi Televizyona çıkmayı başaran ne idüğü belirsiz boş gezenin boş kalfalarına bayıla bayıla veriliyor... 
   Eskiden Ünlülerin televizyon programlarına çıkmaları olay olurdu... 
   Şimdi Televizyona ünlü çıkarmanın anlamı kalmadı. Ne anlatacak bir şeyleri kaldı, ne de reytingleri... 
   Eskiden Sıradan kişiler için televizyona çıkmak bir hayaldi ve hiç kimse halktan birini ekranda görmek istemezdi... 
   Şimdi Televizyona çıkmak artık hayal değil. Artık ünlü değil, sıradan kişiler izleniyor. İnsanlar onların şahsında kendi hayatlarını oyluyor, "kendilerini" izlemekten zevk alıyor... 
   Ve bu ülkeden bir kişinin bilim alanında bir ödül mesela "Nobel" alması ya da dünya çapında bir buluş yapması ihtimali "Biz Evleniyoruz" evinde bir aşkın doğması ihtimalinden daha yüksek olsa da, "tamamen tükenmiş oluyor" gibi geldi bize... 
   
   Soyunan kişi yalanları Top5    1 Sanatı seviyorum, sanat için soyundum. Gerekirse toplum için de soyunurum... Cıbıldaklar 
   2 Yönetmen istedi, senaryo gereği soyundum... Cascavlaklar 
   3 Çıplaklık doğallıktır, doğallık güzeldir, öyleyse çıplaklık güzeldir diyorum... Daltabanlar 
   4 Güzelim ve bu güzelliği hayranlarımla paylaşmak istedim. Güzellikler paylaştıkça çoğalır... Dımdızlaklar 
   5 Soyunabilen, bikini giyebilen assolist olmak kolay mı Bikini giyebilen tek assolist benim... Şallak Mallaklar 
   
   Kesin bi pislik var, ama dur bakalım... 
   Othello 
   
   Yakıştı 
   "Duygularımı açtım maymun oldum .." 
</TEXT>
</DOC>
