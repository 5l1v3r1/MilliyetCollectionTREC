<DOC>
<DOCNO> 222177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun01.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta terörist eğitim kampı bulundu... 
</HEADLINE>
<TEXT>

     Irak'ın güneyindeki Kerbela kenti yakınlarında, Polonyalı ve Amerikan askerlerin teröristlerin eğitiminde kullanılan bir kampı ortaya çıkardıkları ve kampın yok edildiği bildirildi. 
     Polonya liderliğindeki çokuluslu gücün sözcüsü Robert Strzelecki, Polonya Haber Ajansı'na PAP yaptığı açıklamada, dün bulunan kampta yaklaşık 8 ton patlayıcı ele geçirildiğini söyledi. 
     Araştırmalar sırasında kampın boş olması nedeniyle, kampta hiç kimsenin tutuklanmadığı belirtildi. 
     Sözcüye göre, Polonyalı askerlerin düzenlediği başka bir operasyonda ise 4 şüpheli yakalandı. Şüphelilerden ikisinin koalisyon güçleri tarafından arananlar listesinde bulunduğu kaydedildi. 
     Irak'ta 9 bin kişilik çok uluslu güce komuta eden Polonya'nın Irak'ta 2 bin 400 askeri bulunuyor. 
     
</TEXT>
</DOC>
