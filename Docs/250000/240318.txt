<DOC>
<DOCNO> 240318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo28.html </URL>
<DATE> 2004/05/15/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Gaziantepspor 4 - Diyarbakırspor 1 maç bitti 
</HEADLINE>
<TEXT>

     Karşılaşmayı evsahibi ekip Gaziantepspor 4-1 kazandı. 
     Birinci Süper Futbol Ligi'nde Gaziantepspor ile Diyarbakırspor arasında oynanan karşılaşmanın ilk yarısı 1-0 ev sahibi takımın üstünlüğüyle sona erdi. 
     Futbulcular sahaya ''Yurtta Birlik Dünyada Barış İçin Atatürk'ü Anma Halk Yürüyüşünde Buluşalım'' pankartıyla çıktı. 
     Karşılaşma öncesinde Hakem İsmet Cengiz'in son maçına çıktığı anons edildi. Gaziantepspor Asbaşkanı Bülent Mamatoğlu, son maçında Cengiz'e çiçek ve bir plaket verdi. 
     Rakibine oranla maça daha iyi başlayan Gaziantepspor, Erdal ve Hasan Özer ile gol aradı. Gaziantepspor'un ilk yarıdaki tek golünü forvet oyuncuları değil orta sahada görev yapan Sedat kaydetti. 
     Gaziantepspor karşısında açık bir futbol oynamayı tercih eden Diyarbakırspor ise geliştirdiği atakları gol yapmakta başarılı olamadı. 
     7. dakikada, Diyarbakırspor'un ani gelişen atağında Santos topu Çetin'e aktardı. Çetin'in ceza sahası içinden sert şutunda meşin yuvarlak iyi yer tutan Ömer'in ellerinde kaldı. 
     11. dakikada, Erdal'ın pasında ceza sahası içinde topla buluşan Sedat, plase bir vuruşla meşin yuvarlağı kaleci Ahmet'in sağından Diyarbakırspor kalesinin ağlarıyla buluşturdu 1-0 
     38. dakikada, Mehmet Kara, Hasan Özer'den aldığı topu ceza sahası dışından sert bir vuruşla Diyarbakırspor kalesine yolladı, meşin yuvarlak kaleyi bulmadı. 
     41. dakikada, organize gelişen Diyarbakırspor atağında Çetin topu daha uygun durumdaki Jupi'ye verdi. Jupi'nin ceza sahası dışından sert şutunda meşin yuvarlak auta gitti. 
     Karşılaşmanın ilk yarısı 1-0 Gaziantepspor'un üstünlüğüyle bitti. 
     
     İKİNCİ YARI 

     46. dakikada orta alandan kaptığı topla Erhan Namlı ceza alanına girdi. Kaleciyle karşı karşıya kalmasına karşın vurduğu şutta top, az farkla auta gitti. 
     55. dakikada Devran'ın ortasında topla buluşan Hasan Özer, ceza alanı içinde sert vurdu. Meşin yuvarlak az farkla auta çıktı. 
     64. dakikada İlhan'ın pasında topla buluşan Hasan Özer, ceza alanında düzgün bir vuruşla meşin yuvarlağı filelerle buluşturdu 2-0. 
     78. dakikada orta alandan Diyarbakırspor savunmasından kaptığı topla ceza alanına giren Hasan Özer, rakip savunma oyuncularının ''ofsayt'' diye duraklamalarından yararlanarak kendisinin 2. ve takımının 3. golünü attı 3-0. 
     89. dakikada Kerem, ceza alanında topa elle dokununca, hakem penaltı noktasını gösterdi. Atışı kullanan Serdar, topu filelere gönderdi 3-1. 
     Maçın uzatma dakikalarında Erhan Namlı'nın pasında topla buluşan ve ceza alanına giren Hasan Özer, kaleci Ahmet'in sağından topu filelere 4. kez gönderdi 4-1. 
     Karşılaşmayı evsahibi ekip Gaziantepspor 4-1 kazandı. 
     
     KÜNYE 

     Stat Kamil Ocak. 
     Hakemler İsmet Cengiz, Bülent Gökçü, Adnan Ağır. 
     Gaziantepspor Ömer, Devran, Bülent, Sedat, Johnson, Bekir, Mehmet Kara, Bouazizi, İlhan, Erdal, Hasan Özer. 
     Diyarbakırspor Ahmet, Cumhur, Hasan Yiğit, Sinan, Santos, Burhan, Cem, Jupi, Goran, Serdar, Çetin. 
     
</TEXT>
</DOC>
