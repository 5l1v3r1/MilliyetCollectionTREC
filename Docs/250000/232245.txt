<DOC>
<DOCNO> 232245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun18.html </URL>
<DATE> 2004/04/17/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Denktaş Yeniden bana göçü yaşatma hakkınız yok... 
</HEADLINE>
<TEXT>

     KKTC Cumhurbaşkanı Rauf Denktaş, daha önce göç eden halkın yeniden göç etmesini istemediğini belirterek, ''O günleri ben yaşamak istemem. Bana bunu yaşatmak hakkınız da yoktur'' dedi. 
     Denktaş, Kıbrıs Türk Mücahitler Derneği'nde yaptığı konuşmada, Annan planının vilayet statüsü öngördüğünü ifade ederek, bunu kabul etmeye hakkı olmadığını kaydetti. 
     İnsanların kandırılmamasını isteyen Denktaş, şöyle konuştu 
     ''Bazı insanlar şunu söylüyorlarmış, bugün işittim çok üzüldüm. Bazı askeri yerde arazisi olan insanlar, 'Annan planı gelirse asker çıkacak, ben de bu yerleri büyük fiyata satabileceğim' diyerek 'evet' diyecekmiş. 
     Lütfen, Kuzey Kıbrıs Türk Cumhuriyeti eserinizdir. Nasıl meydana geldiğini, meydana gelinceye kadar neler çektiğinizi bir düşünün ve o 1975'te Güney'den göç edenler düşünsün, her şeylerini bırakarak göç ettiler, zor yerleştiler, rehabilite oldular. Şimdi yeniden her şeylerini bırakarak göçü göze alabilecekler mi O günleri ben yaşamak istemem. Bana bunu yaşatmak hakkınız da yoktur. 
     Çünkü biz size hep birlikte bir devlet verdik. Bunun kıymetini bilmezseniz, gidin sandığa atınız, altınızdan gitsin. Ondan sonra Birleşik Kıbrıs Cumhuriyeti'nin bayrağı altında size kaç gün rahatlık verecekler, huzur verecekler...'' 
     
</TEXT>
</DOC>
