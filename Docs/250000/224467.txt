<DOC>
<DOCNO> 224467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun65.html </URL>
<DATE> 2004/03/22/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Opportunity, Mars'ta inceleme yaptığı kratere saplandı 
</HEADLINE>
<TEXT>

     ''Kızıl Gezegen'' Mars'ın yüzeyinde araştırma yapan Opportunity adlı robot, incelediği kraterden çıkmaya çalışırken, kayarak kratere saplandı. 
     ABD Ulusal Havacılık ve Uzay Dairesi'nin NASA California-Pasadena'da kurulu 70 yıllık kurumu Jet Motorları Geliştirme Merkezi'nde Jet Propulsion Laboratory-JPL görev yapan bilim adamları, iki ay önce gezegene inen 6 tekerlekli Opportunity'nin, dün kraterden çıkmaya çalışırken yumuşak zemin nedeniyle kaydığını, robotu kraterden çıkarmak için bugün başka bir yolun deneneceğini söyledi. 
     Opportunity, 21 metre çapındaki kratere 24 Ocak'ta inmişti. 
     Bu arada Mars'taki diğer uzay robotu Spirit'in, daha büyük bir kraterin kenarını incelediği belirtildi. 
     NASA'nın Mars'taki robotların görevleri sırasında elde ettiği önemli bir bilimsel buluşu, yarın düzenlenecek basın toplantısıyla duyuracağı kaydedildi. 
     NASA, Spirit adlı robotun araştırmalarında ''Kızıl Gezegen''de bir zamanlar su bulunmuş olduğu sonucuna ulaşıldığını açıklamıştı. 
     
</TEXT>
</DOC>
