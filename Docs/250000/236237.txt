<DOC>
<DOCNO> 236237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonspo03.html </URL>
<DATE> 2004/04/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Roberto Baggio, gök-maviyi son kez giydi 
</HEADLINE>
<TEXT>

     İtalyanların efsanevi futbolcusu Roberto Baggio, çarşamba gecesi milli takım formasını son kez İspanya'ya karşı giydi. Milli takımla sayısız başarıya imza atan Baggio, böylece uluslararası kariyerine nokta koydu. 
     Gecenin en büyük tezahüratı maçın bitimine 3 dakika kala oyundan alınan Baggio için yapılırken, maçtan önce de ünlü futbolcunun sadık taraftarları Trapattoni'yi 37 yaşındaki oyuncuyu Portekiz'e götürmesi için ikna etmeye çalıştılar. Ancak, Baggio milli takım kariyerinin bittiğini kendisi açıkladı. 
     Baggio, "Bu geceki maç kariyerimin en güzel anısı olacak. Bu taraftarların sevgi gösterisinden daha güzel ve duygusal bir şey olamaz. Gerçekten çok özeldi" dedi. 
     1-1 beraberlikle biten maçta konuk İspanya Fernando Torres ile . dakikada öne geçerken, İtalya bu gole Vieri ile 3 dakika sonra karşılık verdi. 
     
</TEXT>
</DOC>
