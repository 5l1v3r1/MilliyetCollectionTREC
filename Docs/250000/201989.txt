<DOC>
<DOCNO> 201989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun17.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD İlk testlere göre Saddam olduğu doğru... 
</HEADLINE>
<TEXT>

     ABD Savunma Bakanlığı'ndan bir yetkili, görünüşe göre Saddam Hüseyin'in ABD askerlerince yakalandığını söyledi. 
     Adının açıklanmasını istemeyen yetkili, ''Elimizde olduğunu sanıyorum. Hala kimlik belirleme meselesiyle uğraşıyoruz'' dedi. 
     Adının açıklanmasını istemeyen bir Amerikalı yetkili de Tikrit'te bir binanın mahzeninde yakalanan Saddam Hüseyin'in gerçek kimliğinin belirlenmesi için yapılan ilk testlerin, bu kişinin devrik Irak lideri olduğunu gösterdiğini söyledi. 
     Yetkili, ''Gerçekten iyi görünüyor'' dedi. 
     Yakalanan kişinin ilk bakışta Saddam'a benzemediğini belirten yetkili, bu kişinin devrik Irak lideri olduğunun kanıtlanması için DNA testi gibi daha başka testlerin yapılacağını kaydetti. 
     Irak Geçici Hükümet Konseyi'nin üyesi Nasır Kemal Çaderji, Irak sivil yönetiminin başındaki Amerikalı Paul Bremer'in, kendisine, Saddam'ın yakalandığını söylediğini bildirdi. 
     Nasır Çedarji, Bremer'in, bu gece Bağdat'a gelerek Saddam'ı bizzat görebileceğini söylediğini bildirdi. 
     Çaderji'nin bildirdiğine göre, Saddam yakalandığında takma sakal takıyordu. 
     
</TEXT>
</DOC>
