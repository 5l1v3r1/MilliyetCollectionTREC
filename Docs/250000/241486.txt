<DOC>
<DOCNO> 241486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur12.html </URL>
<DATE> 2004/05/20/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Milli hentbol takımının oteline hırsız girdi 
</HEADLINE>
<TEXT>

     Yıldız Erkekler Hentbol Avrupa Eleme Grubu karşılaşmalarına katılmak üzere Adana'ya gelen Milli Takım sporcularının, cep telefonları ve cüzdanları çalındı. 
     Yıldız Erkekler Milli Takım Teknik Sorumlusu Ercüment Karakaplan, karşılaşmalar öncesi Abdinpaşa Caddesi'nde bir otelde kampa giren Milli Takım sporcularının odalarına giren hırsız ya da hırsızların, bazı sporcuların cep telefonları ve içinde para ile kredi kartlarının bulunduğu cüzdanlarını çaldığını bildirdi. 
     Karakaplan, yarın başlayacak grup eleme maçları öncesi yaşanan tatsız olayın moralleri bozduğunu belirterek ''Bu üzücü olayın maçlardaki performansı etkilememesi için çaba gösteriyoruz'' dedi. 
     Olayla ilgili soruşturma başlatıldığı belirtildi. 
     
</TEXT>
</DOC>
