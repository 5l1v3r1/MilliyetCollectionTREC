<DOC>
<DOCNO> 233095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun32.html </URL>
<DATE> 2004/04/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İsrail askerleri taş atan Filistinliyi vurarak öldürdü 
</HEADLINE>
<TEXT>

     İsrail askerlerinin Gazze Şeridi'nde, kendilerine taş atan Filistin grubundan 18 yaşındaki bir genci vurarak öldürdüğü bildirildi. 
     Sağlık görevlilerinin açıklamalarına göre, Gazze'nin İsrail sınırı yakınında, İsrail askerleriyle taş atan 30 kadar Filistinli genç arasında çıkan çatışmada 2 Filistinli de yaralandı. 
     Filistinli militanların Yahudi yerleşim birimlerine ve İsrail'in güneyindeki bir kasabaya havan topu mermisi ve roket atmasının ardından İsrail zırhlı gücünün bölgeye girmesi üzerine Filistinli gençlerin taş atmaya başladığı haber verildi. 
     İsrail askeri kaynakları ise 1 Filistinlinin öldüğünü henüz doğrulamadı, askerlerin bir Filistinliye, zırhlı askeri araca tırmanması ve mürettebat için tehlike oluşturması üzerine ateş ettiğini söylediler. 
     İsrail'in cumartesi günü Hamas örgütünün liderlerinden Abdülaziz Rantissi'yi öldürmesinden sonra Gazze Şeridi'nde gerilim tırmanmıştı. 
     
</TEXT>
</DOC>
