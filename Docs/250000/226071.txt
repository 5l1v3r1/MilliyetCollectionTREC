<DOC>
<DOCNO> 226071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun02.html </URL>
<DATE> 2004/03/27/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
BBC Saddam, korumasının yardımıyla yakalandı... 
</HEADLINE>
<TEXT>

     Irak'ın devrik lideri Saddam Hüseyin'in, ele geçirilen bir korumasının verdiği bilgi sayesinde yakalandığı belirtildi. 
     BBC'nin haberinde, Amerikan birliklerinin Muhammed İbrahim Ömer El Musslit adlı korumayı Bağdat'ta yakalamasının ardından Tikrit'te gizlenen Saddam Hüseyin'in yakalandığı ifade edildi. 
     BBC'nin iddiası ile ilgili bir soru üzerine ABD Komuta Merkezi sözcüsü Dan Gage, ''Komuta Merkezi haberi doğrulama yetkisinde değil'' dedi. 
     ABD ordusu, Saddam Hüseyin'in nerede olduğu bilgisinin yakalanan ve sorgulanan bir kişi tarafından elde edildiğini açıklamıştı. 
     ABD, Saddam'ın yakalanmasına yardım edecek kişiye 25 milyon dolar ödül vaat etmişti ancak devrik liderin yerinin ABD ordusu tarafından tespit edilmesi nedeniyle bu paranın verilmeyeceği kaydedilmişti. 

     
</TEXT>
</DOC>
