<DOC>
<DOCNO> 201165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/soneko42.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak pastası için tartışmalar başladı.. Almanya'dan, ABD'ye tepki.. 
</HEADLINE>
<TEXT>

     ABD'nin Irak'a savaşa karşı çıkan ya da destek vermeyen ülkelerin Irak'ın yeniden imarına katılmasını engellemeye hazırlanması, Almanya'nın tepkisiyle karşılandı. 
     Başbakanlık Baş Sözcüsü Bela Anda, ''Alman hükümeti bunu kabul edemez. Böyle bir şey geçmişe değil, geleceğe birlikte bakmak anlayışına ters düşer'' dedi. 
     Anda, Alman firmalarının Irak'taki ihalelere alınmaması durumunun gerçekleşmesi halinde Almanya hükümetinin nasıl bir karşılık vereceği konusundaki soruları ise yanıtsız bıraktı. 
     ABD tarafından dün açıklanan bir siyasi belgede, Savunma Bakan Yardımcısı Paul Wolfowitz'in Irak'ta toplam değeri 18.6 milyar doları bulan 26 büyük ihalade rekabet koşullarını sınırlayacağı ve bu ihalelere Almanya ve Fransa dahil, savaşa karşı çıkan ülkelerin şirketlerinin alınmayacağını söylediği belirtiliyordu. 
     Kararın, ''ABD'nin ulusal güvenlik gerekçelerine'' dayandığını belirten Wolfowitz, asıl ihalelelere katılması engellenen söz konusu firmaların taşeronluk işleri için açılacak ikincil ihalelere ise alınabileceğini söylüyordu. 
     
</TEXT>
</DOC>
