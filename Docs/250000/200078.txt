<DOC>
<DOCNO> 200078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sontur22.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar Dizüstü bilgisayar için arkadaşlara 'hayır' talimatı verdim 
</HEADLINE>
<TEXT>

     DYP Genel Başkanı Mehmet Ağar, dizüstü bilgisayar için milletvekillerine ''hayır talimatı'' verdiğini söyledi. 
     Rize Ticaret ve Sanayi Odası'nı ziyaret eden Ağar, Yönetim Kurulu Başkanı Ayhan Hacıfazlıoğlu'ndan bilgi aldı. 
     Ağar, burada bir gazetecinin, milletvekillerine dizüstü bilgisayar dağıtımı konusundaki sorusu üzerine, şunları söyledi 
     ''Ben arkadaşlara hayır talimatı verdim. Arkadaşlara, Ankara Milli Eğitim Müdürlüğü ile görüşün, başarılı ve fakir öğrencilere verin dedim. Bizim zaten var, kullanıyoruz. Milletvekillerinden herkes böyle bir imkanı bulabilir. Kullananları da hoşgörüyle karşılıyorum.'' CHP Grup Başkanvekili Ali Topuz'un Başbakan Recep Tayyip Erdoğan'a yönelik ''İBDA-C'nin ilk yöneticilerinden biridir'' sözünün hatırlatılması üzerine Ağar, ''Topuz, belgeleri varsa ortaya koyması lazım. Neden böyle bir ifadede bulunduğunu bilmiyorum. Başbakan Erdoğan'ın geçmiş dönemlerde çalıştığı siyasi partiler ve siyasi çalışmaları nedeniyle bir bağlantısı var mı Bu konunun muhatabı Ali Topuz'dur'' dedi. 
     
</TEXT>
</DOC>
