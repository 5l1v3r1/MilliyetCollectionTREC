<DOC>
<DOCNO> 243029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo29.html </URL>
<DATE> 2004/05/26/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Sakaryaspor, iç transferde Gürçay ile anlaşamadı... 
</HEADLINE>
<TEXT>

     Birinci Süper Lig'e yükselen Sakaryaspor'da iç transfer görüşmelerinin başladığı ve Gürçay ile anlaşma olmadığı bildirildi. 
     Kulüp başkanı Selahattin Aydın, AA muhabirine yaptığı açıklamada, iç transfer çalışmaları kapsamında, 9 futbolcuyla ön görüşme yaptıklarını söyledi. 
     Transferde önceliğin iç görüşmelere verildiğini anımsatan Aydın, Mesut, Ragıp, Burak, Mahmut, Halim, Cemil, Taner, Gürçay ve kaleci Fevzi ile görüştüklerini ifade etti. 
     Başarılı bir takım oluşturmak istediklerini kaydeden Aydın, şunları kaydetti 
     ''Görüştüğümüz futbolculardan teklif aldık. Bunları değerlendireceğiz. Bütçemizi dikkate alarak biz de futbolculara teklif götüreceğiz. Bu futbolculardan Gürçay ile anlaşamadık. Bonservis bedelini ödediği takdirde, istediği kulübe gidebilir.'' 
     
</TEXT>
</DOC>
