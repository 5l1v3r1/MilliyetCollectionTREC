<DOC>
<DOCNO> 202857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/spor/aspo.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN'IN JETONU DÜŞTÜ 4-1 
</HEADLINE>
<TEXT>

   Cim-Bom cezası nedeniyle Bursa'da oynadığı maçta Türk Telekom engelini Ergün, Ümit pen , Prates ve Bratu'nun golleriyle aştı 
      ERHAN TELLİ 

   
   Cezasını çekti 
   CİM - BOM dün cezası için Bursa'da, Türkiye Kupası'nı geçmek için de Türk Telekom karşısındaydı. Yaklaşık 3 bin taraftar, kar, soğuk demeden Galatasaray'ı seyretmek için Atatürk Stadı'na geldi. 9 eksikle sahaya çıkan Aslan, Telekom karşısında 13. dakikada Ergün ile öne geçti. 18. dakikada Sabri'nin ortasını Emre'nin koluyla kesmesi, hakeme göre penaltıydı. Atışı Ümit Karan filelere gönderdi 2-0. Bu aynı zamanda ilk yarının da skoru oldu. 
   
   Yine gol yediler 
   İKİNCİ devre Galatasaray için daha rahat geçeceği beklenirken, 61. dakikada Telekom'dan Tayfun'un golü, bir anda Sarı - Kırmızılılar'ın yüreğini ağzına getirdi. Ancak 67'de Prates'in füzesinin gol olması korkuyu sona erdirdi. Aslan, 3-1'lik skorun rahatlığı içinde 73. dakikada Bratu ile bir gol daha kazandı ve işi bitirdi. Yoğun kar yağışı altında sahadan ayrılan Cim - Bom, şiddetli fırtına nedeniyle deniz otobüsüne binemeden İstanbul'a geldi. 
   
   
</TEXT>
</DOC>
