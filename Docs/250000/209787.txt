<DOC>
<DOCNO> 209787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/siyaset/siy00.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece yarısı umre 
</HEADLINE>
<TEXT>

   5. Ekonomi Zirvesi için Suudi Arabistan'a giden Başbakan Erdoğan, Ali Babacan ve Kemal Unakıtan, gece yarısı saat 03.00'te ihrama girip gizlice umreye gitti... 
   Abdullah Karakuş 

   
   Gündüz ekonomi forumunda Arap dünyasına değişim mesajı veren ve İslam dünyasının geri kalmasında Müslümanların sorumlu olduğunu belirten Başbakan Tayyip Erdoğan, Maliye Bakanı Kemal Unakıtan ve Devlet Bakanı Ali Babacan, gece saat 03.00'te gizlice Mekke'ye gitti. İhrama girerek, K be'yi tavaf eden Erdoğan'a her gezisinde yanında olan dış politika kurmayları Ömer Çelik Adana , Egemen Bağış İstanbul ve Şaban Dişli Sakarya de eşlik etti. 
   
   Türk hacılar şaşırdı 
   Cengiz Kaptanoğlu İstanbul ve Asım Kulak Bartın ile Başbakan Başmüşavirleri Ahmet Davutoğlu ve Nabi Avcı, Basın Müşaviri Ahmet Tezcan da, umreye giden heyette yer aldı. Heyet, umre sırasında Türk hacılarla da sohbet etti. K be'yi yedi kez tavaf eden Erdoğan, ayrıca Merve ve Safa Tepeleri arasında da yedi kez gidip geldi. Erdoğan, K be'yi tavaf ettikten sonra Hz. Muhammed'in kabrini de Mescid-i Nebebi ziyaret etti. Sabah saatlerinde Cidde'den özel bir uçakla Medine'ye giden Erdoğan, Hz. Muhammed'in kabrinde dua etti. 
   Erdoğan, gizli gittiği umreyle ilgili "Gelmişken gerek Kabei Muazzamma'yı, gerekse peygamberimizin Ravzayı Mutaharası'nı gezmek bizim için manen önemli bir adımdı. Resmi program içinde olmasına gerek yoktu. Bu, gösterişten uzak halledilmesi gereken bir görevdi. Bu görevi yapmanın mutluluğu içerisindeyim" dedi. 
   
   'Paranın dini olmaz'    Başbakan Erdoğan dün Arabistan dönüşünde uçakta, islam dünyasının geri kalmasının nedenlerini anlattı. "islam ortak pazarı anlayışı olmamalı" sözlerinin ikili görüşmelerde çok olumlu karşılandığını belirten Erdoğan, "bu konu yıllardır zaman zaman dile getiriliyor. Fakat ekonominin kesinlikle dini olmaz. Paranın da dini olmaz. Ekonominin en önemli enstrümanlarından biri paradır. Parayı bir mezhebe veya bir etnik kökene dayandırmaya kalkarsanız bu kutuplaşmaları kamplaşmaları getirir. Bu da dünyadaki küreselleşme sürecinin reddedeceği bir neticenin ortaya çıkması demektir. Neticesiz kalır, akamete uğrar" dedi. 
   
   
</TEXT>
</DOC>
