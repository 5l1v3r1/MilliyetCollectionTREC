<DOC>
<DOCNO> 222182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun06.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IKDP Suriye'de güç kullanımına karşıyız 
</HEADLINE>
<TEXT>

     Irak Kürdistan Demokrat Partisi IKDP , Suriye'nin Kamışlı kentinde güvenlik güçleriyle kent sakinleri arasında çıkan çatışmalardan sonra ''şiddet olaylarına ve güç kullanımına karşı olduğunu'' bildirdi. 
     IKDP lideri Mesud Barzani'nin bildirisinde, ''Kürtlerle diğer halklar arasındaki kardeşliğin ve halkların barış içinde bir arada yaşamasının sürmesi gerektiği'' belirtilerek, ''Tarafları şiddet olaylarından vazgeçmeye ve anlaşmazlıkları çözmek için güç kullanımına başvurmamaya çağırıyoruz'' denildi. 
     Olaylarda ölenlerin ailelerine başsağlığı dilenen bildiride, ''Bölgede barış ve güvenliğin korunması için, Kürtlerle diğer halklar arasındaki dostluğun güçlendirilmesi gerektiği'' ifade edildi. 
     Suriye İlerici Demokrat Kürt Partisi Genel Sekreteri Abdülaziz Davud, Kamışlı'da bir futbol maçından önce patlak veren ve maçtan sonra devam eden olaylarda 14 kişinin öldürüldüğünü söylemişti. 
     
</TEXT>
</DOC>
