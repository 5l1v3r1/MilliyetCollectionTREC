<DOC>
<DOCNO> 230718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur18.html </URL>
<DATE> 2004/04/12/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
KPSS'ye başvurular 19 Nisan'da başlayacak 
</HEADLINE>
<TEXT>

     Kamu kurum ve kuruluşlarında çalışmak isteyen adayların girebileceği 2004-Kamu Personeli Seçme Sınavı'na KPSS başvurular, 19-30 Nisan 2004 tarihleri arasında yapılacak. 
     Sınava öğretmen adaylarının da başvurması gerekiyor. 
     Sınavı gerçekleştirecek olan Öğrenci Seçme ve Yerleştirme Merkezi'nden ÖSYM yapılan açıklamaya göre, kamu kurum ve kuruluşlarındaki A ve B grubu kadrolarda görev alabilmek için KPSS'ye girmek gerekiyor. 
     A Grubu kadrolar uzman yardımcılığı, müfettiş yardımcılığı, maiyet memurluğu kaymakam adaylığı ve meslek memurluğu Dışişleri Bakanlığı gibi özel yarışma sınavına tabi tutulmak suretiyle girilen mesleklerle ilgili kadroları içeriyor. 
     B Grubu kadrolar ise kamu kurum ve kuruluşlarındaki A grubu dışında kalan, ilk defa kamu hizmeti ve görevlerine atama yapılacak kadroları kapsıyor. 
     Adalet Bakanlığı, Milli Savunma Bakanlığı ve Milli İstihbarat Teşkilatı Müsteşarlığı ile İçişleri ve Dışişleri bakanlıklarının bakanlık teftiş kurulları, Jandarma Genel Komutanlığı ve Askeri Adalet Teftiş Kurulları ve 657 sayılı Devlet Memurları Kanunu'nun değişik 1. maddesinin 3. fıkrasında sayılanlar ile Devlet Senfoni Orkestraları ve Devlet Klasik Türk Müziği Korosu Sanatçıları dışındaki kamu kurum ve kuruluşlarında görev almak isteyen adayların, ister A Grubu ister B Grubu kadrolar olsun, 2004-KPSS'ye girmeleri gerekiyor. 
     
     HANGİ OKUL MEZUNLARI BAŞVURABİLECEK 
     2004-KPSS'ye ortaöğretim lise ve dengi meslek liseleri kurumlarından, önlisans iki yıllık meslek yüksekokulları veya iki yıllık açıköğretim programları programlarından ve lisans 4 veya daha fazla yıllık yükseköğretim programları programlarından mezun veya mezun olabilecek durumdakiler başvurabileceklerdir. Sınava ilköğretim ortaokul mezunları giremeyecek. 
     
     BAŞVURULAR 
     KPSS'ye başvurular 19 Nisan Pazartesi günü başlayacak. Adaylar, 2004-KPSS kılavuzu, başvurma belgesi ve soru örneklerini içeren kitapçıktan oluşan başvuru evrakını 4 milyon lira karşılığında ÖSYM sınav merkezi yöneticiliklerinden alabilecekler. Adaylar, kılavuzda belirtilen kurallara göre doldurdukları başvurma belgesi ile sınav ücretini yatırdıklarını belgeleyen banka dekontunu en geç 30 Nisan Cuma günü mesai saati bitimine kadar aldıkları yerlere teslim edecekler. 
     Sınav ücreti, kılavuzda yer alan bankalardan birine sınavın adı ve T.C. kimlik numarası verilerek yatırılacak. Sadece cumartesi sabah oturumuna girmek isteyen adaylar 35 milyon lira, cumartesi sabah oturumuna ek olarak diğer oturumlardan en az birine de girmek isteyen adaylar ise cumartesi sabah oturumu dahil 45 milyon lira ödeyecekler. 
     Başvuru işlemlerini sadece ÖSYM sınav merkezi yöneticiliklerinden yürütülecek. Adaylar, başvuru bürolarının adreslerini ÖSYM'nin http www.osym.gov.tr sitesinden öğrenebilecekler. 
     KPSS'ye başvuru sırasında adaylar T.C. kimlik numaralarını başvurma belgesine yazıp kodlayacaklar. T.C. kimlik numaralarını bilmeyen adaylar, bağlı bulundukları ilçe nüfus müdürlüklerinden alacakları vukuatlı nüfus kayıt örneğinden veya http tckimlik.nvi.gov.tr internet adresinden bu numaralarını öğrenebilecekler. 
     Başvuru süresi 30 Nisan 2003 tarihinde sona erecek. 
     -SINAV- 2004-KPSS 10-11 Temmuz'da sabah ve öğleden sonra olmak üzere toplam dört oturumda gerçekleştirilecek. Sınav, ÖSYM sınav merkezi yöneticiliklerinin bulunduğu 81 il ve 63 ilçe merkezi ile Lefkoşa'da yapılacak. 
     Tüm adaylar 2004-KPSS'nin öğrenim düzeylerine göre düzenlenmiş Genel Yetenek ve Genel Kültür testlerinin uygulanacağı Cumartesi sabah oturumuna girecekler. Cumartesi sabah oturumunda isteyen adaylara ayrıca Yabancı Dil testi de verilecek. 
     Öğretmen adaylarının ise cumartesi günü öğleden sonra oturumuna da girme zorunluluğu bulunuyor. 
     Pazar sabah ve öğleden sonra oturumları, A Grubu kadrolara atanmak isteyen lisans mezunu adaylara uygulanacak testleri kapsıyor. 
     -ADAYLAR NASIL YERLEŞTİRİLECEK - A Grubu kadrolar için KPSS, genellikle eleme sınavı niteliği taşıyor. Kamu kurum ve kuruluşları, A Grubu Kadrolar için yapacakları giriş sınavına adayları KPSS sonuçlarına göre çağırıyor. A Grubu kadrolara sadece KPSS puanlarını kullanmak suretiyle de atama yapılabiliyor. 
     B Grubu Kadrolara ise yerleştirme, adayların tercihleri alınmak suretiyle, ÖSYM tarafından yapılıyor ve yerleştirilen adayların atamaları, kamu kurum ve kuruluşlarınca ayrıca bir sınav ve mülakat yapılmaksızın doğrudan gerçekleştiriliyor. 
     2004-KPSS'ye başvuran adayların, A grubu kadrolar için kamu kurum ve kuruluşlarına başvurdukları tarihte, diğer kadrolar için ise ÖSYM'ye tercih formlarını teslim ettikleri tarihte, sınava girdikleri düzeydeki bir öğretim kurumundan mezun durumda olmaları koşulu aranıyor. 
     A Grubu kadrolara eleman almayı planlayan kamu kurum ve kuruluşlarının adları, kadro unvanları ve ağırlıklı puanları ile ilgili ayrıntılı bilgiler 2004-KPSS Kılavuzunda yer alıyor. 
     2004-KPSS kılavuzunda ayrıca öğretmenlik kadroları ile B Grubu kadrolar için personel alacak kamu kurum ve kuruluşlarının adları, kadro sayıları ve bu kadroların koşulları da bulunuyor. 
     A Grubu Kadrolar için kamu kurum ve kuruluşları, 2004-KPSS sonuçlarını nasıl kullanacaklarını ve yapacaklarsa giriş sınavlarını nasıl gerçekleştireceklerini basın yoluyla verecekleri ilanlarla adaylara duyuracaklar. 
     B Grubu kadrolar için ÖSYM, personel alacak kamu kurum ve kuruluş adlarını, kadro sayılarının ve koşullarının yer aldığı bir Tercih Kılavuzu ve Tercih Formu hazırlayacak. ÖSYM bu kılavuz ve formu, 2004-KPSS sonuçları adaylara duyurulduktan sonra adayların kullanımına sunacak. 
     Adaylar tercih formlarını, 1-10 Eylül 2004 tarihleri arasında ÖSYM sınav merkezi yöneticiliklerinden alarak doldurup yine aynı yere teslim edecekler. 
     ÖSYM, 2004-KPSS ile ilgili olarak atama yapılamaması nedeniyle boş kalan kadrolara ek yerleştirme yapacak. Ek yerleştirme başvuruları da 8-12 Kasım 2004 tarihleri arasında alınacak. 
     2004-KPSS sonuçları sınav tarihinden itibaren iki yıl geçerli olacak. 
     
</TEXT>
</DOC>
