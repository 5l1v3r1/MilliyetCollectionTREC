<DOC>
<DOCNO> 225148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/soneko08.html </URL>
<DATE> 2004/03/24/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
TEKEL'in özelleştirmesi ile ilgili strateji Nisan'da belirlenecek 
</HEADLINE>
<TEXT>

     TEKEL'in özelleştirilmesine ilişkin stratejinin Nisan ayı ortalarına kalabileceği belirtiliyor. 
     Daha önce Mart sonunda açıklanması programlanan TEKEL Sigara Bölümü'nün özelleştirilmesine ilişkin strateji üzerinde çalışmalar devam ediyor. 
     Daha önce blok satış yöntemi ile ihaleye çıkılan TEKEL'de bu kez diğer alternatifler üzerinde de duruluyor. 
     Blok satış, varlık satışı veya marka satışı gibi yollardan hangisi ile TEKEL'in özelleştirilebileceği hususunda henüz bir uzlaşmaya varılamadığı belirtiliyor. 
     
     TEKEL İHALESİ YILIN İKİNCİ YARISINDA 
     Strateji üzerindeki çalışmaların devam etmesi nedeniyle Mart sonu olarak açıklanan takvimin 1-2 hafta sarkabileceği, ancak TEKEL'in özelleştirilmesi için yılın ikinci yarısında ihaleye çıkılacağı ifade ediliyor. 
     Öte yandan, bir süredir sigara pazarında kayıplar yaşayan TEKEL'de pazar kaybının durdurulduğu kaydediliyor. 
     
     TELEKOM'DA İHALE TAKVİMİ 
     Telekom özelleştirilmesi için çıkılan danışmanlık ihalesinin iptal edilmesi ile birlikte Kamu İhale Kanunu'nundan kaynaklanan sıkıntının aşılması için Özelleştirme İdaresi ile Kamu İhale Kurumu arasındaki görüşmeler devam ediyor. 
     Bu kapsamda, bugün İdare yetkililerinin Kamu İhale Kurumu'na bir ziyaret yapmaları bekleniyor. 
     Buna karşılık, Telekom ihalesinde takvimin sarkmaması için Kamu İhale Kanunu'nda, özelleştirmede danışman tutulmasına kolaylık sağlayacak değişikliğin seçim sonrası gündeme gelmesi bekleniyor. 
     Telekom'un danışmanlık ihalesine kanun değişikliğinden sonra çıkılacağı ifade ediliyor. 
     
</TEXT>
</DOC>
