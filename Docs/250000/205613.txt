<DOC>
<DOCNO> 205613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sontur17.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşını birlikte kutladığı arkadışını bıçaklayıp öldürdü 
</HEADLINE>
<TEXT>

     - Kütahya'da, parkta içki içerek yeni yılı kutlayan arkadaşların tartışması, cinayetle sonuçlandı. 
     K.İ. 17 ve R.A. 17 yeni yılı kutlamak amacıyla Ahierbasan Parkı'na giderek birlikte alkol aldılar. İki arkadaş, daha sonra K.İ'nin kız arkadaşının evinin önüne gitti. Burada yüksek sesle kız arkadaşına seslenen K.İ, kızın ailesinin ve komşuların tepkisi üzerine R.A. ile birlikte yeniden parka döndü. 
     R.A'nın, yaşadıkları olaydan sonra, ''Gece yarısı insanları rahatsız ettik. Çok ayıp oldu. Başlarım senin kız arkadaşına'' diye tepki göstermesine sinirlenen K.İ, arkadaşını bıçakla yaraladı. 
     Bir anlık sinirin ve alkolün etkisiyle yaptıklarından pişmanlık duyan K.İ, arkadaşını sırtına alarak hastaneye götürmek istedi. Aşırı alkollü olduğu için yürümekte zorluk çeken, sık sık sırtındaki yaralı arkadaşını yere düşüren K.İ'nin durumu, devriye gezen polis ekiplerinin dikkatini çekti. 
     Polisler, K.İ'yi gözaltına alırken, Kütahya Devlet Hastanesi'ne kaldırılan R.A, kurtarılamadı. 
     Suçunu itiraf eden K.İ'nin, sorgulamasının tamamlanmasının ardından adliyeye sevk edileceği bildirildi. 
     





</TEXT>
</DOC>
