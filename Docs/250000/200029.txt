<DOC>
<DOCNO> 200029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo14.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Faruk, Galatasaray maçında oynuyor... 
</HEADLINE>
<TEXT>

     Birinci Süper Futbol Ligi'nde yarın Galatasaray'ı konuk edecek İstanbulspor, galibiyeti hedefliyor. 
     Çalışmalarını Ataköy Tesisleri'nde yapacağı idmanla tamamlayıp, ardından kampa girecek olan İstanbulspor'da, dünkü antrenmanda sol ayak bileğinden sakatlanan Faruk'un oynayabilecek durumda olduğu açıklandı. 
     Ligde 4 haftadır galip gelemeyen İstanbulspor'da, Galatasaray karşılaşması öncesi cezalı oyuncu bulunmazken, ilk yarıyı kapatan Boliç ile sakatlıkları süren Cem ve Emre yarın forma giyemeyecekler. 
     Sarı-siyahlıların Galatasaray karşısına, Zdravkov, Tolga, Deniz Uygar, Saffet, Mehmet, Saidou, Aytekin, Faruk, Yordanov, Bushaj ve Balili 11'i ile çıkması bekleniyor. 
     Güngören Mimar Yahya Baş Stadı'nda saat 13.30'da başlayacak ve Selçuk Dereli'nin yöneteceği mücadele Digitürk LİG TV'den naklen yayınlanacak. 
     
</TEXT>
</DOC>
