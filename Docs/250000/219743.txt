<DOC>
<DOCNO> 219743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun29.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum yönetimi "Çözüm, 15.6 milyar Kıbrıs lirası istiyor" 
</HEADLINE>
<TEXT>

     Kıbrıs Rum yönetimi Planlama Dairesi, yaptığı bir araştırmada, Annan planı temelinde Kıbrıs sorununun çözümü maliyetinin toplam 15,6 milyar Kıbrıs Lirası'na KL 1 KL 2 milyon 780 bin TL mal olacağını hesapladı. Araştırmaya göre, bu rakama her yıl, ortak devletin memurlarının maaşı için 620 milyon KL eklenecek. 
     Simerini gazetesi, araştırmanın Rum Maliye Bakanlığı'nın elinde olduğunu, yeni başkanlık sarayı ve bakanlıkların inşası için 95 milyon KL gerektiğini yazdı. 
     Habere göre, raporda belirtilen harcamalar özetle şöyle 
     -Kapalı Maraş bölgesi için 1,2 milyar KL 
     -Kıbrıs Rum tarafına iade edilecek ve Rum kurucu devletine ait olacak bölgeler için 467,5 milyon Karpaz için 45,5 milyon KL 
     -Kıbrıs Türk kurucu devleti için 852,5 milyon 
     -Kıbrıslı Türklerin yeniden yerleştirilmesi ve çözümden etkilenecek ''yerleşiklerin'' Türkiye kökenli KKTC vatandaşlarının ülkelerine gönderilmesi ve Kıbrıs Türk kurucu devletine Kıbrıslı Rumların yerleştirilmesi için 1,3 milyar KL 
     -Tazminatlar için 11,5 milyar KL 
     - Tüm Kıbrıs'ın Diğer inşaat işleri için 375,5 milyon KL 
     -Kıbrıs Türk kurucu devletinde kalacak bölgelerin geliştirilmesi için 200 milyon KL . 
     Haberde ayrıca, merkezi hükümetin maaşlarının toplam 120 milyon KL civarında olacağı ve merkezi hükümette 3 bin 500'ü Kıbrıslı Rum ve 2 bin 500'ü Kıbrıslı Türk 6 bin devlet memur çalıştırılmasının öngörüldüğü, bir memurun yıllık ortalama maaşının ise 20 bin KL olacağının hesaplandığı kaydedildi. 
     
     HESAPLAMAYA TEPKİ 
     Rum Bilim Adamları ve Teknisyenler Odası ETEK Başkanı Themos Dimitriu ise habere tepki göstererek, ''80 bin kişinin yeniden yerleşmesi ve çalışma alanları ile onlara hizmet edecek altyapının inşası için en fazla 1-2 milyar KL'ye ihtiyaç duyarız'' dedi. 
     Dimitriu, ''Kıbrıs sorununun çözümünün maliyetini, bu maliyetle hiç ilgisi olmayan hayalimizdeki golf sahaları, marinalar ve diğer lüks tesisatlarla yeniden inşa edilmiş bir Kıbrıs'a dönüştürdük. Çözümden sonra bize iade edilecek bölgelerin yeniden inşasının bize ne kadara mal olacağı konusunun başka, rüyaların başka şey olduğunu anlamamız gerekir'' diye konuştu. 
     Dimitriu, ''ETEK'in araştırmalarına göre, yeniden inşa etmenin 2 milyar KL'den fazlaya mal olmaması gerektiğini'' belirterek, ''bir düzeye ulaşılmasının ardından yeni iş alanları açılacağını, yatırımlar yapılacağını ve işin kendi kendini finanse edeceğini'' kaydetti. 
     Alithia gazetesi, Rum hükümet yetkililerinin bu yolla, çözümün maliyetinin aşılamaz olduğu mesajını vererek, halkı Annan planı konusunda olumsuz etkilemeye çalıştığını yazdı. 
     
</TEXT>
</DOC>
