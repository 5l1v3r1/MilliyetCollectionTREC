<DOC>
<DOCNO> 210510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur56.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM'de yolu kapatan Tır'ları çekmek için tank gidiyor 
</HEADLINE>
<TEXT>

     TEM Otoyolu Hadımköy mevkiinde, 2 TIR'ın kayarak yolu kapatması nedeniyle bazı araçların yolda kaldığı bildirildi. 
     AA muhabirinin aldığı bilgiye göre, Hadımköy mevkiinde 2 TIR'ın kayarak yolda yan dönmesi üzerine Karayolları ekipleri, trafiğin açılması için çalışma başlatmak üzere bölgeye gönderildi. Ancak ekipler, yolda kalan araçlar nedeniyle kaza yerine ulaşamadı. 
     Yolu kapatan TIR'lar kaldırılamadığı için bazı araçların uzun süredir yolda mahsur kaldığı öğrenildi. 
     Karayolları yetkilileri, yolun açılmasını sağlamak için askeriyeden yardım talep edildiğini ve TIR'ların çekilmesi için olay yerine bir tank istendiğini belirttiler. 
     Yetkililer, yolun kenarından ilerleyerek kaza yerine ulaşan tankın çalışmalara başladığını ve kaza yapan araçların çekilmesinin ardından yolun trafiğe açılacağını kaydettiler. 
     
</TEXT>
</DOC>
