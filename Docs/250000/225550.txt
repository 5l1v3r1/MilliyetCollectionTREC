<DOC>
<DOCNO> 225550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo08.html </URL>
<DATE> 2004/03/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Galatasaray'ın Samsun'a 34-5 üstünlüğü var 
</HEADLINE>
<TEXT>

     Galatasaray ile Samsunspor, yarın yapacakları maçla birlikte, Birinci Futbol Ligi'nde 54. kez karşılaşmış olacak. 
     Galatasaray, 1969-70 futbol sezonunda ilk kez Birinci Lig'e yükselen Samsunspor ile şimdiye dek yaptığı karşılaşmalardan 34'ünü galibiyetle kapatırken, rakibine 5 kez yenildi. 2 takım arasındaki 14 karşılaşma da beraberlikle sonuçlandı. 
     Sarı-kırmızılılar, maçta rakip filelere toplam 111 gol atarken, Samsun ekibi 34 golle karşılık verebildi. 
     2 takım arasında ilk yarıda yapılan maçta Galatasaray, Atatürk Olimpiyat Stadı'nda Samsunspor'u 1-0 yendi. 
     
     SAMSUN'DA DA GALATASARAY ÜSTÜN 
     Galatasaray ile Samsunspor arasında Samsun'da yapılan lig maçlarında da İstanbul ekibinin üstünlüğü bulunuyor. 
     2 ekip arasında Samsun'da yapılan karşılaşmalardan 13'ü beraberlikle sonuçlanırken, Galatasaray, galibiyet sayısında rakibine 10-3 üstünlük kurdu. 
     Sarı-kırmızılılar, Samsun'daki karşılaşmalarda 30 gol atıp, 17 gol yedi. 
     
     SAMSUNSPOR, SAHASINDA GOLE HASRET 
     Samsunspor, Galatasaray karşısında son yıllarda kendi sahasında oldukça kötü bir performans sergiledi. 
     Sarı-kırmızılı ekiple kendi sahasında yaptığı son 7 lig maçında 6 kez yenilen Samsunspor, bu süre içinde rakibine tek gol atıp, ancak 1 beraberlik alabildi. Galatasaray ise, Samsun'da yapılan son 7 maçta rakibine toplam 11 gol attı. 
     Galatasaray ile Samsunspor arasında son 7 sezonda Samsun'da yapılan maçlarda alınan sonuçlar şöyle 
     
     
Sezon Sonuç 1996-97 0-2 1997-98 0-2 1998-99 0-3 1999-00 0-1 2000-01 1-1 2001-02 0-1 2002-03 0-1 
     
</TEXT>
</DOC>
