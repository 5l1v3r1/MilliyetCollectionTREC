<DOC>
<DOCNO> 238349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sondun28.html </URL>
<DATE> 2004/05/08/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Tümgeneral Miller Ebu Garip'teki faaliyetlerimize devam edeceğiz... 
</HEADLINE>
<TEXT>

     ABD'deki cezaevlerinin komutanı Tümgeneral Geoffrey Miller, bazı Amerikalı milletvekillerinin kapatılmasını istediği Ebu Garib cezaevinin faaliyetine devam edeceğini söyledi. 
     Miller gazetecilere yaptığı açıklamada, ''Ebu Garib'te faaliyetimize devam edeceğiz'' dedi. ABD'nin cezaevlerindekilerin sayısını azaltma planı yaptığını belirten Miller, sorgulama işini Ebu Garib'te yapacaklarını söyledi. 
     Miller, Ebu Garib'in kapatılması yönünde talimat gelirse ordunun muhtemelen buradaki tutukları Basra'nın güneyindeki Bucca kampına kaydıracağını ifade etti. 
     Iraklıların Cenevre sözleşmelerine uygun olarak cezaevlerinde tutulduklarını iddia eden Miller, basına yansıyan fotoğraflarda görülen işkencenin birkaç kişinin işi olduğunu öne sürdü. 
     
</TEXT>
</DOC>
