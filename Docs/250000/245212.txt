<DOC>
<DOCNO> 245212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/spor/spo07.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarımsak çilesi 
</HEADLINE>
<TEXT>


MEHMET DEMİRCAN 


Kokudan durulmuyor 
MİLLİ Takım oyuncularını, Güney Kore'nin hemen hemen her yerinde hissedilen sarımsak kokusu nedeniyle sıkıntı bastı. Ay - Yıldızlı ekibimiz, kaldıkları oteldeki inanılmaz kokudan rahatsız olurken, kafile izinli günlerinde yemeklerini Türk lokantasında yemeyi tercih ediyor. Dün spor salonunda çalışmak isteyen bazı futbolcular sarımsak kokusu nedeniyle kendilerini dışarıya zor attılar. 

Alış veriş yaptılar 
TEKNİK Direktör Ersun Yanal'dan öğleden sonrası için izin alan milli takım futbolcuları günü alış veriş yaparak geçirdiler. Seul'ün ünlü alış veriş merkezi Technomarkette, elektronik eşyalar alan millilerimiz, bugün trenle ikinci maçın oynanacağı Daegu'ya hareket edecek. Yerel saatle 13.30'da hızlı trenle Daegu'ya geçecek takımımız, akşam da maçın oynanacağı stadda antrenman yapacak. 



</TEXT>
</DOC>
