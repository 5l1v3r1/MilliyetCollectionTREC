<DOC>
<DOCNO> 242386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonsiy07.html </URL>
<DATE> 2004/05/24/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bağımsız milletvekili sordu Koruculuk kalkacak mı 
</HEADLINE>
<TEXT>

     İstanbul Bağımsız Milletvekili Emin Şirin, koruculuk sisteminin kaldırılmasının düşünülüp düşünülmediğinin açıklanmasını istedi. 
     Şirin, İçişleri Bakanı Abdülkadir Aksu tarafından yanıtlanması istemiyle TBMM Başkanlığı'na sunduğu soru önergesinde, Doğu ve Güneydoğu Anadolu bölgelerinde görev yapan korucuların sayısı, görev yaptıkları iller ve yıllık maliyetlerini sordu. 
     Bölgenin normalleşmesi ve demokratikleşmesi açısından bu sistemin kaldırılmasının düşünülüp düşünülmediğinin açıklanmasını isteyen Şirin, ''Korucu sistemi kaldırıldığı takdirde bu sistemin finansmanı için kullanılan kaynakların yörenin ekonomik kalkınması için kullanılması mümkün olur mu '' sorusunu yöneltti. 
     
</TEXT>
</DOC>
