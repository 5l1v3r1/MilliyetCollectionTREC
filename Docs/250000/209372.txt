<DOC>
<DOCNO> 209372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/siyaset/siy01.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ülke hain yetiştiriyor' 
</HEADLINE>
<TEXT>

   Ege Ordu Komutanı Org. Hurşit Tolon'dan mesajlar Şeriat getirmek isteyen var. Bağımsız Kürdistan'ı planlayan İngiltere. 'Asker AB'yi istemiyor' söylemi doğru değil 
      NEŞET ÖZTEKİN İzmir DHA 

   
   Ege Ordu Komutanı Orgeneral Hurşit Tolon, "Bağımsız Kürdistan" planının arkasında İngiltere olduğunu belirtti. "Laikliği yıkıp yerine şeriatı getirmek isteyenler olmadığını, böyle bir tehlike olmadığını kim söyleyebilir " diyen Tolon, "Domuz bağıyla ben mi bağladım Bu ülke güzel insan yetiştirirdi. Artık hain de yetiştiriyor" dedi. 
   Ege Ordu Komutanlığı'nca Eğlenhoca köyünde gerçekleştirilen çalışmaları inceleyen Tolon, önemli mesajlar verdi 
   
   İşte mesajlar 
   Türkiye'nin güçlü olmasını istemeyen pek çok ülke arasında dost ve müttefik bildiklerimiz de vardır. Şimdi topla, tüfekle olmayacağını gören eşkıya güruhu, o güzelim demokrasinin sağladığı olanakları, etnik bölücülük gayretlerini sürdürmektedir. Ancak bunun aldanılacak tarafı yok. Demokrasi istiyor diye bu güzel insanlar ülkelerini böldürmeyecek. Atatürk bu ülkeyi 'alın böldürün' diye mi verdi Benim burada anam, bacım, kızım gibi kucakladıklarım, beni aynı içtenlikte kucakladı. Burada önemli olan laikliktir. Maksat laikliği yıkıp yerine şeriatı getirmek. Bunu isteyenler var. 
   
   'Irak parçalanabilir' 
   Irak'ta ABD'nin yürüttüğü faaliyetlerde gelecek belirsizdir. Irak'ın parçalanması söz konusudur. Kurulan Kürt federasyonu gelecekte bağımsız devlet olur. Kıbrıs yavru vatandır. 'Ver, kurtul' diyen hain değil de nedir Elbette anlaşma zemini bulunacak. Ama 'asker istemiyor' diye yalan atılıyor. Bu düpedüz yalan.5 - 6 aydır 'Asker AB'yi istemiyor' söylemi moda oldu. Komutanlarımın hiçbiri asla böyle bir düşünceye sahip olmamış. Boğazın kıyısında oturan bir grup insan, elinde purosuyla bakıyor mavi derin sulara, 'Asker AB'ye girmemizi istemiyor' diye yazıyor. Boğaza bakarsanız yazarsınız 'o kötü, bu kötü' diye. Yok arkadaş bu ulusun çocukları bir çakıl taşını kimseye vermeyecek. Biz nöbetteyiz, bilginiz olsun. 
   
   
</TEXT>
</DOC>
