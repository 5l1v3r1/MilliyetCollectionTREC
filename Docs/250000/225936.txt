<DOC>
<DOCNO> 225936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sontur30.html </URL>
<DATE> 2004/03/26/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gönül Tazminatı geri istenen gazi olayını inceletiyorum 
</HEADLINE>
<TEXT>

     Milli Savunma Bakanı Vecdi Gönül, tazminatı geri istenen gaziyle ilgili inceleme başlattığını bildirdi. 
     Bakan Gönül, seçim çalışmaları için geldiği İzmit'te, gazetecilerin sorusu üzerine, terör örgütüne yönelik operasyonda gazi olan ve malulen emekliye ayrılırken verilen 57 milyar lira tutarındaki tazminatı geri istenen Kazım Daşbaş'ın durumuyla ilgili bilgisi olmadığını söyledi. 
     ''Konunun, uzman çavuş Kazım Daşbaş'ın jandarma oluşu nedeniyle konunun İçişleri Bakanlığı'yla ilintili olduğunu'' düşündüğünü ifade eden Bakan Gönül, ''Ancak gazetelerdeki haberlerde Milli Savunma Bakanlığı'nın da adının geçtiğini gördüm, olayı incelettiriyorum'' dedi. 
     
     ADLİYEDE REFORM 
     Bakan Vecdi Gönül, Kocaeli Adliyesi'ni ziyaretinde yaptığı konuşmada da, asıl reformun adliyede yapılması gerektiğini söyledi. 
     Hakkını savunamayanların, hakkını alamayacağını belirten Gönül, ''Bu nedenle herkesin hakkını araması gerekir. Asıl reform yapılacak yer adliyedir'' diye konuştu. 
     Gönül, hukuk fakültelerinin sayısının çokluğuna da işaret eden Gönül, ''Bugün ülkemizde hekim enflasyonu var, yarın da hukukçu enflasyonu olabilir. Fakültelerin çokluğunun yanı sıra eğitimin kalitesi de düşüyor'' dedi. 
     Gönül, Kocaeli Adliyesi'ni ziyaretinin ardından Suadiye ve Hikmetiye Beldeleri'nde seçim çalışmalarına katıldı. 
     
</TEXT>
</DOC>
