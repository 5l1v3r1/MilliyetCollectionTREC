<DOC>
<DOCNO> 216854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/magazin/amag.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de mankenlik yapmam ' 
</HEADLINE>
<TEXT>

   Oyunculuğa ısınan Tuğçe Kazaz artık sadece yurtdışı mankenlik tekliflerini değerlendirecek... 
      DENİZ ALTUNTAŞ 
   
   Kanal D'nin sevilen dizisi 'Kampüsistan'da 'Arzu' karakterini canlandıran Tuğçe Kazaz, önceki gün Akmerkez'de alışveriş yaptı. 
   Oyunculuğu çok sevdiğini belirten Kazaz, "Severek yaptığım oyunculuğa çok alıştım. 20 bölüm dizi çektik ve her şey yolunda gidiyor. Bundan sonra sadece oyunculuk yapmak istiyorum" dedi. 
   Son olarak podyuma çıktığı New York'ta düzenlenen Atıl Kutoğlu defilesinden sonra ABD'den yeni teklifler aldığını anlatan Kazaz, şunları söyledi "Bir süredir Türkiye'de, zaten dizi nedeniyle mankenlik yapmıyordum. Atıl Kutoğlu defilesinde beğenilince ABD'de 4 - 5 yerden teklif aldım. Türkiye'de artık çok önemli defileler haricinde mankenlik yapmayı düşünmüyorum. Ama yurtdışından gelen teklifleri değerlendireceğim." 
   
   
   
</TEXT>
</DOC>
