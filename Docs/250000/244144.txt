<DOC>
<DOCNO> 244144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun20.html </URL>
<DATE> 2004/05/31/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
TV sunucusu eşini döven kocaya 300 kırbaç ve 6 ay hapis cezası 
</HEADLINE>
<TEXT>

     Suudi Arabistan'da aile içi şiddete dikkat çekmek için kırıklarla dolu yüzünün fotoğraflarını gazetelere veren televizyon sunucunun dayakçı kocası, 300 kırbaç ve 6 ay hapis cezasına çarptırıldı. 
     İngilizce yayınlanan Arab News gazetesinin haberine göre, Suudi Arabistan devlet televizyonunda çalışan Rania El Baz'ın eski şarkıcı olan kocası Muhammed El Fallatta, iki hafta saklandıktan sonra polise teslim oldu. 
     Gazete, aslen cinayete teşebbüsle suçlanan, ancak cezası eşini ağır şekilde dövmeye indirilen Fallatta'nın önceki gün mahkum edildiğini yazdı. 
     Haberde, Rania El Baz'ın eşinden boşanmak ve çocuklarının velayetini almak için dava açtığı da belirtildi. 
     Rania El Baz, resimlerinin yayınlandığı gazetelere eşi Muhammed El Fallatta'nın kendisini yumruklayarak dövmesi nedeniyle burnunda ve yüzünün 13 yerinde kırık olduğunu söylemiş, başına gelenleri kadınların çilesine dikkat çekmek için açıkça halka anlatmayı seçtiğini belirtmişti. 
     
</TEXT>
</DOC>
