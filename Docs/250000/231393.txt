<DOC>
<DOCNO> 231393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur01.html </URL>
<DATE> 2004/04/14/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Turist otobüsüne çarpan araç denize uçtu, 2 kişi yüzerek çıktı 
</HEADLINE>
<TEXT>

     Konak ilçesinde, turist otobüsüne çarpan özel araç denize uçtu. Araçta bulunan 2 kişi, yüzerek kıyıya çıktı. 
     AA muhabirinin edindiği bilgiye göre, saat 01.00 sıralarında Özlem Acarlar'ın 29 kullandığı 35 AC 4625 plakalı özel araç, Mustafa Kemal Bulvarı Depo Kavşağı'nda önünde giden İlias Petridis'in 50 kullandığı NET-4366 plakalı turist otobüsüne çarptı, daha sonra denize uçtu. 
     Denize uçan araçta bulunan Özlem Acarlar ile yanında bulunan arkadaşı Engin Polat 26 , suya atladı ve yüzerek kıyıya çıktı. Acarlar ile Polat, ambulansla Bozyaka SSK Hastanesi'ne götürüldü. Acarlar ve Polat'ın hafif yaralandığı ve hayati tehlikelerinin bulunmadığı öğrenildi. 
     Öte yandan, denize uçan özel otomobilin çıkartılması için uzun süre dalgıç beklendi, ancak gelmedi. Aracın, gün aydınlandıktan sonra çıkarılmasına çalışılacağı belirtildi. 
     Öte yandan, Yunan turistleri taşıyan NET-4366 plakalı tur otobüsünün şoförü İlias Petridis, tercüman aracılığıyla verdiği ifadede, ''Konak'tan Çeşme yönünde seyrediyordum. Depo Kavşağı'na geldiğimde sola dönmek için sinyal verdim. Arkamdan gelen özel otomobil aracıma çarptı, daha sonra da denize uçtu'' dedi. 
     
</TEXT>
</DOC>
