<DOC>
<DOCNO> 224292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur22.html </URL>
<DATE> 2004/03/21/ </DATE>
<TIME> 18.06 </TIME>
<AUTHOR>  </AUTHOR>
<HEADLINE>
Perinçek "Türkiye'nin kurtuluşu bize verilecek oylarda" 
</HEADLINE>
<TEXT>

     İşçi Partisi Genel Başkanı Doğu Perinçek, Türkiye'nin kurtuluşunun İşçi Partisi'ne verilecek oylarda olduğunu söyledi. 
     Perinçek, Ankara'nın Polatlı İlçesi'nde düzenlediği mitingde, 1980 yıllarda ANAP'ın ülkenin geleceğini ipotek altına aldığını, AK Parti hükümetinin de uyguladığı ekonomik programların vatandaşı yoksulaştırdığını savundu. 
     Perinçek, ''Bunlar bu programla ülkeyi ipotek altına aldırdı. Gemi kayalıklara doğru gidiyor. Onun için rotayı düzeltelim. Kayalıklara çarpmadan bu işi yapalım. Rotamızı halkçı, laik, devrimci İP'ye oy vererek belirleyelim. Türkiye'nin kurtuluşu İP'ye verilecek oylarda'' dedi. 
     Perinçek, hükümetin Kıbrıs politikasını da eleştirerek, hükümetin ''ver kurtul'' politikası uyguladığını iddia etti. 
     
</TEXT>
</DOC>
