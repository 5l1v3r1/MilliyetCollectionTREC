<DOC>
<DOCNO> 227104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yazar/asik.html </URL>
<DATE> 2004/03/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Turgutreis'ten... 
</HEADLINE>
<TEXT>

   
   Turgutreis'e bağlı Karaincir mevkiinde Beyaz Şehir Tatil Sitesi'nde kaçak inşaat yapıldığını, site sakinlerinin sürekli şik yetine rağmen Turgutreis Belediyesi'nin konuyla ilgilenmediğini yazmıştık. Belediye Encümeni yıkım kararı almakta fakat uygulanmamaktaydı... 
   İçişleri Bakanlığı Basın Müşaviri İbrahim Saraçoğlu, gönderdiği açıklamada "... Belediye Başkanlığı'nın bugüne kadar 3194 sayılı İmar Kanunu'nun 32. ve 43. maddeleri hükümlerince gereğini yerine getirmediği anlaşıldığından 18.02.2004 tarihli Kaymakamlık oluruyla 4483 sayılı Memurlar ve Diğer Kamu Görevlilerinin Yargılanması Hakkındaki Kanun'a göre ön inceleme başlatılmıştır" diyor... Sonucu bekliyoruz... 
   Bu arada anımsatalım.. Turgutreis Belediye Başkanlığı'nı şik yete konu olan ANAP'lı eski Başkan, Ali Server Yazgan tekrar kazandı.. 
   
   Uzmanlar, "merkeze yaklaşan partinin oyu artar" demiş. "Merkez" dedikleri ABD olsa gerek... 
   Haldun Ertem 
   
   Sessiz kutlamalar    Mersin'in Mut ilçesi Belediye Başkanlığı'nı 1989'dan beri yürüten Selahattin Arslan, 28 Mart öncesinde partisi CHP'den yine aday adayı oldu. Ancak ilçe örgütünün desteğiyle Genel Merkez Abdurrahman Günay'ı aday gösterdi. Selahattin Arslan bağımsız olarak seçimlere katıldı ve kazandı. CHP Mut'ta ilk kez 4. parti oldu... 
   Ve iki sessiz zafer... Kazım Turan CHP 4. kez Milas Ören, Kamil Saka CHP 5. kez Edremit Güre Belediye Başkanlığı'nı kazandı... Kutlarız... 
   
   500 milyar    Kenan Işık'ın sunduğu "Kim 500 milyar ister " yarışmasında bir doktor yarışıyor. Soru 
   Aşağıdakilerin hangisi baba oğul değildir 
   Hasan li Yücel - Can Yücel 
   Muammer Karaca - Cem Karaca 
   Çetin Altan - Ahmet Altan 
   Tıp Fakültesi mezunu doktor yarışmacının yanıtı 
   - Ben Can Yücel'in şiirlerini beğenirim ama onun Hasan li Yücel adında bir oğlu olduğunu tahmin etmiyorum... 
   Bu bilgi düzeyi ile yarışmaya katılmak ayrıca takdire değer... Cahil cesareti diye de galiba buna diyorlar... 
   
   Sonucu nasıl yorumladılar    "Her kafadan bir ses cumhuriyeti"nde seçimler nasıl yorumlandı... Buyrun size gazetelerden birkaç tespit, birkaç teşhis... 
   Oktay Akbal "Altmış yıldır İstanbullu bir seçmen olarak oy veriyorum, çoğu kez istediğim adaylar kazanamadı. Hep yenilgi mi, hep yenilgi mi " 
   İlhan Selçuk "Solu kutlarım, muhalefetteyken oy yitirmek kolay bir iş değildir." 
   Orhan Bursalı "Anket şirketleri CHP'den de başarısız oldu. Acaba Tarhan Erdem kendisine anketi sipariş eden NTV'ye parayı iade edecek mi " 
   Ali Karahasanoğlu "Sezer'e antidemokratik söylemlerinde hep destek veren CHP'nin oyları azaldı. Demek ki halk CHP'ye vermediği oylarla aslında Sezer'e de bir mesaj göndermiş oldu." 
   Cüneyt Arcayürek "Murat Karayalçın sürüden ayrılanı kurt kapar özdeyişine kulak asmadı. Ne ki SHP'yi Kürt kaptı..." 
   Tarhan Erdem "Bizi Saadet Partisi yanılttı." 
   Tamer Korkmaz "Seçmen Kurulu Düzen'e yaslanarak - rejim krizine oynayarak - politika yapan CHP'ye prim vermedi." 
   Mehmet Barlas "Seçilmiş iktidara veya halka karşı, sanki devletin sözcüsüymüş gibi davranmanın bedelini CHP yine çok ağır ödedi." 
   Hıncal Uluç "Sevgili Hocam, Sen bittin. Hem kendine hem partine yazık ediyorsun. Bak, memleketin Antalya bile seni kapıya koydu. İnat etme, ısrar etme... Otur köşene... Kitap yaz..." 
   Güngör Mengi "Baykal'a şunu hatırlatmak isteriz CHP'li belediye başkan adayları seçim afişlerinde genel başkanlarıyla çekilmiş fotoğraflarını hiç kullanmadılar. Neden Çünkü Baykal yalnız kaybetmiyor kaybettiriyor da..." 
   Deniz Som - Mustafa Yavuz "Bu millet geleceğini bir çuval patatese satmıştır. Bu milletin sağduyusu var lafı koca bir yalandır." 
   
      
   
   
</TEXT>
</DOC>
