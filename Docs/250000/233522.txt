<DOC>
<DOCNO> 233522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonsiy06.html </URL>
<DATE> 2004/04/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
CHP'den KPSS tepkisi 
</HEADLINE>
<TEXT>

     CHP Adana milletvekili Atilla Başoğlu, Kamu Personeli Seçme Sınavı KPSS formlarının tükendiği ve karaborsaya düştüğü haberlerine dikkat çekerek, konuyu Meclis gündemine taşıdı. 
     Başoğlu, Başbakan Recep Tayyip Erdoğan'ın yanıtlaması istemiyle bir soru önergesi verdi. Başoğlu, önergesinde KPSS başvuru formlarının tükendiği ve karaborsada 10 milyona kadar alıcı bulduğu yönündeki haberlere yer verdi. 
     Hükümete konuyu derhal araştırma çağrısında bulunan Başoğlu, koliler dolusu formun, karaborsacıların eline nasıl geçtiğinin düşündürücü olduğunu kaydetti. "Ceplerinde paraları olmayan vatandaşlarımızın bir ümit ışığı olarak gördükleri bir sınavı zalimlerin zulüm kapısı haline gelmesine niçin müsaade etilmiştir " diyen Başoğlu, hükümetin işsizlik politikalarının da merak konusu olduğunu belirtti. 
     Başoğlu, Erdoğan'a şu soruları yöneltti "Koliler dolusu form karaborsacıların eline nasıl geçmiştir Yasa dışı bu hareketin içerideki işbirlikçileri kimlerdir, hangi idari müeyyidelere uğramışlardır Her gün çığ gibi büyüyen işsizlik meselesine karşı, nasıl bir çözüm yolu öngörmektesiniz " 

ANKA 
     
</TEXT>
</DOC>
