<DOC>
<DOCNO> 210368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun34.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kofi Annan Kıbrıs'ta taraflar iyimser işaretler veriyor 
</HEADLINE>
<TEXT>

     BM Genel Sekreteri Kofi Annan, Kıbrıs'ta Rumlar ve Türklerin, sorunun çözümü için görüşmelere yeniden başlamaya hazır olduklarının işaretlerini verdiği bildirdi. 
     Almanya'nın Stuttgarter Zeitung gazetesinin yarınki sayısında yayımlanacak mülakatında Annan, ''Geçen yıl biz taraflar arasındaki farklılıkları gidermeyi başaramadık. Başarısız olduk. Şimdi iki taraftan iyimser işaretler alıyorum. BM Genel Sekreteri olarak bu konuda az çok yardım etmekten mutlu olurum'' ifadelerini kullandı. 
     Kıbrıs Rum kesimi ve KKTC arasında BM Genel Sekreteri Kofi Annan'nın girişimleriyle yapılan birleşme görüşmelerinin başarısızlıkla sonuçlandığı geçen yılın mart ayında açıklanmıştı. 
     Annan daha önce yaptığı açıklamada, kendisi tarafından hazırlanan ve Annan Planı'nın Kıbrıs sorununun çözümü için tek seçenek olduğunu söylemişti. 
     
</TEXT>
</DOC>
