<DOC>
<DOCNO> 204276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/ekonomi/eko11.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Konut kredisinde sübvansiyon hazırlığı 
</HEADLINE>
<TEXT>

   
   Toplu Konut İdaresi TOKİ , piyasayı canlandırmak için, bankaların kullandırdığı konut kredilerine de sübvansiyon vermeye hazırlanıyor. 
   TOKİ Başkan Vekili Erdoğan Bayraktar, "Faizlerdeki yarım puanlık sübvansiyon, kredileri daha cazip hale getirir, satışları artırır. 5 - 10 trilyon liralık sübvansiyon ile 200 trilyon liralık konutun satışının sağlanmasını hedefliyoruz" dedi. Konut kredilerinin faizinin sübvansiyonu konusunda bankalarla görüşmeler devam ediyor. Hiç konutu olmayanların, inşaat ve isk n ruhsatı bulunan 150 metrekareye kadar konut alımı halinde kredi sübvansiyonu devreye girecek. TOKİ, bankalarla protokol imzalayacak. Banka krediye aylık yüzde 2.5 veya 3 puan faiz uyguluyorsa, bunun yarım puanı TOKİ tarafından karşılanacak. 
   
   
</TEXT>
</DOC>
