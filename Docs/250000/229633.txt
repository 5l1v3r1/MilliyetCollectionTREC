<DOC>
<DOCNO> 229633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko42.html </URL>
<DATE> 2004/04/08/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Merkez Bankası anketinde enflasyon beklentisi geriledi 
</HEADLINE>
<TEXT>

     Merkez Bankası Beklenti Anketi'ne göre, 2004 yıl sonu uygun ortalama enflasyon beklentisi, Nisan ayının ilk anketinde Tüketici Fiyat Endeksi TÜFE bazında yüzde 11.4'e geriledi. 
     Mart ayının ikinci anketinde yüzde 11.8 olan ortalama enflasyon beklentisi Nisan ayının ilk anketinde yüzde 11.4'e düştü. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Nisan ayı ilk anket sonuçları açıklandı. 
     Buna göre, Mart ayının ikinci anketinde yüzde 9.0-14.5 aralığında seyreden yıl sonu TÜFE öngörüsü, Nisan ayının ilk anketinde yüzde 8.5- 15.0 aralığında gerçekleşti. 
     Mart ayının ikinci anketinde yüzde 1 olan cari ayın TÜFE'ye göre uygun ortalama enflasyon beklentisi, Nisan ayının ilk anketinde de değişmedi. 
     Mart ayının ikinci anketinde yüzde 0.4- 1.8 aralığında gerçekleşen cari ayın TÜFE beklentisi Nisan ayının ilk anketinde yüzde 0.5-3.3 aralığında gerçekleşti. 
     
     2 AY SONRASI İÇİN TÜFE BEKLENTİSİ 

     Nisan ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde - 1.0- 4.6, uygun ortalamada yüzde 0.4 düzeyinde oluştu. 
     Mart ayının ikinci anketinde de TÜFE beklenti aralığı yüzde - 0.2-2.0, uygun ortalama beklentisi yüzde 0.8 olarak belirlenmişti. 
     Gelecek 12 aylık dönemin TÜFE beklentisi aralığı Nisan ayının ilk anketinde yüzde 7-15 aralığında gerçekleşirken, uygun ortalama beklentisi yüzde 10.4 oldu. 
     Mart ayının ikinci anketinde gelecek 12 aylık dönemin TÜFE beklentisi yüzde 7-17 aralığında olurken, uygun ortalama yüzde 11 düzeyinde gerçekleşmişti. 
     
     FAİZ ORANLARI 

     Öte yandan, Nisan ayının ilk anketinde, Mart ayının son anketine göre cari ayın uygun ortalama bileşik faiz oranı beklentisinde de gerileme yaşandı. 
     Buna göre, Nisan ayının ilk anket sonuçlarına uygun ortalama faiz oranı yüzde 23.1'den yüzde 22.2'ye indi. Mart ayının ikinci anketinde yüzde 19-30 aralığında seyretmesi öngörülen cari ayın bileşik faiz beklentisi ise Nisan ayının ilk anketinde yüzde 19.5-26.0 olarak belirlendi. 
     Yıl sonu için Mart ayının ikinci anketinde yüzde 13-25 aralığında olurken Nisan ayının ilk anketinde yüzde 11-24 aralığında gerçekleşti. Yıl sonu ortalama bileşik faiz beklentisi yüzde 18.4'den yüzde 18.1'e indi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların kur beklentilerinde, Nisan ayı ilk anketinde cari ay sonu kur beklentisi aralığı 1,300,000-1,400,000 lira olurken, uygun ortalama 1,328,200 lira oldu. 
     Mart ayının ikinci anket sonuçlarında cari ay sonu kur beklentisi aralığı 1,310,000-1,400,000 olurken, uygun ortalama ise 1,331,700 bin lira olarak saptanmıştı. 
     Bu arada katılımcıların, Nisan ayının ilk anketinde yıl sonu dolar kuru beklentisi 1,285,000-1,630,000 lira olurken, uygun ortalama 1,479,800 lira olarak belirlendi. 
     Mart ayının ikinci anketinde, yıl sonu dolar kuru beklentisi 1,250,000-1,675,000 lira aralığında, uygun ortalama ise 1,502,200 lira olmuştu. 
     
     BÜYÜME BEKLENTİSİ 

     Katılımcılar ayrıca Nisan ayının ilk anketinde, yıl sonu GSMH'sının yüzde 3.5 ile yüzde 7.0 aralığında, uygun ortalamanın da yüzde 4.9 olacağını öngördüler. 
     Mart ayının ikinci anketinde, yıl sonu GSMH 2.7-6.5 aralığında, uygun ortalama ise 4.8 olarak belirlenmişti. 
     Nisan ayının ilk anketinde Mart ayının ikinci anketinde olduğu üzere, yıl sonu cari işlemler dengesinin 11 milyar dolar ile 4 milyar dolar açık arasında seyredeceği öngörüldü. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
