<DOC>
<DOCNO> 213845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/yasam/yas04.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon dehşeti 
</HEADLINE>
<TEXT>

   Freni boşalan kamyon, kırmızı ışıkta bekleyen araçların arasına daldı. 2 kişi öldü, 4 kişi yaralandı 
      MANİSA DHA 
   
   Manisa'da freni boşalan hazır beton kamyonu, kırmızı ışıkta bekleyen araçların arasına daldı. Kamyonun çarparak sürüklediği otomobilde bulunan 2 kişi öldü. Kazada, kamyon sürücüsüyle birlikte hurdaya çevirdiği araçlarda bulunan 4 kişi yaralandı. 
   Sabuncubeli rampası yakınlarında dün meydana gelen kazada, İzmir'den Manisa yönüne giden Necdet Başmak'ın 41 kullandığı beton yüklü kamyonun frenleri, rampadan inerken boşaldı. Kontrolden çıkan kamyon, trafik ışıklarında önce bir minibüse ve Serkan Baysal'ın kullandığı otomobile çarptı. Durmak bilmeyen kamyon, Sadi Vurgun'un kullandığı otomobili de altına alıp 750 metre sürükledi. Kamyonun altında parçalanan otomobil, alev alarak yanmaya başladı. Güçlükle duran ve yanan kamyonun sürücüsü Başmak, itfaiyenin müdahalesiyle yaralı kurtarıldı. 
   Kamyonun altına alarak sürüklediği otomobilin sürücüsü Sadi Vurgun ile eşi Hafize Vurgun ise yanan otomobilin içinde öldü. Minibüs şoförü Hasan Kayalar ile eşi Sabriye Kayalar ve Serkan Baysal da kazadan yaralı kurtuldu. 
   
   
   
</TEXT>
</DOC>
