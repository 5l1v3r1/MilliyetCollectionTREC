<DOC>
<DOCNO> 242163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonspo10.html </URL>
<DATE> 2004/05/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
NBA... Pacers, Pistons'ı 78-74 yenerek seride 1-0 üstünlük sağladı... 
</HEADLINE>
<TEXT>

     ABD Profesyonel Basketbol Ligi'nde NBA Doğu Konferansı play-off final serisinin ilk maçında Indiana Pacers, sahasında Detroit Pistons'ı 78-74 yenerek seride 1-0 öne geçti. 
     18 bini aşkın seyircinin izlediği zorlu maçta Indiana Pacers, rakibi önünde ilk yarıyı da 48-41 önde kapadı. 
     Karşılaşmada Detroit Pistons'da oyuna sonradan girerek 15 dakika sahada kalan Mehmet Okur, 2 sayılık atışlarda 2'de 1 isabetle bulduğu 2 sayının yanısıra, 3 savunma ribaundu aldı ve 1 asist yaptı. 
     Pistons'da Richard Hamilton 23 sayı, Chauncey Billups, 18 sayı ve 4 asist, Ben Wallace da 11 sayı, 22 ribaunt, 5 asist ve 6 blokla oynamalarına karşı yenilgiye engel olamadı. 
     Evsahibi ekipte ise Jermaine O'Neal, 21 sayı ve 14 ribauntluk performansıyla galibiyette başrolü oynarken, Ron Artest, 17 sayı, 7 ribaunt ve 4 top çalma, Al Harrington, 14 sayı ve 8 ribaunt, Jamaal Tinsley de 13 sayı ve 5 asistle galibiyetle büyük katkı yaptı. 
     2 takım arasındaki serinin 2. maçı, 25 Mayıs Salı günü TSİ sabaha karşı yine Indianapolis'te yapılacak. 
     Ligde yarın sabaha karşı ise Minnesota Timberwolves-Los Angeles Lakers arasında 1-0 Lakers'ın önde bulunduğu Batı Konferansıplay-off final serisinde 2. maç, Minnesota'da oynanacak. 
     
</TEXT>
</DOC>
