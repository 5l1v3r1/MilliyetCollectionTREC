<DOC>
<DOCNO> 204839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/ekonomi/eko07.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Deli dana' korkuttu, et fiyatları düştü 
</HEADLINE>
<TEXT>

   
   9 Aralık'ta Washington civarındaki küçük bir kasabada tespit edilen 'deli dana' vakasında, ikinci bir çiftlik daha karantina altına alındı. Böylece karantina altındaki toplam hayvan sayısı 4 bin 400'ü buldu. Tarım bakanlığı 'deli dana' teşhisi konulan hayvanın Kanada orijinli olabileceği üzerinde duruyor. 
   Daha önce Avrupa'da ortaya çıkan ve 137 ölüm vakası tespit edilen 'deli dana' olayı ile birlikte, 27 milyar dolarlık ABD hayvancılık sektörü de zarar görmeye başladı. McDonald's hisseleri değer kaybetti, çiftlik sahiplerinden, et paketleyen firmalara kadar herkesin gözü laboratuar sonuçlarında. Tarım Bakanlığı Sekreteri Ann Veneman, Amerikan etlerinin güvenli olduğunu ve geçtiğimiz yıl Kanada'da görülen tek olayın da Kuzey Amerika tüketimini zedelemediğini belirtti. 
   Allendale Inc. analisti Rich Nelson, fiyatların 13 - 17 sent aşağı indiğini belirtti. Olaydan ABD'nin 3.2 milyar dolarlık et ihracatının da etkileneceği belirtiliyor. İçlerinde Japonya, G. Kore ve Meksika gibi ana müşterilerin de bulunduğu 20 ülke, ABD bifteklerine kapılarını kapadı. 
   
   
</TEXT>
</DOC>
