<DOC>
<DOCNO> 202721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun49.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen KKTC seçimini değerlendirdi 
</HEADLINE>
<TEXT>

     KKTC'de pazar günü yapılan seçimleri değerlendiren AB Komisyonu'nun Genişlemeden Sorumlu Üyesi Günther Verheugen, Kıbrıslı Türklerin Avrupa Birliği'ne AB üyelikten yana olduğunu söyledi. 
     Avrupa Parlamentosu'nda konuşan Verheugen, ''Kıbrıslı Türklerin çoğunluğu BM planı temelinde birleşmiş bir adanın AB'ye üyeliğinden yana. Gerçek Kıbrıslı Türklerin, yani gerçek ana vatanı adanın kuzeyi olanların isteği, pazar günkü seçimlerde ifade edilmiştir. Onlar, adadaki anlaşmazlığın BM planı temelinde çözülmesini ve AB'ye üye olmayı istiyorlar. Durum böyleyken, adanın kuzeyindeki halkın çoğunluğunun bu görüşüne saygı duyulması uygun ve akla yatkın olur'' diye konuştu. 
     Yunanlı milletvekili Mirsini Zorba'nın sorularına yanıt veren Günter Verheugen, ''Oy kullanma hakkı bulunanların sayısının yapay şekilde artış gösterdiğine kuşku yoktur. Hala açık olan pencereyi kullanması, işlerin yürümesi bakımından Türk hükümetinin çıkarınadır'' dedi. 
     
</TEXT>
</DOC>
