<DOC>
<DOCNO> 217335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/spor/spo15.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İki maç yine ertelendi    İKİNCİ Lig'de düne ertelenen Cizre - Osmaniye ve Siirt - Kahramanmaraş maçlarının, olumsuz hava ve saha koşullarının devam etmesi üzerine ileri bir tarihte oynanmasına karar verildi. Daha önce ertelenen İkinci Lig'de Erzurum - Erzincan, 3. Lig'de de Muş - Kilis Belediye, Özgüzeldere - Nusaybin Demirspor ile Ofspor - Ünyespor maçlarının tarihi de henüz belirlenmedi. 2. ve 3. Lig'de yapılan dört karşılaşmada ise şu sonuçlar alındı B Kategorisi B GRUBU Bulancak - Karabükspor 0 - 1, Gümüşhane - Eyüpspor 3 - 1, C GRUBU Mardin - Aksaray 1 - 0, ÜÇÜNCÜ LİG Murgul Bakırspor - Artvin Hopaspor 0 - 1. 
   
   Panzer'i yıktık    17 Yaşaltı B Genç Milli Takımı, Sakarya'da oynadığı hazırlık maçında Almanya'yı 1-0 mağlup etti. Ay - Yıldızlı ekibimizin üstünlüğünde geçen mücadelenin tek golü 46. dakikada Güven'den geldi. 
   
   Feofanova'dan rekor    RUS atlet Svetlana Feofanova, sırıkla atlamada 4.85 metrelik derecesiyle salon dünya rekoru kırdı. Atina'daki yarışmalarda bu yüksekliği ilk hakkında geçmeyi başaran Feofanova, vatandaşı Yelena Isinbayeva'ya ait 4.83'lük rekoru iki santimetre geliştirdi. 
   
   Antep'te soruşturma    GAZİANTEP Emniyet Müdürlüğü, Fenerbahçe maçı sırasında tribünde yangın çıkaranları belirlemek için soruşturma başlattı. Polis kamerasının kaydettiği görüntülerin inceleneceği, tahrip edilen bine yakın koltuk nedeniyle 15 milyar lira zarar oluştuğu bildirildi. 
   
   Büyük suçlama    BÖLGESEL Lig'de ter döken Gazi Belediyespor, Bayburt deplasmanına giderken geçirdikleri kazada Serdar Sağıroğlu'nun hayatını kaybetmesi üzerine Basketbol Federasyonu hakkında 1 trilyon liralık tazminat davası açma kararı aldı. Belediye Başkanı Mehmet Ali Coşkuner, "Erteleme istedik. Federasyon bile bile bizi ölüme gönderdi" dedi. 
   
   Bonus şöleni    2. Bonus Snow Masters kayak yarışları Uludağ'da yapıldı. Grand Yazıcı Snow Park'ta düzenlenen müsabakalarda kayakta Ahmet Küçükbükücü ve Dilek Demirci, snowboardda da M.Mert Işık ve Beril Şanal birinci oldular. 
   
   Devler liginde 2. tur    21.45 Bayern Münih - Real Madrid 
   21.45 Sparta Prag - Milan 
   21.45 Celta Vigo - Arsenal 
   19.30 L.Moskova - Monaco 
   
   
</TEXT>
</DOC>
