<DOC>
<DOCNO> 208192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sontur21.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç, İncirlik'in kullanıma açılmasını incelemeye aldı... 
</HEADLINE>
<TEXT>

     TBMM Başkanı Bülent Arınç, Amerikan askerlerinin rotasyonu sırasında İncirlik Üssü'nün kullanılabilmesi için yeni bir tezkereye ihtiyaç olup olmadığı konusunu araştırdığını belirterek, ''Bir kanaate ulaştığımda açıklayacağım'' dedi. 
     Arınç, Türkiye Gazeteciler Sendikası TGS yöneticilerini kabulü sırasında, İncirlik Üssü'nün Amerikan askerlerince kullanılmak istenmesiyle ilgili soruyu yanıtladı. Arınç, AK Parti Grup Başkanvekili Sadullah Ergin'in, yapılan değerlendirmelerde ''Amerikan askerlerinin İncirlik Üssü'nü kullanmasına gerek olmadığı görüşünün ortaya çıktığı'' yolundaki sözleriyle ilgili olarak, ''Bir partiden bir grup başkanvekilinin açıklama yapmasını yeterli bulmuyorum'' dedi. Kendisinin bizzat konuyu araştırdığını kaydeden Arınç, sözlerine şöyle devam etti 
     ''Bu konu üzerinde Meclis'te bana bağlı olarak çalışan danışman arkadaşlara görev verdim. Özellikle başdanışmanım Anayasa hukukçusudur. 
     Bu konunun gazetelerde yazıldığı veya tartışıldığı şekliyle değil, gerçek durum ne ise Anayasal çerçevede bunun önümüze getirilmesini kendilerinden istedim. Bir kanaate ulaştığımda bunu sizlere açıklayacağım.'' 
     
</TEXT>
</DOC>
