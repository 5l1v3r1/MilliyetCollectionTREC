<DOC>
<DOCNO> 208110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/soneko15.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Renault, ihracatta milyar doları aştı... 
</HEADLINE>
<TEXT>

     Otomotiv sektöründe Oyak Renault, dolar bazındaki ihracat cirosu ve ihracat adedinde 2003 yılını lider olarak kapattı. 
     Otomotiv Sanayii Derneği OSD verilerine göre, sektörde, 1 milyar 15 milyon 902 bin 547 dolarla milyar dolar sınırını geçen ilk kuruluş olan Oyak Renault, 97 bin 794 otomobille adet bazındaki ihracatta da 2003'ün lideri oldu. 
     Ford Otosan 877 milyon 421 bin 940 dolarla ikinci, Tofaş 767 milyon 782 bin 515 dolarla üçüncü sırayı aldı. 
     Toyota 676 milyon 300 bin 634 dolarla dördüncü olurken, 500 milyon doların üzerinde ihracat gerçekleştiren ilk 4 firmanın ihracat tutarı 3 milyar 337 milyon 407 bin 636 dolar olarak hesaplandı. 
     Mercedes-Benz 291 milyon 490 bin 177 dolarlık, MAN Türkiye 170 milyon 829 bin 432 dolarlık, Hyundai 169 milyon 248 bin 883 dolarlık, Türk Traktör 133 milyon 445 bin 77 dolarlık ihracat yaptı. 
     Sektörün ihracatçıları arasında yer alan diğer firmalar ve ihracat tutarları şöyle 
     ''Temsa 59 milyon 16 bin 610 dolar, Honda Türkiye 57 milyon 470 bin 150 dolar, Uzel 31 milyon 105 bin 139 dolar, Otokar 25 milyon 489 bin 833 dolar, BMC 22 milyon 579 bin 76 dolar, Anadolu Isuzu 20 milyon 884 bin 569 dolar, Otoyol 19 milyon 919 bin 123 dolar, Karsan 6 milyon 628 bin 774 dolar.'' Verileri açıklanan 16 üretici şirketin toplam ihracatı 4 milyar 345 milyon 514 bin 479 dolar olarak kaydedildi. 
     
     FİRMA BAZINDA İHRACAT ADETLERİ 
     Oyak Renault, 2002'de 87 bin 86 adet olan ihracatını, geçen yıl 97 bin 794'e çıkararak, adet bazındaki ihracatta da ilk sırayı aldı. 
     Tofaş, 2002'de 86 bin 823 adet olan ihracatı 82 bin 594'e gerilemesine rağmen ikinci olurken, Ford Otosan 2002'deki 30 bin 637 adetlik ihracatını 74 bin 871 adede çıkararak, üçüncülüğe yükseldi. 
     Sektördeki diğer firmaların ihracat adetleri şöyle gerçekleşti 
     ''Toyota 61 bin 134, Hyundai 17 bin 984, Türk Traktör 9 bin 113, Honda Türkiye 5 bin 875, Uzel, 2 bin 802, Mercedes Benz 2 bin 414, MAN Türkiye 982, Otoyol 949, Anadolu Isuzu 610, Temsa 514, Otokar 488, BMC 463, Karsan 411, Askam 36.'' OSD üyesi 17 üreticinin, 2002 yılında 261 bin 934 adet olan traktör dahil toplam ihracat adedi de 359 bin 34'e çıktı. 
     
</TEXT>
</DOC>
