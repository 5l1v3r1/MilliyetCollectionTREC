<DOC>
<DOCNO> 201419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo30.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazırlık maçında kavga 
</HEADLINE>
<TEXT>

     Kocaeli'nin Gebze İlçesi'ne bağlı Darıca Beldesi'nde, Darıca Gençlerbirliği ile Kasımpaşaspor arasında oynanan hazırlık maçı, futbolcuların kavga etmesi üzerine tamamlanamadı. 
     İkinci Lig B Kategorisi B Grubu takımlarından Darıca gençlerbirliği ile 3. Lig 3. Grup'ta mücadele eden Kasımpaşaspor arasında Şehir Stadı'nda oynanan maçın 75. dakikasında, saha kenarına alınan Kasımpaşasporlu Erkan ile ev sahibi ekibin kale arkasında ısınma hareketleri yapan yedek oyuncular arasında sözlü tartışma çıktı. 
     Darıca Gençlerbirliği'nin kaleci antrenörü Halit Üçkaleler'in yönettiği maçtaki bu tartışma kısa sürede küfürleşmeye ve kavgaya dönüşünce, iki takımın oyuncuları birbirlerine tekme ve yumruklarla saldırdı. 
     Güvenlik güçleri ve seyirci bulunmayan stadyumdaki olaylar, iki kulübün yöneticilerinin araya girmesi sonucu güçlükle yatıştırıldı. 
     Tarafların birbirinden davacı olmadıkları öğrenildi. 
     
</TEXT>
</DOC>
