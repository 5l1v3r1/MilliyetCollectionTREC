<DOC>
<DOCNO> 217472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sonspo07.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayanların yüzde 88'i spor programlarını sevmiyor... 
</HEADLINE>
<TEXT>

     Türkiye Radyo Televizyon Kurumu'nun TRT yaptığı ankete göre, Türkiye'de bayanların yüzde 88'inin spor programlarından hoşlanmadığını ortaya çıktı. 
     Anket, 15 il ve bunlara bağlı ilçelerde, 14 ve daha üstü yaş grubunu içine alan ve tesadüfi yöntemle seçilmiş 2 bin 731 kişiyle yapıldı. 
     Türkiye'de yapılan spor programlarının yüzde 64'ünü erkekler izlerken, bu yayınlara ilgi gösteren bayanların oranı yüzde 12'de kaldı. Yüzde 24'lük bir kesim ise 660 kişi hiçbir spor yayınını izlemiyor. 
     Spor programlarını izleyenler genelde 14-24 yaş aralığınde yer alıyor. Spor yayınlarını takip edenlerin yüzde 21'i 14-24, yüzde 17'si 25-30, yüzde 16'sı 31-40, yüzde 14'ü 41-50, yüzde 7'si 51-60 yaş arasında bulunurken, 61 yaş ve üstündekiler ise yüzde 3'lük bir dilimi temsil ediyor. 
     
     ÖĞRENİM DURUMU 
     Öğrenim durumu incelendiğinde ise spor yayınlarına ilgi gösterenlerin en çok lise ve dengi okullardan mezun oldukları görülüyor. 
     Ankete katılan ve spor programlarını izleyenlerin yüzde 2'si öğrenim görmemiş, yüzde 14'ü ilkokul mezunu, yüzde 15'i orta okul mezunu, yüzde 27'si ise lise mezunlarından oluşuyor. Yüksek öğrenim gören yüzde 18'lik dilimin, yüzde 16'sı üniversite mezunları, yüzde 2'si de yüksek lisans ve doktora yapanlar olarak ortaya çıkıyor. 
     Spor yayınlarını izleyenlerin yüzde 'ü kentte, yüzde 23'ü kırsal kesimde yaşamlarını sürdürüyor. Çalışanlar arasında spor yayına ilgi duyanların oranı yüzde 43, işsizlerin ise yüzde 33 olarak anket sonuçlarına yansıdı. 
     
</TEXT>
</DOC>
