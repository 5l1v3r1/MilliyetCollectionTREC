<DOC>
<DOCNO> 228263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo14.html </URL>
<DATE> 2004/04/03/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Adanaspor Bursaspor maçından yüzümüzün akıyla çıkacağız... 
</HEADLINE>
<TEXT>

     Birinci Süper Futbol Ligi'nde, yarın sahasında Bursaspor ile karşılaşacak olan Adanaspor, hazırlıklarını tamamlayarak kampa girdi. 
     Teknik sorumlu Ahmet Ziya Yüce, yaptığı açıklamada, kendileri gibi ligde kalma mücadelesi yapan Bursaspor ile zorlu bir maç yapacaklarını söyledi. Son haftalarda sergiledikleri başarılı futbolu Bursaspor maçında da sürdürme isteğinde olduklarını belirten Yüce, şöyle konuştu 
     ''Kulüp olarak içinde bulunduğumuz koşullara karşın özveriyle yaptığımız başarılı mücadelemizi tribüne gelerek bize destek verecek olan taraftarlarımızla birlikte yapmak istiyoruz. Ligde sonuna kadar mücadele edeceğiz. Bursasspor, maçından hem skor hem de mücadele açısından yüzümüzün akıyla çıkacağız.'' Yüce, gelecek sezonun hazırlıklarını yapmaya başladıklarını ifade ederek, ''Gelecek haftadan itibaren altyapıdan Caner, Altan, Gökhan ve İlhan'ı A takımla birlikte antrenmalara alacağız'' dedi. 
     Yüce, sakatlığı düzelen İlker'in Bursaspor maçı kadrosuna alındığını, Serkan Bekiroğlu'nun da kart cezalısı olduğunu sözlerine ekledi. 
     
</TEXT>
</DOC>
