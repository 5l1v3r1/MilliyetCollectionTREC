<DOC>
<DOCNO> 202400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/yasam/yas13.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne yarışta, eşi ve bebeğini kaybetti 
</HEADLINE>
<TEXT>

   TRABZON DHA 
   
   Trabzon'da İsmail Nas adlı vatandaş, yanında dört aylık hamile eşi bulunmasına rağmen başka bir otomobille yarışınca dereye uçtu. Kazada Nas'ın hamile eşi Gülay Nas hayatını kaybetti. Eşiyle birlikte Gümüşhane'deki yakınlarını ziyarete giden İsmail Nas, Trabzon'a dönüşte başka bir otomobille yarışmaya başladı. Aşırı hız nedeniyle direksiyon h kimiyetini kaybeden Nas'ın otomobili kontrolden çıkarak Değirmendere Irmağı'na yuvarlandı. Olayı gören vatandaşlar otomobilde sıkışan İsmail Nas'ı çıkardılar. Nas, eşi Gülay'ın da otomobilde olduğunu söyledi. Tekrar dereye inen vatandaşlar genç kadını bulamadılar. İtfaiye ve sağlık ekipleri olay yerine gelinceye kadar dere yatağında arama yapan vatandaşlar, kazadan 200 metre uzaklıkta Gülay Nas'ın cesedi ile karşılaştı. Genç kadının 4 aylık hamile olduğu ve bebeğini kaybettiği öğrenildi. İsmail Nas'ın da hayati tehlikeyi atlatamadığı bildirildi. 
   
   
</TEXT>
</DOC>
