<DOC>
<DOCNO> 218998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo07.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakipler mağlup, Barcelona yükseliyor, Real yıldızlarıyla 
</HEADLINE>
<TEXT>

     İspanya La Liga'da Türk takımlarının UEFA Kupası'ndaki rakipleri günü mağlup kapattı. Beşiktaş'ın rakibi Valencia, Barcelona deplasmanında Espanyol'a 2-1 mağlup oldu. Ev sahibi takımın gollerini Tamudo atarken Valencia'nın tek sayısı Ferrer'den geldi. 
     Galatasaray'ın rakibi Villarreal ise evinde Athletic Bilbao'ya 1-0 yenildi. Şampiyonlar Ligi'nde Lyon'a kendi evinde 1-0 yenilerek hayal kırıklığı yaşayan Nihat'lı Real Sociedad, ligde de Albacete'ye 1-0 yenildi. 
     
     'Sapsarı' Barcelona yükseliyor 
     La Liga'da haftanın en zorlu maçında Deportivo deplasmanına çıkan Barcelona, 3-0 öne geçtiği maçta 2 gol yiyerek galip geldi. Katalan temsilcisinin gollerini Ronaldinho 2 ve Saviola atarken, ev sahibi Deportivo'nun sayılarını ise Walter Pandiani kaydetti. Motta'nın çift sarıdan kırmızı kart görerek takımını on kişi bıraktığı karşılaşmada Barcelona'dan 4 oyuncu daha sarı kart gördü. 
     
     Real Madrid'in yıldızları var 
     Bernabeu'da Celta Vigo'yu konuk eden yıldızlar topluluğu Real Madrid, ilk yarısını 1-0 yenik kapadığı maçı ikinci yarıda Ronaldo, Zidane 2 ve Figo'nun golleriyle 4-2 kazanmayı bildi. 
     Günün diğer maçlarında şu sonuçlar alındı Malaga-Santander 1-0, Mallorca-A. Madrid 0-1, Murcia-Osasuna 0-1. Bundesliga'daki sonuçlar ise şöyle Freiburg-Kaiserslautern 1-0, Hannover-Hertha 1-3. 
     
</TEXT>
</DOC>
