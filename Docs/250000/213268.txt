<DOC>
<DOCNO> 213268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun24.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail... Şaron'a rüşvet soruşturması... 
</HEADLINE>
<TEXT>

     İsrail Başbakanı Ariel Şaron'un ikametgahı, bu sabah soruşturma için gelen polis ziyaretine sahne oldu. 
     Polis, Şaron'u, 1990'lı yıllarda bir emlakçının rüşvetini oğlu aracılığıyla kabul etme iddiasından dolayı sorguluyor. Reuters'ın haberinde, soruşturma temelinde rüşvet kanıtlanırsa, ''ağır suçtan'' Başbakan'ın istifasının dahi ihtimal dahilinde olabileceği belirtiliyor. 
     Bazı İsrailli gözlemciler, Şaron'un, Gazze Şeridi'ndeki Musevi yerleşkelerini halkoylaması eşliğinde boşaltma planını açıklamasının, ''dikkatleri rüşvet iddiasından dağıtma amacına yönelik olabileceğini'' belirtiyor. 
     İsrail savcıları, Şaron'un arkadaşı işadamı emlakçı David Appel'in, bir Yunan adasında inşa edilecek konutların ihalesinde Şaron'un oğlu Gilan'a, ''babasının bilgisi dahilinde büyük rüşvet verdiği iddiasını'' kayda geçirdi. 
     Emlakçı Appel, iddiayı reddediyor. 
     Savcılar, ağır suç içeren iddianame üzerindeki kararlarını birkaç ay içinde vereceklerini bildirdi. 
     
</TEXT>
</DOC>
