<DOC>
<DOCNO> 219518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/soneko38.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat ayının zam şampiyonu ıspanak oldu... 
</HEADLINE>
<TEXT>

     Ispanak, Şubat ayında yüzde 10.3 ile fiyatı en fazla artan ürün oldu. 
     Devlet İstatistik Enstitüsü'nün DİE verilerine göre, Şubat ayında, bir önceki aya göre, en yüksek fiyat artışında ıspanağı, yüzde 8.7 ile balık, yüzde 8.5 ile doğum ücreti, yüzde 8.4 ile hastane yatak ücreti, yüzde 7.6 ile armut, yüzde 6.2 ile domates, yüzde 4.9 ile bayan kuaförü, yüzde 2.9 ile bal fiyatları takip etti. 
     Şubat ayında fiyatı artan diğer ürünler ise şöyle 
     ''Otel ücreti yüzde 2.8, sucuk ve kaşar peyniri yüzde 2.5'ar, süt yüzde 2.1, bulgur yüzde 1.9, zeytin yüzde 1.7, kebaplar yüzde 1.5, otomobil yüzde 1.4, bir bardak çay yüzde 1.1, odun ücreti ve margarin yüzde 1'er, makarna yüzde 0.7, kahve yüzde 0.6, buğday unu yüzde 0.3, salça yüzde 0.1.'' 2004 yılı Şubat ayında şehirlerarası uçak ücreti yüzde 11.2, erkek kazağı fiyatları yüzde 11, palto fiyatları yüzde 10.1 oranında düştü. Bu ürünleri düşüşte, yüzde 9.6 ile çocuk kabanı, yüzde 8.7 bisiklet, yüzde 8.4 ile greyfurt, yüzde 7.0 ile erkek gömlek, yüzde 4.8 ile bayan ayakkabı fiyatları takip etti. 
     Şubat ayında fiyatı düşen diğer ürünler ise şöyle ''Tavuk ücreti yüzde 3.0, çamaşır deterjanı yüzde 2.3, bulaşık deterjanı yüzde 2.1, ayçiçek yağı ile kuru fasulye yüzde 1.5'ar, yumurta fiyatı yüzde 1, mısırözü yağı yüzde 0.8, koyun eti ile kolalı içecekler yüzde 0.2.'' Şubat ayı itibarıyla son bir yılda fiyatı en fazla artan ürün doğum ücreti oldu. Son bir yılda yüzde 39.1 artan doğum ücretini, yüzde 38.3 ile odun ücreti, yüzde 35.6 ile kebap fiyatları, yüzde 32.2 ile balık fiyatı, yüzde 30.2 ile hastane yatak ücreti, yüzde 28.5 ile sucuk fiyatı, yüzde 26.5 ile bal fiyatları takip etti. 
     Son bir yılda şehirlerarası uçak ücreti yüzde 3.5, bisiklet yüzde 4, çamaşır deterjanı yüzde 11.1, bulaşık deterjanı yüzde 7, ayçiçek yağı yüzde 2.5, kuru fasulye yüzde 17.6, yumurta fiyatları da yüzde 13.5 oranında düştü. 
     
</TEXT>
</DOC>
