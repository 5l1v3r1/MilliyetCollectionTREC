<DOC>
<DOCNO> 218983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko34.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve otoyollardan Ocak'ta 23.2 trilyon TL gelir elde edildi 
</HEADLINE>
<TEXT>

     İstanbul boğaziçi köprüleri ile işletmedeki paralı otoyollardan Ocak ayında geçiş yapan araçlardan toplam 23.2 trilyon lira gelir sağlandı. 
     Karayolları Genel Müdürlüğü yetkililerinden edinilen bilgiye göre, yeni yılın ilk ayında İstanbul Boğaziçi ve Fatih Sultan Mehmet köprülerinden geçiş yapan araçlardan 11 trilyon 721 milyar 101.5 milyon lira gelir elde edildi. Aynı dönemde paralı otoyollardan ise 11 trilyon 479 milyar 819.5 milyon lira gelir elde edildi. 
     Paralı güzergahlardan en fazla gelir İstanbul bölgesini de içine alan 17. bölgedeki yollardan elde edildi. 3 trilyon 406 milyar 392.8 milyon lira araç geliri ile ilk sırada yeralan 17. bölgeyi, 3 trilyon 709 milyar 479.9 milyon lira ile 1. bölgedeki paralı geçiş yolları izledi. Aynı sürede 2. bölge içinde yeralan otoyollardan 1 trilyon 4 milyar 87.2 milyon, 4. bölge otoyollarından 1 trilyon 393 milyar 831.5 milyon, 5. bölge içinde yeralan yollardan ise 1 trilyon 966 milyar 28 milyon lira gelir sağlandı. 
     
     16 MİLYON ARAÇ GEÇTİ 
     Bu arada 2004 yılı Ocak ayında İstanbul Boğaziçi köprüleri ile paralı otoyollardan her iki yönlü olarak toplam 16 milyon 1 bin 980 aracın geçiş yaptığı bildirildi. Aynı sürede Birinci Boğaziçi köprüsünden 4 milyon 858 bin 200 araç, Fatih Sultan Mehmet köprüsünden de 6 milyon 212 bin 649 araç geçiş yaptı. 
     Ocak ayı geçiş gelirlerinin diğer aylar içinde baz alınması halinde Boğaziçi ve paralı otoyollardan bu yıl sonuna kadar yaklaşık 300 trilyon liralık gelir hedefleniyor. 2003 yılı toplamında ise köprü ve otoyollardan 275 trilyon lira gelir sağlanmıştı. 
     
</TEXT>
</DOC>
