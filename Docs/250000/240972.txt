<DOC>
<DOCNO> 240972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonsiy16.html </URL>
<DATE> 2004/05/18/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Baykal ''YÖK yasasında ısrar Türkiye'de güven ortamını sarsmıştır'' 
</HEADLINE>
<TEXT>

     CHP Genel Başkanı Deniz Baykal, ''Hükümetin YÖK Yasası ile aldığı sorumsuz kararın ekonomik bedeli, İstanbul'da yapılacak tüp geçit projesinden pahalıya mal olmuştur'' dedi. 
     Baykal, partisinin TBMM grup toplantısında yaptığı konuşmada, 19 Mayıs Gençlik ve Spor Bayramı nedeniyle bu haftanın TBMM açısından anlamlı bir hafta olduğunu söyledi. 
     19 Mayıs 1919 tarihinin Ulusal Kurtuluş Savaşı'nın başlangıcı değil, yeni ve çağdaş bir siyaset anlayışının yürürlüğe konulduğu tarih olduğunu kaydeden Baykal, Türkiye'nin siyasal altyapısının bu tarihten itibaren şekillenmeye başladığını belirtti. 
     Osmanlı siyaset dönemi içinde ilk kez çağdaş ve modern bir siyaset anlayışının bu tarihte ortaya çıktığını ve egemenliğin kökü ve özü ile ilgili sivil ve demokratik bir siyaset projesi uygulanmaya başlandığını ifade eden Baykal, Atatürk'ün o tarihte ortaya koyduğu bu yeni proje ile geçmişe meydan okuduğunu söyledi. 

     
</TEXT>
</DOC>
