<DOC>
<DOCNO> 235337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur16.html </URL>
<DATE> 2004/04/27/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Altunizade-Ümraniye arasındaki Vecdi Diker tüneli'nde çalışma 
</HEADLINE>
<TEXT>

     Altunizade-Ümraniye Otoyolu üzerindeki Vecdi Diker Tüneli'nde yarın yapılacak havalandırma sistemi montaj çalışması nedeniyle, tünelin Altunizade-Ümraniye istikameti trafiğe kapatılacak. 
     Karayolları 17. Bölge Müdür Yardımcısı İzzet Özdemir tarafından yapılan yazılı açıklamada, Vecdi Diker Tüneli Altunizade-Ümraniye istikametinde havalandırma sisteminin montaj çalışması yapılacağı belirtildi. 
     Çalışmaların 28 Nisan Çarşamba günü 10.00-15.00 saatleri arasında gerçekleştirileceği bildirilen açıklamada, ''Çalışmaların yapılacağı saatler içinde Vecdi Diker Tüneli'nin Altunizade-Ümraniye istikameti tamamen trafiğe kapatılacağından, bu kesimdeki trafik akışı Millet Parkı-Kısıklı Caddesi-Kısıklı Meydanı-Libadiye Kavşağı üzerinden sağlanacaktır'' denildi. 
     Açıklamada, sürücülerin alternatif yolları kullanmaları ve yol üzerindeki trafik işaret ve işaretçilerine uymaları istendi. 
     
</TEXT>
</DOC>
