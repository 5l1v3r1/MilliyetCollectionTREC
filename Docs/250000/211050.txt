<DOC>
<DOCNO> 211050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sonspo03.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta başkanlık seçimi başladı... 20 sandıkta oy kullanılıyor 
</HEADLINE>
<TEXT>

     Beşiktaş Kulübü Olağan Seçimli Genel Kurul Toplantısı, Lütfü Kırdar Uluslararası Kongre ve Sergi Sarayı'nda başladı. 
     Serdar Bilgili'nin tek aday olarak katıldığı ve Rumeli Salonu'nda gerçekleştirilen genel kurul toplantısında üyeler, 20 sandıkta oy kullanmaya başladı. 
     Serdar Bilgili, oyunu 5 numaralı sandıkta kullandıktan sonra, basın mensuplarına yaptığı açıklamada, 100 yıllık tarihinde Beşiktaş'ın ilk kez 3 yıllık bir seçim yaptığını belirterek, ''Camiamıza hayırlı ve uğurlu olmasını diliyorum'' dedi. 
     Aidatını yatırmış 9370 üyenin oy kullanma hakkı bulunan genel kurul toplantısında oy verme işleminin saat 17.00'de sona ereceği bildirildi. 
     Tek aday olan Serdar Bilgili'nin yönetim kurulu listesinde şu isimler bulunuyor 
     Deniz Atalay, Fikret Ercan, Hüsnü Güreli, Cengiz Kaptanoğlu, Birol Kaymak, Haşmet Bedii Kürüm, Muzaffer Nasıroğlu, Erol Obdan, Emin Önal, İbrahim Özdoğan, Behçet Ümitlen, İsmail Ünal. 
     Yedekler Cem Bilge, İlhan Durusoy, Birol Güven, Mehmet Hanif, Ahmet Kavalcı, Hüseyin Mican. 
     
</TEXT>
</DOC>
