<DOC>
<DOCNO> 203987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo28.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dünyada yılın en önemli 10 spor olayı... 
</HEADLINE>
<TEXT>

     Dünya spor medyası, ünlü haber ajansı Associated Press tarafından yapılan anketle, yılın en önemli 10 spor olayını seçti. 
     Manchester United'dan Real Madrid'e transferi 2003 yılının en önemli spor olayı seçilen İngiltere Milli Takım kaptanı David Beckham, toplam 321 oy alarak, uluslararası boyutta adından en çok sözedilmeye değer ismi oldu. 
     2. sırada 297 oyla sporda yılın doping skandalları yer alırken, Ferrari pilotu Michael Schumacher'in 6. kez Formula 1 Şampiyonu olması da 279 oyla yılın en önemli 3. spor olayı seçildi. 
     Ankette, yılın en önemli 10 spor olayı şu şekilde sıralandı 
     1- İngiliz futbolcu David Beckham'ın, Manchester United'dan Real Madrid'e transferi 321 oy . 
     2- Sporda doping skandalları 297 oy . 
     3- Ferrari pilotu Michael Schumacher'in 6. kez Formula 1 şampiyonu olması 279 oy . 
     4- ABD'li bisikletçi Lance Armstrong'un üstüste 5. kez Fransa Turu'nu kazanması 225 oy . 
     5- Dünya Rugby Kupası'nda, İngiltere'nin Avustralya'yı yenerek şampiyon olması 196 oy . 
     6- Rus işadamı Roman Abramovich'in İngiltere'nin FC Chelsea Kulübü'nü satın alarak flaş transferlere imza atması 195 oy . 
     7- Kamerunlu futbolcu Marc Vivien Foe'nin, FIFA Konfederasyon Kupası'nda Brezilya maçında kalp krizi geçirerek hayatını kaybetmesi 133 oy . 
     8- Los Angeles Lakers'ın ünlü oyuncusu Kobe Bryant'ın tecavüz davası 103 oy . 
     9- Belçikalı bayan raketler Justine Henin-Hardenne ve Kim Clijsters'ın dünya klasmanında ilk 2 sıraya yerleşmesi 101 oy . 
     10- İsviçreli yelkenci Alinghi'nin ABD Yelken Kupası'nı kazanması 87 oy . 
     
</TEXT>
</DOC>
