<DOC>
<DOCNO> 216534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/soneko36.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Karaları 2 ... 
</HEADLINE>
<TEXT>

     Hazine Müsteşarlığı, Sermaye Piyasası Kurulu'na SPK gönderdiği yazıda, 1 Ocak 2005 tarihinden itibaren tüm sigorta şirketlerinin enflasyon muhasebesi uygulamasına geçmelerine karar verildiğini bildirdi. 
     SPK'nın haftalık bültenin yer alan duyuruda, kurulun ilgili tebliğleri uyarınca mali tabloların enflasyona göre düzeltilmesi gerekliliği hususu saklı olmak üzere, hisse senetleri İMKB'de işlem gören veya görmeyen sigorta şirketlerinin mali tablolarının enflasyona göre düzeltilmesi konusunda Hazine Müsteşarlığı'nın kurula bir yazı gönderdiği bildirildi. 
     Söz konusu yazıda, kurul tarafından yüksek enflasyon dönemlerinde mali tabloların düzeltilmesine sağlamak amacıyla iki adet tebliğ çıkartıldığı hatırlatıldı. 
     Buna göre, ''Yüksek Enflasyon Dönemlerinde Mali Tabloların Düzeltilmesine İlişkin Usul ve Esaslar Hakkında Tebliğ'' gereği, halka açık tüm şirketlerin sigorta şirketleri de dahil 31 Aralık 2003 tarihinde enflasyon muhasebesi uygulamasına tabi tutulduğu, ancak 15 Kasım 2003 de yayınlanan ''Sermaye Piyasasında Muhasebe Standartları'' konulu tebliğin gerekçesinde, bankalar ve sigorta şirketlerinin Sermaye Piyasası Kanunu'nun ilgili maddeleri kapsamında muhasebe, mali tablo ve rapor standartları konusunda kendi kanunlarında hükümlere tabi olduğunun hükme bağlandığı kaydedildi. 
     Hazine Müsteşarlığı'nın kurula gönderdiği yazısında şöyle denildi 
     ''Yapılan değerlendirmeler sonucunda, Müsteşarlığımızca, Uluslararası Muhasebe Standartlarına uygun sigortacılık muhasebe sistemine 1 Ocak 2005 tarihinden itibaren geçilmesi planlanmakta ve bu yönde çalışmalar sürdürülmekte olduğundan, ayrıca şirketler arasında halka açık olanlar ve olmayanlar yönünden uygulama farklarının ortadan kalkması, yeknesak raporlama düzeninin sağlanması, halka açık olmayan şirketlere yeni mali tablo düzenleme sistemine geçişte yeterli hazırlık zamanı verilmesi açısından, tüm sigorta şirketlerinin 1 Ocak 2005 tarihinden itibaren enflasyon muhasebesi uygulamasına geçmelerine karar verilmiştir.'' Kurul, konuyla ilgili düzenlemelerin yapılması açısından söz konusu kurumların gerekli hassasiyeti göstermelerini istedi. 
     son 
     
</TEXT>
</DOC>
