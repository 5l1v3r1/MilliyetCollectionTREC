<DOC>
<DOCNO> 230405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/soneko11.html </URL>
<DATE> 2004/04/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Turkcell, Erdemir, Akbank, İş Bankası sermaye artırıyor... 
</HEADLINE>
<TEXT>

     Turkcell, kayıtlı sermaye tavanını 1.5 katrilyon liraya çıkarıyor. Erdemir, sermayesinde 444 trilyon, Akbank 300 trilyon, İş Bankası 214 trilyonluk artırım planlıyor. Turkcell, kayıtlı sermayesini artırmak için Sermaye Piyasası Kurulu'na SPK başvuruda bulundu. Şirket, 500 trilyon lira düzeyinde bulunan kayıtlı sermayesini 1 katrilyon 500 trilyon liraya yükseltmeyi öngörüyor. Ayrıca, Birko Koyunlu Mensucat kayıtlı sermayesini 25 trilyondan 150 trilyona, İntema da 4 trilyon 860 milyar liradan 10 trilyona çıkarmak SPK'ya başvurdu. Kurul ise Doğan Gazetecilik'e kayıtlı sermayesini 40 trilyon liradan 150 trilyon liraya çıkarması için izin verdi. Şirket bu yıl 106 trilyon 450 milyar lira, 2005 yılında 3 trilyon 225 milyar lira, 2006 yılında ise 15 trilyon 247 milyar liralık sermaye artırıma gidecek. 
     
     SERMAYE ARTIRIMLARI 
     Şirketlerin sermaye artırımları da giderek hızlanıyor. Erdemir 88 trilyon 704 milyar liralık bedelli, 354 trilyon 816 milyar liralık bedelsiz, Akbank 300 trilyon liralık bedelsiz, İş Bankası 214 trilyon 33 milyar liralık bedelsiz artırıma gitmek için başvuruda bulundu. Anadolu Isuzu 20 trilyon liralık bedelsiz, Tivak ise 38 milyarlık bedelli, 362 milyarlık bedelsiz artırım planlıyor. 
     
     KAYDA ALINANLAR 
     SPK, altı ortaklığın sermaye artırımını kayda aldı. Bu ortaklıklardan Anadolu Cam Sanayii sermayesini 252 milyarlık bedelsiz artırımla 151 trilyon 432 milyara, Adana Çimento 2 trilyon 962 milyarlık bedelsiz artırımla 79 trilyon 113 milyar liraya, Çemtaş 16 trilyon 474 milyarlık bedelsiz artırımla 22 trilyon 464 milyara çıkaracak. Toprak Factoring sermayesini 4 trilyon 828 milyar bedelsiz artırarak 12 trilyon 982 milyara, Altın Yunus Çeşme 7 trilyon 371 milyar bedelsiz artırarak 13 trilyon 513 milyara, Pınar Su da 7 trilyon 406 milyar bedelsiz artırarak 11 trilyon 305 milyara yükseltecek. 
     
</TEXT>
</DOC>
