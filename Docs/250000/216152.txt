<DOC>
<DOCNO> 216152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/tv/ekran.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının intikamı 
</HEADLINE>
<TEXT>

   Yasemin Bozkurt, aldatılan kadının eline kocasının fotoğrafını alıp "Kadının Sesi"ne koştuğunu söylüyor 
      ITIR ILGAZ 

   
   Kanal D'de hafta içi her gün ekrana gelen "Kadının Sesi"ni hazırlayıp sunan Yasemin Bozkurt bu programla bir ilki başardıklarını söylüyor. Önceleri kadın programlarının "yemek ve göbek programları" olarak sunulduğunu söyleyen Bozkurt, "Türkiye'de seyirci problemden kaçar, dert dinlemez eğlence ister sanılıyordu. Biz bunun tersini kanıtladık. Şimdiyse sahte 'kadının sesleri' çıkmaya başladı. Gölgeme sığınanlara gülümseyerek bakıyorum" diyor. 
   "Kadının Sesi"nin ilk önce kadınların "intikam programı" olarak başladığını belirten Yasemin Bozkurt, aldatılan kadının, kocasının fotoğrafını kaptığı gibi stüdyoya geldiğini bunun diğer kadınlara cesaret verdiğini söylüyor ve son zamanlarda erkeklerden de çok talep aldıklarını da sözlerine ekliyor. 
   
   10 altın kural geliyor 
   Kadın-erkek ilişkilerindeki en büyük sorunun aldatma olduğunu ve ekonomik koşulların iyi ya da kötü olmasının insanları ihanetten alıkoymadığını anlatan Bozkurt, kadınları kendilerine bakmaları yönünde teşvik etmeye çalıştığını söylüyor. Bozkurt, önümüzdeki programlarda kadınlar için "kocaları elde tutmanın 10 altın kuralı"nı açıklayacaklarını da müjdeliyor. 
   KANAL D 13.30 
   
   
   "Doktor" yorumluyor    UĞur Dündar genel yönetmenliğinde hazırlanan "Arena" son zamanlarda trajikomik olaylara sahne oluyor. Program ekibinin "gıda terörü" haberlerinin görüntülerinde "bu kadarı ancak skeçlerde olur" dedirten diyaloglar yer alıyor. Uğur Dündar bu hafta "Arena"da bir de konuk ağırlayacak. Oynadığı reklam filminde arkadaşlarıyla "sahte Doritos" üreten "Doktor" lakaplı sahtek rı oynayan Cem Yılmaz, yapılan denetimlerdeki görüntüleri yorumlayacak. 
   KANAL D 23.10 
   
   
   "Gelin" Hazal    Zara'nın başrolü Bulut Aras, Mehmet Çepiç, Sevda Ferdağ, Yeşim Büber gibi isimlerle paylaştığı dizinin bu bölümünde Hazal, Özer'le evleniyor. Hayatta olduğunu açıklayan Oktay, salonu basar ama nikah kıyılmıştır. Bu arada Deli Aram kasabaya gelmiş ve Bedrettin'i aramaya başlamıştır. 
   KANAL D 21.50 
   
   

   KISA... KISA...    Başka Yerde Yok Günün konukları Erol Büyükburç, Ege Aydan-Yıldız Kaplan ve Cahit Çetin. CINE5 18.30 
   Oradaydım Belgesele bu kez THY uçağını Çeçenistan'a kaçırmak isteyen terörist İhsan Akyüz'ü ikna ederek, uçaktan kol kola inen kaptan pilot Anıl Işın katılıyor. CNN TÜRK 20.10 
   Kurtlar Vadisi Kızının çantasında esctasy bulan Çakır, İstanbul'da bu hapların satışını durdurma kararı alır. SHOW TV 20.30 
   Yar Dilinden Gülay bu hafta Ümit Tokcan'ı ağırlıyor. TRT 1 22.50 
   32. Gün "Neredesin Firuze"nin yönetmeni Ezel Akay ile oyuncuları Haluk Bilginer, Demet Akbağ, Özcan Deniz ve Levent Kazak, Bilgi Üniversitesi'nde soruları yanıtlayacak. CNN TÜRK 23.05 
   
   
</TEXT>
</DOC>
