<DOC>
<DOCNO> 231103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur47.html </URL>
<DATE> 2004/04/13/ </DATE>
<TIME> 23.37 </TIME>
<AUTHOR>  </AUTHOR>
<HEADLINE>
İzmir'de oto hırsızı ayağından vurularak yakalandı. 
</HEADLINE>
<TEXT>

     İzmir'de, otomobilde hırsızlık yapmak isterken polisler tarafından fark edilen kişi ayağından vurularak yakalanırken, bir genç kız da kapkaç saldırısına uğradı. 
     Alınan bilgiye göre, Karşıyaka İlçesi Bostanlı Semti Cemal Gürsel Caddesi'nde devriye görevi yapan güvenlik güçlerinin, park halindeki 35 AD 6997 plakalı araçta şüpheli bir kişinin bulunduğunu fark etmesi üzerine kaçan şahıs, polisler tarafından ayağından vurularak yakalandı. 
     Olayın ardından Karşıyaka Devlet Hastanesi'nde tedavi altına alınan Mustafa Kemal Y. 24 , hastane polisi Halil Yancı ve Bostanlı Polis Merkezi'nde görevli Hikmet Erdoğan'ı ellerini ısırarak yaraladı. 
     Mustafa Kemal Y.'nin tedavisi, polisler tarafından yeniden etkisiz hale getirilmesinin ardından tamamlanabildi. 
     
     Babasıyla konuşuyordu 
     Bornova İlçesi Işıkkent Mahallesi'ndeki olayda, evine gitmekte olan genç kız, kapkaçının saldırısına uğradı. 
     1776 7 Sokak'taki evlerine gitmek üzere 1776 18 nolu Sokak'ta yürüyen Özlem Erem 24 , cep telefonuyla babasıyla konuştuğu sırada, arakasından koşarak gelen bir kişi tarafından darp edildi. 
     Genç kızı tokatlayarak, cep telefonunu çalan kimliği belirsiz saldırgan, olay yerinden kaçarak uzaklaştı. 
     Trafik Hastanesi'nde tedaviye alınan Özlem Erem'in sağlık durumunun iyi olduğu, saldırganın yakalanması için çalışmaların sürdürüldüğü bildirildi. 
     
</TEXT>
</DOC>
