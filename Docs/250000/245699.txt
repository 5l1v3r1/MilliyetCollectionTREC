<DOC>
<DOCNO> 245699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/siyaset/siy09.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin Yeni bir paragraf açılacak 
</HEADLINE>
<TEXT>



Başbakan Yardımcısı Mehmet Ali Şahin, Başbakan Recep Tayyip Erdoğan'ın YÖK Yasası'yla ilgili "Noktayı koyduk" dediği açıklamayı, "Sayın Başbakan bir paragrafa noktayı koydu. Yeni yasama yılında yeni bir paragraf açılacak" diye yorumladı. 
Şahin ve İçişleri Bakanı Abdülkadir Aksu, AKP İstanbul İl Teşkilatı'nın dün Abant'ta düzenlediği değerlendirme toplantısına katıldı. 
Şahin, toplantı çıkışında "İmam hatip lisesi mezunlarının hükümeti protesto etmesini nasıl karşılıyorsunuz " sorusunu, "Bu, Türkiye'nin son derece açık bir toplum olduğunun göstergesidir. Herkes düşüncesini açıkça söyleyebilir" diye yanıtladı. YÖK Yasası'nın değişmesi konusunda herkesin hemfikir olduğunu belirten Şahin, bu konuda anayasal bir değişiklik yapılması gerektiğini belirterek, "Anayasa'nın 130 ve 131. maddelerinde değişiklik yapılmasını ekimde başlayacak yeni yasama yılında gündeme getireceğiz" dedi. 


</TEXT>
</DOC>
