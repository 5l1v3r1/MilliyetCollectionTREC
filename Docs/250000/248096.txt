<DOC>
<DOCNO> 248096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonsiy13.html </URL>
<DATE> 2004/06/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Erdoğan grup toplantısında DEHAP'a yüklendi... 
</HEADLINE>
<TEXT>

     Başbakan Recep Tayyip Erdoğan, legalite ile illegaliteyi birbirine karıştırmanın, demokratik bir çıkış yolu olmadığını belirterek ''hiç kimse, hükümeti bir illegal örgütle aynı kantara çıkaramaz'' dedi. 
     AK Parti Meclis grup toplantısında bir konuşma yapan Başbakan Erdoğan, DEHAP Başkanı Tuncay Bakırhan'ın "PKK yada hükümete eşit mesafedeyiz" sözlerinden duyduğu rahatsızlığı "hiç kimse devleti bir illigeal örgütle aynı kantara çıkaramaz" sözleriyle dile getirdi. 
     Konuşmasında ABD'deki temaslarına değinen Erdoğan, Türkiye'nin G-8 Zirvesi'ne 'demokratik' ortak sıfatıyla katıldığını hatırlatarak "barışın hakim kalınması için üzerine düşeni yapmak konusunda ne kadar kararlı olduğunu orada da ifade ettik. Ülke olarak barışı tüm gücümüzle savunmaya devam edeceğiz" dedi. 
     
     "Temennimiz, Afganistan demokrasiyle buluşabilsin" 

     Afganistan ve Irak'ta yaşananlara da dikkat çeken Erdoğan "dışarıdan dayatmayla kültürel değerleri yok etmek organ nakli gibidir" dedi. 
     
     "Yahudi lobilerine dost acı söyler dedik" 

     İsrail politikasını da eleştiren Erdoğan "geçmişte kendilerine yapılanları şimdi Filistinlilere yapıyorlar, İsrailin yaptıkları dünya anti semitizmi güçlendirmektedir. Biz İsrail halkına karşı değiliz ancak İsrail yönetiminin politikalarını onaylamıyoruz" dedi. 
     Konuşmasında bütün dünyaya barış çağrısı da yapan başbakan "Terörü, terörle mücadelenin bir parçası olarak görmek dramdır. Dünyada barışın gerçek taraftarının sayısı taraftar olmayanlardan az. Barış konusunda bütün dünyayı samimiyete çağırıyorum" dedi. 

     
</TEXT>
</DOC>
