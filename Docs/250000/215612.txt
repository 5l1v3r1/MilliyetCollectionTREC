<DOC>
<DOCNO> 215612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/siyaset/siy05.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Korsakoff'luya AİHM koruması 
</HEADLINE>
<TEXT>

   Korsakoff hastası Balyemez, iyileşemez raporuyla tahliye edildi. Sonra iyileşir raporuyla tekrar cezaevine konulmak istendi. AİHM, karara tedbir koydurdu 
   GÖKÇER TAHİNCİOĞLU Ankara 

   
   Avrupa İnsan Hakları Mahkemesi AİHM , iyileşme olanağı bulunmayan Wernicke Korsakoff hastalığı nedeniyle tahliye edilen, beş kez "hasta" raporu verildikten sonra iyileştiği gerekçesiyle cezaevine girmesine karar verilen Bekir Balyemez için "tedbir" kararı verdi. İnfazın durdurulmasını isteyen AİHM, "Korsakoff'la ilgili çelişkili raporları nasıl açıklıyorsunuz Bu hastalığa sahip bir kişinin cezaevine konulması işkence anlamına gelir mi " sorularını yönelttiği Türkiye'ye, yanıt için 1 Mart'a kadar süre tanıdı. 
   İstanbul Adli Tıp Kurumu, Korsakoff hastalarına iyileşemez raporu vererek tahliye edilmelerini sağladı. Ancak kurul geçen yılbaşından itibaren "iyileşemez" dediği hastalığın iyileştiğini savundu. Balyemez'in de geçtiğimiz aylarda cezaevine konulmasına karar verildi. İstanbul Tabip Odası'nın Balyemez için verdiği "iyileşemez" raporu da infazın yerine getirilmesi kararını değiştirmedi. Avukatı Gülizar Tuncer'in başvurusunu inceleyen AİHM, 6 Şubat'ta Balyemez'in infazının durdurulması için "tedbir" kararı verdi. AİHM, infazın "tarafsız ve bağımsız" bilirkişilerin Balyemez'in iyileştiğine yönelik rapor verilinceye kadar durdurulması gerektiğini belirtti. Bir yıllık cezası kalan Tuncer, Balyemez hakkındaki kararın, AİHM'nin tedbir kararına rağmen geri alınmadığını ifade etti. 
   
   
   
</TEXT>
</DOC>
