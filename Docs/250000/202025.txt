<DOC>
<DOCNO> 202025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/soneko10.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin'in yakalanması piyasaları nasıl etkiler 
</HEADLINE>
<TEXT>

     Irak'ın devrik lideri Saddam Hüseyin'in yakalanmasının uluslararası piyasalara olumlu etkide bulunacağı tahmin ediliyor. 
     Analistler, uluslararası piyasaların yarın açılmasının ardından, borsaların yükseleceğini, ABD Doları'nın değer kazanacağını, petrol fiyatlarının da gerileyeceği tahmininde bulunuyorlar. Altın fiyatlarında ise mevcut bandından fazla bir sapma yapması beklenmiyor. 
     Analistler, ABD'nin düşük dolar politikasından memnun olması nedeniyle, doların yükselişinin uzun soluklu olmayabileceğine de işaret ediyorlar. 
     Uzmanlar, Kerkük-Yumurtalık gibi petrol boru hatlarına yapılan sabotaj saldırılarının da azalacağını ve petrol üretiminin artış göstereceğine dikkat çekiyorlar. 
     
</TEXT>
</DOC>
