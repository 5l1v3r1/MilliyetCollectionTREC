<DOC>
<DOCNO> 222295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonyas04.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşgeldin ilkbahar... Üç gün yağış yok 
</HEADLINE>
<TEXT>

     Uzun ve zorlu bir kış mevsiminin ardından havalar ısınmaya başladı. Önümüzdeki 3 günde Doğu Karadeniz dışında tüm bölgelerimizde güneş yüzünü gösterecek. Hava sıcaklıkları batı bölgelerimizden başlayarak artacak. 
     Meteoroloji Genel Müdürlüğü'nden alınan bilgiye göre, bugün akşama kadar Orta ve Doğu Karadeniz'in kıyısı yağmurlu, iç kesimleri kar yağışlı olacak. Kar yağışı ve karla karışık yağmur aynı zamanda Doğu Anadolu'da da görülecek. Diğer bölgelerimiz parçalı ve az bulutlu. 
     Önümüzdeki 3 günün hava raporu ise şöyle 
     
     PAZARTESİ 

     Orta ve Doğu Karadeniz'de yağmur, bölgenin iç kesimleri ve Kuzeydoğu Anadolu'da kar yağışı ve karla karışık yağmur bekleniyor. Diğer bölgelerimizin tamamı az bulutlu ve açık bir gün geçirecek. Sabah saatlerinde yurdun iç kesimleri ile Marmara'nın doğusunda yer yer sis var... 
     
     SALI 

     Doğu Karadeniz yağmurlu, Kuzeydoğu Anadolu ise kar yağışlı bir gün geçirecek. Diğer bölgelerimizin tamamınad az bulutlu ve açık bir gökyüzü görülecek. İç kesimlerde sabah saatlerinde yer yer sis etkili... 
     
     ÇARŞAMBA 

     Marmara'nın doğusu, Batı ve Orta Karadeniz yağmur alacak. Doğu Karadeniz ve Marmara parçalı bulutlu, diğer bölgelerimiz az bulutlu ve açık olacak. Sabah saatlerinde sis görülebilir... 

     
</TEXT>
</DOC>
