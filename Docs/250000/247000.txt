<DOC>
<DOCNO> 247000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/ekonomi/eko05.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatneft pes etmiyor 
</HEADLINE>
<TEXT>


CENK BAŞLAMIŞ Moskova 

Rus petrol şirketi Tatneft, Ankara 10. İdare Mahkemesi'nin Tüpraş'ın özelleştirilmesiyle ilgili ihaleyi durdurma kararı almasından üzüntü duyduğunu, ancak teklifinden vazgeçmeyi düşünmediğini bildirdi. Tatneft'in bağlı olduğu Tataristan'ın, Başbakanı ve şirketin Yönetim Kurulu Başkanı Rustem Minnihanov, mahkeme kararına karşın tekliflerinden vazgeçmeyi düşünmediklerini söyledi. Mahkemenin verdiği iptal kararını eleştiren Minnihanov, hukukçulara da danıştıklarını bildirdi. 

'Teklif gerçek değeri yansıttı' 
Tatneft'in açıklamasında, ihale hazırlık sürecinde danışman olarak dünyaca tanınan Societe Generale Corporate Investment Banking ve Purvin Gertz şirketleri ile çalışıldığına işaret edilerek, "Teklifin, gerçek değeri yansıttığına inanıyoruz" denildi. 
Projenin kamu yararına olmadığı yönündeki görüşe katılmayan Tatneft'in açıklamasında, "Tüpraş'a güvenli ham petrol temin etmeyi de garanti ediyoruz. Bu, Tüpraş için son derece önemli bir imk ndır" ifadesine yer verildi. 



</TEXT>
</DOC>
