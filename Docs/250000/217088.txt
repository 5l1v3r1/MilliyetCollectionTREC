<DOC>
<DOCNO> 217088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/yasam/ayas.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzurevinde sahte nik h 
</HEADLINE>
<TEXT>

   79 yaşındaki Ahmet Tofur, kaldığı huzurevindeki temizlik işçisiyle evlendi. Ancak bunama raporu bulunan Tofur, nik htan habersiz 
      COŞKUN YAMAN Balıkesir DHA 
   
   Balıkesir Sosyal Hizmetler İl Müdürlüğü Huzurevi'nde kalan emekli memur Ahmet Tofur'un 79 parası için huzurevinin temizlik işçisi Fevziye İlkdoğanlar'la 33 evlendirildiği ortaya çıktı. 
   Bilincini kaybetmeye başlayan, doktorların demans bunama teşhisi koyarak rapor verdiği Tofur, evlendiğinden habersiz huzurevinde yaşamını sürdürürken, olayla ilgili adli ve idari soruşturma başlatıldı. İlkdoğanlar'ın da işine son verildi. 
   Manisa'da Devlet Üretme Çiftliği'nden emekli olduktan sonra huzurevinde kalmaya başlayan Tofur, yaşlılığın da etkisiyle bilincini kaybetmeye başladı. Tofur, bir süre önce Devlet Hastanesi'nde muayene ve kontrolden geçirilme bahanesiyle bakıcısı Ramazan Şahan ve İlkdoğanlar tarafından huzurevinden çıkarıldı. Hiçbir yakını olmadığı belirtilen ve tekerlekli sandalyede yaşamını sürdüren Tofur, hastaneye yatırıldı. 
   
   Para iddiası 
   Bu arada nik h için gerekli işlemler gizlilik içinde yaptırıldı. 16 Aralık 2003'te merkeze bağlı Aslıhan Köyü Muhtarı İsmet Dinçkök, Tofur ile İlkdoğanlar'ın nik hını kıydı. Tofur huzurevinde yaşamaya, İlkdoğanlar da çalışmaya devam etti. Ancak Sosyal Hizmetler İl Müdürlüğü gelen bir ihbarla nik hı öğrendi ve inceleme başlattı. İlkdoğanlar'la işbirliği yapan bazı kişilerin, Tofur'un bankada bulunan 45 milyar lirası ile üç ayda bir ödenen yaklaşık 2 milyar liralık emekli maaşını almak için evliliği planladıkları belirtildi. 
   
   Evlendiğinin farkında değil 
   Huzurevi personeli, yıllardır huzurevinde kalan Tofur'un olup bitenden habersiz olduğunu belirterek, "Çok yaşlı ve rahatsız. Zaman zaman aklı karışıyor. Evlenmeyi düşünmesi ve istemesi bile mümkün değil" dedi. 
   Sosyal Hizmetler İl Müdürü Orhan Gündüz de huzurevindeki nik h skandalını doğrulayarak, olayla ilgili soruşturmanın sürdüğünü belirtti. 
   
   Nüfus cüzdanı bilmecesi    Tekerlekli sandalyede yaşamını sürdüren Ahmet Tofur, evlendiğinin bilincinde değil. Tofur'un banka ve nüfus cüzdanlarının huzurevindeki kasada saklandığı ve yönetimden habersiz alınamayacağı kaydedilirken, nüfus cüzdanının kullanılarak nik h işlemlerinin yapılması da dikkat çekti. 
   
   
</TEXT>
</DOC>
