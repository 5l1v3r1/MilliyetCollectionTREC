<DOC>
<DOCNO> 230344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/yasam/yas01.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü'nde tartışma bitmiyor 
</HEADLINE>
<TEXT>

   Karayolları, "Köprü 162 km saat rüzg ra göre yapıldı" dese de Prof. Tezcan uyardı Diğer plakalar da kırılabilir 
      SERHAT OĞUZ 
   
   Karayolları Genel Müdürlüğü, 1. Boğaz Köprüsü'nde detaylı inceleme başlatıldığını, gerek görülürse yorgun elemanların değiştirileceğini açıkladı. Yetkililer, ölçüm 3 - 4 ay süreceği için, askı halat plakalarının güçlendirileceğini, kışın yaşanan kar fırtınasında biri kopan 'V' tipi askı halatlarını düz hale getirmeyi ise düşünmediklerini bildirdi. 
   Karayolları, köprüyü trafiğe kapama konusunda şu açıklamayı yaptı "1. ve 2. Boğaz Köprüleri, 120 yılda bir meydana gelecek, saatte 162 km.lik rüzg r hızına göre projelendirilmiştir. Rüzg r hızının saatte 90 km.yi geçmesi ihtimaline göre alınacak tedbirler kuruluşumuzun yönlendirilmesi ile Valilik İl Trafik Komisyonu'nca alınacak kararla belirlenir." 
   
   'Tehlikenin itirafı' 
   Boğaziçi Üniversitesi İnşaat Mühendisliği öğretim üyesi Prof. Dr. Semih Tezcan ise, açıklamanın, köprüdeki önemli sorunlara işaret ettiğini savunarak şöyle dedi 
   "Bağlantı plakalarının acil takviyesi, tasarım noksanlığı bulunduğunun itirafı. Enine salınımda bir halatın plakası kırıldıysa, diğerleri de kırılmaya namzettir.." 
   
   
</TEXT>
</DOC>
