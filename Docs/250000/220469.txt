<DOC>
<DOCNO> 220469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun02.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail iki mülteci kampına saldırdı 4 kişi öldü, 20 kişi yaralandı 
</HEADLINE>
<TEXT>

     İsrail askerlerinin Gazze Şeridi'ndeki Bureij ve Nuseyrat mülteci kamplarına saldırı düzenlediği ve çıkan çatışmalarda 4 Filistinlinin öldüğü, aralarında çocukların da bulunduğu 20 Filistinlinin yaralandığı bildirildi. Görgü tanıkları İsrail askerlerinin saat 04.00'de Filistinli militanları yakalamak amacıyla onlarca zırhlı araç ve 2 Apache helikopteri desteğinde Bureij kampına girdiğini belirttiler. 
     Al Aksa Şehitleri Hastanesi Müdürü İbrahim El Musder, ölen Filistinliler arasında ergenlik çağında bir gencin de bulunduğunu kaydetti. 
     Nuseyrat kampına giren İsrail askerlerinin Halk Direniş Komitesi'ne mensup 2 liderin evini kuşattıkları bildirildi. 
     İsrail saldırısının Filistinli militanların Erez kontrol noktasında ordu cipi süsü verilmiş bir araca karşı düzenlediği başarısız saldırıdan saatler sonra düzenlendiğine dikkat çekiliyor. Söz konusu saldırıda 6 Filistinli militan öldürülmüştü. 
     
</TEXT>
</DOC>
