<DOC>
<DOCNO> 229628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko37.html </URL>
<DATE> 2004/04/08/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 26 Mart-2 Nisan 2004 tarihleri arasında 594 milyon dolar arttı. 
     26 Mart'ta 32 milyar 552 milyon dolar olan bankanın döviz rezervleri, bir hafta sonra 2 Nisan'da 33 milyar 146 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri 1 milyar 156 milyon dolar artarak, 19 Mart itibariyle 13 milyar 295 milyon dolara yükseldi. Bankalar ve ÖFK'ların toplam döviz rezervi 12 Mart'ta 12 milyar 139 milyon dolar idi. 
     Merkez Bankası'nın 2 Nisan tarihi itibarıyla 1 milyar 580 milyon dolar tutarında altın rezervi bulunuyor. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' ise 12-19 Mart tarihleri arasında 1 milyar 310 milyon dolar artarak 45 milyar 550 milyon dolardan 46 milyar 860 milyon dolara çıktı. 
     
</TEXT>
</DOC>
