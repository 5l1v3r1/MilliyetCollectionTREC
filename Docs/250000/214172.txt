<DOC>
<DOCNO> 214172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/siyaset/siy03.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekreter valizlerde ne olduğunu bilmiyormuş 
</HEADLINE>
<TEXT>

   Kemal Uzan'a gönderildiği iddia edilen 5 valizle ilgili olarak sekreterinin ifadesi alındı... 
      

   
   Kırmızı bültenle aranan Kemal Uzan'a gönderildiği iddia edilen 5 valiz belgeyle ilgili olarak dün sekreteri Nilüfer Başer, ifade verdi. 
   Ürdün'ün başkenti Amman'a gitmek üzere 6 Şubat'ta Atatürk Havalimanı'na gelen Yusuf Arapoğlu'nun valizlerindeki aramada, ÇEAŞ ve Kepez Elektrik'e ait belgeler, bazı bilgisayar çıktıları ve İmar Bankası'na ait tapu ve fotokopiler bulunmuştu. Arapoğlu'nun ifadesinde adı geçen Başer, dün 11.10'da Vatan Caddesi'ndeki Mali Şube Müdürlüğü'ne geldi. Başer'in ifadesinde şunları söylediği kaydedildi "Şirkette çalışan Ersin Çebi, Ürdün'e gönderilecek valizleri Arapoğlu'na teslim etmesi gerektiğini, iki şoför ayarlamamı söyledi. Valizleri iki şoförle Arapoğlu'na teslim ettim. Valizlerin Uzanlar'a gideceği hakkında bilgim yoktu. İçinde ne olduğunu bilmiyordum." 
   
   Şişli'de yargılanacaklar 
   Yargıtay, İmar Bankası kayıtlarının saklanması ve kaybedilmesine ilişkin davada Şişli 3. Asliye Ceza Mahkemesi'nin verdiği "görevsizlik" kararını kaldırdı. Kemal, Yavuz, Hakan ve Bahattin Uzan'ın da aralarında bulunduğu 22 sanık, Şişli 3. Asliye Ceza Mahkemesi'nde 2- 8'er yıl hapis istemiyle yargılanacak. 
   
   
   
</TEXT>
</DOC>
