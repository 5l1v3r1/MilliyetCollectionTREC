<DOC>
<DOCNO> 216932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun25.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana'da Türk dükkanında silahlı soygun 
</HEADLINE>
<TEXT>

     Avusturya'nın başkenti Viyana'da toptancılar halindeki Orient adlı Türk toptan gıda satış mağazası dün akşam silahlı kişilerce soyuldu. 
     ''Bozuk'' Almanca konuşan maskeli 6 soyguncunun, şirket ortaklarından Mustafa Bakan ile işçi Mustafa Çatalbaşı'nı etkisiz hale getirdikten sonra kasadaki yaklaşık 100 bin euroyu alarak kaçtıkları belirtildi. 
     Olayda Ayhan Bakan hafif, Mustafa Çatalbaşı ağır yaralandı. 
     Şirket ortaklarından Abdulhamit Bakan, A.A muhabirine yaptığı açıklamada, bir süre dükkandan ayrıldığını, geri döndüğünde kardeşi Mustafa Bakan ile işçilerden Mustafa Çatalbaşı'nı, elleri kolları bağlanmış, yaralı olarak bulduğunu anlattı. 
     Bu arada polis, görgü tanıklarının ifadesine dayanarak, ''bozuk'' Almanca konuşan soyguncuların doğu Avrupa ülkelerinden geldiklerini sandıklarını belirtti. 
     
</TEXT>
</DOC>
