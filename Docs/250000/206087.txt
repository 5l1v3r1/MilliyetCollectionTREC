<DOC>
<DOCNO> 206087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur28.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden izinli çıktı, sokak ortasında öldürüldü... 
</HEADLINE>
<TEXT>

     Zeytinburnu'nda, cezaevinden izinli olarak çıktığı belirtilen bir kişi, uğradığı silahlı saldırıda öldü. 
     Alınan bilgiye göre, Sümer Mahallesi 29 2. sokak ile 4. sokağın kesiştiği noktada meydana gelen olayda, eşi Gülten Kasap ile yolda yürüyen Sadullah Kasap 70 , silahlı saldırıya uğradı. 
     Gülten Kasap kendisini yere atarken, Sadullah Kasap göğsü ile çene ve kafasından aldığı 4 kurşunla ağır şekilde yaralandı. 
     Hastaneye kaldırılmak istenen Kasap, yolda hayatını kaybetti. 
     Polis yetkilileri, bazı suçlara ilişkin emniyette çok sayıda kaydı bulunan Sadullah Kasap'ın, İstanbul'da yaklaşık 4 yıl önce kiracısını öldürdüğü gerekçesiyle yargılandığını ve Giresun'daki cezaevinden izinli olarak çıktığının ifade edildiğini belirttiler. 
     Olay yerinde yapılan incelemede, 5 adet 7.65 milimetre çapında boş mermi kovanı bulunduğu kaydedildi. 
     
</TEXT>
</DOC>
