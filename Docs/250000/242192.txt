<DOC>
<DOCNO> 242192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur17.html </URL>
<DATE> 2004/05/23/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Beyoğlu'nda Öcalan gösterisine polis müdahale etti... 
</HEADLINE>
<TEXT>

     Beyoğlu'nda terör örgütü elebaşı lehine gösteri yapmak isteyen gruba müdahale eden polis, bazı kişileri gözaltına aldı. 
     Galatasaray'da toplanan yaklaşık 25 kişilik grup, ''Özgürlük Hemen Şimdi'' yazılı bir pankart açarak, basın açıklaması yapmak istedi. 
     Güvenlik kuvvetleri, dağılmaları yönünde uyardığı grubun basın açıklaması yapma konusunda ısrar etmesi üzerine göstericilere müdahale etti. Bunun üzerine bazı göstericiler gözaltına alınırken, bazıları da terör örgütü elebaşı lehine sloganlar atarak ara sokaklarda dağıldı. 
     
     16 KİŞİ GÖZALTINDA 

     Beyoğlu'nda terör örgütü elebaşı lehine gösteri yapmak isterken polisin müdahale ettiği gruptan 16 kişinin gözaltına alındığı bildirildi. 
     Galatasaray'da toplandıktan sonra ''Özgürlük Hemen Şimdi'' yazılı bir pankart açarak basın açıklaması yapmak isteyen, polisin ''dağılın'' uyarılarına da terör örgütü elebaşı lehine sloganlarla karşılık verince müdahale edilen gruptan 16 kişi gözaltına alındı. 
     İstanbul Emniyet Müdürlüğü'ne getirilen bu kişilerin, sorgu ve diğer işlemlerinin yapıldığı bildirildi. 
     
</TEXT>
</DOC>
