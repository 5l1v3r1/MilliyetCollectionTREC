<DOC>
<DOCNO> 216782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo23.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 0 - Beşiktaş 0 
</HEADLINE>
<TEXT>

     Birinci Süper Futbol Ligi'nde lider Beşiktaş, deplasmanda Malatyaspor ile golsüz berabere kaldı. 
     
     İlk yarı 

     Karşılaşma ev sahibi ekip Malatyaspor'un vuruşu ile başladı. 
     3. dakikada gelişen Malatyaspor atağında, Atilla Birlik'in kale sahasına gönderdiği topu Beşiktaş savunması uzaklaştırmak istedi. Kısa düşen topa Ayman dokundu. Top üstten auta çıktı. 
     7. dakikada Ronaldo'nun uzun pasıyla ceza alanına giren Ahmet Hassan, sağ çaprazdan meşin yuvarlağa vurdu. Fevzi kalesindeki tehlikeyi kornerle önledi. 
     10. dakikada Malatyaspor atağında İlyas'ın pasıyla topla buluşan Atilla Birlik, ceza alanına girdi. Bu futbolcunun vuruşunda kaleci Cordoba, yatarak gole izin vermedi. 
     26. dakikada Muhammet Hanifi'nin sağdan geliştirdiği atakta ceza alanına gönderdiği topu, Fazlı kafayla İlyas'ın önüne bıraktı. İlyas, topa dokunamayınca top az farkla auta çıktı. 
     27. dakikada Celaleddin'in soldan ceza sahasına yaptığı ortaya Atilla Birlik kafayla dokundu, top kaleci Cordoba'da kaldı. 
     34. dakikada yoğun kar yağışı nedeniyle kapanan saha çizgilerinin yenilenmesi için hakem Selçuk Dereli saha görevlilerini çağırdı. Karşılaşma bu arada 1 dakika durdu. 
     45. dakikada Malatyaspor'un kazandığı serbest vuruşu Mert kullandı. Bu futbolcunun vuruşunda top Beşiktaş savunmasından döndü. Dönen topla buluşan Mkalele topa sert vurdu. Cordoba kalesindeki tehlikeyi 2 hamlede önledi. 
     Maçın ilk yarısı golsüz sona erdi. 
     
     İkinci yarı 

     49. dakikada Malatyaspor'un geliştirdiği atakta Fazlı'nın pasında, uygun durumdaki Muhammed Hanifi, topa dokunamadı. Sol çaprazda topla buluşan İlyas, meşin yuvarlağa sert vurdu. Ancak top üstten auta çıktı. 
     51. dakikada Sergen'in ceza alanına gönderdiği topla Ahmed Hassan buluştu. Bu futbolcunun vuruşunda, kaleci Fevzi tehlikeyi kornerle önledi. 
     52. dakikada Beşiktaş'ın kazandığı köşe atışı sırasında Malatyasporlu taraftarların sahaya kar topu atmaları üzerine, hakem Selçuk Dereli 3 nolu anonsu yaptırdı. 
     64. dakikada Ahmet Yıldırım'ın kullandığı serbest vuruşta, topla ceza alanında buluşan Ahmed Hassan'ın vuruşunda, top üstten auta çıktı. 
     65. dakikada hakem M.Selçuk Dereli, yoğun kar yağışı nedeniyle maçı bir kez daha durdurdu. Saha çizgilerinin yenilenmesinden sonra karşılaşma yeniden başladı. 
     70. dakikada İlyas'ın soldan ortasında, Muhammed Hanifi topa kafayla dokundu. Ancak meşin yuvarlak yandan auta çıktı. 
     82. dakikada Beşiktaş'ın kazandığı köşe atışını Okan kullandı. Ceza alanına gelen topa Emre kafayla iyi dokunamadı. 
     89. dakikada Malatyaspor'un kazandığı serbest vuruşu İlyas kullandı. İlyas'ın sert şutunda Cordoba, kalesindeki tehlikeyi 2 hamlede önledi ve maç golsüz eşitlikle sona erdi. 
     
</TEXT>
</DOC>
