<DOC>
<DOCNO> 218698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun03.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'deki yolcu feribotu yangınını Ebu Seyyaf üstlendi... 
</HEADLINE>
<TEXT>

     Filipinlerdeki yolcu feribotunda bir patlama sonucu çıkan yangının sorumluluğunu aşırı dinci Müslüman Ebu Seyyaf örgütünün üstlendiği bildirildi. 
     Filipinler'deki Radyo Mindanao Şebekesi adlı radyo istasyonu, 26 Şubat'ta bir patlama sonucu çıktığı bildirilen ve 1 kişinin ölmesine, 3 kişinin yaralanmasına ve 180 kişinin kaybolmasına yol açan yangının sorumluluğunu Ebu Seyyaf örgütünün üstlendiğini duyurdu. 
     Örgüt sözcüsü Ebu Süleyman'ın telefonla arayarak örgütün, ülkenin güneyindeki Mindanao bölgesinde çıktığı öne sürülen şiddet olaylarını ve bir Müslüman kadının hayatını kaybetmesinin intikamını almak amacıyla feribotta yangın çıkardığını belirttiği kaydedildi. 
     Ebu Seyyaf örgütünün düzenlediği eylemlerin ardından söz konusu radyo istasyonunu aradığı biliniyor. 
     
</TEXT>
</DOC>
