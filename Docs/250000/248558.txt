<DOC>
<DOCNO> 248558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/dunya/dun01.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vagonların ölüm dansı 
</HEADLINE>
<TEXT>


DIŞ HABERLER SERVİSİ 


Hindistan'ın Maharaştıra eyaletinde meydana gelen tren kazasında 20 kişi hayatını kaybetti. Dün sabah erken saatlerde, bir köprü üstünden geçen yolcu treninin yamaçtan düşen kayalara çarpması sonucu meydana gelen kaza sonucu 100'e yakın kişi de yaralandı. Kazada, Kochin - Bombay seferini yapan trenin lokomotifi nehre uçarken, 2 vagon da köprüde asılı kaldı. Hindistan Demiryolları Bakanı Lalu Prasad Yadav, kazada hayatını kaybedenlerin yakınlarına 100 bin rupi 3.3 milyar lira tazminat ödeneceğini söyledi. Öte yandan komşu Pakistan'ın başkenti İslamabad yakınlarında, bir otobüsün nehre uçması sonucu 40 kadar kişinin öldüğü bildirildi. Polis ve kurtarma ekiplerinin verdiği bilgiye göre, köprü üzerindeyken bir başka araçla çarpışan otobüs Soan Nehri'ne uçtu. Kazada 10 kişi de yaralandı. 


</TEXT>
</DOC>
