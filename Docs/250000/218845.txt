<DOC>
<DOCNO> 218845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/guncel/gun03.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı bu yuvada stres köpükle atılıyor 
</HEADLINE>
<TEXT>

   Göztepe Semiha Şakir Çocuk Yuvası'nda minikler hırçınlaştığında, küvetlerde su terapisiyle sakinleşiyor 
      ÜMRAN AVCI İstanbul 
   
   "Anne, baba" diyemeden terk edildiler. Çoğu ilk adımlarını gri boyalı, geniş koridorlu devletin yuvalarında attı. Ama artık en güzel mek nda uyanıyorlar. En yeni oyuncaklarla oynayıp, birbirinden özenli yerleştirilmiş odalarda vakit geçiriyorlar. Hiç mutsuz olup öfkelenmiyorlar mı Elbette... İşte o zaman da içi sıcak su ile doldurulup köpüklendirilmiş küvette stres atıyorlar... 
   Burası Sosyal Hizmetler ve Çocuk Esirgeme Kurumu SHÇEK Göztepe Semiha Şakir Çocuk Yuvası. 1986'da kurulan bina ve içindeki eşyalar yine Semiha Şakir Vakfı tarafından yenilendi. 5 yıldızlı bir çocuk oteli görünümüne kavuşan bina, artık 0 - 6 yaş çocuklarının hizmetinde. 
   
   İç dünyalarına uygun 
   Sosyal hizmet uzmanı olan yuva yöneticilerinin isteğiyle, iç mimarların da tavsiyeleriyle duvarlar çocukların iç dünyasına uygun, onları dinlendirecek renklere boyandı. Üstelik çocuklar SHÇEK'in hiçbir yuvasında olmayan bir lükse kavuştu. Banyolarına küvet konuldu. 
   Çocuklar hırçınlaştığında sıcak su ile doldurulan küvet köpüklendiriliyor. İçine oyuncaklar konuluyor ve çocuklar su terapisiyle sakinleşiyor. 
   
   Psikologlar ruh verdi 
   SHÇEK İl Müdürü Kahraman Eroğlu, binanın 1.5 trilyon lirayla yenilendiğini belirterek, "Devlet dairesi havasından kurtarmaya çalıştık. İç mek na psikolog ve sosyal hizmet uzmanları ruh verdi. Diğer hiçbir yuvada küvet bulunmazken, buraya küvet koydurduk. Suyun sakinleştirici özelliği, çocukları rahatlatıyor. Beyinlerinin boşalmasını sağlıyor" dedi. 
   
   
   
   
</TEXT>
</DOC>
