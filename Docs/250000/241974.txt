<DOC>
<DOCNO> 241974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sonspo06.html </URL>
<DATE> 2004/05/22/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Ülkerspor Beşiktaş'ı kendi sahamızda yenerek, finale çıkacağız... 
</HEADLINE>
<TEXT>

     Türkiye Basketbol Ligi play-off yarı final serisi 2. maçında rakip sahada Beşiktaş'a 70-69 yenilerek, serideki 2-0'lık avantajını değerlendiremeyen Ülkerspor'da gözler 24 Mayıs Pazartesi günü yapılacak 3. maça çevrildi. 
     Ülkerspor Kulübü Genel Müdürü Lütfi Arıboğan, basketbolseverlerin güzel bir maç izlediğini vurgulayarak, ''Bizim kazanacağımız bir maçtı, ancak Beşiktaş galip geldi. Son anlardaki skor avantajını iyi değerlendiremedik'' dedi. 
     Arıboğan, AA muhabirine yaptığı açıklamada, artık önlerindeki 3. maça baktıklarını kaydederek, ''Avantaj hala bizde. Beşiktaş'ı kendi sahamızda yenerek, finale çıkacağımıza inanıyorum'' diye konuştu. 
     Dünkü maç öncesi gıda zehirlenmesi geçiren Naumoski'nin bu nedenle takımına yeterince faydalı olamadığını belirten Arıboğan, karşılaşmada bir basketlerinin süre dolduğu gerekçesiyle geçerli sayılmaması nedeniyle federasyona yaptıkları itirazdan henüz bir sonuç alamadıklarını sözlerine ekledi. 
     
</TEXT>
</DOC>
