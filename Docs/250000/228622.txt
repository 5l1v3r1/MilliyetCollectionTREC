<DOC>
<DOCNO> 228622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun47.html </URL>
<DATE> 2004/04/05/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
ABD'den Şaron'a Arafat uyarısı... 
</HEADLINE>
<TEXT>

     Beyaz Saray, İsrail Başbakanı Ariel Şaron'u Filistin lideri Yaser Arafat'a karşı herhangi bir girişim konusunda uyardı. 
     Beyaz Saray sözcüsü Scott McClellan, Arafat'a yönelik bir girişimin İsrail-Filistin anlaşmazlığına son vermek için çözümlerden biri olmadığını belirterek, ''İsrail Başbakanı bizim fikrimizi gayet iyi biliyor. Biz, sürgüne göndermek ya da başka bir şeyin Ortadoğu'daki durumu yoluna koymak için çözümlerden biri olmadığını açıkça ifade ettik. Düşüncemizi kendisine ilettik, bundan tamamen haberdar'' dedi. 
     İsrail Başbakanı Şaron, Arafat'a yönelik tehditlerini bugün de yinelemiş, ''Yahudileri ya da İsrail vatandaşlarını öldürenler ya da öldürmeye özendirenler, ölmeyi hak eder. Arafat'ın yıllardır birçok Yahudinin ölümünden sorumlu olduğu bilinmektedir'' demişti. 
     
</TEXT>
</DOC>
