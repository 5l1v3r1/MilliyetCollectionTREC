<DOC>
<DOCNO> 228880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun04.html </URL>
<DATE> 2004/04/06/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Bush ''11 Eylül'ü önleyecek bilgiden yoksundum'' 
</HEADLINE>
<TEXT>

     ABD Başkanı George Bush, 11 Eylül saldırılarını önleyebilecek bilgiden yoksun olduğunu söyledi. 
     Bush, Kuzey Carolina gezisi sırasında gazetecilere yaptığı açıklamada, saldırıları soruşturan komisyonun sorularını yanıtlamayı dört gözle beklediğini belirterek, ''Bu konuda çok açık olmama izin verin. Bir saldırıyı durduracak gerekli bilgiye sahip olsaydık, durdururdum. Düşmanın, binalarımıza uçaklarla gireceğini bilseydik, bunu durdurmak için tüm gücümüzle herşeyi yapardık'' dedi. 
     Saldırılardan sonra ülkesinin El Kaide ile savaşa girdiğini hatırlatan Bush, ''Amerika güvenli oluncaya ve bu kişiler adalete teslim edilinceye kadar peşlerinden gideceğiz'' diye konuştu. 
     Bush, komisyonun önünde bu hafta kamuya açık ifade vermeye hazırlanan Ulusal Güvenlik Danışmanı Condoleezza Rice için de ''Halkın onun söyleceklerini duymasını istiyorum'' dedi. 
     ABD Başkanı George Bush'un Ulusal Güvenlik Danışmanı Condoleezza Rice, ABD Kongresi'nde 11 Eylül'ü soruşturmakla görevli komisyonun önünde bu hafta ifade vermeye hazırlanıyor. 
     Başkan George Bush ve Yardımcısı Dick Cheney'nin de, yapılan hatalarla ilgili soruşturmayı yürüten bağımsız komisyonun 10 üyesinin sorularına özel olarak yanıt vermesi bekleniyor. 

     
</TEXT>
</DOC>
