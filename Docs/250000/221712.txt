<DOC>
<DOCNO> 221712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/yazar/tamer.html </URL>
<DATE> 2004/03/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Eczanemi değiştiriyorum, çünkü... 
</HEADLINE>
<TEXT>

   Ne ilaçta 18'den 8'e düşürülen KDV indirimini uyguluyor, ne de ithal ilaçlara 3. kez yapılan indirimi 
   
   Kanlıca'ya taşındıktan sonra ne ayağımın alıştığı bir market, ne bakkal - manav, ne de eczane kaldı. Son aylarda Levent'teki eczanelere daha sık yolum düşüyor. 
   Tam birine ayağım alışıyordu ki, ilaçta 18 olan KDV oranı 8'e indirildi. Ve ben bu kararın uygulanmaya başlamasından 3 - 4 gün sonra, Levent'teki eczaneye giderek 3 kutu ilaç aldım. İlaçları raflardan seçip, elime ödeme fişini veren tezg htara KDV oranını sordum. 18 olarak yazmıştı ve indirmeye de niyeti yoktu. Eczanenin sahibi hanım beni tanımış olmalı ki, yerinden kalkıp olaya müdahale etti. "Tabii ki oranları düşürüyoruz" dedi ve elime yeni bir ödeme fişi verdi. Ödeyeceğim para 55 milyon liradan 50 milyon liraya düşmüştü. 
   
   İthal ilaca indirim    Önceki gün yeniden aynı eczaneye uğradım. Bu kez başka bir tezg htar ilaçları verip 30 milyon liralık ödeme fişi yazdı. Artık alışmışlardır diye düşünmeme rağmen ihtiyaten yine "KDV indirimini uyguladınız mı " diye soracak oldum. Tezg htar, daha kıdemli olan diğer tezg htara soran gözlerle baktı. Geçen günkü konuşmalarımıza kulak misafiri olmuş olan kıdemli tezg htar derhal geldi, bir takım hesaplar yaptıktan sonra, "Hem KDV indiriminizi yaptım, hem de fiyatı düşürülen ithal ilaca gerekli indirimi uyguladım" demez mi Hiç aklımda yokken ithal ilaçlara yapılan indirimi de eczaneye uygulatmış oldum Daha önceki alışverişlerimde ithal ilaçlardan kazık yediğimi de böylelikle öğrendim. Dün gazeteleri karıştırırken, ithal ilaçlara 3. kez indirim yapıldığını okuyunca, yediğim kazıklar içime oturdu. Kıdemli tezg htarın elime verdiği yeni fişe göre, ödemem gereken miktar 30 milyon liradan 25 milyona düşmüştü. 
   Muayenehanesi olan doktorların, asgari ücretlinin dörtte biri kadar vergi vermesini engelleyemeyen Maliyemiz, bazı eczanelerdeki bu konjonktürel haksız kazancı nasıl engellesin 
   
   Vergi vermeyen doktor    Dün Tercüman gazetesinde okudum. Adana Defterdarlığı'nca il genelinde 47 sektörde faaliyet gösteren firmaların gelir beyannameleri üzerinde yapılan incelemede, gözde meslekler arasında yer alan doktorluğun, en az kazandıran meslek olduğu ortaya çıkmış Defterdar İhsan Akyol'un verdiği bilgiye göre kentte muayenehanesi olan 470 doktor, ayda 99 milyon 166 bin lira kazandığını beyan etmiş ve bu kazancın vergisini de ayda 32 milyon 750 bin lira olarak ödüyormuş. Buna karşılık ayda 303 milyon lira net maaş alan asgari ücretlinin her ay ödediği vergi 119 milyon 20 bin lira. Yani muayenehanesi olan doktorun neredeyse 4 katı. Doktorların özel muayenehanelerinde muayene ücretinin 100 milyon lirayı aştığını hatırlatan Adana Defterdarı Akyol, "Bu kesime özel denetim başlatacağız" demiş. Duy da inanma Onlar nasıl olsa vergi ödememenin bir yolunu bulurlar. 
   
   Eylemdeki doktor    Öte yanda "İnsanca yaşayacak kadar maaş, özel hizmet tazminatı, mahrumiyet ikramiyesi, iş riski zammı, nöbet ücretlerinde iyileştirme, eğitim için izin" gibi çok haklı nedenlerle 2 gün eylem yapan doktorlar da var. Muayenehanesi olmayan, döner sermayeli üniversite hastanelerinde çalışmayan, bir laboratuvar ya da MR merkezinden komisyon almayanlar, para için hastasını kesip - biçmeyen, SSK hastanelerindeki rüşvet çarkının içinde yer almayan eylemci doktorlar yerden göğe kadar haklılar. 
   Eylemci doktorların çıkar ilişkisi içinde yer almadıklarını nereden biliyorsun diyebilirsiniz. Çıkar çarkının içinde olanlar, genelde bu tür eylemlerin dışında kalmayı mükemmel başarırlar. Hem etik olmayan yollardan para kazanıp hem de eylem yapan birkaç doktor vardır belki, ama istisnalar kaideyi bozmaz 
   
      
   
</TEXT>
</DOC>
