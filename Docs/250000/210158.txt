<DOC>
<DOCNO> 210158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/soneko31.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Zeki Ergezen ameliyat oldu... 
</HEADLINE>
<TEXT>

     Bayındırlık ve İskan Bakanı Zeki Ergezen'in Gülhane Askeri Tıp Akademisi'nde GATA gerçekleştirilen boyun fıtığı ameliyatının başarılı geçtiği ve sağlık durumunun iyi olduğu bildirildi. 
     Alınan bilgiye göre, GATA Beyin ve Sinir Cerrahisi Anabilim Dalı Öğretim Üyesi Prof. Dr. Altay Bedük tarafından gerçekleştirilen ameliyat yaklaşık 5 saat sürdü. 
     Ameliyatın başarılı geçtiği ve sağlık durumunun çok iyi olduğu belirtilen Ergezen'in, bugün yoğun bakımda kalacağı, ancak yarın kliniğe alınacağı kaydedildi. 
     Boyun ve kol ağrısı şikayetiyle GATA'ya giden Ergezen'e, tetkikler sonucu boyun fıtığı ameliyatı yapıldı. 
     
</TEXT>
</DOC>
