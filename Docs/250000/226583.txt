<DOC>
<DOCNO> 226583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/soneko27.html </URL>
<DATE> 2004/03/29/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Unakıtan Mali disiplinde hiçbir şekilde taviz yok... 
</HEADLINE>
<TEXT>

     Maliye Bakanı Kemal Unakıtan, mali disiplinde hiçbir şekilde taviz vermeyeceklerini söyledi. 
     Bakan Unakıtan, Esenboğa Havalimanı'nda, Başbakan Recep Tayyip Erdoğan'ı İsviçre'ye uğurladıktan sonra gazetecilerin sorularını yanıtladı. 
     Unakıtan, Edirne'de birinci parti olamadıklarını hatırlatan ve bu konudaki görüşlerini soran bir gazeteciye, ''biz çalışmamızı yaptık. Parti olarak, arkadaşlar, adayımız güzel bir çalışma yaptılar. Oylarını oldukça yukarı çıkardılar ama en sonunda milletin dediği ne ise o olur'' karşılığını verdi. 
     ''İzmirde işadamları sözünüzü dinlemedi gibi Maliye Bakanı'nın çok ta hoşuna gidecek sonuçlar çıkmadı'' gibi görüşleri hatırlatan başka bir gazeteciye Bakan Unakıtan, şu karşılığı verdi 
     ''Onu biraz da medya yanlış algıladı. Orda değişik yorumlar yapıldı. Bizim onu öyle söylemediğimizi herkes biliyor ama yorumlar değişik oldu. Biz milletin seçtiklerine saygı duyarız. Demokrasinin icabıdır bunlar. Sayın başbakanımızın da dediği gibi seçilen bütün belediye başkanları bizim başkanlarımızdır.'' 
     
     TAVİZ YOK 
     Unakıtan, ''Bazı AKP'li belediye başkanları, seçimleri kazandık, Maliye Bakanı acaba borçlarda birşey yapacak mı diye sordular. Borçları alacak mısınız '' diyen bir gazeteciyi de, ''mali disiplinde hiçbir şekilde taviz yok. Onları belki daha evvel alırız'' diye yanıtladı. 
     
</TEXT>
</DOC>
