<DOC>
<DOCNO> 233463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun73.html </URL>
<DATE> 2004/04/21/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Frlerin gittiği Cami'ye saldırı 
</HEADLINE>
<TEXT>

     Fransa'nın doğusundaki Strasbourg kentinde genelde Türklerin gittiği bir camiye molotof kokteylli saldırıda düzenlendiği bildirildi. 
     Strasbourg'un Meinau mahallesindeki Eyüp Sultan Camii'nin önüne yığılan çöplerin üzerine atılan molotof kokteylinin, küçük çapta maddi hasara yol açtığı öğrenildi. 
     AA muhabirinin, Türkiye'nin Strasbourg başkonsolosluğundan aldığı bilgiye göre, caminin üzerine İslam karşıtı yazılar yazıldığı ve gamalı haç çizildiği bildirildi. 
     Strasbourg Belediye Başkanı Fabian Keller, basına yaptığı açıklamada, camiye yapılan ırkçı saldırıyı şiddetle kınadığını söyledi. 
     Fransa İslam Konseyi'nin CFCM Alsace bölgesi temsilcisi Abdelhak Nabayi de saldırıyı şiddetle kınadıklarını açıklamasını yaptı. Nabayi ''Bu, sadece camiye değil Fransa'daki bütün Müslümanlara yapılan bir saldırıdır'' dedi. 
     Strasbourg yakınlarındaki Haguneau kasabasında da geçen hafta bir caminin kapısına molotof kokteyli atılmış, caminin duvarlarına gamalı haçlar çizilmişti. 
     
</TEXT>
</DOC>
