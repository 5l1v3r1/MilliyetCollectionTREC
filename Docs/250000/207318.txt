<DOC>
<DOCNO> 207318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/soneko48.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Psikolojik direnç seviyesinde tedirgin olan endeks gelen kar satışlarıyla düştü ve 19,404.91 puandan kapandı. 
     Başta bankacılık sektörü olmak üzere, mali sektör hisselerinde yoğunlaşan alımlarla sabah seansında psikolojik direnç seviyesi olan 20,000 puana yetersiz hacimle yaklaşan endeks, ikinci seansta gelen kar satışlarıyla geriledi. 
     Uzmanlar, 2.seansta psikolojik direnç seviyesinde tedirgin olan endeksin kar satışlarıyla gerilediğini ifade ederek, Kıbrıs konusunun ele alındığı zirveyi de yakından izleyen piyasa için asıl direncin teknik olarak 20,600 puan seviyesinde olduğunu, muhtemelen 20,000 puan seviyesinin 1-2 deneme yapıldıktan sonra aşılacağını savunuyor. 
     İMKB Ulusal 100 Endeksi, 1. seansta 379.48 puan ve yüzde 1.96 artış yaşadı. 2. seansta gerileyen endeks, 357.37 puanlık düşüşle 19,404.91 puandan kapandı. Endeksin günlük bazdaki artışı sadece 22.11 puan ve yüzde 0.11 olarak gerçekleşti. 
     Hisse senetleri piyasasında günlük işlem hacmi 1 katrilyon 213 trilyon 627 milyar 450 milyon lira düzeyinde gerçekleşti. 
     
     DOLAR 
     Merkez Bankası, doların bugünkü efektif kurunu alışta 1 milyon 360 bin 368 lira, satışta ise 1 milyon 369 bin 939 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 2 bin 341 lira, satışta 2 bin 357 lira geriledi. 
     Kapalıçarşı'da dünü 1 milyon 370 bin liradan kapanan dolar, güne yine aynı fiyattan, 1 milyon 742 bin liradan kapanan euro ise 1 milyon 722 bin liradan başladı. 
     Kapanışta, doların satış fiyatı 1 milyon 369 bin liraya, euronun satış fiyatı 1 milyon 742 bin liraya geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda 26 Ocak 2005 vadeli, bugün valörlü tahvilin bileşik getirisi 0.39 puan geriledi. 
     Bu kağıdın aynı gün valörlü işlemlerinin basit getirisi yüzde 24.02, bileşik getirisi yüzde 23.88 oldu. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 26.00 oldu. 
     
</TEXT>
</DOC>
