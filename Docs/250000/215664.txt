<DOC>
<DOCNO> 215664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun03.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson'ın başı çocuklarının annesiyle dertte 
</HEADLINE>
<TEXT>

     Çocuklara taciz suçlamasıyla yargılanmasına devam edilen Pop Kralı Michael Jackson'ın başı şimdi de kendi çocuklarının annesiyle derde girdi. 
     Jackson'ın iki çocuğunun annesi Yahudi kökenli Debbie Rowe, ünlü yıldızın İslam Ulusu Nation of Islam üyesi korumalarının Yahudi karşıtı davranışlarda bulundukları gerekçesiyle, çocuklarının velayetini geri almak için girişimde bulundu. 
     Amerikan basını, Jackson ve Rowe'nin uzun pazarlıklar sonucu anlaşmaya vardıklarını, Jackson'ın İslam Ulusu üyesi korumalarıyla arasına mesafe koyması karşılığında, Rowe'nin de mahkemeye başvurmaktan vazgeçtiğini yazdı. 
     Jackson'a yakın bir kaynak da bu korumaların Pop Kralı'nın güvenliğini sağlamada daha az rol sahibi olacaklarını doğruladı. 
     Jackson'ın 3 çocuğundan 1. Prince Michael ile Paris'i Rowe dünyaya getirdi. 2. Prens Michael ise ünlü yıldız tarafından evlat edinildi. 
     
</TEXT>
</DOC>
