<DOC>
<DOCNO> 212880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sondun13.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Saddam'dan rüşvet aldığı iddialarını cevapladı... 
</HEADLINE>
<TEXT>

     Rusya Dışişleri Bakanlığı, Rus petrol şirketlerinin devrik Irak lideri Saddam Hüseyin'den rüşvet aldığı iddialarının temelsiz olduğunu bildirdi. 
     Rusya Dışişleri Bakanlığı'ndan yapılan açıklamada, medyada Rus şirketlerinin Saddam'dan rüşvet aldığına dair haberlerin Rus şirketlerinin Irak'a dönmesini engelleme amacı taşıdığı kaydedildi. 
     Bu tip haberlerin asılsız olduğu ve yanlış bilgilendirme amacı taşıdığı belirtilen açıklamada, "Ya da bu iddialar Irak'ın ekonomik yaptırımlar altındayken gıda karşılığı petrol satma mekanizmasına karşı olanlar tarafından gündeme getiriliyor" denildi. 
     Açıklamada, ekonomik yaptırım döneminde Irak petrolünün ihraç şekli için de Saddam Hüseyin'den rüşvet alınmasını gerektirecek bir durumun olmadığı belirtildi. 
     
</TEXT>
</DOC>
