<DOC>
<DOCNO> 213100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sonspo10.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Genç Jöntürk' Emre Atsür'den 16 sayı... 
</HEADLINE>
<TEXT>

     ABD Üniversiteler Kolejler Basketbol Ligi'nde NCAA Türkiye'yi başarıyla temsil eden Atsür kardeşlerden ağabey olan Emre Atsür, takımı Western Carolina Catamounts Üniversitesi'nin, Piedmont Lions Üniversitesi'ni 94-43 yendiği maçta yine başarılı performansıyla göz doldurdu. 
     Basketbol Federasyonu'ndan verilen bilgiye göre, son dönemdeki yüksek performansını bu maçta da sürdüren Emre, ilk 5'te başladığı ve 26 dakika süre aldığı maçı 16 sayı, 3 ribaund, 3 asist, 4 top kaybı, 1 blok, 2 top çalmayla tamamladı. 3 4 iki sayı, 3 4 üç sayı ve 1 2 serbest atış kullandığı maçta takımının en skorer ikinci ismi olan Emre, son 6 maçtır çift haneli skor üretmeyi başarıyor. 
     Bu 6 maçta ortalama 13.7 sayı ve 3.5 ribaund üreten genç yıldız, yüzde 55.3 genel şut ve yüzde 51.7 üç sayı oranlarıyla oynayarak rakiplerinin korkulu rüyası haline geldi. 
     Yaptığı başarılı savunmanın yanısıra hücumdaki etkili oyunuyla takımın en istikrarlı ve önemli isimlerinden bir tanesi olan Emre, Western Carolina Catamounts Üniversitesi'nde son sınıf öğrencisi. 
     
</TEXT>
</DOC>
