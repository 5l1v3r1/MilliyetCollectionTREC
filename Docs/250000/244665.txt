<DOC>
<DOCNO> 244665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sondun06.html </URL>
<DATE> 2004/06/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Tekneye gökten düşen kesik el korkuttu... 
</HEADLINE>
<TEXT>

     ABD'de Long Island kıyılarında parti yapılan bir tekneye gökten gizemli bir şekilde düşen kesik el korku yarattı. 
     New York Times gazetesinde yayımlanan habere göre, pazar gecesi meydana gelen olaydan sonra teknedeki parti yarıda kesildi. Kesik elin nereden ve nasıl geldiği konusunda bilgi edinilemedi. 
     Korkutucu olayın Lawrence Village yat limanı yakınında meydana geldiği belirtilen haberde, bu limandaki teknelerin çoğunda eğlence düzenlendiği kaydedildi. 
     Polis memuru John Azzata, gazeteye yaptığı açıklamada, ellerindeki tek bilginin ''tekne sahiplerinden birinin duyduğu gürültü üzerine kabinden dışarı çıktığı ve teknenin arka kısmında kesik bir el bulduğu'' şeklinde olduğunu ifade etti. 
     Azzata, ''Kesik elin nereden geldiği konusunda bu noktada elimizde herhangi bir ipucu bulunmuyor'' dedi. 
     
</TEXT>
</DOC>
