<DOC>
<DOCNO> 209965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sontur14.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
19 yaşında genci, üzerinden otomobille geçerek öldürdüler... 
</HEADLINE>
<TEXT>

     Antalya'nın Serik İlçesi'ne bağlı Abdurrahmanlar Beldesi'nde bir genç, üzerinden birkaç kez araçla geçilerek öldürüldü. 
     AA muhabirinin aldığı bilgiye göre, Eyüp Aksu 19 , evlerinin önünde ölü bulundu. Antalya Devlet Hastanesi Morgu'na kaldırılan gencin cesedine yapılan otopside, vücudunda çok sayıda kırık olduğu saptandı. Otopside Eyüp Aksu'nun, cinayete kurban gittiği belirlendi. 
     Yetkililer, gencin ölümüne trafik kazası süsü verildiğini, ancak Eyüp Aksu'nun bir araçla çarpıldıktan sonra birkaç kez üzerinden araçla geçilmek suretiyle öldürüldüğünün anlaşıldığını kaydettiler. 
     Olayla ilgili gözaltına alınan kişiler olduğu, soruşturmanın sürdürüldüğü bildirildi. 
     
</TEXT>
</DOC>
