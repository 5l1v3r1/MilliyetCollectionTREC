<DOC>
<DOCNO> 221667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy21.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

   
   Mİllİyet Gazetesinin 2.11.2003 tarihli 20199 sayılı nüshasının 24. sayfasında Tolga Şardan imzası ile yayınlanan "BELEDİYE BAŞKANINA SAVCI KORUMASI" başlıklı yazı ile "Avcılar Belediye Başkanı Değirmenci hakkındaki ihaleye fesat karıştırma iddiasını soruşturan müfettişler Savcı Çiçekçi'nin Başkanı koruduğunu belirledi" şeklindeki alt yazı ve içeriği şahsımı zan altında bırakan ve gerçeği yansıtmayan bir haberdir. Cumhuriyet Başsavcılığımızın 2002 19075 Hz. Sayılı doysasında Avcılar Belediye Başkanı Mustafa Değirmenci, meclis üyeleri ve minibüs ihalelerinde görev alan kişiler hakkında soruşturma yapılmış ve Mustafa Değirmenci de dahil 18 kişi hakkında resmi ihaleye fesat karıştırmak suçundan kamu davası açılmış ve bu davanın yargılaması halen Küçükçekmece 1. Asliye Ceza Mahkemesinin 2003 187 Esas sayılı dosyası üzerinden devam etmektedir. İş bölümü gereği sonu 2 ile biten hazırlık evraklarına bakmaktayım. 2002 19075 Hz. Nolu evrak işbölümü gereği soruşturması bana verilen bir evrak olmayıp tarafımdan da karara bağlanmamıştır. Bu nedenle sözlü talimatımla suçun asli sanığı olan Belediye Başkanının soruşturma dışına çıkarılıp korunduğu ve hakkında hiçbir işlem yapılmadığı şeklindeki haber tamamen hayal mahsulü olup yalandır. Basın ahlakına habercilik ilke ve kurallarına aykırıdır. 
   Birol Çiçekçi 
   
   
   
   
</TEXT>
</DOC>
