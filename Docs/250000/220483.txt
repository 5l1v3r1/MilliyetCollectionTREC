<DOC>
<DOCNO> 220483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun16.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta karakola saldırı 2 sivil öldü, 1 yaralı var... 
</HEADLINE>
<TEXT>

     Irak'ın Musul kentinde bir karakola saldıran silahlı kişiler, 2 sivili öldürdü, 1 sivili yaraladı. 
     Irak polisinin açıklamasına göre, bir araçtan karakola atılan roket hedefi ıskaladı ve yakındaki bir okula isabet etti. 
     Okulda ölen ya da yaralanan olmazken, olay yerinden kaçan saldırganlar, daha sonra polisin kurduğu kontrol noktasında polis ve sivillere ateş açtı. 
     Bir kişi olay yerinde, bir kişi ise kaldırıldığı hastanede öldü, bir kişi de yaralandı. 
     Musul'da son aylarda sık sık polis karakollarına ve polislere yapılan saldırılarda çok sayıda polis öldü. 
     
</TEXT>
</DOC>
