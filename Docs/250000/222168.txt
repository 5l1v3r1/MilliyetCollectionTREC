<DOC>
<DOCNO> 222168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/yazar/okur.html </URL>
<DATE> 2004/03/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
TOBB Yasası'na 'sermaye kontrolü getiriyor' tepkisi 
</HEADLINE>
<TEXT>

   Hükümet'in odalarda denetimi bakanlıklara verme girişimini 'sermaye kontrolü' olarak yorumlayan odalar tepki gösteriyor 
   
   AKP, 28 Mart yerel seçiminde yüzde kaç oy alacak Kamuoyu bunu tartışıyor. Ama AKP hükümeti seçim öncesi Bakanlar Kurulu'nda bir yasa taslağını elden ele dolaştırıyor. Taslak 5590 sayılı Yasa. Yani ticaret odaları, sanayi odaları, deniz ticaret odaları, ticaret borsaları kısacası TOBB'un Türkiye Odalar ve Borsalar Birliği yasası. 55 yıl önce çıkmış, 1995 yılına kadar da yürürlükte kalmıştı. Anayasa Mahkemesi bazı maddeleri iptal edince yasa gitmiş, TOBB boşlukta kalmıştı. 362 odayı çatısında tutan TOBB, yasası olmadan başkanlar seçti, seçimler yaptı. Olacak iş mi Oldu, gitti... 
   Ve olan bir başka şey 2003 yılında oldu. Çiçeği burnunda AKP iktidarı, ekimde başlayıp kasımda bitecek oda seçimlerini erteledi. 
   'Acaba niye ' diye çok sorduk. Gerekçe yerel seçimler, meslek komitelerini çağın gereklerine uygun hale getirme zorunluluğu diye anlatıldı. Oysa odalar, siyasette tansiyonun attığı en önemli yerler değil mi Hal böyle olunca işler değişiyor tabii. 
   Öncelikle odalardan yansıyan hava "AKP önce yerel yönetimler diyecek. Arkasından odalara sarılacak. Çıkarma yapacak. Siyasetteki kurumsal kimliğini sağlamlaştıracak" biçiminde yorumlanıyor. 
   Bu yüzden Bakanlar Kurulu'nda elden ele dolaşan taslağın iki önemli noktasına ciddi tepki gösteriliyor. Biri yeni yasanın 'sermaye kontrolü getiriyor' diye tanımlanan bölümü, diğeri birlikler ve diğer odalara bakıldığında 'ayrıcalık' yaratan konumu. 
   Taslağın sermaye kontrolü getiriliyor denilen noktasına baktığımızda tablonun sıkıntı yaratacağı ortada. Çünkü her odanın bir meclisi var. Meclisler, odalarda oto kontrolü sağlıyor. Yeni yasa ise odaların denetimini bakanlıklara veriyor. İşte bu noktada İTO'nun çıkışını enteresan buluyoruz. Çünkü İstanbul Ticaret Odası, 2 Nisan'da İstanbul'da 62 oda başkanını ağırlayacak. Ve oda başkanlarına bir öneri getirecek. 
   Öneri "Gelin her oda kendi başına bir birlik haline gelsin. Bu birliklerde Türkiye Odalar Birliği Federasyonu çatısı altında toplansın." 
   Bilindiği gibi TOBB yönetimi 5 odanın Konseyi tarafından seçiliyor. 5 oda ticaret odaları, borsalar, ticaret ve sanayi odaları, sanayi odaları, deniz ticaret odaları, TOBB'a temsilci gönderiyor. İstanbul Ticaret Odası ise 340 bin üyesiyle TOBB'un en önemli üyesi. Ama uzun süredir TOBB'un yönetiminde yer alamıyor. Şimdi İTO'dan gelen bu öneriye TOBB nasıl bakacak Bilmiyoruz. Bildiğimiz, bu öneri TOBB içinde esen fırtınanın habercisi olacak. 
   
      
   
</TEXT>
</DOC>
