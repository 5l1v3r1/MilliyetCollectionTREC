<DOC>
<DOCNO> 216812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur29.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Başesgioğlu'nun konvoyunda kaza... 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu'nun aracının da bulunduğu konvoy, Kastamonu'da kaza yaptı. 4 aracın karıştığı kazada yaralanan olmadı. 
     AA muhabirinin aldığı bilgiye göre, Sinop'ta SSK Boyabat Dispanseri ile Durağan Devlet Hastanesi ek binası açılışlarına katılmak üzere Ankara'dan Sinop'a giden Bakan Başesgioğlu'nun içinde bulunduğu araca, Kastamonu girişindeki Kadı Dağı mevkiinde, yolun buzlanması nedeniyle arkada bulunan 2 koruma aracı çarptı. Kastamonu Sağlık Müdürü Mehmet Topsakal'ın aracı da koruma araçlarına çarptı. 
     Maddi hasarın meydana geldiği kazada, yaralanan olmadı. 
     Bakan Başesgioğlu, daha sonra Sinop'taki programına katılmak üzere yola çıktı. 
     
</TEXT>
</DOC>
