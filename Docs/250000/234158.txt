<DOC>
<DOCNO> 234158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/soneko27.html </URL>
<DATE> 2004/04/23/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Borsa geçen hafta yüzde 0.84 kazandırdı 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 0.84 oranında değer kazandı. 
     Kıbrıs referandumunun geçen hafta da piyasanın ana gündem maddesi olarak yerini korumaya devam ettiği gözlendi. 
     Borsa uzmanları, 19,100 bölgesinde bulunan desteğin çalıstığını ve son işlem gününde endeksin 19,500 direncini test ettiğini belirterek, referandumdan olumsuz bir sonuç çıkmadığı sürece 19,000-20,000 puan bandındaki hareketin devam etmesinin beklenebileceğini kaydediyor. 
     Kıbrıs konusunun belirginleşmesiyle birlikte, borsanın gündemine yurtdışı piyasalardaki gelişmelerin oturacağı tahmininde bulunan uzmanlar, İMKB'nin alternatif piyasaları da yakından izlemeye devam edeceğini, kağıt bazında hareketlerin önümüzdeki dönemde de süreceğini ifade ediyor. 
     Türk lirası karşısında ABD Doları'nın değeri yüzde 1.76, euronunki yüzde 0.92 oranında arttı. 24 ayar külçe altının gram satış fiyatı yüzde 0.28, Cumhuriyet altınının satış fiyatı da yüzde 0.42 geriledi.-Yatırım fonları ortalama yüzde 0.68 değer kazandı. Aylık mevduat faizinin haftalık net getirisi yüzde 0.37, haftalık reponun net getirisi yüzde 0.32 oldu. 
     
</TEXT>
</DOC>
