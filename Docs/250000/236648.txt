<DOC>
<DOCNO> 236648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun32.html </URL>
<DATE> 2004/05/02/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
İsrail Gazze'de bir apartmana füze saldırısı düzenledi 
</HEADLINE>
<TEXT>

     Bir İsrail helikopterinin Gazze kentinin merkezinde Filistinlilere ait 14 katlı bir binaya füze saldırısı düzenlediği, saldırıda en az iki kişinin yaralandığı bildirildi. 
     İsrail helikopterinin Rimal semtinde ''Filistin Kulesi'' olarak bilinen binaya 3 füze attığı ve binanın çatısının bir kısmını çöktüğü belirtildi. 
     Görgü tanıkları, olayda iki kişinin yaralandığını, semt sakinlerinin panik içinde sokaklara döküldüğünü ve ambulansların olay yerine geldiğini söyledi. 
     Binada Filistinlilere ait El Eyyam ve El Kuds Kudüs gazeteleri ile Hamas ve El Fetih'in radyo istasyonlarının bürolarının bulunduğu kaydedildi. 
     İsrail ordu kaynakları da ordunun kışkırtıcı yayın yapan bir radyo istasyonuna saldırdığını açıkladı. 
     İsraillilerin Füze saldırısından bir kaç saat önce de Filistinliler, Gazze Şeridi'nde 8 aylık hamile bir Yahudi kadın ile 4 çocuğu öldürmüş, olay yerine gelen İsrail askerleriyle Filistinliler arasında çıkan çatışmada da iki Filistinli ölmüştü. 
     
</TEXT>
</DOC>
