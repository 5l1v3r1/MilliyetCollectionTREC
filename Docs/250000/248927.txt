<DOC>
<DOCNO> 248927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun10.html </URL>
<DATE> 2004/06/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İngilizlerin onda biri köylü 
</HEADLINE>
<TEXT>

     İngiltere'de nüfusun onda dokuzunun kentsel alanlarda yaşadığı açıklandı. 
     Tarihin hiçbir döneminde nüfusun kentlerde bu kadar yoğunlaşmadığını belirten yetkililer, 1991 yılından bu yana İngiltere'de şehir ve kasaba gibi kentsel alanların sayısının da arttığına dikkat çekti. 
     Sadece başkent Londra'nın nüfusunun 1991-2001 yılları arasında 627 bin arttığını belirten yetkililer, özellikle 20-29 yaş arasındaki İngilizlerin şimdiye kadarki en yüksek oranda kentlere yöneldiğini bildirdi. 
     Genç nüfusun 10 yıl önce kent nüfusunun sadece yüzde 8,9'unu oluşturduğunu da belirten nüfus uzmanları, bugün bu rakamın yüzde 13,5'a ulaştığını kaydetti. 
     Bu arada kentlerdeki azınlık oranlarının da arttığı ve kentlerde yaşayan Asya kökenli İngilizlerin sayısının, kırsal alanlara göre 13 kat daha yüksek olduğu vurgulandı. 
     Aynı durumun Afrika-Karayib kökenli nüfus için de geçerli olduğunu belirten uzmanlar, bu kesimde kentlerde yaşayanların kırsal alanda yaşayanlara göre 16 kat fazla olduğunu bildirdi. 
     
</TEXT>
</DOC>
