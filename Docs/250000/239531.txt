<DOC>
<DOCNO> 239531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonyas16.html </URL>
<DATE> 2004/05/12/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Alman televizyon sunucusu Yanar'a para cezası 
</HEADLINE>
<TEXT>

     Alman SAT.1 televizyounda yayımlanan ''Was guckst du'' Ne bakıyorsun adlı eğlence programının tanınmış sunucusu Kaya Yanar, neden olduğu bir trafik kazasından dolayı 7 bin 500 euro para cezasına çarptırıldı. 
     Mahkeme, Yanar'ı sebep olduğu hasardan dolayı bir yardım kuruluşuna 7 bin 500 euro ödeme cezasına çarptırdı, bunun karşılığında dikkatsizlik sonucu yaralamaya sebebiyet verme suçundan sunucu hakkında açılan davayı durdurdu. 
     Yanar'ın otomobiliyle Köln kentinde kırmızı ışıkta geçtiği ve 2 otomobile çarptığı, sürücülerden birinin beyin sarsıntısı, diğerinin omurilik travması geçirdiği bildirildi. 
     Yanar'ın kazada yaralanan sürücülerle tazminat konusunda anlaştığı, bu nedenle bu kişilerin kendisi hakkında suç duyurusunda bulunmadığı kaydedildi. 
     Yanar'ın bu kişilere ne kadar tazminat ödediği ise açıklanmadı. 
     
</TEXT>
</DOC>
