<DOC>
<DOCNO> 224986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/guncel/gun03.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülen'e göre ateist 'terörist'le eşdeğer 
</HEADLINE>
<TEXT>

   Fethullah Hoca'nın sözlerini "talihsiz bir açıklama" olarak değerlendiren Prof. Dr. İnam, "Bizden olmayan k firdir" anlayışının sürdüğünü söyledi 
      Belma Akçura 
   
   Fethullah Gülen'in, insan öldüren kişiyle ateisti eşdeğer göstermesi tepkilere neden oldu. Ortadoğu Teknik Üniversitesi ODTÜ Felsefe Bölüm Başkanı Prof. Dr. Ahmet İnam, "Bizden olmayan k firdir" anlayışının h l sürdüğünü savundu. Gazeteci - yazar Abdurrahman Dilipak da "Hiçbir günah, diğerinin eşdeğeri olamaz" dedi. 
   
   Müslüman terörist olmaz 
   Zaman gazetesinde Nuriye Akman'ın sorularını yanıtlayan Gülen, hakiki Müslüman'ın terörist olmasının düşünülemeyeceğini belirterek, "Din hedefe ulaşmak için insan öldürmeye cevaz vermez. Terörü önlemenin çaresi var. Müslümanın terörist olamayacağı anlatılmalı. 'Bir insanı öldürmek bütün insanları öldürmektir' diyor Kuran" dedi. 
   Gülen, "Ateist, Allah'ı peygamberi kabul etmeyen insan ne ise, insan öldüren de onunla eşdeğerdir" diye konuştu. 
   
   Talihsiz açıklama 
   Gülen'i yakından tanıdığını, bu açıklamasının toleranslı görülen tavrına uymadığını kaydeden İnam, şunları söyledi 
   "Çok talihsiz bir açıklama olduğunu düşünüyorum. Ateist, Gülen'in sandığı gibi biri değil belli bir yerleşik dinin insanı olmayan demektir. Yoksa hiçbir değeri inancı olmayan anlamına gelmiyor. Ateist olup da çok yüksek değerlere sahip birçok insan var tarihte." 
   Ateistlere nasıl bakılacağını öğrenemediğimiz sürece İslamda terörün devam edeceğini kaydeden İnam, "Anlaşılıyor ki 'Bizden olmayan k firdir' anlayışı devam ediyor. Bu anlayış ortadan kalkmadığı sürece gizli ve açık terör sürer. Çünkü terör her zaman açık olmaz. İnsanların kafalarında da devam eder. Müslümanın, Müslüman olmayana, dindar olmayana ve ateiste saygısı olmadığı sürece İslam kültürünün dünyayı kucaklama şansı yoktur" dedi. 
   
   Dilipak karşı çıktı 'Eşdeğeri olamaz'    Dilipak da, 10 emirdeki yasaklardan birinin adam öldürmek olduğunu, inkarın da dinde en büyük günahlar arasında sayıldığını belirtti. Allah'ı inkar edenin de mal çalmak, adam öldürmek gibi büyük günah işlediğini söyleyen Dilipak, "Ama farklı şeylerdir. Allah'ı kabul etmeyen biri de büyük bir günah işler ama kendisiyle ilgili bir tercihtir. Biri başkasına zarar veriyor, öteki kendi şahsıyla ilgili büyük bir günah işlemiştir ama hiçbir günah bir diğerinin eşdeğeri değildir" diye konuştu. 
   
   
   
</TEXT>
</DOC>
