<DOC>
<DOCNO> 210376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/soneko08.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
En düşük emekli aylığı 483 milyon liraya yükseldi... 
</HEADLINE>
<TEXT>

     Emekli Sandığı'ndan aylık alan emekli, dul ve yetim maaşlarındaki net 35 milyon 370 bin liralık yüzde 7.9 artışla, en düşük emekli aylığı 483 milyon 840 bin lira oldu. 
     Sandıktan yapılan açıklamada, 1 Ocak 2004 tarihinden geçerli olmak üzere aylık katsayısı 36 bin 420, taban aylık katsayısı 429 bin 250 lira olarak belirlendi. Buna göre, en düşük emekli aylığı 448 milyon 470 bin liradan 483 milyon 840 bin liraya yükseltildi. 
     Emekli, dul ve yetimlerin 1 Ocak 2004 tarihinden geçerli olan aylık farkları, 1. gruba girenlere 1, 2. gruba girenlere 2 ve 3. gruba girenlere de 3 aylık olmak üzere 1 milyon 514 bin 264 kişiye, 103 trilyon 708 milyar 722 milyon 280 bin lira ödenecek. 
     1. gruptan aylık alanlarla, maaşlarını her ay alanların farkları 26 Ocak 2004, 2. grupta aylık alanların farkları 27 Ocak 2004 ve 3. grupta aylık alanların da farkları 28 Ocak 2004'ten itibaren verilecek. 
     Ayıklarını Ziraat Bankası dışındaki bankalardan, PTT işyerlerinden ve PTT aracılığla konutunda alanların farkları da 26 Ocak 2004 tarihinden itibaren ödenecek. 
     
</TEXT>
</DOC>
