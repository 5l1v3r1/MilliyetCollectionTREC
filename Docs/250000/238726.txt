<DOC>
<DOCNO> 238726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/ayas.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da cinsel k bus 
</HEADLINE>
<TEXT>


Kadınlara yönelik taciz ve tecavüz vakaları, İstanbul'da yıldan yıla artıyor. Ve Avukat Vildan Yirmibeşoğlu'na göre eldeki resmi rakamlar, bu korkunç 'buzdağının su üstündeki kısmı' 

Gülay Fırat 

Son olarak kamuoyu gündemine de yansıyan Kadıköy'de Avukat A.Ç.A. ile Beşiktaş'ta Psikolog F.Ş.'nin şehrin orta yerinde kaçırılıp tecavüze uğramasından sonra, İstanbullu kadınları tecavüzcü korkusu sardı. 
Emniyet ve jandarma verileri de kadınların tedirgin olmakta pek de haksız olmadığını gösteriyor. Bu verilere göre, İstanbul'da 2002'de 142 olan tecavüz ve taciz gibi cinsel suçlar, 2003'te 179'a çıktı. Kayıtlara göre, yaşları 19 ile 75 arasında değişen kadınlar çoğunlukla hiç tanımadıkları erkeklerin taciz veya tecavüzüne uğradı. Tecavüzcülerin büyük bölümü ise faili meçhul kaldı. 

'Kadınlar hakkını arasın' 
2003'te İstanbul'da en çok tecavüz Ümraniye ilçesinde oldu. Burada 19 - 29 yaşları arasında dokuz kadın saldırıya uğradı. İkinci sırada beş tecavüzün yaşandığı Büyükçekmece geldi. 14 vakayla en çok taciz de bu ilçede yaşandı. Bu konuda bilgi aldığımız İstanbul Valiliği İnsan Hakları Masası Başkanı Avukat Vildan Yirmibeşoğlu'na göre, bu verilere rağmen, kadınlara yönelik cinsel suçlar resmi kayıtlara yeteri kadar yansımıyor. Kayıtlarına aksedenler ise tanıkların ya da bilinçli kadınların şik yetlerinden ibaret. 
Kadınlara yönelik baskı, dayak, taciz, tecavüz ve öldürmeye varan şiddete karşı hükümetin önlem almaya zorlanmasını isteyen Yirmibeşoğlu, şöyle konuşuyor 
"Bu suçları işleyenlere yönelik etkili yaptırım uygulanmıyor. Yasalar ve güvenlik güçlerinin bu tür vakalarda tavrı, kadın suçluymuş gibi. Kadınlar, başlarına gelen bir saldırıda bile 'Nasıl bir kılık kıyafetle çıkmıştı ', 'O saatte doğru muydu ', 'Kadın başına ne için bu işlere giriyor ' tarzında suçlamalarla karşılaşacaklar. Kadınlar dayanışmalı. Yasalardaki ayrımcılık, uygulamadaki bakış açısından kaynaklanan birtakım yargılamanın adil olmadığını görüyoruz ama hak talep etmeden yasalar da düzelmiyor." 

'Travma yaşarlar' 

Psikiyatr Prof. Dr. Sedat Özkan da, tecavüze uğrayan kadının ciddi bir tramva yaşadığına dikkat çekerek şunları önerdi 
"Tecavüze uğrayan kadınlar, aile üyeleriyle birlikte olsunlar. Kesinlikle deşifre edilmemeli ve korumaya alınmalılar. İlk 48 saat yalnız bırakmamalı ve hemen psikiyatri uzmanına götürülmeli." 


</TEXT>
</DOC>
