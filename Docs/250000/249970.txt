<DOC>
<DOCNO> 249970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonsiy08.html </URL>
<DATE> 2004/06/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Baykal ''Sevsinler senin o yolsuzlukla mücadele yasa tasarını..'' 
</HEADLINE>
<TEXT>

     CHP Genel Başkanı Deniz Baykal, Yolsuzlukla Mücadele Yasa Tasarısı'nın, yolsuzluğu teşvik ettiğini, yolsuzluğa kapı açtığını savunarak, ''Tasarı ile Yapabilirsen çal götür, yakalanırsan ver kurtul deniliyor'' dedi. 
     Baykal, partisinin TBMM grup toplantısında yaptığı konuşmada, Yolsuzlukla Mücadele Yasa Tasarısı'na ilişkin değerlendirmelerde bulundu. 
     CHP Genel Başkanı Baykal, bu tasarının Türkiye'nin hukuk sistemini temelinden sarsabilecek, hukuk düzenini büyük bir sıkıntı içine sokabilecek nitelikte olduğunu kaydetti. Tasarının yürürlüğe girmesi durumunda Roma hukukundan İslam hukukuna kadar tüm hukuk sistemlerinin temel kavramlarının işlemez hale geleceğini ifade eden Baykal, şunları söyledi 
     ''Bu yasanın aslı şudur Buna göre rüşvet, zimmet, ihaleye fesat karıştırma, irtikap, delilleri ortadan kaldırmak, nüfuz kullanmak, evrakta sahtekarlık, sahte evrak tanzim etme, kamu ihalelerine hile karıştırma, ağır nitelikli dolandırıcılık, insan ticareti suçları işleyenler yakalanırlarsa çıkıp Ne olmuş yani, kaç paralık yolsuzluk yaptığımı düşünüyorsunuz, paran kadar sözün geçer, bunu üç yıl içinde ödeyeceğim derse işlediği suç, suç olmaktan çıkacak. Cebinde paran varsa işlediğin suç olmaktan çıkacak. Hatta aldığın parayı iadeyi lütfen kabul edersen o suç olmaktan çıkar, denilmektedir. 
     Bir eylemi suç haline getiren, onun yol açtığı maddi zarardan mı ibarettir, yoksa ahlaki, hukuki, etik, moral, insani bir yanlışlığın yapılmış olmasından mı ibarettir Suçu oluşturan sadece miktarından ibarettir demek kadar hukuk bilincinden yoksun olmak mümkün değildir. Hiçbir hukuk sisteminin böyle bir anlayışı kabul etmesi düşünülemez.'' 
     
     ''İKTİDARIN GÖZÜ DÖNDÜ'' 

     Tasarı ile ''Yapabilirsen çal götür, yakalanırsan ver kurtul'' denildiğini ifade eden Baykal, hatta vermenin değil, vermeyi taahhüt etmenin bile yeterli olacağını söyledi. 
     Baykal, ''İktidarın gözünün döndüğünü'' savunduğu konuşmasında, bunun sonucunda hukuku çiğnemeyi kendilerine hak gördüklerini kaydetti. Tasarının ''Hukuku paraya bağladığını, suçu parayla satın almayı'' öngördüğünü bildiren Baykal, buna hiçbir şekilde kılıf uydurmanın mümkün olmadığını söyledi. 
     
     ''KİM YARARLANACAK '' 

     Tasarının öncelikle akla ''Bundan kim yararlanacak '' sorusunu getirdiğini bildiren Deniz Baykal, sözlerini şöyle sürdürdü 
     ''Yararlanacak olanlar bellidir, iki bakan, dört AKP milletvekili ve pekçok siyasi Bu kanun çıksın, biz de kurtulalım anlayışı içindeler. Böyle şey olur mu, Maliye Bakanı kendini affettirecek kanun getiriyor, bir Adalet Bakanı bakan arkadaşlarını affettirecek kanun getiriyor. Bunun olduğu ülkede hak, hukuk olur mu İnsanlar kendilerini güvencede hisseder mi İktidarım, gücümü istediğim şekilde kullanırım, kendi sorunumu çözmek için kullanırım Böyle şey olur mu Artık ölçüyü taşırmaya başladılar. Bunların hakkından halkın geleceğine inanıyorum.'' Hükümet'in, ''alay eder'' gibi düzenlemenin adına ''Yolsuzlukla Mücadele Yasa Tasarısı'' dediğini ifade eden Baykal, ''Sevsinler senin o yolsuzlukla mücadele yasa tasarını... Bu yolsuzluğu teşvik yasası, yolsuzluğa kapı açma yasası. Damardan girdik diyorlardı. Girdiler kirli kanın içine, onların arasına karıştılar gittiler'' dedi. 
     Baykal, konuyu yakından izleyeceklerini, bütün ülkenin dikkatini bu tasarıya çekmeye çalışacaklarını söyledi. 
     Baykal, adliye kapatarak, hakim sayısını azaltarak devlette tasarruf yapılamayacağını bildirerek, ''Tasarruf yapacaksınız batırılan bankalardaki milletin paralarını kurtarın'' dedi. 
     Baykal, partisinin TBMM grup toplantısında yaptığı konuşmaya, adliyeleri için kapatılma kararı alınan bazı ilçe merkezlerinin belediye başkanları ve sivil toplum örgütü temsilcilerine, ''Sizin bu sorununuzu Türkiye'ye anlatmak, CHP Genel Başkanı olarak benim görevim, hoşgeldiniz'' diyerek başladı. 
     İktidarın yerel seçimler öncesinde bazı belediyeleri belediye olmaktan çıkarmak için girişimde bulunduğunu, ancak CHP'nin ortaya koyduğu mücadele sonucu bu girişimden vazgeçildiğini ifade eden Baykal, ''Haksız ve yanlış bir girişimi önledik. Bu girişim sayın Cumhurbaşkanı'nın da katkılarıyla püskürtüldü'' diye konuştu. 
     
     ''BUNUN ÇİLESİNİ...'' 

     Türkiye'de halkın en temel sorunlarından birinin devletle yaşadığı hukuki itilaflar olduğunu, Türkiye nüfusunun ezici çoğunluğunun kendi devletiyle davalı olduğunu kaydeden Baykal, sözlerini şöyle sürdürdü 
     ''Devletin bu sorunları çözmek için yeni adımlar atması gerekirken, bu yanlışları çözmesi gerekirken 140'tan fazla ilçede adliye teşkilatını kapatıyor. Bunu haklı kılabilecek ne olabilir Bunun çilesini vatandaşa niye hak biliyorsunuz. 
     Bu yolla neyin tasarrufunu yapıyorsunuz. Hakim azaltarak, adliye kapatarak mı tasarruf yapacaksınız . Tasarruf yapacaksanız batırılan bankalardaki milletin parasını kurtarın. Milletin hortumlanan 40 milyar dolarını görmeyeceksin, ilçelerdeki adliye teşkilatını kapatarak Türkiye'yi kurtaracaksın... Ona zaten kredi vermiyorsun, ürününe hakettiği fiyatı vermiyorsun ve sonra da ondan bu kamu hizmetini esirgiyorsun. Bu devlet anlayışını kesinlikle kabul etmiyorum. Türkiye'yi geri götürmeye kimsenin gücü yetmeyecektir.'' 
     
     -KEM SÖZ 

     CHP Genel Başkanı Baykal, bu konuda üzücü bir başka gelişmenin ise dertlerini anlatmak için TBMM'ye gelen belediye başkanlarına Başbakan Erdoğan'ın yaklaşımı olduğunu ifade ederek, ''Başbakan bu insanlara provakatör demiştir. Kem söz sahibine aittir. Halkın oyuyla seçilmiş bu insanlara, bakan da olsa, başbakan da olsa kimsenin provakatör demeye hakkı yoktur'' diye konuştu. 
     Yapılan bu yanlışın bir yerlerden mutlaka geri döneceğini ve CHP'nin bu konudaki mücadeleye sonuna kadar katkı vereceğini belirten Baykal, kapatılan adliyeler hangi ölçülere göre belirlendiğinin de yanıtlanması gereken bir soru olduğunu söyledi. 
     Baykal'ın bu sözleri üzerine Yozgat Aydıncık Belediye Başkanı Ahmet Demirel, ''Rize'de bir tane adliye kapatılmamıştır, çünkü müsteşar Rizeli''diye bağırdı. Baykal bu sözler üzerine şöye konuştu 
     ''Biz bu konuda üzerimize düşeni yaptık ve yapmaya devam edeceğiz. Devlet olarak adalet gerekir. Adalet mülkün temelidir, devlet düzeninin temelidir. Siz niye varsınız orada Ne işe yararsınız Geçmişte bir milli eğitim bakanı şu okulları kapatırsak eğitimin sorunları çözeriz demişti. Şimdi siz de şu adliyeleri kapatalım sorunu çözeriz mantığıyla iş yapmaya kalkıyorsunuz. Ancak şunu bilin ki günün birinde siz dükkanı kapatmak zorunda kalacaksınız. Bu gidiş o gidiştir. Başbakan'a tavsiyem seçilmiş belediye başkanlarına saygı göstermesi ve onların sözlerine kulak vermesidir. Burası hacet kapısıdır, doğru yere geldiniz ve derdinizi anlattınız. Bilin ki arkanızda CHP var.'' 

     
</TEXT>
</DOC>
