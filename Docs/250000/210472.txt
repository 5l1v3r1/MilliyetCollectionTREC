<DOC>
<DOCNO> 210472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur18.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir depoda 150 kilo domuz eti daha ele geçirildi 
</HEADLINE>
<TEXT>

     İzmir'de, baş gösteren ''trişinellozis'' hastalığına sebep olan at ve domuz etlerinin piyasaya sürülmesi ile ilgili yürütülen soruşturma kapsamında, kaçak kesimi yapılmış 150 kilogram domuz eti daha ele geçirildi. Olayla ilgili 3 kişi gözaltına alındı. 
     Alınan bilgiye göre, soruşturmayı sürdüren Urla Cumhuriyet Savcısı Murat Gök'ün talimatıyla harekete geçen Buca Jandarma Komutanlığı ekipleri, Buca İlçesi'ndeki bir depodan domuz eti yüklenerek götürüldüğünü belirledi. Ekipler, düzenledikleri operasyonda, 35 AH 2394 plakalı kamyonette 150 kilo domuz eti daha ele geçirdi. Kamyonet sürücüsü Metin S. 27 , Metin D. 45 ve Özdemir S. 40 gözaltına alındı. 
     
     GÖZALTI SAYISI 11'E YÜKSELDİ 
     Urla Cumhuriyet Savcısı Murat Gök tarafından sürdürülen soruşturmada, bugüne kadar gerçekleştirilen operasyonlarda gözaltına alınanların sayısı 11'e yükseldi. 
     Çiğköfteci Nusret E. ile market sahibi Muzaffer K., yeğeni Erkan K., marketin kasap reyonunda görevli Abdulbaki Ö. ile Buca İlçesi'ndeki kaçak kesimhane olarak kullandığı deponun sahibi Yılmaz K. 58 kesimhanede çalışan Şahin E. 27 , Metin A. 36 ve Ersin K. 39 gözaltına alınmıştı. 
     Yılmaz K.'nın, daha önce de ''kaçak domuz eti kesimi yaptığı'' gerekçesiyle hakkında yasal işlem yapıldığı ortaya çıkmıştı. 
     
</TEXT>
</DOC>
