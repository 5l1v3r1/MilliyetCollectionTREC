<DOC>
<DOCNO> 236952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo20.html </URL>
<DATE> 2004/05/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Atal Kupayı almayı çok istiyoruz, elimizden geleni yapacağız... 
</HEADLINE>
<TEXT>

     Trabzonspor Kulübü Futbol Şube Sorumlusu Süleyman Atal, Türkiye Kupası'nı almayı çok istediklerini ve ellerinden geleni yapacaklarını söyledi. 
     Atal, AA muhabirine yaptığı açıklamada, ilk olarak Avrupa Şampiyonlar Ligi'ne katılma hedeflerini gerçekleştirdiklerini ve şimdi önlerindeki Türkiye Kupası maçına baktıklarını belirterek, ''Türkiye Kupası'nı almayı çok istiyoruz. Elimizden geleni yapacağız'' dedi. 
     Gençlerbirliği'nin ligde bulunduğu yerdeki güçte olmadığını ifade eden Atal, ''Türkiye Ligi'nin en güçlü iki takımının karşılaşması olacak. Çok zor bir mücadele geçecek. Ligi Çarşamba gününe kadar dondurduk. Teknik kadro, futbolcular ve biz maç için kenetlendik. Trabzon'a kupayla mutlu bir biçimde dönmeyi arzuluyoruz'' diye konuştu. 
     Atatürk Olimpiyat Stadı'nda yapılacak karşılaşmada bordo-mavili taraftarların desteklerini arkalarında göreceklerini ifade eden Atal, 50 bine yakın taraftarın maça geleceğini tahmin ettiklerini kaydetti. 
     
     FUTBOLCULARA PRİM 
     Avrupa Şampiyonlar Ligi'ni garatilemesinden dolayı Trabzonspor'da, futbolcular 1 trilyon liralık prim alma hakkı elde ederken, Türkiye Kupası'nı almaları halinde de 600 milyar liralık prim kazanacaklar. 
     
</TEXT>
</DOC>
