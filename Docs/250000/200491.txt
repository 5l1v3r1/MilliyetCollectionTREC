<DOC>
<DOCNO> 200491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/siyaset/siy04.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da kaçırılan iki Türk serbest 
</HEADLINE>
<TEXT>

   DIŞ HABERLER SERVİSİ 

   
   Afganistan'ın başkenti K bil yakınlarında geçen cuma 2 Türk işçi ve onlarla birlikte olan bir Afgan vatandaşı askeri üniformalı oldukları iddia edilen kişilerce kaçırıldı. Serbest bırakılan üç işçinin de Türk inşaat firması Af - Tur'da çalıştığı, aşiretler arası su kavgası sonucu kaçırıldıkları öne sürüldü. K bil'e 45 kilometre uzaklıktaki Hakkı Cabbar ilçesine bağlı bir köyden kaçırılan amca oğulları Mustafa ve Abdullah Köklü isimli Türk işçilerini kaçıranların askeri üniformalı olduğunu öne sürdü. 
   
   Aşiretler arası kavga 
   İşçilerin, Melenk köyünde yapılan su sondaj çalışmaları sırasında, aşiretler arasındaki tartışma sonucunda kaçırıldıkları belirtildi. Aşiretlerin, sondaj çalışmalarının kendi bölgelerinde yapılmasını istedikleri belirtilirken, Af -Tur yetkilileri de, olayın siyasi boyutu bulunmadığını söyledi. Yetkililerin başlattığı soruşturma çerçevesinde de iki Afgan askeri sorgulanmak üzere gözaltına alındı. Afganistan İçişleri Bakanı Ali Ahmed Celali'nin, K bil Büyükelçisi Müfit Özdeş'e konuyla ilgili bilgi verdiği ve serbest bırakılan işçilerin K bil'e hareket ettikleri kaydedildi. 
   Taliban tarafından 30 Ekim'de kaçırılan mühendis Hasan Önal da 30 Kasım'da serbest bırakıldıktan sonra Türkiye'ye dönmüştü. 
   
   
   
   
</TEXT>
</DOC>
