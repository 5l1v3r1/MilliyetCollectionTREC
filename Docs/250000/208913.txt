<DOC>
<DOCNO> 208913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur38.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti, Hüsrev Kutlu'nun yazılı savunmasını yeterli görmedi 
</HEADLINE>
<TEXT>

     TBMM Kulisi'nde Atatürk'ün mareşal üniformalı resmiyle ilgili sözleri nedeniyle disipline sevkedilen AK Parti Adıyaman Milletvekili Fehmi Hüsrev Kutlu'nun yazılı savunması yeterli görülmedi. 
     AK Parti Grup Disiplin Kurulu Başkanı Ahmet İnal, AA muhabirine yaptığı açıklamada, Kutlu'nun 13 Ocak Salı günü verdiği yazılı savunmasını değerlendirdiklerini söyledi. Kutlu'nun savunması ile basında çıkan haberler arasında farklılık gördüklerini belirten İnal, kendisiyle yüzyüze görüşmeye karar verdiklerini ifade etti. 
     Kutlu'yu Grup Disiplin Kurulu'na davet ettiklerini bildiren İnal, önümüzdeki hafta yapılacak toplantıda kendisine soru soracaklarını, alacakları yanıtlar çerçevesinde bir değerlendirme yapacaklarını sözlerine ekledi. 
     
</TEXT>
</DOC>
