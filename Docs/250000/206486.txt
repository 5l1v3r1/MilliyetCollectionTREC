<DOC>
<DOCNO> 206486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/spor/bvol.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filede zorlu gün 
</HEADLINE>
<TEXT>

   
   İtalya maçı bugün 
   BAYAN Voleybol Milli Takımı, Azerbaycan'ın Bakü kentinde düzenlenen olimpiyat elemelerinde ilk maçını bugün İtalya ile yapacak. Kanal D, 14.30'daki maçı naklen yayınlayacak. B Grubu'ndaki diğer karşılaşmada ise Hollanda ile Bulgaristan 12.00'de mücadele edecek A Grubu'nda da, Rusya ile Azerbaycan karşı karşıya gelecek. 
   
   Hedef ilk iki 
   SULTANLAR'IN antrenörü Reşat Yazıcıoğulları, hedeflerinin en azından ilk ikiye girmek olduğunu belirtti. Yazıcıoğulları, "Bana göre, Uluslararası Voleybol Federasyonu nasıl olsa İtalya'yı olimpiyatlara alacak. Burada kazanacaksa İtalya kazansın. Bizim İtalya'dan sonra ikinci olmamız büyük bir başarıdır ve avantaj sağlar" dedi. 
   
   Filede dün 
   ERKEKLER 
   Fenerbahçe - ARKAS S.Joseph 3 - 1 
   Tokat Plevne - Ankara SSK 3 - 0 
   İstanbul B.Bld. - Balıkesir DSİ 3 - 0 
   Rize Fındıklı Bld. - Galatasaray 1 - 3 
   Polis Akademisi - Halkbankası 1 - 3 
   
      Haydar Aliyev'e saygı    İtalya maçı hazırlıklarını dünkü idmanla sürdüren bayan voleybolcularımız, geçtiğimiz günlerde vefat eden Azerbaycan eski Devlet Başkanı Haydar Aliyev'in kabrini de ziyaret ettiler. Azerbaycan takımının da yer aldığı ziyarette oyuncularımız, mezara çiçek bıraktılar. 
   
   
</TEXT>
</DOC>
