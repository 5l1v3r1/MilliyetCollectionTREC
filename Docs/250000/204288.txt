<DOC>
<DOCNO> 204288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/guncel/gun20.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Ankara'da göçük 1 ölü 2 yaralı...    Ankara'nın Şereflikoçhisar ilçesinde bulunan kömür ocağındaki göçükte 1 kişi öldü, 2 kişi yaralandı. 
   Şereflikoçhisar - Ankara karayolunun 8. kilometresindeki Kızılkale mevkiinin kuzey yamaçlarındaki kömür ocağında, dün saat 16.00 sıralarında göçük oldu. 
   Yoldan geçen Mecit Çevik isimli bir vatandaşın durumu fark ederek polis ve jandarmaya ihbarda bulunması üzerine olaya müdahale eden kurtarma ekipleri, yaklaşık bir saatlik çalışma ile Ramazan Atılgan 50 ve Ömer Atılgan 45 isimli amca çocuklarını göçükten yaralı kurtardı. Uzun süren çalışma ile 12 metre derinliğe kadar inen ekipler, Abdulkadir Çiçekçi 50 isimli kişiye ulaştı. Ağır yaralı Çiçekçi, Şereflikoçhisar Devlet Hastanesi'ne götürülürken yolda hayatını kaybetti. Cumhuriyet Savcılığı soruşturma başlattı. 
   
   Gaziantep'te üç kişi öldürüldü    Gaziantep'te üç kişi evlerinde kafalarına silahla ateş edilerek öldürüldü. Göllü Mahallesi 61 Sokak 61 numaradaki evine dönen Davut Damar 28 , kapıyı uzun süre çalmasına rağmen açılmaması üzerine kapıyı kırarak içeri girdi. Babası Nahsen, annesi Emine ve yengesi Hatice Damar'ın başlarından silahla vurulmuş cesetleriyle karşılaşan Damar, şok geçirdi. Polis, olayı gerçekleştirdiğinden şüphelendiği Hatice Damar'ın eşi Vahit Damar'ı aramaya başladı. 
   
   Mısır Çarşısı davasında 2 tahliye    Eminönü'ndeki Mısır Çarşısı'nda 1998'de 7 kişinin ölümü, 127 kişinin de yaralanmasıyla sonuçlanan patlamayla ilgili 15 sanığın yargılandığı dava kapsamında tutuklu 6 sanıktan Abdülmecit Öztürk ve Maşallah Yağan tahliye edildi. İstanbul 4 No'lu DGM'de dün görülen duruşmada sanıklardan Kadriye Kübra Sevgi, mahkemeye ihbar dilekçesi sundu. Sevgi dilekçesinde, tutuklu sanıklardan Alaattin Öget'in, Maltepe'deki bir evde bomba yapımı ile ilgili malzemeler sakladığını öne sürdü. 
   
   Kuyumcunun soygun isyanı    Küçükçekmece'de dün bir kuyumcuya giren biri kadın, silahlı ve maskeli dört kişi içerdeki üç kişiyi uzun namlulu silahlarla etkisiz hale getirdikten sonra, altı kilo altını torbalara koyarak kaçtı. Olaydan sonra dükk n sahibi Ahmet Karahan işyerinin ikinci kez soyulduğunu söyleyerek gözyaşlarına boğuldu. Geçtiğimiz yıl dükk nını soyanların h l yakalanamadığını belirten Karahan, "Sonra da arabam çalındı. Bir yıl içerisinde iki kez soyuldum. Bu memlekette çalışmayalım mı " diye tepki gösterdi. 
   
   İnsan kaçakçısı TSK'dan atılmış    Marmaris'ten Rodos'a götürmek üzere 20 kişilik gezi teknesine aldığı 70 mülteciyi gece yarısı denizde kaderleriyle baş başa bırakan kaptan Mesut Gerzan'ın, uzman çavuş olarak Marmaris Aksaz Deniz Üs Komutanlığı'nda görevliyken, ordudan ihraç edildiği ortaya çıktı. Birçok kez kaçakçılık olayına adı karışan Gerzan'ın, iki kez Muğla Datça'da yakalanarak toplam 7 ay hapis yattığı da öğrenildi. Gerzan'ın 2 yıldır da jandarma tarafından arandığı belirtildi. 
   
   
   
</TEXT>
</DOC>
