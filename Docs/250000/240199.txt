<DOC>
<DOCNO> 240199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/spor/spo06.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler'den işbaşı 
</HEADLINE>
<TEXT>


21 Mayıs-6 Haziran tarihleri arasında Avustralya ve Güney Kore'de hazırlık maçları yapacak olan Ay-Yıldızlı takımın aday kadrosu açıklandı 


A Milli Takımımız'ın Avustralya ve Güney Kore'de 21 Mayıs - 6 Haziran tarihleri arasında yapacağı hazırlık maçlarının aday kadrosu açıklandı. Ersun Yanal tarafından belirlenen 28 kişilik kadro yarın Polat Otel'de kampa girecek. Pazartesi günü Ersun Yanal'ın yapacağı basın toplantısından sonra Ay - Yıldızlı kafile 15.00'te özel uçakla Avustralya'ya gidecek. 28 Mayıs tarihine kadar Avustralya'da kalacak olan aday kadro, aynı gün Seul'e geçecek. Bu arada Ümit Milli Takım aday kadrosu da açıklandı. 

Aday kadro 
Ümit, Fatih, Tuncay, Serhat, Volkan, Ali Güneş F.Bahçe , Fatih, Tolga, Mehmet Trabzon , İbrahim Beşiktaş , Hakan Şükür, Bülent, Hasan G.Saray , Ömer, İbrahim G.Antep , Deniz, Serkan G.Birliği , Murat D.Bakır , Zafer Konya , Koray Ç.Rize , Rüştü Barcelona , Okan, Emre Inter , Nihat R.Sociedad , Yıldıray Leverkusen , Ümit W.Bremen , Hamit Schalke , Önder S.Liege . 

Önder savaşını biz kazandık 

KAAN BORA 

FUTBOL hayatını Belçika'nın Standart Liege takımında sürdüren gurbetçi yıldız Önder Turacı, Belçika ile Türkiye arasında yaşanan büyük yarışın ardından Ay - Yıldızlı formayı seçti. Defalarca Belçika Genç ve Ümit Milli Takımları'nda forma giyen Önder, FIFA'nın çifte pasaport taşıyan futbolcular için tanıdığı fırsatı değerlendirip, A Milli Takım'da oynama kararı aldı. 
BELÇİKA Futbol Federasyonu tarafından baskı altına alınan Önder'i ikna eden isim Can Çobanoğlu oldu. Çobanoğlu, Belçika'da 23 yaşındaki futbolcu ve ailesiyle görüşürek, Ay - Yıldızlı takıma önemli bir isim kazandırmayı başardı. Teknik Direktör Ersun Yanal da Önder'i Avustralya ve Güney Kore'de yapılacak olan hazırlık maçlarının kadrosuna dahil etti. 

Rotayı çizdi 
MEHMET ÇİFTÇİ 

A Milli Takım ve Real Sociedad'ın başarılı ismi Nihat Kahveci, 2006'da Almanya'da yapılacak olan Dünya Kupası Finalleri'ne mutlaka katılacaklarını iddia etti. Nihat, "Milli Takım'ın genç ve iyi bir kadrosu var. Ersun Yanal ile de iyi bir başlangıç yaptık. Önümüz açık" diye konuştu. 


</TEXT>
</DOC>
