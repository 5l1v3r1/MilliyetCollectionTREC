<DOC>
<DOCNO> 236498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo14.html </URL>
<DATE> 2004/05/01/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Canaydın 100. yılımızda Galatasaray, tüm detaylarla şampiyon olacaktır 
</HEADLINE>
<TEXT>

     Galatasaray Kulübü Başkanı Özhan Canaydın, 100. yıl kutlamaları için tüm taraftarların önerilerini beklediklerini ifade ederek, ''100. yılımızın şampiyon Galatasaray'ı sadece sahada değil, 100. yıl organizasyonumuzun tüm detaylarında şampiyon olacaktır'' dedi. 
     Özhan Canaydın, sarı-kırmızılı kulübün resmi yayın organı Galatasaray Dergisi'nin mayıs sayısındaki yazısında, kulübün 100. yılını kutlama hazırlıkları hakkında bilgiler verirken, tüm taraftarlardan bu konuda yardım istedi. 
     Kendilerinin 100. yılda şampiyon olacak kadroyu oluşturmak için büyük bir çalışma içine girdiklerini ifade eden Canaydın, taraftarlara seslenerek, ''Umut ediyoruz ki, 100. yılımızla ilgili olarak gözümüzden kaçabilecek önemli konuları sizler dile getirirsiniz, projelerin gerçekleşmesinde değerli katkılarınızı esirgemezsiniz. Galatasaray'ın 100. yıl kutlamalarında da şampiyon olabilmesi için, tüm taraftarların üzerine düşen görevi eksiksiz olarak yapacağına günevim tam'' diye konuştu. 
     Canaydın, 2005 yılını ''Galatasaray Yılı'' olarak yaşamak ve çok az kuruma nasip olacak bu dönemi tüm Galatasaraylılar ile paylaşmak isterdiklerini de vurguladı. 
     Mayıs ayından itibaren tüm taraftarların ve üyelerin katılımıyla 100. yıl logosunu ve 100. yıldan itibaren kullanılacak aslan maskotunu saptamak için bir yarışma düzenlediklerini anlatan Özhan Canaydın, ayrıca tüm Galatasaraylılar'ın beklentilerini anlamak ve fikirlerini katılımcı bir platformda duyurmalarını sağlamak amacıyla, Türkiye'de ilk defa olmak üzere Taraftar Konvansiyonu düzenlenleyeceklerini sözlerine ekledi. 
     
</TEXT>
</DOC>
