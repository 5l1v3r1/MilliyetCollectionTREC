<DOC>
<DOCNO> 200547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sondun07.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
At kadehi elinden... 
</HEADLINE>
<TEXT>

     Az miktarda alkolün yararlı olduğu tezi rafa kalkıyor 'Alkol beyni küçültüyor. Üstelik bunun için çok içmek gerekmiyor'. 
     'Şifa niyetine' deyip içki içenlere kötü haber Amerikalı bilim adamlarının yaptıkları bir araştırmaya göre az miktarda alkol sağlığı korumadığı gibi beyin hücrelerini de öldürüyor. Çok miktarda içki içmenin beden ve ruh sağlığını olumsuz etkilediğini bilmeyen yok, peki ya az miktarda alkolün bile zararlı olduğunu 
     Bu iddianın sahibi Baltimore'daki Johns Hopkins Üniversitesi'nde görevli Dr. Jingzhong Ding ve ekibi. Dr. Ding ve ekibi, hakkında çeşitli veriler topladıkları, 55 yaş ve üzerindeki 1909 hastayı uzun bir süre gözlemledi. Belirli aralıklarla deneklerin beyin MR'ları çekildi. 
     Uzmanlar, kişilerin içki tüketim oranı arttıkça, beyin dokusunda azalma olduğunu, yani kişilerin beyninde bir küçülme meydana geldiğini gözledi. Az miktarda alkol tüketen kişilerin beyinlerinde bile ilerleyen zamanla küçülme meydana geldi. Alkol tüketiminin, beynin küçülmesine nasıl yol açtığının yanıtını henüz bulamayan uzmanlar, ayrıca az miktarda içilen alkolün sanıldığı gibi felç riskini de azaltmadığını ileri sürdü. Dr. Ding, "Şimdiye dek yapılan araştırmalar ölçülü tüketilen alkolün kalp ve damar sağlığına yaradığını ortaya koydu, ancak bizim araştırma sonuçlarımız bunun doğru olmadığını gösterdi" dedi. Araştırma, Amerikan Kalp Birliği'nin Stroke dergisinde yayımlandı. 
     
</TEXT>
</DOC>
