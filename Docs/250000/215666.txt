<DOC>
<DOCNO> 215666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun05.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahudiler, dileklerini Tanrı'ya e-posta ile iletebilecek 
</HEADLINE>
<TEXT>

     Tanrı'ya iletmek istedikleri mesajları ''Ağlama Duvarı''na iliştirmek için Kudüs'e gitmek zorunda olan Yahudiler, artık mesajlarını e-posta olarak gönderebilecek. 
     Daha önce faks aracılığıyla aldıkları mesajları zarflara koyarak iki haftada bir ''Ağlama Duvarı''na götüren İsrail telefon şirketi Bezek, hizmet ağını geliştirerek mesajların internet aracılığıyla da iletilebileceğini açıkladı. 
     İnternet erişimi olan kişilerin artık faks kullananlardan daha fazla olduğunu hatırlatan şirket yetkilileri, internetten daha çok mesaj almayı umduklarını belirtti. 
     Mesajları okumadıklarını ifade eden şirket yetkilileri, çoğu New York ve Avrupa'dan olmak üzere haftada yaklaşık 200 faks aldıklarını kaydetti. 
     Yahudiler, Tanrı'nın, ''Ağlama Duvarı''nın taşları arasına sıkıştırılan notlardaki dilekleri yerine getireceğine inanıyor. 
     
</TEXT>
</DOC>
