<DOC>
<DOCNO> 206303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/siyaset/siy02.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanbeyli, AKP'li adayın gözde ilçesi 
</HEADLINE>
<TEXT>

   İstanbul'da ilçe belediyelerine adaylık için AKP'ye 67 başvuru yapıldı. Sultanbeyli ilk tercih oldu 
   SERHAT OĞUZ İstanbul 

   
   Yerel seçimin gözde partisi AKP'de, İstanbul'daki adaylık için başvuru patlaması yaşanıyor. Şu ana kadar 67 kişinin başvurduğu ilçe belediye başkanlığı yarışında en gözdesi, 11 başvuruyla Sultanbeyli oldu. 
   Yerel seçimler için başvuru tarihi 8 Ocak'ta sona ereceği için partilerde aday hareketliliği hızlandı. AKP'de de kıyasıya bir mücadele yaşanıyor. AKP İstanbul İl Başkanlığı'na, Büyükşehir Belediyesi için 1, ilçe belediyeleri için 67, belde belediyeleri için 56, Büyükşehir Belediye Meclisi üyelikleri için 23, ilçe belediye meclisi üyelikleri için 220, il genel meclisi üyelikleri için 21 kişi başvurdu. Aday adaylarının 57'si ise kadın. 
   Büyükşehir Belediyesi aday adaylığı için şu ana kadar başvuran tek isim olan eski ANAP delegesi işadamı Bahattin Kocaman'a hiç şans tanınmıyor. AKP, belde belediye başkanı aday adaylarından, aday olmak istedikleri bölgenin nüfusuna göre, 500 milyon - 1 milyar lira, ilçe belediye başkanı aday adaylarından 1 - 1.5 milyar lira, ilçe belediye meclisi üyeliği aday adaylarından 500 milyon lira, büyükşehir belediye başkanı aday adaylarından beş milyar, meclis aday adaylarından ise 750 milyon lira alıyor. Bu kişiler ayrıca, belediyeye bağışta da bulunuyor. 
   
   Varoşlara ilgi patlaması 
   67 ilçe belediye başkan aday adayının 11'i, Sultanbeyli'yi istedi. Bağcılar, Küçükçekmece, Kartal ve Bayrampaşa için beşer, Gaziosmanpaşa ve K ğıthane için dört, Bahçelievler, Eyüp, Sarıyer ve Tuzla için üçer aday adayı AKP'ye başvurdu. 
   
   
   
</TEXT>
</DOC>
