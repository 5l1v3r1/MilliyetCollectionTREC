<DOC>
<DOCNO> 216370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/ekonomi/eko07.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cam sektöründe grev felaket olur' 
</HEADLINE>
<TEXT>

   TİM Başkanı Satıcı, cam işkolunda iki kez ertelenen grevde uzlaşılmazsa ağır yara alınacağını söyledi 
   EKONOMİ SERVİSİ 
   
   Türkiye İhracatçılar Meclisi TİM Başkanı Oğuz Satıcı, Türkiye'nin birçok sektörüne tedarikçilik yapan cam işkolundaki hükümet ve Cumhurbaşkanı'nca iki kez ertelenen grevle ilgili olarak "Grev milli bir felaket olur" yorumunda bulundu. 
   TİM, 13 cam fabrikasında iki kez ertelenen grevle ilgili olarak bir basın toplantısı düzenledi. Satıcı, "Biz 27 Kasım'daki bombalama olayların ardından 'olumsuzlukları nasıl azaltırız' diye düşünürken sendika grev kararını aynı gün noterde onaylatarak ne düşüncede olduklarını gösterdi. Yapılacak grev milli felaket olur" dedi. 
   Otomotiv Sanayicileri Derneği OSD Başkanı Ali İhsan İlkbahar da grevden en fazla otomotiv sektörünün etkilediğini, taleplerin yavaş yavaş Belçika ve Doğu Avrupa ülkelerine kaydığını belirtti. Şişecam Fabrikaları Cam ve Ev Eşyası Grup Başkanı Gülsüm Azeri de bu maliyetlerle sektörün ayakta duramayacağını söyledi. 
   Kristal - İş Sendikası Danışmanı Aziz Çelik ise tek taraflı eleştirilerin uzlaşmayı zorlaştırdığını belirtti. 
   
   
</TEXT>
</DOC>
