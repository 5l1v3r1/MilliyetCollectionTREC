<DOC>
<DOCNO> 247352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/soneko01.html </URL>
<DATE> 2004/06/12/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Klima havası, her eve girmeye başladı... 
</HEADLINE>
<TEXT>

     Klima pazarı, düşük kur ve ekonomideki bahar havası nedeniyle büyürken, ev tipi klimaların toplam satışlar içindeki oranının, yüzde 50'lere ulaştığı bildirildi. 
     Bursa Dayanıklı Tüketim Malları ve Beyaz Eşya Satıcıları Derneği Başkanı BURBED Başkanı Lütfi Ulukardeşler, AA muhabirine yaptığı açıklamada, önceki yıllarda havaların ısınmasıyla birlikte artan klima satışlarının, her mevsime yayılmaya başladığı söyledi. 
     Ulukardeşler, düşük kur ve ekonomideki bahar havasının piyasada rahatlamaya neden olduğunu ifade ederek, fiyatlardaki indirim ve kampanyaların da klima satışlarını olumlu yönde etkilediğini belirtti. 
     Ev ve ofis tipi klimaların, 300 milyon ile 1.5 milyar lira arasında değişen fiyatlarla satışa sunulduğunu kaydederek, şunları söyledi 
     ''Satışlarda, geçen yıla göre, yüzde 40-50 oranında artış bekliyoruz. Son yıllarda ev tüketicisinin ilgisi, klima satışlarının pazar payını artırmasında en önemli etkenlerden biri. Klima satışlarının düşük kur ve piyasa koşullarının iyileşmesiyle birlikte artan pazar payında, ev tüketicisinin oranı, yüzde 50'lere ulaştı. Bu oranın, pazar payıyla birlikte artacağını tahmin ediyoruz.'' Lütfi Ulukardeşler, polen ve sigara dumanından rahatsız olanların da ''Karbon Filtreli'' klima kullanımına yöneldiğini kaydetti. 
     
</TEXT>
</DOC>
