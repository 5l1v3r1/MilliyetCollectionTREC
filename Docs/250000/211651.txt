<DOC>
<DOCNO> 211651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/yazar/pulur.html </URL>
<DATE> 2004/01/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hizmeti, kaşıkla vermeden sapıyla çıkaranlar... 
</HEADLINE>
<TEXT>

   
   HANİ biraz daha gayret gösterseler, rahmetli Ahmet Emin Yalman'ı geçecekler. 
   1950'li yıllarda Celal Bayar'la Amerika'ya giden ünlü başyazar, oradan yazdığı yazılarda "Amerikan halkının Bayar'ı gördükten sonra, Allahım, bizim niye böyle bir Başbakanımız yok " diye hayıflandıklarını yazmıştı. 
   Elli yıl sonra, Başbakan'la Amerika'ya gidenler, Amerikan halkının aynı duygularla Tayyip Erdoğan'a hayran olup "Niye bizim böyle bir Başbakanımız yok " diye hayıflandıklarını yazacaklar. 
   Eee kolay iş değil bu, zor iş 
   Neyse biz gelelim kendi işimize... 
   
   İNSAN bazen düşünür 
   "Yahu bunları mahsus mu, kasten mi yapıyorlar " 
   Kar ve fırtına felaketi, İstanbul'daki yönetimin ve belediyenin tarihe geçen beceriksizliğiyle sonuçlandıktan sonra, bu soruyu kendi kendimize sorduk cevabımız "hayır"dı, kimse böyle bir felaket karşısında kasten ilgisiz kalamazdı. 
   O halde neydi 
   Önce tembellik, sonra becerisizlik, sorumluluktan kaçma... 
   
   BİR tuhaf alışkanlığımız var, yönetenlerle, yönetilenleri sanki ayrı dünyanın insanlarıymış gibi düşünüyoruz, bir belediye görevlisiyle, bir Karayolları sorumlusuyla, işçinin, esnafın, memurun, işçinin, emeklinin, doktorun, hemşirenin, kaportacının, tamircinin arasında fark olduğunu sanmak büyük hata... 
   Aynı potada kaynamışlardır, aynı tarlada yetişmişlerdir. 
   Devlet o gün sorumluysa, günlerdir yapılan fırtına geliyor uyarılarına "Gelirse gelsin, hoş gelsin, sefa gelsin " diye bakmışsa, o sabah kar yağarken, arabasına zincir, ya da kar lastiği takmadan yola çıkanlar, sorumlu değil midir 
   
   BİZ hiç kimsenin, halka hizmet etmek istemediğini düşünmeyiz, lakin öyle bir düşünürler ki, yaptıkları hizmeti insanların burnundan getirirler. 
   
   AKLIMIZA Ali Parıl Sümer'in anlattıkları gelir. 
   Siyasal Bilgileri bitirmiş, Ankara vilayetine maiyet memuru, yani stajyer kaymakam olarak atanmıştır. 
   Bir gün, vali muavini kendisini çağırır 
   "Bu sene kömür dağıtımını sen yapacaksın, aman dikkat et, geçen yıl, müdürlerden birini az kaldı dövüyorlardı." 
   
   KÖMÜR dağıtım işi şuydu... 
   O tarihlerde kömür sıkıntısı çekilirdi, kömür işletmeleri vilayet emrine üç, beş bin ton kömür verir, bu kömürler de ihtiyaç sahiplerine parasıyla yarımşar ton, yani 500 kilo dağıtılırdı dikkat edin sadaka değil parasıyla... 
   
   PEKİ, bu iş niye bu kadar zordu, niye az kaldı müdür beyi döveceklerdi. 
   Çünkü, çoğu devletin küçük memuru olan ihtiyaç sahiplerine, sadaka değil, parasıyla 500 kilo kömür vermek için neler istiyorlardı, görün 
   "- Evlilik cüzdanının noter tasdikli örneği, 
   - Kendisinin, eşinin ve çocuklarının resimli nüfus cüzdanı örnekleri, 
   - Çalıştığı kurumdan, çalıştığını ve işini gösteren belge, 
   - İkametgah ilmühaberi, 
   Kendisinin ya da eşinin, ya da her ikisinin hasta olduğunu gösteren resmi doktor raporu, 
   - Savcılıktan sabıka kaydı." 
   Adam 500 kilo kömür almak için bunları tamamlayacak, üstelik parasıyla, sadaka değil, sonra vilayete gelecek. 
   "Kömür kalmadı " 
   Eee, bu adam o müdürü dövmeye kalmaz da ne yapar 
   
   ALİ Parıl Sümer, bunların hepsini kaldırıp attı, "Evlenme cüzdanlarınızla, çocuklarınızın nüfus kağıtlarını alın gelin, dilekçenizi sıraya koyacağım" dedi. 
   Ve hiçbir olay çıkmadan 5 bin ton kömürü dağıttı. 
   Ne kimse onu şikayet etti, ne de kimse "Kömür böyle dağıtılır mı " diye sorguya çekti. 
   Geçen seneki müdür halka hizmet etmek istemiyor muydu 
   Ama öyle bir hizmet anlayışı vardı ki, kaşıkla vermeden bile, sapıyla çıkartıyordu. 
   
      
   
</TEXT>
</DOC>
