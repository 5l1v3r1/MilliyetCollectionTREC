<DOC>
<DOCNO> 249693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo09.html </URL>
<DATE> 2004/06/21/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Diyarbakırspor, Sırp forvet Milan Beliç ile anlaşmaya vardı... 
</HEADLINE>
<TEXT>

     Diyarbakırspor, Sırp forvet oyuncusu Milan Beliç ile anlaşmaya vardı. 
     Diyarbakırspor Kulübü Başkanı Ahmet Göksu, yaptığı açıklamada, transfer çalışmalarının, oluşturdukları komite tarafından Ankara'da sürdürüldüğünü söyledi. 
     Sırp forvet oyuncu Milan Beliç ile anlaşmaya vardıklarını ifade eden Göksu, ''Rus forvet oyuncu Ranceloiç ile de görüşmelerimiz sürüyor. Transfer çalışmalarımızı ayrıntılı olarak sürdürüyoruz. Çünkü Diyarbakırspor'un bütçesi belli ve sokağa atılacak paramız yok'' dedi. 
     İzlemeye aldıkları Mısırlı bir oyuncunun transferinden vazgeçtiklerini anlatan Göksu, şöyle konuştu 
     ''Daha transfer döneminin tamamlanmasına uzun zaman var. Bu süre içinde bize uygun futbolcuları alacağız. Taraftarlarımızın bundan kuşkusu olmasın. Bunun yanısıra büyük kulüplerimizin transfer çalışmalarını tamamlamasını bekliyoruz. Beşiktaş Kulübü yönetimiyle temas kurduk. Onlar teknik direktörlerinin kararını bekliyor. Onların kadroya almayacakları oyuncularını alabileceğiz. Bu nedenle sıkıntı yaşamayız.'' 
     
     ''HASAN VE RAMAZAN KALMAK İSTEMEDİ'' 
     Hasan Yiğit ve Ramazan'ın takımda kalması için gerekli çabayı gösterdiklerini anlatan Göksu, ''Her 2 oyuncu da Ankara'da oynamak için teklifimizi kabul etmedi. Ligin yeni ekibi Büyükşehir Belediyesi Ankaraspor ile anlaştılar. Biz Ankaraspor'un vereceği parayı zaten teklif etmiştik. Sorun parayla ilgili değil. Diyarbakır'da kalmak istemediler'' diye konuştu. 
     
</TEXT>
</DOC>
