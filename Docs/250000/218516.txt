<DOC>
<DOCNO> 218516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/soneko03.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalatta haksız rekabetin önlenmesi... 
</HEADLINE>
<TEXT>

     İthalatta Haksız Rekabeti Değerlendirme Kurulu tarafından yürütülen dampingi soruşturmasında, Çin Halk Cumhuriyeti ÇHC menşeli ''çocuk arabaları, pusetler ve çocuk taşımaya mahsus benzeri arabalar'' ithalatından teminat alınmasına karar verildi. 
     Dış Ticaret Müsteşarlığı'nın konuyla ilgili tebliği, Resmi Gazete'nin bugünkü sayısında yayımlanarak yürürlüğe girdi. 
     Yerli üretici Uzay Çocuk Araç-Gereçleri Tekstil ve Turizm San. ve Tic. Ltd. Şti., Derya Bebe Çocuk Gereçleri İmalat Paz. San. Tic. Ltd. Şti., Aytaç Bebe Çocuk Gereçleri Sanayi ve Tic. Ltd. Şti. ve Ünal Çocuk Gereçleri İnş. San. ve Tic. Ltd. Şti. tarafından yapılan ve Baybi Çocuk Arabaları ve Gereçleri San. Tic. Ltd. Şti., Yonca Puset Sanayii, Öztaçlı Bebe Gereçleri Çelik Eşya İmalatı San. ve Tic. Ltd. Şti, Kral Sayar Çocuk Gereçleri ve Plastik Eşya San. ve Tic. Ltd. Şti. tarafından desteklenen başvuru üzerine başlatılan dampingi soruşturmasında geçici karar aşamasına gelindi. 
     Buna göre, ön belirlemeler sonucunda dampingin, yerli üretim dalında zararın ve her ikisi arasında illiyet bağının mevcut olduğu tespit edildiğinden, ÇHC menşeli, ''çocuk arabaları, pusetler ve çocuk taşımaya mahsus benzeri arabalar'' ithalatında firmalardan adet başına 12.50 dolar, ''yalnızca şasiler'' ithalatında ise firmalarda adet başına 8 dolar teminat alınacak. 
     Tebliğde, geçici nitelikte bir önlem olan teminat uygulamasının, haksız rekabeti önlemeye yeterli olup olmadığının uygulamada incelenmesi için soruşturma ile ilgili kesin kararın Resmi Gazete'de yayımlanmasına kadar en fazla 6 ay süreyle yürürlükte kalacağı da bildirildi. 
     
</TEXT>
</DOC>
