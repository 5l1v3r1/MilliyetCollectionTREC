<DOC>
<DOCNO> 236678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/soneko26.html </URL>
<DATE> 2004/05/02/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Kapıkule'de tırlar 9 km uzunluğunda kuyruk oluşturdu... 
</HEADLINE>
<TEXT>

     Kapıkule Sınır Kapısı'nda, yurtdışına çıkış yapacak TIR'lar 9 kilometre uzunluğunda kuyruk oluşturdu. 
     AA muhabirinin, Kapıkule gümrük yetkililerinden aldığı bilgiye göre, firmaların ihraç yüklerini, gidecekleri ülkeye hafta başında ulaştırmaya çalışmak istemelere yoğunluğa neden oldu. Kapıkule girişindeki Türk tarafından 9 kilometre uzunluğunda konvoy oluşturan TIR'lar, işlemlerinin yapılması için Türk tarafında bekliyorlar. 
     Bulgar gümrükçülerin nöbet değişimi nedeniyle işlemlere kısa süre ara vermelerinin yığılmaları artırdığını ifade eden yetkililer, Kapıkule gümrüğünde TIR işlemlerinin birkaç dakikada tamamlandığını belirttiler. 
     Bu arada, Kapıkule'de çıkış yapmak için bekleyen 330 civarında TIR bulunuyor. 
     
</TEXT>
</DOC>
