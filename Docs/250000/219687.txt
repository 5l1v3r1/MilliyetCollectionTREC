<DOC>
<DOCNO> 219687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/yasam/yas06.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Köşe silahı' için Türkiye'ye teklif 
</HEADLINE>
<TEXT>

   Namlusu dönerek köşelerden atış yapabilen 'cornershot' silahına talip olan Türk Silahlı Kuvvetleri ve Emniyet'e, şirketten öneri Türkiye'de üretip satalım 
      UTKU ÇAKIRÖZER Ankara 
   
   Türkiye, namlusu 62 derece dönebilen 'cornershot köşe atışı ' isimli silahlardan alacak. Silahı üreten İsrailli şirketten dün brifing alan Milli Savunma Bakanlığı'nın MSB , tanesi yaklaşık 7 bin dolar 9 milyar lira olan silahlardan ilk aşamada 100 - 200 adet alabileceği, uzun vadede ise bu silahların Ankara'da Makine Kimya Endüstrisi Kurumu'nda MKEK üretilebileceği bildirildi. 
   Köşelerde gizlenen tehditlere ateş açmasına imk n sağlayan silah Eylül 2003'te Ankara'da yapılan silah, fuarında tanıtıldı. Cornershot firması yöneticileri de dün MSB yetkililerine bir brifing verdi. TSK'da Özel Kuvvetler Komutanlığı, Jandarma Özel Harekat Timleri ve Sahil Güvenlik Komutanlığı'nın yanı sıra Emniyet Genel Müdürlüğü Özel Harek t Daire Başkanlığı'nın da ilgilendiği silahlarla ilgili yetkilileri, ortak üretim teklifinde bulundu. Ortak üretim kararı alınması durumunda, NATO üyesi ülkelerin yanı sıra Ortadoğu ve Orta Asya ülkelerinin ihtiyacına yönelik ihracat yapılmasının da gündemde olduğunu ifade etti. 
   
   Nasıl ateş ediyor    'Cornershot', namlusunun 62 derece dönebilmesi sayesinde, oda içinde barikat kuran, köşe arkasında saklanan hedeflerin görülebilmesini sağlayan bir silah sistemi. Silah, köşelerin diğer tarafını namluda bulunan bir kamera ve silahın arkasına monte edilen mini monitör sayesinde gösteriyor. 
   
   
</TEXT>
</DOC>
