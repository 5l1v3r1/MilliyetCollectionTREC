<DOC>
<DOCNO> 226145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo10.html </URL>
<DATE> 2004/03/27/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Ankaragücü 3 - Diyarbakırspor 1 maç bitti 
</HEADLINE>
<TEXT>

     Birinci Süper Lig'de Ankaragücü, Diyarbakırspor'u 3-1 yendi. 
     Karşılaşmaya hızlı başlayan ve oyunun başlarında bulduğu golle öne geçen Ankargücü, bir de penaltı kaçırdığı bu bölümde, rakip kalede oldukça önemli pozisyonlar yarattı. Konuk ekip Diyarbakırspor, devrenin ortalarından itibaren oyunda dengeyi kursa da, forvetteki etkili ismi Bakadal'ın sakatlanarak oyundan çıkmasıyla bu gücünü yitirdi ve devrenin sonlarında Umut'un ayağından gelen 2. Ankaragücü golüne de engel olamadı. 
     8. dakikada Erhan'ın kullandığı serbest vuruşla barajdan dönen topa, Hakan Keleş yerden sert vurdu. Meşin yuvarlak, Şenol'un müdahalesine karşın ağlarla buluştu 1-0 
     9. dakikada Şenol, ceza alanında Hüseyin'i düşürünce hakem Hamza Mısır penaltı noktasını gösterdi. Erhan'ın kullandığı penaltı atışında, top direkten döndü. 
     26. dakikada Kaies'in ceza alanı girişinden sert şutunda, top Orkun'da kaldı. 
     29. dakikada Sinan'ın ceza alanından ortaladığı topa Murat Salar uygun pozisyonda kafayla iyi vuramayınca, Orkun tehlikeyi önledi. 
     40. dakikada Diyarbakırspor yarı alanının ortalarında buluştuğu topla önce savunmayı geçen, sonra da kaleci Şenol'u oyundan düşüren Umut, meşin yuvarlağı ağlara gönderdi 2-0 
     Karşılaşmanın ilk yarısı, başkent ekibinin 2-0'lık üstünlüğüyle sona erdi. 
     Bu arada maçı, Ankara'ya turne gerçekleştiren ve aralarında ünlü sanatçılar Yılmaz Erdoğan ve Demet Akbağ'ın da bulunduğu Beşiktaş Kültür Merkezi oyuncuları da Ankaragücü Kulübü Başkanı Cemal Aydın'ın davetlisi olarak izlediler. 
     
     İKİNCİ YARI 

     Karşılaşmanın ikinci yarısına gol yememe düşüncesiyle çıkan ve 2 forveti Hüseyin ile Ramadan'ı kenara alan Ankaragücü karşısında etkili olan Diyarbakırspor, farkı 1'e indirse de beraberlik golünü bulamadı. 
     İlerleyen dakikalarda oyundaki dengeyi yeniden kuran başkent ekibi, maçın sonlarında bulduğu 3. golle sahadan farklı skorla galip ayrılmayı bildi. 
     Ankaragücü, bu galibiyetle bu sezon ilk kez üstüste 2 maç kazanmış oldu. 
     53. dakikada Kaies'in sağ taraftan kullandığı serbest vuruşta, ceza alanında topa iyi yükselen Cem'in kafa vuruşunda, meşin yuvarlak Orkun'da kaldı. 
     54. dakikada sağ taraftan ceza alanına giren Murat Salar'ın yerden vuruşunda, Orkun yatarak topu iki hamlede kontrol etti. 
     71. dakikada Serdar'ın arapasında ceza alanında topla buluşan Murat Hacıoğlu, düzgün bir vuruşla meşin yuvarlağı ağlara gönderdi 2-1. 
     74. dakikada sağ taraftan Diyarbakırspor ceza alanına giren Umut'un pasında Baidoo, uygun pozisyonda topu Şenol'a teslim etti. 
     76. dakikada Ergin'in pasıyla ceza alanına giren Umut, Şenol ile karşı karşıya pozisyonda topa vurdu. Şenol'a çarpan top kornere çıktı. 
     80. dakikada sağ taraftan Hakan Keleş'in ortasında Erhan, ceza alanında önce topu düzeltti daha sonra da Şenol'un solundan meşin yuvarlağı ağlara gönderdi 3-1. 
     89. dakikada Umut, Diyarbakırspor ceza alanı içinde topla buluştu ve vuruşunda meşin yuvarlak üstten auta gitti. 
     Karşılaşma da Ankaragücü lehine 3-1 sona erdi. 
     MAÇIN KARNESİ 
     

Stat 19 Mayıs Hakemler Hamza Mısır xx, Serdar Diyadin xx, Gökhan Memişoğlu xx Ankaragücü Orkun xx, Tolga xx, Gökmen xx, Adem Dursun xx, Hakan Keleş xxx, Adem Koçak xx, Umut xxx, Özgür x Dk. 72 Yılmaz x , Erhan xx, Hüseyin xx Dk. 52 Ergin xx , Ramadan xx Dk. 59 Baidoo x Diyarbakırspor Şenol xx, Stavrevski xx, Ramazan xx, Cem xx, Murat Salar xx, Kaies xx, Tayfun x Dk. 69 Serdar x , Jupi x Dk. 84 Edmond , Sinan xx, Murat Hacıoğlu xx, Bakadal Dk. 18 Çetin x Goller Dk. 8 Hakan Keleş, Dk. 40 Umut, Dk. 71 Murat Hacıoğlu, Dk. 80 Erhan Sarı Kart Dk. 13 Özgür Ankaragücü      

     
</TEXT>
</DOC>
