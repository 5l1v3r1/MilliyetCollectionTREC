<DOC>
<DOCNO> 243551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/soneko24.html </URL>
<DATE> 2004/05/28/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Emeklilere 350 milyonluk müjde 
</HEADLINE>
<TEXT>

     Yargıtay TÜFE farklarının ödenmesi doğrultusunda verilen mahkeme kararını onayladı. Bu karar sonucunda, SSK emeklileri 29 aylık birikmiş farklarını alabilecek. 
     Emekli Recep Orhan’ın Ankara 7. İş Mahkemesi’ne açtığı dava sonucu kazandığı kararı Yargıtay 10. Hukuk Dairesi’nin oybirliğiyle’ onaması kararı dün taraflara tebliğ edildi. 
     Yaklaşık 4 milyon SSK emeklisi ile nakit sıkıntısı çeken Hükümet’i yakından ilgilendiren Yargıtay kararı, bütün emeklilere teşmil’ edilirse 1 katrilyon lira ile kurtulacak. 
     Hükümet, emekli başına yaklaşık 350 milyon liralık bu tutarı ödemez de, 4 milyon işçi Yargıtay kararını emsal göstererek hak davası açarsa bu durumda avukatlık, mahkeme ve icra masrafları ekleneceğinden işçi başına fatura 1 milyar 100 milyon liraya yükselecek. Bunun toplamı da 4 katrilyon lirayı aşacak. Bu nedenle Hükümet’in gönüllü ödeme’yi seçmesi bekleniyor. 
     
</TEXT>
</DOC>
