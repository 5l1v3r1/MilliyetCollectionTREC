<DOC>
<DOCNO> 215723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko24.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zimbabwe hükümeti, vatandaşlarından döviz topluyor... 
</HEADLINE>
<TEXT>

     Ekonomik, mali, siyasi ve diplomatik bakımdan zora düşen Zimbabwe hükümeti, yabancı ülkelerde yaşayan vatandaşları ya da Zimbabwe kökenli olanlardan döviz toparlamaya çabalıyor. 
     Zimbabwelilerin yaklaşık dörtte biri yurt dışında yaşıyor ve bu nüfus 3.4 milyonu aşıyor. Bunların çoğu da devletin şiddetli baskılarından ve derinleşen ekonomik krizden ötürü ülkeden kaçmıştı. 
     Ülkenin merkez bankası yabancı ülkelerdeki Zimbabwelilerin dövizlerinin getirilmesi yöntemleri ve araçları, teşvikleri üzerinde çalışıyor. 
     İngiltere'de 800 bin kadarı kaçak göçmen olmak üzere 1.1 milyon Zimbabweli, 1.2 milyonu aşkını komşu ülke Güney Afrika, en az 100 bini Avustralya'da çalışıyor. Dışardaki Zimbabwelilerin geri kalanları da Kanada'da ve Avrupa, ABD, Afrika'nın güneyinde ve dünyanın diğer yerlerinde yaşıyor. 
     Gurbetçilerden yılda 400 milyon kadar döviz girdisi bekleyen, 1980'deki bağımsızlığından beri en berbat ekonomik krizini yaşayan Zimbabwe'de beyaz azınlığın topraklarına el konulması programında 300 bin tarım işçisi ve aileleri yerinden yurdundan oldu. 
     Döviz sıkıntısının yanı sıra, aşırı derecede gıda, benzin, ilaç ve diğer temel ithal girdilerin ihtiyacını çeken Zimbabwe, döviz bulursa, en temel ihtiyaç maddelerini ithal edecek. Ülkedeki karaborsada kıtlığı çekilen mallar normal fiyatının beş mislinden fazlasına satılıyor. 
     Resmi döviz kuru üzerinden 1 ABD Doları 824 Zimbabwe Doları ederken, karaborsa kuru 4,200 Zimbabwe Doları. 
     
</TEXT>
</DOC>
