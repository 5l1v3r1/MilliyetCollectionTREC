<DOC>
<DOCNO> 205465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sontur27.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye bu geceden itibaren yağışlı havanın etkisine girecek 
</HEADLINE>
<TEXT>

     Türkiye bu akşamdan itibaren Orta Akdeniz üzerinden gelen yağışlı havanın etkisine girecek. Yağışlar, Ege ve Akdeniz'de ''etkili ve sürekli'' olmak üzere yağmur ve sağanak şeklinde olacak. 
     Devlet Meteoroloji İşleri Genel Müdürlüğü'nden yapılan ''Meteorolojik uyarıya'' göre, Türkiye bu akşamdan itibaren Orta Akdeniz üzerinden gelen yağışlı havanın etkisinde kalacak. 
     Buna göre, yılın son günü olan yarın ve yeni yılın ilk günü 1 Ocak 2004 Perşembe Marmara, Ege, Batı Akdeniz ile Bolu ve Eskişehir çevrelerinde yağış bekleniyor. Yağışlar, Kıyı Ege ile Batı Akdeniz kıyılarında etkili ve sürekli olmak üzere genellikle yağmur ve sağanak şeklinde olacak. 
     2 Ocak Cuma günü yağışlı hava Kuzeydoğu bölgeler dışında bütün yurtta etkisini sürdürecek. Yağışlar, Güney Ege kıyıları ile Akdeniz'de etkili ve sürekli olmak üzere yağmur ve sağanak, Doğu Anadolu'da kar şeklinde devam edecek. Yağışlı hava hafta sonunda Karadeniz kıyıları dışında bütün yurtta etkisini sürdürecek. 
     Hava sıcaklığında yağışa rağmen önemli bir değişiklik beklenmiyor. 
     Kıyı Ege ve Akdeniz'de beklenen ''etkili ve sürekli'' sağanak yağışların oluşturacağı olumsuz şartlara karşı ilgililerin ve vatandaşların tedbirli olmaları istendi. 
     
</TEXT>
</DOC>
