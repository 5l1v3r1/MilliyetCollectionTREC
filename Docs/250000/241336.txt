<DOC>
<DOCNO> 241336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun17.html </URL>
<DATE> 2004/05/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Rumlar, Bağlantısızlar Hareketi'nden ayrılıyor... 
</HEADLINE>
<TEXT>

     Kıbrıs Rum yönetimi sözcüsü Kipros Hrisostomidis, Kıbrıs Rum kesiminin Bağlantısızlar Hareketi ve Küçük Ada Devletleri İttifakı'ndan ayrılmayı kararlaştırdığını bildirdi. 
     Hrisostomis, Rum Bakanlar Kurulu toplantısından sonra yaptığı açıklamada, bakanlar kurulunun, Kıbrıs Rum kesiminin Bağlantısızlar Hareketi ve Küçük Ada Devletleri İttifakı'ndan ayrılmasına karar verdiğini söyledi. 
     Sözcü, Kıbrıs Rum tarafının söz konusu iki kuruluştan, Avrupa Birliği'ne tam üye olması nedeniyle ayrıldığını belirtti. 
     Bu konuda bakanlar kurulunun, Dışişleri Bakanı Yorgos Yakovu'ya yetki verdiğini ifade eden Hrisostomidis, ''Yakovu'nun Bağlantısızlar Hareketi'ne bir mektup gönderip, ' Kıbrıs ın Bağlantısızlar Hareketi'nden ayrıldığını, ancak harekette konuk ülke olarak kalmayı arzu ettiğini' belirteceğini'' kaydetti. 
     Hrisostomidis, Güney Kıbrıs'ın Bağlantısızlar Hareketi'nden ayrılmasının, ülkesinin harekete üye ülkelerle ilişkilerini olumsuz yönde etkileyeceğini sanmadığını ifade etti. 
     
</TEXT>
</DOC>
