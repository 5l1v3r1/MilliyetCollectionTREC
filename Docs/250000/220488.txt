<DOC>
<DOCNO> 220488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun21.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Rum kesiminde Annan anketine ''hayır'' çıkacak 
</HEADLINE>
<TEXT>

     Kıbrıs Rum kesiminde üç gazetenin yaptırdığı 3 ayrı anket, referandumda Rum halkının yüzde 50'den fazlasının Annan planına ''hayır'' oyu vereceğini ortaya koydu. 
     Anket sonuçlarına göre, ankete katılanların yüzde 80'den fazlası, Türkiye kökenli KKTC vatandaşlarının adada kalmasını istemiyor. Sonuçlara göre, halkın yüzde 55'ten fazlası da Annan planını yeterince bilmiyor. 
     Fileleftheros gazetesinin anketinde yüzde 62, Simerini gazetesinin anketinde yüzde 54.3, Politis gazetesinin anketinde de yüzde 'lük kesim referandumda ''hayır'' oyu kullanacağını belirtti. 
     Fileleftheros gazetesinin, RAİ Consultants şirketine, 2-3 Mart'ta 18 yaş ve üzerindeki 810 kişiyle telefonla yaptırdığı ankette, ''Referandumda oyunuz ne olur '' sorusuna, katılanların 62'si ''hayır'', yüzde 24'ü ''evet'', yüzde 13'ü 'bilmiyorum-yanıt yok'' karşılığını verdi. 
     ''Rum yönetimi lideri, Yunan hükümeti ve büyük partilerin halka referandumda 'evet' demeleri için çağrı yapması durumunda, ne yanıt verirsiniz '' sorusu üzerine ise katılanların yüzde 47'si ''hayır'', yüzde 40'ı ''evet'', yüzde 12'si ise ''bilmiyorum-yanıt yok'' dedi. 
     Politis gazetesinin, Acnielsen şirketine, 5-6 Mart'ta 604 kişiyle Güney Kıbrıs genelinde telefonla yaptırdığı ankette de ''Annan planında bugün öngördüklerine çok yakın bir çözüm için, gelecek pazar günü referandum yapılırsa 'evet' mi, 'hayır' mı dersiniz '' sorusu üzerine, katılanların yüzde 'ü ''hayır'', yüzde 19'u ''evet'', yüzde 28'i ise ''düşünüyorum'' cevabını verdi. 
     Ankete katılanların yüzde 65'i, Kıbrıs sorununun çözümünün ve Avrupa Birliği üyeliğinin ekonomiyi kötüleştireceğine inanırken, yüzde 21'i iyileştireceği kanısında. 
     ''Güvenlik, BM tarafından garantilenmiş olursa Birleşik Kıbrıs Cumhuriyeti, Annan planı temelinde çalışabilir mi '' sorusuna, katılanların yüzde 45'i ''çalışamaz'', yüzde 40'ı ''çalışabilir'', yüzde 15'i ise ''bilmiyorum-yanıt'' karşılığını verdi. 
     Ankete katılanların yüzde 61'i, Kıbrıs sorununun çözümünün referandumda onaylanmasının güçlü bir çoğunlukla onaylanması gerektiği görüşünü desteklerken, yüzde 50'si de nisbi çoğunluk yeterli görüşünde. 
     Simerini gazetesinin, İntercollege Araştırma Merkezi'ne, 25 Şubat-1 Mart arasında, 18 yaş ve üzerindeki 800 kişiyle telefonla yaptırdığı ankette ise katılanların yüzde 54.3'ü Annan planına karşı çıkarken, yüzde 11'i plana destek verdi, yüzde 34.6'sı ise kararsız olduğunu belirtti. 
     ''Bugünkü şartlarla nasıl bir çözümü tercih edersiniz '' sorusu üzerine katılanların yüzde 45.7'si ''Avrupai'', yüzde 5.9'u ''Annan planı temelinde'', yüzde 18'i ''iki ayrı devlet'', yüzde 1.4'ü ''çifte birlik yani Rum tarafının Yunanistan'la, Türk tarafının Türkiye'yle birleşmesi '' karşılığını verdi. 
     
</TEXT>
</DOC>
