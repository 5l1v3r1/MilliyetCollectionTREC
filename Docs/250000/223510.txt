<DOC>
<DOCNO> 223510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonspo12.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye dünya klasmanında 9. sıraya geriledi 
</HEADLINE>
<TEXT>

     Uluslararası Futbol Federasyonları Birliği'nin FIFA milli takımlar dünya klasmanının mart ayı değerlendirmesinde Türkiye, 1 basamak gerileyerek, 733 puanla 9. sırada yer aldı. 
     Ay-yıldızlı ekip, 729 puanlı Almanya ve 726 puanlı İtalya'nın üzerinde yer almayı başardı. 
     İlk 4 sıranın değişmediği klasmanda Brezilya, 842 puanla birinciliğini korurken, bu takımı 826 puanla Fransa, 791 puanla İspanya, 747 puanla Hollanda, 740 puanla Meksika, 735'er puanla da Çek Cumhuriyeti, İngiltere ve Arjantin izledi. 
     Türkiye'nin, Dünya Kupası Eleme Grubu'nda yer alan rakiplerinden Danimarka, Yunanistan, Ukrayna ve Gürcistan klasmanda gerilerken, Arnavutluk ise 1 sıra yükseldi. Kazakistan'ın ise yeri değişmedi. 
     Danimarka 711 puanla 14., Yunanistan 643 puanla 33., Ukrayna 9 puanla 63., Arnavutluk 482 puanla 88., Gürcistan 463 puanla 98. ve Kazakistan da 333 puanla 136. sırada yer aldı. 
     Türkiye, Fransa, İspanya ve Hollanda'nın ilk 3 sırada yer aldığı Avrupa klasmanında ise 6. sırada kaldı. 
     Klasmanda son sırayı yine Montserrat, 7 puanla aldı. 
     
</TEXT>
</DOC>
