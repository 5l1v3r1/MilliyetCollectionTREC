<DOC>
<DOCNO> 245398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur26.html </URL>
<DATE> 2004/06/04/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Seydişehir'de "kurt" paniği... 
</HEADLINE>
<TEXT>

     Konya'nın Seydişehir İlçesi'nde dağdan inen kurtlar, 3 büyükbaş ve 7 küçükbaş hayvanı parçaladı. 
     Alınan bilgiye göre, ilçeye bağlı Taraşçı Beldesi'nde dağdan inen kurtlar, Salim Cam'a ait 4 koyun, Gökçehüyük ve Çat Köyü ile Kavak Yaylası'nda ise 3 büyükbaş ile 3 küçükbaş hayvana saldırarak telef ettiler. 
     Ayrıca Gökçehüyük Köyü'nden Murat Tütüncü'nün eşeğini de parçalayan kurtların ilçe kırsalında endişe yarattığını belirten besici Salim Can, hayvanlarını otlaklara korkarak götürdüklerini söyledi. 
     Kurtların kendilerinden hiç korkmadan otlaklardaki sürüye yaklaştığını ve hayvanlarını parçaladığını ifade eden Can, ''Daha önce de benzer sorunlar yaşadık. İlçeye bağlı belde ve köylerde bugüne kadar 8 büyükbaş ve 25 küçükbaş hayvanın yanı sıra 2 at telef olmuştu'' dedi. 
     Cam, büyük güçlüklerle yetiştirdikleri hayvanlarının kurtlar tarafından parçalanmasına çok üzüldüklerini belirterek, bu konuda yetkililerden yardım istediklerini sözlerine ekledi. 
     
</TEXT>
</DOC>
