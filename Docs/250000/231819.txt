<DOC>
<DOCNO> 231819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas03.html </URL>
<DATE> 2004/04/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Çocuklar için zararlı görüntüleri "atlayan" DVD cihazı piyasada... 
</HEADLINE>
<TEXT>

     ABD'de piyasaya çıkan yeni bir DVD player, cinsellik ve şiddet görüntülerini atlayarak, çocukların bu sahneleri izlemesini engelliyor. 
     RCA firması tarafından üretilen ClearPlay adlı yeni cihaz, özel bir filmi tanıması ve hangi sahnelerini atlaması gerektiği konusunda programlanabilirken, bilinmeyen bir filmi de tarayabiliyor ve tanıdığı muzır görüntüler ve sesleri ayıklıyor. 
     Üretici firma, DVD cihazını 500 muzır ve şiddet sahnesi bulunan filmi hafızasına yerleştirilmiş biçimde satıyor. Tüketici zamanla yeni filtreler alarak cihaza ekleyebiliyor. 
     Yeni cihaz, ABD'nin ve dünyanın en büyük perakendecisi Wal-Mart'ın yanı sıra K-Mart mağazalarında da 79 dolara satılıyor. 
     
</TEXT>
</DOC>
