<DOC>
<DOCNO> 237336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/dunya/axdun00.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesettürlü medya 
</HEADLINE>
<TEXT>


NAMIK DURUKAN Felluce 


ABD'ye en sert direnişin olduğu Felluce'de ABD ve Avrupalı kadın gazeteciler, şeriata uygun giyim tarzıyla kentte çalışma olanağı buluyor. Tepeden tırnağa siyah uzun çarşaf giyen ve türban takan gazeteciler, direnişçilerin tepkisinden bu şekilde korunmaya çalışıyor. Böyle giyinen kadın gazeteciler, direnişçilerle görüşme olanağı da buluyor. İki Fransız kadın gazeteci, örtünmenin kendileri için zor olduğunu, ancak kısa bir eğitim sonrası İslami kural doğrultusunda örtünmeyi öğrendiklerini belirterek, "Bu sıcakta bu şekilde dolaşmak zor ancak İslami kurallara göre giyinince direnişçiler bizimle görüşmeye yanaşıyor" dediler. 



</TEXT>
</DOC>
