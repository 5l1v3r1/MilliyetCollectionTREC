<DOC>
<DOCNO> 208006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/spor/aspo.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE YENİ ADAYLAR 
</HEADLINE>
<TEXT>

   Fenerbahçe, Alex transferinin olmaması halinde, menajerlerin önerdiği Brezilyalı Fabio Junior, Athirson, Sandro ve Kolombiyalı Aristizabal üzerinde yoğunlaşacak 
      MEHMET ÇİFTÇİ 

   
   Başkan ipucu vermişti 
   BAŞKAN Aziz Yıldırım'ın, geçtiğimiz hafta ekranlardan verdiği, "Alex olmazsa, elimizde başka isimler var" demecinden sonra 4 alternatifin Fenerbahçe'ye bildirildiği ortaya çıktı. Brezilya futbolunun yeni Roberto Carlos olarak piyasaya sunduğu, ancak Juventus'a gittikten sonra geçirdiği ağır sakatlık nedeniyle sahalardan uzun süre uzak kalan Athirson'un, menajerlerin listesinde ilk sırayı aldığı bildirildi. Sol kanat oyuncusu Athirson'un, eski kulübü Flamengo ile temasta olduğu, ancak bonservisinin elinde bulunduğu öğrenildi. 
   
   Cruzeiro tetikte 
   FENERBAHÇE'Yİ tavsiye edilen ikinci önemli ismin, Alex'in de kulübü olan Cruzeiro'nun orta sahasında forma giyen 25 yaşındaki Sandro olduğu ifade edildi. Cruzeirolu yöneticilerin, orta sahadaki önemli isimlerden olmasına rağmen Sandro'nun transferine sıcak baktıkları ifade edildi. Aynı kulüpten, 32 yaşındaki Kolombiyalı golcü Aristizabal'ın da menajerler tarafından Sarı - Lacivertli kulübe önerildiği bildirildi. Ancak Fenerbahçe'nin orta saha arayışı nedeniyle bu ismi listenin en son sırasına koyduğu iddia edildi. 
   
   Fabio serbest 
   ATLETİCO Minerio'da attığı 9 golle vasat bir sezon yaşayan, hücuma dönük orta saha Fabio Junior'un da, Sarı - Lacivertliler'e gönderilen transfer listesinde yer aldığı vurgulandı. 26 yaşındaki Brezilyalı oyuncunun, sene başında Atletico Minerio Başkanı ile vedalaştığı ve bonservisini eline aldığına dikkat çekildi. Teknik Direktör Daum'un, Alex'in transferinde yaşanacak gelişmelerin ardından, söz konusu isimlerle ilgili çalışmalarını yoğunlaştıracağı ve kararını yönetime bildireceği ileri sürüldü. 
   
   Fabio kimdir 
   İSMİ Fabio Junior Pereira 
   YAŞI 26 
   UYRUĞU 
   Brezilya 
   MEVKİİ Forvet 
   BOY 1.86 
   KİLO 78 
   
   Athirson kimdir 
   İSMİ Mazolli de Oliveira Athirson 
   YAŞI 26 
   UYRUĞU Brezilya 
   MEVKİİ Sol kanat 
   BOYU 1.79 
   KİLOSU 79 
   
   Sandro kimdir 
   İSMİ Alexsandro Oliveira Duarte 
   YAŞI 25 
   UYRUĞU Brezilya 
   MEVKİİ Orta saha 
   BOY 1.75 
   KİLO 67 
   
   Aristizabal kimdir 
   İSMİ Victor Hugo Aristizabal Posada 
   YAŞI 32 
   UYRUĞU Kolombiya 
   MEVKİİ Forvet 
   BOY 1.75 
   KİLO 74 
   
   
   
</TEXT>
</DOC>
