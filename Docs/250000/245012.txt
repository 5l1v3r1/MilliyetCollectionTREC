<DOC>
<DOCNO> 245012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/soneko37.html </URL>
<DATE> 2004/06/03/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Güler Sabancı Tüpraş, özelleştirmeye bakışımızda tereddüt yarattı 
</HEADLINE>
<TEXT>

     Sabancı Holding Başkanı Güler Sabancı, bugün düzenlediği basın toplantısında Tüpraş özelleştirmesi ile ilgili soruları da yanıtladı. Güler Sabancı, Tüpraş ihalesinin ertelenmesine ilişkin son kararın özelleştirmeye ilişkin bakış açılarında biraz tereddüt yaratıp yaratmayacağı sorusunu ''Biraz değil, çok tereddüt yaratıyor bu işler. Tüpraş'la ilgili son gelişmeye üzüldüm. Maalesef Türkiye bu özelleştirme konusunu bir türlü halledemedi. Rahmetli Turgut Özal'la başladı. Hala gündemimizde. Hala ciddi, elle tutulur, piyasalara güven verecek bir özelleştirme gerçekleştiremedik. Bu, piyasalarda üzücü ve ciddi tereddüt yaratıyor'' şeklinde yanıtladı. 

     
</TEXT>
</DOC>
