<DOC>
<DOCNO> 201000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/dunya/dun04.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Bush internette 'rezil' oldu 
</HEADLINE>
<TEXT>

      HABER MERKEZİ 

   
   Google sitesinde arama satırına "miserable failure" rezil yenilgi yazıldığı takdirde, arama motoru ilk sırasında ABD Başkanı George W. Bush'un resmi biyografisi çıkıyor. 
   Ntvmsnbc sitesinin haberine göre, Google sadece sözcüğü değil aynı zamanda sözcüğün içinde bulunduğu bağlama göre arama yaptığından, Bush ile beraber bu aralar sıkça anılan "miserable failure" rezil rüsva deyimini birleştiriyor. Sitelerin tek bir siteye linklenmesiyle gerçekleşen bu olay, kendi çapında bir internet skandalı sayılabilir. 
   "Google bombing" denen bu yöntem ilk olarak Adam Mathes'in 2001'de "talentless hack" yeteneksiz hack olarak girilen aramalara, bir arkadaşının sitesini linklemesiyle gündeme geldi. Newsday gazetesinin haberine göre, halen internette Bush'u "miserable failure" deyimiyle ilintilendiren 32 adet web sitesi bulunuyor. Bush daha önce de Google'da şaka konusu olmuştu. Bush ile ilgili ayrıca, "eğer siz George Bush iseniz, ülke adını 'IRAK' olarak doğru yazmayı unutmayın" şeklinde, coğrafya konusundaki bilgi yetersizliği ve uluslararası ilişkilere dik kafalı tutumu alay konusu ediliyor. 
   
   
   
   
</TEXT>
</DOC>
