<DOC>
<DOCNO> 205827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur15.html </URL>
<DATE> 2004/12/31/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Marmara'dan jaws çıktı 
</HEADLINE>
<TEXT>

     
     Mehmet YİRUN ÇORLU Tekirdağ , DHA 
     

TEKİRDAĞLI balıkçıların Marmara Denizi'nde yakaladığı 250 kiloluk camgöz cinsi dev köpek balığı, getirildiği Çorlu'da büyük ilgi gördü. 
     Çorlu Atlantik Balık Market'in sahibi Veysi Adıgüzel, dev köpek balığını tezgahta sergilemeye başladıktan sonra balık satışlarının iki kat arttığını söyledi. Adıgüzel, "Bizim Tekirdağ'daki bir kaç balıkçıyla anlaşmamız var. Ağlarına ne takılırsa bize getiriyorlar. Bu balıkçıların ağlarına en son 4 metre boyunda ve 250 kilo ağırlığındaki bir köpek balığı takılmış. Bu balığı da bize getirdiler ve tezgaha koyduk'' dedi. 
     Balıkçı Adıgüzel, tezgahtaki köpek bağılının büyük ilgi gördüğünü anlatarak, "Dev bir köpekbalığı sergilediğimizi öğrenen buraya geliyor. Bu sayede balık satışlarımız ikiye katlandı'' dedi. 
     Adıgüzel, eti yenen bir cins olan camgöz köpekbalığını lokantalara satmak için görüşmelerin sürdüğünü söyledi. 
     Tekirdağlı balıkcılar, son günlerde Marmara Denizi'nde sıkca rastlanan köpekbalıkları ile ilgili tedirginliğin gereksiz olduğunu söyledi. Marmara Denizi'nde daha önce de köpekbalığına rastlandığını ve bundan sonra da rastlanabileceğini söyleyen balıkçılar, derinlik ve balık bolluğu nedeniyle Marmara'nın köpekbalıklarının yaşamasına uygun olduğunu belirtti. Balıkçılar, köpekbalıklarının sahillere yaklaşmadığını ve tehlikenin sözkonusu olmadığını söyledi. 
     
</TEXT>
</DOC>
