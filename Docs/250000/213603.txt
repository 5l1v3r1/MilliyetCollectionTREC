<DOC>
<DOCNO> 213603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur25.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Dayatmaya boyun eğmek, Türkiye için de intihar olur" 
</HEADLINE>
<TEXT>

     DSP Genel Başkanı Bülent Ecevit, Kıbrıs görüşmelerinde bir dayatmaya boyun eğmenin, yalnız KKTC için değil, Türkiye Cumhuriyeti için de intihar olacağını belirtti. 
     BM Genel Sekreteri Kofi Annan'ın yetkilerini aşarak KKTC'ye koşullar dayatmaya kalkıştığını ifade eden Ecevit, şunları kaydetti 
     "Öyle ki, Türk ve Rum kesimleri her konuda süratle anlaşamazlarsa boşlukları Kofi Annan doldurup, tarafları zoraki bir referanduma sürükleyecekmiş. Böyle bir dayatmaya boyun eğmek, yalnız KKTC için değil, Türkiye Cumhuriyeti için de intihar olur. 
     Başbakan Erdoğan, TRT'de yayınlanan bayram sohbetinde, bize de bir taş attı 'Bundan önce iktidar yok muydu Neden Kıbrıs sorunu halledilmedi ' dedi. 
     Sayın Erdoğan, galiba yakın tarihimizi unutmuş. 30 yıl önce benim başında bulunduğum CHP-MSP hükümeti, Kıbrıs sorununu temelinden çözmüştür. O hükümet, Kıbrıs'ın iki kesimine de barış, demokrasi, özgürlük ve refah getirmiştir. 
     Şimdi, AKP'nin başında bulunduğu hükümetse KKTC'yi temelinden çökertmeye uğraşıyor. Ama buna halkımız da Sayın Denktaş da göz yummayacaktır." 
     
</TEXT>
</DOC>
