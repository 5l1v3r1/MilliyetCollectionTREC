<DOC>
<DOCNO> 230115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/yasam/yas02.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Nazi tipi 'DNA testi' 
</HEADLINE>
<TEXT>

   Yabancı girişini engellemek için her türlü yola başvuran Almanya, Türkiye'deki çocuklarını getirmek isteyen babadan DNA testi istedi 
      MÜNİR BAĞRIAÇIK Berlin 
   
   Türk vatandaşlarının Almanya'ya gitmesini önlemek için çok sayıda yasal önlem alan Almanya, son olarak DNA testi uygulaması başlattı. 
   Almanya'da yaşayan ve bir Almanla evlenip boşanan Nazım Güçer, 2001'de ilk eşi Hatun Güçer'le birlikte Samsun'un Çarşamba'da yaşayan çocukları Harun 15 ve Murat'ı 14 Berlin'e getirmek için vize başvurusunda bulundu. İki kez ret cevabı veren Alman makamları çocukların Güçer'den olup olmadığını anlamak için DNA testi istedi. 
   Bunun üzerine Güçer, bir kliniğe başvurdu. Güçer, bundan sonra başına gelenleri de şöyle anlattı "Ayrıca her bir test için 400 euro, yan masraflar için 50'şer euro ve bio test için de 180'er euro ödedim. Bütün işlemler için 60 bin euro yaklaşık 100 milyar lira harcadım. DNA testinden sonra kısa süreli işsiz kaldım. Bu defa da işsiz olduğumu bahane ettiler. Yeni iş buldum. Üç aylık kazanç belgemi götürdüm. Bir yıllık olmasını şart koştular. O nedenle DNA testi boşa gitti. Üçüncü kez ret cevabı verdiler. Çalışıp vergimi ödüyorum. Hiç değilse, birkaç günlüğüne gelmesine izin versinler." 
   
   Ya evlatlık olsalar 
   DNA testinin insanlık dışı bir uygulama olduğunu ifade eden Güçer, "Dünyada binlerce çocuk aç ve yardım bekliyor. Onlardan birisini evlatlık alsam ne olacaktı İnsan haklarına saygılı olduğunu iddia eden Almanya'nın bu tutumunu anlayamıyorum." 
   
   
</TEXT>
</DOC>
