<DOC>
<DOCNO> 226158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo23.html </URL>
<DATE> 2004/03/27/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Beşiktaş dörtledi. 4-1 
</HEADLINE>
<TEXT>

     Birinci Süper Futbol Ligi'nde Beşiktaş, Gaziantepspor'u 4-1 yendi. 
     
     İlk Yarı 

     7. dakikada Pancu'nun ara pasıyla ceza alanında topla buluşan Ahmed Hassan'ın sert vuruşunda, top filelere gitti 1-0 
     11. dakikada Lazarov'un sol çaprazdan ceza alanına taşıyıp, yerden ortaladığı topa İbrahim ayak koymaya çalıştı. Bu futbolcudan seken topu önünde bulan Devran, meşin yuvarlağı filelere göndererek beraberliği sağladı 1-1 
     14. dakikada Ahmed Hassan'ın soldan yerden ortasında altı pasta Tümer, meşin yuvarlağı topuğuyla kaleye gönderdi. Kaleye parelel giden topa ayak koyan Pancu, takımını bir kez daha öne geçirdi 2-1 
     29. dakikada Cordoba'nın uzun pasında ceza alanında Mehmet Polat topu kafayla kalecisine vermek isterken araya giren Tümer, Ömer'in üzerinden meşin yuvarlağı aşırarak, filelere gönderdi 3-1 
     34. dakikada hakem İsmet Arzuman, kötü tezahürat nedeniyle 1 numaralı anonsu yaptırdı. 
     35. dakikada ani gelişen Gaziantepspor atağında kaleci Cordoba ile karşı karşıya kalan Devran'ın vuruşunda, Cordoba meşin yuvarlağı çeldi. Seken topu bir kez daha önünde bulan Devran'dan önce Cordoba, topa müdahale etti. Daha sonra savunma tehlikeyi uzaklaştırdı. 
     45. dakikada Beşiktaş'ın ani gelişen atağında Tümer'in pasında bomboş pozisyonda topla buluşan Ahmed Hassan, meşin yuvarlağa vurmakta gecikince, ileri çıkan kaleci Ömer ayaklarıyla topu uzaklaştırdı. 
     Karşılaşmanın ilk yarısı Beşiktaş'ın 3-1 üstünlüğüyle sona erdi. 
     
     İkinci Yarı 

     49. dakikada sol kanattan İbrahim'in pasında ceza alanının sol çaprazında topla buluşan Ahmed Hassan'ın vuruşunda, meşin yuvarlak üst direkten döndü. Savunma daha sonra tehlikeyi uzaklaştırdı. 
     70. dakikada Ahmed Hassan'ın ceza alanının dışından şutunda, top kaleci Ömer'de kaldı. 
     82. dakikada Gaziantepspor'un sol çaprazda kazandığı serbest vuruşu kullanan Yusuf'un vuruşunda, top üstten auta gitti. 
     86. dakikada Mehmet'in uzaktan kullandığı serbest atışta, kaleye yönelen topu kaleci Cordoba son anda tokatlayarak, kornere çeldi. 
     89. dakikada Ilie, İbrahim'den kaptığı topla sol çaprazdan ceza alanına girdi. Rumen futbolcu, kalesinden çıkan kaleci Ömer'in üzerinden aşırtma bir vuruşla topu filelere göndererek, farkı 3'e çıkardı 4-1 
     90. dakikada Erdal'ın uzak mesafeden sert şutunda, kaleci Cordoba topu güçlükle yumruklarken, savunma tehlikeyi uzaklaştırdı. 
     Karşılaşma, Beşiktaş'ın 4-1 üstünlüğüyle sona erdi. 
     
</TEXT>
</DOC>
