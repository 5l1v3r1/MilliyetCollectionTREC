<DOC>
<DOCNO> 237541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy19.html </URL>
<DATE> 2004/05/05/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Üniversitelerarası Kurul Başkanı'ndan hükümete tekzip .. 
</HEADLINE>
<TEXT>

     Üniversitelerarası Kurul ÜAK Başkanı ve Yıldız Teknik Üniversitesi YTÜ Rektörü Prof. Dr. Ayhan Alkış, ''TBMM'ye sunulan Yükseköğretim Yasa Tasarısı'nın, ÜAK'ın görüşleri doğrultusunda hazırlandığı ve aynı görüşü paylaştığı savı kesinlikle gerçeği yansıtmamaktadır'' dedi. 
     Prof. Dr. Alkış, yaptığı yazılı açıklamada, ÜAK tarafından oluşturulan komisyonca hazırlanan ve yükseköğretim kurumlarına öğrenci alınmasına ilişkin ilkelerin de yer aldığı ''2547 Sayılı Yükseköğretim Kanunu'nun Bazı Maddelerinin Değiştirilmesi Hakkında Kanun Tasarısı'' taslağı ile hükümetin kamuoyuna sunduğu 11 maddelik tasarı arasında yakınlık bulunmadığını ifade etti. 
     Alkış, şunları kaydetti 
     ''Hükümet Sözcüsü ve Adalet Bakanı Cemil Çiçek'in 3 Mayıs 2004 tarihinde Bakanlar Kurulu toplantısının ardından yaptığı açıklamada, hükümet tarafından hazırlanan ve TBMM'ye sunulan Yükseköğretim Yasa Tasarısı'nın, ÜAK'ın görüşleri doğrultusunda hazırlandığı ve aynı görüşü paylaştığı savı kesinlikle gerçeği yansıtmamaktadır. 
     Siyasal söylem olarak getirilen ve üniversiteye girişte bilimsel yaklaşımı bozan bu düzenleme girişimine kurulumuzun bütünüyle karşı olduğunu kamuoyunun bilgisine sunarım. Hükümetin hazırladığı tasarıdaki giriş sistemine yönelik düzenlemeler, kurulumuz tarafından kabul edilebilecek nitelikte değildir. 

     
</TEXT>
</DOC>
