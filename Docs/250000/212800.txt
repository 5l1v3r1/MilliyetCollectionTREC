<DOC>
<DOCNO> 212800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/ekonomi/eko15.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

   
   Hür Sigorta'dan yeni bir kampanya    Hür Sigorta, eğitim, sağlık ve hukuk alanında çalışanlara yönelik bir kampanya başlattı. Kampanya çerçevesinde Hür Sigorta'dan kasko, konut veya bireysel ferdi kaza poliçesi alan öğretmen, doktor, hemşire, eczacı, avukat, hakim ve diğer tüm eğitim, sağık ve hukuk alanında çalışanlar, risk bazında yapılan özel fiyatlandırma çalışmalarının yanısıra yüzde 15 özel indirim firsatından yararlanıyorlar. 
   
   Vakıf Emeklilik, prim üretimini katladı    2003'ü toplam prim üretiminde yüzde 102'nin üzerinde bir artışla bitirdiklerini belirten Vakıf Emeklilik Genel Müdürü Mesut Öğütgen, "2002'de toplam prim üretimimiz 28,4 trilyondu. Bu seneki üretimimiz ise 57.5 trilyonu geçti" dedi. Öğütgen, bu artışla Vakıf Emeklilik'i hayat sigorta şirketleri arasında ön sıralara getirdiklerini ifade etti. 
   
   İhlas Sigorta'dan jet tazminat ödemesi    İhlas Sigorta, yaşanan yangın sonucunda meydana gelen 65 milyar liralık hasarı Tekcan Tekstil'e bir hafta içerisinde ödedi. 
   Elektrik kontağı nedeniyle çıkan yangın sonucu Tekcan Tekstil'in Laleli'deki mağazası ağır hasara maruz kaldı. İhlas Sigorta yetkilileri tarafından yapılan hızlı ekspertiz ve değerlendirmeden hemen sonra tazminat ödemesi yapıldı. 
   
   Başak Sigorta' dan 1.4 milyon tazminat    Botley Ltd.'ye ait 4.035,1m ton rulo saç emtia, Ukrayna'dan Cezayir'e sevk edildiği gemi ile Mora Yarımadası açıklarında battı. Başak Sigorta güvencesinde taşınan saç emtiası için 1 milyon 403 bin 996 dolar tazminat ödendi. 
   
   Güneş Sigorta'da yeni atama    Yılbaşı itibariyle Güneş Sigorta Genel Müdür Yardımcılığı görevine Korhan Gürakan atandı. Gazi Üniversitesi Maliye Bölümü mezunu olan Korhan Gürakan, 1 Aralık 1993'te Güneş Sigorta Genel Müdürlük Denetim Servisinde göreve başladı. 1 Eylül 1996'da Orta Anadolu Bölge Müdürlüğüne tayin edilen Gürakan, 1 Ocak1998' de Bölge Müdürlüğüne atandı. 
   
   
</TEXT>
</DOC>
