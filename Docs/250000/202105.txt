<DOC>
<DOCNO> 202105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/guncel/gun01.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beth İsrael'in sokağı dualı törenle açıldı... 
</HEADLINE>
<TEXT>

      LUBE AYAR İstanbul 
   
   Şişli'de Beth İsrael Sinagogu'na yönelik bombalı saldırının ardından altyapısı Şişli Belediyesi'nce yenilenen Nakiye Elgün Sokağı dualarla açıldı. Açılış nedeniyle düzenlenen törene, Şişli Belediye Başkanı Mustafa Sarıgül, İstanbul İl Müftü Vekili İsmail İpek ve Türkiye Hahambaşı İshak Haleva birlikte geldi. Saygı duruşu ve İstiklal Marşı'nın okunmasının ardından konuşan Haleva, saldırılardan sonra sonra gösterilen yardım ve dostluğa teşekkür ederek "Bu zor günlerde devletimizin, yerel yönetimler ve komşularımızın, sergilediği dayanışma cesaret ve gurur verici" diye konuştu. 
   
   'Barış içinde yaşayacağız' 
   Sarıgül de "Çan, ezan, hazan sesiyle yüzyıllardır bu sokaklarda barış içinde yaşadık. Yaşamaya da devam edeceğiz" dedi. Daha sonra İl Müftü Vekili İsmail İpek dua etti. İsmail İpek'in ardından sinagogda da dualar okundu. Sokaktaki ev ve dükk nların üzerine, Şişli Belediyesi'nin hazırlattığı 3 bin 800 metre uzunluğundaki Türk bayrağının bir bölümü asıldı. 
   
   
</TEXT>
</DOC>
