<DOC>
<DOCNO> 214718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sondun25.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te kürke karşı çıplak gösteri .. 
</HEADLINE>
<TEXT>

     ABD'deki bir hayvan hakları koruma derneğinin üyeleri, hayvanların derisinden kürk yapılmasını protesto için, Paris'in ünlü Champs Elysees meydanında çıplak gösteri düzenledi. 
     PETA adlı derneğin iki bayan ve iki erkek üyesi, bir şişme yatağın üzerine çıkarak soyunurken, diğer üyeler sloganlarla bu arkadaşlarına destek verdiler. 
     Çıplak gösteri yapanların cinsel organlarını kapatan kalp şeklindeki kumaş parçasının üzerinde, ''Kürke hayır, aşka evet'' şeklinde slogan yer aldı. 
     Göstericilerin sözcüsü, özellikle sevgililer günü öncesinde dünyanın en romantik kenti olan Paris'te bu gösteriyi gerçekleştirmek istediklerini, New York, Toronto, Londra ve Glasgow kentlerinde de benzer eylemlerde bulunacaklarını söyledi. Sözcü, eylemlerine özellikle ünlü mankenlerden destek istedi. 
     
</TEXT>
</DOC>
