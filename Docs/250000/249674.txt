<DOC>
<DOCNO> 249674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonsiy14.html </URL>
<DATE> 2004/06/21/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İspanya Büyükelçisi Türkiye'ye müzakere tarihi verileceğine inanıyorum 
</HEADLINE>
<TEXT>

     İspanya Büyükelçisi Manuel De La Camara, Türkiye'nin son birbuçuk yılda AB sürecinde önemli adımlar attığını belirterek, ''Türkiye'ye arlıkta müzakere tarihi verileceğine inanıyorum'' dedi. 
     Erzurum Genç İşadamları Derneği'nin ERGİAD davetlisi olarak Erzurum'a gelen Camara, Büyükşehir Belediye Başkanı Ahmet Küçükler'i makamında ziyaret etti. 
     Camara, gazetecilere yaptığı açıklamada, Türkiye'nin son bir buçuk yıl içerisinde demokrasi alanında gerçekleştirdiği reformları çok olumlu bulduğunu söyledi. 
     Türkiye'nin AB'ye üyeliğini desteklediklerini ifade eden Büyükelçi Camara, AB üyelik sürecinde alınan kararların yalnızca Ankara'da değil Türkiye'nin her yerinde uygulanması gerektiğini belirterek, ''Avrupa'da olumsuz bir intiba bırakan DEP'li eski milletvekillerinin tahliyesi, önemli karardır. AB Türkiye'nin aldığı karaları uygulamaya koyduğunu görmektedir. Türkiye'ye arlıkta müzakere tarihi verileceğine inanıyorum'' şeklinde konuştu. 
     Türkiye'nin AB'ye üyeliğinin bölgenin istikrarı açısından da önemli bulduğunu anlatan Büyükelçi Camara, insan hakları alanında yapılan reformların bölgedeki ülkelere örnek olacağını belirterek, şöyle davam etti 
     ''Yıllarca terör örgütlerinden çekmiş bir ülkenin büyükelçisi olarak Türkiye'nin AB'ye üyelik sürecinde, terör örgütü PKK ile mücadelesini barış yoluyla çözme çabalarını da çok olumlu buluyorum. Türkiye AB'den müzakere tarihini aldıktan sonra da bu alanda yapılması gereken uygulamaları görmek istiyoruz. '' 
     
     AVRUPA KUPASI'NDAN İSPANYA'NIN ELENMESİ 
     Basın mensuplarına ''İspanyanın Avrupa Kupası'ndan elenmesi konusunda niçin soru sormuyorsunuz'' şeklinde soru yönelten Büyükelçi Camara, İspanya Milli Takımı'nın son yıllarda İspanya Halkını hayal kırıklığına uğrattığını belirterek, ''İspanya'nın kötü futboluna alıştım. Avrupa Kupası'ndan elenmesi de beni hayal kırıklığına uğratmadı'' dedi. 
     
     ''TÜRKİYE, EVRENSEL DEĞERLERE ULAŞMIŞ BİR ÜLKEDİR'' 
     Erzurum Büyşükşehir Belediye Başkanı Ahmet Küçükler de Türkiye'nin Avrupa Birliği'ne alınması amacıyla reformlar gerçekleştirmediğini belirterek, ''Türkiye insan hakları alanında önemli karar alarak evrensel değerlere ulaşmıştır'' dedi. 
     Türkiye'nin insan hakları alanında aldığı karaların AB için değil, millet olarak gerekli görüldüğü için alındığı belirten Küçükler, Türkiye halkının, AB'den müzakere tarihi alınması beklentisinden öte AB üyeliğine tamamen kilitlendiğini belirtti. 
     Türk Hükümeti'nin demokrasi alanında attığı bu adımlardan sonra geçmişte yaşanan olumsuz tabloların tekrar ortaya çıkmayacağını belirten Küçükler, ''Tüm dünyanın Türkiye'nin everensel değerlere ulaştığını bilmesini istiyoruz'' dedi. 
     Küçükler'e ''Avrupa'da kardeş iliniz var mı'' şeklinde soru yönelten Büyükelçi Camara, İspanya'da Erzurum'a benzer ve aynı büyüklükte olan illerin bulunduğunu belirterek, demokrasi alanında uluslararası kardeş şehir gibi işbirliklerine ihtiyaç duyulduğunu ve bu anlamda işbirliği yapabileceklerini kaydetti. 
     Ardından, Büyükelçi Camara'ya Küçükler tarafından Erzurum'a özgü Oltu Taşı tespih hediye edildi. 
     Büyükelçi Camara daha sonra Atatürk Üniversitesi Rektörü Prof. Dr. Yaşar Sütbeyaz'ı ziyaret ederek, üniversite hakkında bilgi aldı. 
     
</TEXT>
</DOC>
