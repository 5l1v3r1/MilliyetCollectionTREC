<DOC>
<DOCNO> 219655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/siyaset/siy08.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan pazarlıkta 
</HEADLINE>
<TEXT>

   Osman Öcalan ve PKK'nın lider kadrosu, faaliyetlerini Musul'da sürdürebilmek için ABD'lilerden güvence talebinde bulundu 
      Namık Durukan 

   Ankara 

   
   Adını KONGRA GEL olarak değiştiren PKK'nın lider kadrosundan Osman Öcalan, Nizamettin Taş ve Kani Yılmaz'ın aralarında bulunduğu 15 kişinin, Musul'da ABD'li yetkililerle görüşmeler yaptığı ortaya çıktı. Örgütte ipleri elinde tutan muhafazak r kanatla derin görüş ayrılığı yaşayan Öcalan ve grubunun, ABD'den "faaliyetlerini Musul'da sürdürmek için güvence" verilmesini istediği öğrenildi. 
   Abdullah Öcalan'ın yakalanmasının ardından örgütte başlayan "muhafazak r - reformcu" ayrışması son dönemde iyice belirginleşmişti. Cemil Bayık ile Duran Kalkan'ın başını çektiği Kandil Dağı'ndaki muhafazak r grup, örgüt yönetimini, parasal kaynakları ve medya ağını elinde tutuyor. Muhafazak rlar, "Avrupa ve ABD'ye yakınlaşıp örgüt içinde bozgunculuğa neden olmakla" suçladıkları Osman Öcalan'ın başını çektiği reformcuların Diyarbakır Büyükşehir Belediye Başkanlığı için Feridun Çelik'i aday göstermesini önlemişti. Bunun üzerine Osman Öcalan grubunun desteklediği Çelik, DEHAP'a karşı bağımsız aday olarak ortaya çıktı. 
   
   İki koldan görüşme 
   Örgütteki iki başlılığın çatışma noktasına geldiğini kaydeden bölge kaynakları, Osman Öcalan grubunun geçen hafta Musul'daki ABD'li yetkililerle görüşerek korunma ve faaliyet izni istediğini belirtti. Öcalan ve ekibinin, Musul'da örgüte yakın PÇDK Kürdistan Demokratik Çözüm Partisi ile Kürtler arasında ağırlığı bulunan insan hakları savunucusu Davut Bağıstani aracılığıyla ABD'li yetkililerle temas kurduğu kaydedildi. Osman Öcalan'ın, Musul yakınlarında kalıcı olarak yerleşmek için ABD'den güvence istediği belirtildi. Aynı grupta yer alan Nizamettin Taş da Bağdat'ta, Musul'dakine benzer temaslar kurdu. 
   
   Ankara izliyor, ABD yalanlıyor 
   Türkiye, Kuzey Irak'taki gelişmeleri yakından takip ediyor. Dışişleri Bakanı Abdullah Gül, önceki gün sorular üzerine "İzlemeye devam edin, sonra öğreneceksiniz" dedi. Gül'ün sözleri, Abdullah Öcalan'dan sonra kardeşi Osman Öcalan'ın da ABD tarafından Türkiye'ye iade edilebileceği beklentisi yarattı. Buna karşılık ABD'nin Ankara Büyükelçisi Eric Edelman, Osman Öcalan'ın Irak'ta yakalandığı ya da teslim olduğu yönünde kendilerine resmi bir bilgi ulaşmadığını bildirdi. 
   
   
   
</TEXT>
</DOC>
