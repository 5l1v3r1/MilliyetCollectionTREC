<DOC>
<DOCNO> 244535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sontur07.html </URL>
<DATE> 2004/06/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Otomobili polis memurunun üzerine sürdü 
</HEADLINE>
<TEXT>

     Konya'da bir şüpheli, otomobilini polis memurunun üzerine sürerek yaraladı. 
     Alınan bilgiye göre, Meram İlçe Emniyet Müdürlüğü'nde görevli Sivil Araştırma Ekibi, Dutlukır Caddesi'nde devriye görevini yürütürken, Meram Belediyesi'ne ait çöplük ve moloz alanında şüpheli bir otomobil gördü. Ekip aracından inen sivil polis Mesut Mirza 49 , Furkan S'nin 22 kullandığı 42 SM 077 plakalı otomobile doğru ilerledi. Bunun üzerine panikleyen Furkan S, otomobili polis memuru Mesut Mirza'nın üzerine sürdü. 
     Kendisine çarpan otomobilin motor kapağının üzerine düşen Mirza'nın sağ bacağı kırıldı. Moloza takıldığı için daha fazla ilerleyemeyen otomobilden inerek kaçmaya başlayan Furkan S. ve otomobilde bulunan Hayrunisa P. 22 , diğer sivil polis tarafından yakalanarak gözaltına alındı. 
     Yaralı Mesut Mirza, Selçuk Üniversitesi Meram Tıp Fakültesi Hastanesi'ne kaldırıldı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
