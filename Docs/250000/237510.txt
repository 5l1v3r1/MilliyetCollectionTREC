<DOC>
<DOCNO> 237510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/soneko42.html </URL>
<DATE> 2004/05/05/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İktisat Kongresi'nde IMF protestosu 
</HEADLINE>
<TEXT>

     4. Türkiye İktisat Kongresi'nde IMF Başkan Vekili Anne Krueger konuşurken, ''Go home'' yazılı pankart açan 2 kişi gözaltına alındı. 
     IMF Başkan Vekili Krueger'in konuşması sırasında salonda bulunan biri bayan 2 kişi, üzerinde ''Go home'' yazılı pankart açtı. 
     Güvenlik güçlerinin anında müdahale ettiği Sait Biliz 24 ile Ayşe Bilge Öztürk'ün 25 elllerindeki pankart alındı. 
     Kısa sürede etkisiz hale getirilen eylemcilerden Biliz, salondan çıkarılırken, arkeoloji bölümü mezunu olduğunu, IMF politikaları yüzünden işsiz kaldığını belirterek, ''Anne Krueger'i dinlemeyin. O Türkiye'nin iyiliğini istemiyor. Onun yüzünden 3 yıldır işsizim. Çocuklarımız da işsiz kalacak'' dedi. 
     Eylemciler gözaltına alınarak Güvenlik Şube Müdürlüğü'ne götürüldü. 
     İzmir Emniyet Müdürü Halil Tataş, söz konusu 2 kişinin 'çöpe atılan başka katılımcılara ait yaka kimlik kartlarıyla salona girdikleri ve Greenpeace örgütü adına daha önce de eylem yaptıklarının' belirlendiğini söyledi. 
     
</TEXT>
</DOC>
