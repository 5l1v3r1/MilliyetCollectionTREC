<DOC>
<DOCNO> 202146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/yasam/yas01.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk portresini paspas yaptılar .. 
</HEADLINE>
<TEXT>

   Girdiği soyunma kabininde Atatürk portreleri bulunan duvar halılarının yere serildiğini gören şehit polis eşi, mağazayı şik yet etti 
      BÜNYAMİN YIL, FATİH KARAÇALI DHA 
   
   Atatürk'ün portresinin bulunduğu duvar halısının Adana'daki Boğalar Giyim Mağazası'nın üçüncü katındaki soyunma kabininde müşterilere paspas yapıldığı öne sürüldü. 
   Obalar Caddesi'ndeki mağazanın 3. katındaki kadın reyonunda bir elbise beğenen şehit polis eşi Nimet Dörtyol 50 kıyafeti denemek istedi. Kendisine gösterilen kabine gittiğinde üzerine Atatürk portresi işlenmiş duvar halılarından dördünün zemine serili olduğunu gören Dörtyol "Atatürk'ün posterinin bulunduğu halılara basarak kıyafeti deneyemem" diyerek mağaza görevlisini uyardı. 
   Satış görevlisinden, "Bir şey olmaz, zaten personel orada namaz kılıyor" yanıtı alan Dörtyol durumu polis olan kızına bildirdi. 
   
   'Kurusun diye orada' 
   Bunun üzerine mağazaya gelen Terörle Mücadele ve Güvenlik Şube ekipleri, Atatürk'lü halıların kim tarafından paspas yapıldığını sordu, ancak yanıt bulamadı. Yerdeki halılara el koyan polis kat görevlisini gözaltına aldı. Mağazanın kadın sorumlusu, "Depoda yağmur nedeniyle ıslanmış, kuruması için oraya sermişler. Büyütülecek bir olay değil. Onları bir milyon liraya satıyoruz. Atatürkçü olmasak bu malı satmayız" dedi. 
   Emniyet yetkilileri, Cumhuriyet Savcılığı'nın talimatı doğrultusunda işlem yapılacağını bildirdi. 
   
   
</TEXT>
</DOC>
