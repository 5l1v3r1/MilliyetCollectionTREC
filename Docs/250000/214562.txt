<DOC>
<DOCNO> 214562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur17.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İSKİ'den soğuk hava uyarısı... 
</HEADLINE>
<TEXT>

     İstanbul'da etkili kar ve fırtına tahminine karşı alarm durumuna geçen İstanbul Su ve Kanalizasyon İdaresi İSKİ , vatandaşları da su tesisatı ve sayaçlarını korumaya almaları konusunda uyardı. 
     İSKİ Basın Müdürlüğü tarafından yapılan yazılı açıklamada, meteoroloji yetkililerinin ''12 Şubat Perşembe ve 13 Şubat Cuma günleri İstanbul'da etkili kar ve fırtına olacak'' uyarısında bulunduğu hatırlatıldı. 
     İstanbullular'ın herhangi bir sıkıntı yaşamaması için İSKİ teknik ekiplerinin 24 saat görev başında olacağı belirtilen açıklamada, ısının yarından itibaren eksi derecelere düşeceği ve bu nedenle vatandaşların da bazı önlemler almaları gerektiği vurgulandı. 
     Açıklama şöyle denildi 
     ''İstanbullular'ın, su tesisatı ve sayaçlarının korunması için buzlanmayı önleyici talaş, bez, karton, izocam ve benzeri maddelerle sayaçlarını muhafaza etmeleri, şube yolları açıkta olan binaların su tesisatlarının da dondan korunması için 65 santimetre toprak altına alınması gerekmektedir. 
     Muhtemel elektrik kesintileri nedeniyle İstanbul'un çeşitli yerlerinde yaşanabilecek su kesintileri için İstanbullular'ın dikkatli olmaları, buna karşı gerekli önlemi almaları ve idaremizin yaptığı uyarıları dikkate almaları önemle rica olunur.'' 
     
</TEXT>
</DOC>
