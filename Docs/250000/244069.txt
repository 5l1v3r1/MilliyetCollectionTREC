<DOC>
<DOCNO> 244069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/ekonomi/eko04.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ile sigortaya yabancı ilgisi artacak 
</HEADLINE>
<TEXT>


Güneş Sigorta Genel Müdürü Aydoğdu, özkaynakları düşük olan sektörde AB ile birlikte yabancı girişi bekliyor 

KADİFE ŞAHİN 

Güneş Sigorta Genel Müdürü Mehmet Aydoğdu, sigortacılık sektöründe bankacılıktakine benzer gelişmeler yaşanmasını bekliyor. 
Sigorta şirketlerinin yüksek enflasyonda dönem dönem çok büyük k rlar elde ettiğini, ancak bunların sektör için önemli olan teknik k rı ifade etmediğini vurgulayan Aydoğdu, enflasyondaki düşüş eğiliminin sektörde yeni bir süreç başlattığını söyledi. 
Sigorta şirketlerinin Hazine kaynaklı enstrümanlardan elde ettiği yüksek k rların mali gelirler üzerinde olumsuzluk yarattığını söyleyen Aydoğdu, "Teknik açıdan enflasyon sigortacılık için son derece tehlikeli ortam yaratıyordu" dedi. 

'Şube açabilirler' 
Enflasyondaki düşüşle birlikte sigorta sektörünün belli ölçüde teknik k r elde etme şansına sahip olacağını belirten Aydoğdu, sektörü etkilecek bir diğer önemli gelişmenin de Türkiye'nin AB üyeliği süreciyle birlikte yaşanacağını kaydetti. Sektörde özkaynakların yetersiz olduğunu söyleyen Aydoğdu, AB ile birlikte yabancı sigorta şirketlerinin Türkiye'de şube açma imk nına sahip olacaklarını, ya bu yolla sektöre gireceklerini ya da şirket satın alma girişimlerinin olacağını ifade etti. 
Özkaynak azlığının yerli şirketleri yabancılarla olan rekabette güç durumda bırakabileceğini anlatan Aydoğdu, şirketlerin bu gelişmelere hazırlıklı olması uyarısında bulundu. 
Sektörün gerçeklerine uymayan yanlış fiyat rekabetinin bazı alanlarda h l dikkat çektiğini belirten Aydoğdu, özellikle kasko sigortalarındaki ucuz fiyat uygulamasının rekabet aracı olarak kullanılmasının artık terk edilmesi gerektiğini söyledi. 
"Kasko sigortalarındaki ucuz pahalı tartışması artık bitmeli" diyen Aydoğdu, "Fiyat düşürüp kolaya kaçacağımıza 'pastayı nasıl büyütürüz'ü düşünmeliyiz" dedi. 


</TEXT>
</DOC>
