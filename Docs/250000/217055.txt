<DOC>
<DOCNO> 217055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/siyaset/asiy.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın konuğu, Washington Enstitüsü Türkiye Direktörü Dr. Soner Çağaptay 
</HEADLINE>
<TEXT>

   Türkiye'nin değeri 2004'te artacak    "ABD'nin 'Büyük Ortadoğu' projesi nedeniyle Türkiye'nin değeri artıyor" diyen Çağaptay, şöyle devam ediyor "ABD açısından önemi, NATO ile Ortadoğu ilişkilerinin iç içe geçtiği 2004'te yeniden artacak" 
      Derya Sazak 

   SOHBET ODASI 

   
   Irak savaşı öncesinde 1 Mart tezkeresinin Meclis'te kabul görmeyişi üzerine dibe vuran Türkiye ABD ilişkileri Başbakan Erdoğan'ın Washington ziyaretiyle yeni bir ivme kazanmış gözüküyor. Bunu neye bağlıyorsunuz AKP iktidarında 'ılımlı İslam'ın bölgesel bir model olarak desteklenmesi söz konusu mu 
   - Washington'dan baktığımızda ABD - Türkiye ilişkilerinin düzelmesinde iki faktör göze çarpıyor Ekim ayında Meclis'ten geçen Irak'a asker gönderme tezkeresi çok olumlu algılandı. ABD bundan istifade etmemiş olsa bile tek taraflı bir jest olarak görüldü. Askerlerin İncirlik'ten rotasyonu da Washington'u pozitif etkiledi. 
   ABD dış siyasetinin ne kadar Başkan'a odaklı olduğunu gözden kaçırmayalım. Türkiye'nin imajını düzelten ikinci faktör de kasım ayında İstanbul'daki terör saldırıları oldu. Başkan Bush'un gözünde dünyada iki grup ülke var Teröre maruz kalan ülkeler ve terörün arkasındakiler. Savaştan önce meşhur söylemi vardı 'Ya benimlesiniz ya değilsiniz ' İstanbul'daki saldırılardan sonra Bush'un gözünde Türkiye 'benimlesiniz' kampına girdi. Demek ki onlar da ABD kadar terörün hedefiymiş düşüncesi h kim oldu. 
   Ilımlı İslam modeli ise bence daha çok AKP'nin vizyonu. Washington'da konuştuğunuz zaman Türkiye modeli Ortadoğu'ya ne kadar uygulanabilir noktasında pek çok kişinin kuşkusu var yönetimde. 
   
   
   Türkiye ABD askerlerine Irak'a geçiş izni vermeyip savaşın dışında kalınca 'stratejik ortaklık' konseptinin de sonunun geldiği söylenmişti. Savunma Bakan Yardımcısı Paul Wolfowitz'in, 'ordu liderlik görevini yapmadı' şeklinde eleştirisi oldu. Oysa kararı TBMM almıştı ve demokratik iradeye en başta ABD yönetiminin saygı göstermesi gerekiyordu. Wolfowitz şimdi de, 'stratejik işbirliği'nin artık askeri olmaktan çok siyasi ve ekonomik alanları kapsadığını savunuyor. 
   - ABD'nin gözünde Türkiye'nin önemi devam ediyor. Önce şunu kabul edelim. Uluslararası ilişkilerde dostluk yoktur, çıkarlar vardır. ABD açısından soğuk savaş döneminde Türkiye, Rusya'yı, 90'larda Saddam rejimini çevreleme politikası nedeniyle önem kazandı. Çekiç güç, İncirlik... Saddam devrildikten sonra Türkiye'ye bu konuda ihtiyaç ortadan kalktı. Fakat başka açılardan önemi var ABD'nin 'Büyük Ortadoğu' projesi nedeniyle Türkiye'nin değeri artıyor. 
   
   Büyük Ortadoğu ile hedeflenen nedir 
   - 2004 yılı ilerde tarihi bir dönem olarak yazılacak. Kafkaslar'ı, Orta Asya'yı, Kuzey Afrika'yı ve Ortadoğu'yu içeren geniş bir coğrafya olarak düşünülüyor. Pakistan'dan Kazakistan'a, Fas'a kadar uzanan bölge. ABD dış siyaseti bu bölgede daha aktif olmak istiyor. ABD şimdiye kadar Ortadoğu'daki ülkelere, 'demokrasi istisnası' olarak bakıyordu. 11 Eylül'den sonra bu bitti. 
   
   Suudi Arabistan ve Körfez Emirlikleri de demokrasi arayışına dahil mi Arap monarşileri ABD'nin desteğiyle ayakta kalmıyor mu 
   - Artık değişti. Belki dostlarına karşı daha az çetin davranacak, Mısır'a, Ürdün'e karşı... Suudi Arabistan'ın ne kadar dost görüldüğü tartışılır Washington'da... 
   
   Usame bin Ladin nedeniyle Suudilere yönelik direkt bir suçlama var mı 
   - Kesinlikle var. 11 Eylül saldırılarını gerçekleştiren teröristlerden 15 - 16'sı Suudiydi. Bu eylemlerin ardında Suudi parası ve Vahabi ideolojisi yatıyor diyen pek çok kişi var. Dolayısıyla genel olarak Ortadoğu rejimlerinde demokrasi yönünde bir dönüşümün zamanı geldiği düşünülüyor. ABD yönetiminin 'Büyük Ortadoğu' kavramı altında diktatörlüklere son verilmesi yönünde girişimleri olacak. 2004'te bu açıdan çok önemli bir olay haziranda İstanbul'da yapılacak NATO zirvesidir. 
   
   Neden önemli 
   - 2004, NATO'nun fiilen bir Ortadoğu gücü haline geldiği yıl olacak. Bahar aylarında NATO Güney Irak'taki operasyonların bir kısmının idaresini teslim alacak. İspanyol, Polonya sektörü var. İngiliz sektörü ile Bağdat arasındaki bölge. Dolayısıyla NATO, Irak'ta fiilen bir aktör haline gelecek. Afganistan'daki varlığını güçlendirecek. İstesek de istemesek de ABD bir Ortadoğu gücü haline geliyor. 
   
   ABD Başkanı Bush'un bir sözü vardı, Irak'tan sonra Suriye ve İran'ı da tehdit etmişti. Büyük Ortadoğu kavramıyla, askeri seçenek tümüyle ortadan kalkmış oluyor mu 
   - Yeni bir savaşın ivmesi azaldı. Irak'ta işler çok da seri ve iyi gitmiyor. Savaştan hemen sonra duyduğumuz 'sırada Suriye var ' sözlerine soğukkanlılıkla bakmak lazım. Önce Irak ve Afganistan'ı bitirmek lazım. 
   
   İran'daki reformların hızı konusunda Washington'da neler konuşuluyor 
   - İran için Dışişleri Bakanlığı'nda hakim olan görüş bu ülkede reformcular demokrasinin gelişmesinde pay sahibi olacak çok ciddi güç. İçeriden ülkeyi dönüştürmelerini beklemeliyiz. Savunma Bakanlığı ise, Pentagon sistemin parametrelerini İslami yönetim Mollalar belirlediği için reformcuların içeriden bunu değiştirmesi çok zor. Seçimlerde gördüğümüz gibi reformcular sürekli bloke ediliyor. İçeriden dönüşmesinin imk nı yok diyenler var. 
   
   Büyük Ortadoğu'ya dönersek... 
   - Türkiye hem NATO'da hem Ortadoğu'da varlığı olan tek ülke. 2004 İstanbul zirvesi simgesel yönüyle de çok önemli. Türkiye'nin ABD açısından önemi NATO ile Ortadoğu ilişkilerinin iç içe geçtiği 2004'te yeniden artıyor. 
   
   Yale'de doktora 
   Washington Enstitüsü'nde Türkiye Araştırma Programı'nın koordinatörlüğünü yürüten Soner Çağaptay, İstanbul doğumlu. Marmara Üniversitesi'nde Uluslararası İlişkiler Bölümü'nü bitirdi. Ardından Bilkent Üniversitesi'nde Uluslararası İlişkiler alanında yüksek lisans yaptı. Yale Üniversitesi'nde Tarih Bölümü'nde doktora yapan Çağaptay, aynı üniversitede Ortadoğu, Akdeniz ve Doğu Avrupa konularında dersler de verdi. İngilizce ve Almanca bilen Çağaptay, Fransızca, Boşnakça, İspanyolca ve Osmanlıca'yı da okuyabiliyor. 
   
   Kırmızı çizginin üzerine basıldı    
   1 Mart tezkeresi Meclis'ten geçseydi, bugünkü tablo ne olurdu 
   - Biraz spekülatif ama Türkiye, İngiltere ile birlikte ABD'nin dünyadaki iki büyük müttefikinden biri olurdu. Irak'a karşı harek tta Türkiye, soğuk savaşın Batı Almanyası gibiydi. Batı Almanya doğuya karşı nasıl kapitalizmin gururu olarak duruyordu, bu şansı kaçırdı Türkiye. 
   
   Savaşın dışında kalmanın da insani açıdan kazandırdıkları olmalı, Türkiye komşusunu işgal eden bir ülke konumuna düşmeyecek miydi Kuzey Irak'ta bugün Kürtlerle çatışan taraf olabilirdik. Kaldı ki 'kırmızı çizgiler' diye anılan alan sınırın 30 kilometre uzağından geçiyordu. 
   - Savaştan önce ne diyorduk, Kuzey Irak'ta asla federasyon olmaz diyorduk. Şimdi nasıl federasyon olacak diye soruyoruz. Kırmızı çizgimiz üzerine basılarak geçildiği için bugün federasyonun türünü tartışıyoruz. Etnik olmasın da, bölgesel olsun diyoruz. Türkiye, koalisyonun parçası olsaydı bu duruma düşmezdi. Hassasiyetleri göz önüne alınırdı. 
   
   Irak'ta bu yıl seçim hata olur    
   Siz Irak'tan yeni döndünüz. Orada durum nasıl ABD 30 Haziran'da işgal yönetimini şeklen de olsa Irak Geçici Konseyi'ne devretmeyi planlıyordu. Ancak BM heyeti ve Kofi Annan 30 Haziran'dan önce Irak'ta seçim yapılamayacağını açıkladı. Şiiler ise seçim istiyor. ABD işin içinden nasıl çıkacak 
   - Bush, kasımdaki başkanlık seçimlerine giderken Irak'ı paketleyip, 'Saddam'ı devirdik, yeni bir Irak yarattık' imajı verecek biçimde Amerikan halkına sunması gerekiyor. 
   30 Haziran'daki ısrar o yüzden. ABD'nin siyaseten - askeri olarak değil - Irak'tan elini çektiği tarih olacak. Başkan Bush yönetimi devretmek istiyor. Irak şu anda ABD siyasetinin faktörü. Kasımdaki seçimler nedeniyle takvim hızlandı. BM Genel Sekreteri Kofi Annan da, 30 Haziran'dan önce seçim olamaz dedi. Yönetim Iraklılarda olmak kaydıyla ilerde seçime gidilecek. 
   Benim gözlemim Irak'ta bu yıl seçim büyük hata olur. 
   
   30 Haziran'da Irak'ta nasıl bir yönetim yapılanmasına gidilecek 
   - Yasama gücünü elinde tutan bir Meclis oluşturulmak isteniyor. ABD'nin fikri, bunu kurultaylar yoluyla seçmekti. Iraklı Şiiler buna itiraz etti. Çünkü ABD'nin manipüle edeceğini düşünüyorlar. Kofi Annan seçimlerin yapılamayacağını söyledi. Şimdi sorun bu idari meclis nasıl oluşturulacak. 
   
   KÜRTLER BİZ ARAP DEĞİLİZ 
   
   Kuzey Irak'ta durum nedir 
   - Kürtler şu anda maksimalist bir siyaset izliyorlar. Elde edeceklerinin hepsini almış durumdalar. Sınır kontrolü, ordu ve kendi gelirleri. Bunlar az çok bir devletimsi varlık sürdürmelerine yetiyor. Yakın zamana kadar kontrol ettikleri Erbil, Süleymaniye dışında Kerkük ve Musul vilayetleri de Kürtlerin denetiminde. Kürtler şunu söylüyor Biz Arap değiliz. Irak iki milletli devlet olsun. Hemen bağımsızlık demiyorlar. 
   
   Önce federasyon... 
   - Barzani daha fazla ısrarlı. Kürtler Irak'ta laik sistemin en büyük savunucusu olacaklar. Irak'ı gezdiğinizde görüyorsunuz, kuzey hariç Bağdat dışında laikliğin kurumsallaştığı hiçbir yer yok. Güneye gittikçe daha da muhafazak rlaşıyor. Basra 3 milyonluk kent, bir tek başı açık kadın yok. Kürtler, laik siyasi kültürün var olduğu bir bölgede yaşıyor. Bu Türkiye ile Kürtlerin pozisyonunu çok yaklaştırabilir. Çünkü Türkiye de dini değil, laik bir Irak'tan yana. Kürtler, Irak yasaları laikliğe aykırı olamaz diyorlar. Şiiler ise yasaların kaynağı İslam olmazsa kabul etmeyiz noktasındalar. 
   
   Türkiye'nin, Irak savaşına kadar Milli Güvenlik Siyaset Belgesi'nde şu yazılıydı 'Kuzey Irak'ta Kürt devleti savaş nedenidir ' Washington'dan bakıldığında bu politikada değişiklik gözleniyor mu, 1 Mart tezkeresiyle savaşın dışında kalınca 'siyasi çözüm' daha mı gerçekçi 
   - Irak'ta bir Kürt devleti kurulmasının zamanı şu anda Türkiye için iyi değil. Kürt milliyetçiliği denince insanların aklına PKK geliyor, 30 bin kişinin ölümü geliyor. Kürt devleti fikri Irak'ta bundan on sene sonra ortaya çıksaydı Türkiye'nin tepkisi çok daha makul ve daha az duygusal olurdu. Kürt meselesine bakış giderek soğukkanlı hale geliyor. Apo yakalandığında idam cezası verilmesi toplumsal histeriyle sonuçlanmıştı. Şu anda ölüm cezası müebbede dönüştürüldü, ortada 2000'lerin histerisi yok. 3 sene öncesine dek tabu olan Kürtçe eğitim, yayın gibi konular yasalaştı. Hızlı bir demokratikleşme sürecinden geçiyoruz. 
   
   AB'nin etkisiyle... 
   - AB, süreci hızlandırdı. 
   
      Sürpriz ittifak doğabilir    
   Ankara'nın Irak'a yönelik Kürt politikası ne olmalı 
   - Federasyon olmasından ne tür federasyon olsuna geldik. Irak laik olsuna geldik. Bu da Türklerle Kürtleri doğal müttefik haline getirecek. Talabani bu konuda daha pragmatist. Barzani daha doktriner. AB üyesi Türkiye'nin ileride Iraklı Kürtlerin Batı'ya açılan kapısı olacağını düşünenler var her iki tarafta da. Su rejimi de ilerde sürpriz bir ittifak doğurabilir. Fırat ve Dicle suları ilerde bir otonom Kürt bölgesi ortaya çıksa bile 'yukarı mecra'da kalacak. Kürtler Dicle sularını kontrol eden dağlık yukarı mecra bölgesinde oldukları için, Iraklı Araplarla Suriye bir tarafta Türkiye ile Iraklı Kürtler aynı masada oturacaklar. 
   
   Türkmenler ne olacak 
   - Türkmenler çok dezorganize. 1990'larda Kürtler kuzeyde özerklik içinde yaşarken Saddam rejiminin baskısı altındaki Türkmenler on senelik gecikmeyle geliyorlar. Sürecin henüz başındalar. 
   
   Kerkük meselesi... 
   - Şu anda Amerikan askeri var ama Kerkük'ün fiili idaresi KYP'nin elinde. Irak'ın mülti etnik tek bölgesi Kerkük. Irak'ın bütün unsurları yaşıyor. Kerkük'ün sadece Kürtlerin h kimiyetinde olması sıkıntı yaratacak. 
   Bush yönetimi seçime giderken Irak'ta istikrar istiyor. Kürtler her istediğini alamayacak. Çünkü Irak halkının geri kalan unsurlarının memnuniyetsizliğine yol açmamak için ABD bir denge gözetmek zorunda. 
   Kerkük, Irak petrolünün yüzde 40'ına sahip. Kerkük'ü kontrol eden güç dünyanın en büyük 10 petrol üreticisinden birisi oluyor. Korkunç bir mücadele var. 
   
   ABD bırakacak mı petrolü, Irak harek tı sonuçta 'petrol savaşı' değil miydi Amerikan şirketleri el koyacak deniyordu. 
   - O olmadı. Petroller ABD şirketlerinin elinde değil. Halen Irak milli petrol şirketinde. Bugünlerde, Irak petrollerinin geleceği konuşuluyor. Özelleştirilecek mi ABD, Kürtlerin Kuzey Irak petrollerinin kontrolüne müsaade ederse Arapların buna tepkisi sert olur. Kürtler nüfusun en fazla yüzde 20'si, oysa Irak'ın petrol kaynaklarının yüzde 40'ı kuzeyde, buna sahip olmaları demek gelecekteki çatışmaları tetikler. 
   
   İç savaşa kadar... 
   - Petrol ve laiklik Irak'ta Kürtler ile Araplar arasındaki dengenin mahiyetini belirleyecek. 
   
   YENİ TAVŞAN LADİN 
   
   Amerikan kamuoyunda şöyle bir beklenti var Bush seçime giderken 'Şapkadan yeni bir tavşan çıkaracak ' Bu Usame bin Ladin olabilir mi 
   - Olabilir. Usame yakalanabilir. Saddam'ın savaştan önce El Kaide ile bağlantıya girmiş olduğuna ilişkin duyumlar var. Yeni kanıtlar bulunabilir. Kitle imha silahlarının Suriye'ye gönderildiği iddiası var. Bunlar şapkadan çıkacak tavşanlar olabilir. 
   
   
   
   
</TEXT>
</DOC>
