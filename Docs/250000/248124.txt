<DOC>
<DOCNO> 248124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonsiy41.html </URL>
<DATE> 2004/06/15/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
AK Parti Milletvekillerinin bildirisi... 
</HEADLINE>
<TEXT>

     AK Parti Grup Başkanvekili Salih Kapusuz, aralarında TBMM Başkanvekili Sadık Yakut'un da bulunduğu 10 AK Parti milletvekilinin eski 4 DEP milletvekilinin yayımladığı bildiriyi değerlendirirken, ''Başbakanımızın grupta yaptığı konuşmayı teyit ettiler'' dedi. 
     Kapusuz, TBMM'de gazetecilerin konuya ilişkin sorularını cevaplandırırken, ''Başbakanımızın bugün TBMM Grup toplantısında yaptığı konuşmayı teyit ettiler. Açıklamaya niçin gerek duyduklarını ise bilmiyorum'' diye konuştu. 
     Bildirinin yayınlanmasından önceden haberi olmadığını kaydeden Kapusuz, ''Sürpriz oldu mu '' sorusunu da şöyle cevapladı 
     ''Sürpriz olmadı. Yapılan yanlışlarla ilgili sürekli tepki veriyorlardı. Barışın sağlanması noktasında her türlü çabayı gösteren Hükümet'e, katkı sağlama durumunda olanlar farklı söylemler içindeler. Ama biz demokratikleşme konusunda bildiğimiz yolda devam edeceğiz.'' Kapusuz, bir gazetecinin ''bildiride Başbakan Yardımcısı Abdullah Gül'e de tepki var'' şeklindeki cümlesine de ''olabilir, herkese olabilir. Bana da olabilir...'' karşılığını verdi. 
     
</TEXT>
</DOC>
