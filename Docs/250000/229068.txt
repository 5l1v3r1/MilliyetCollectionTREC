<DOC>
<DOCNO> 229068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur30.html </URL>
<DATE> 2004/04/06/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Kavga ettiği baba-oğulun motosikletine aracıyla çarptı .. 
</HEADLINE>
<TEXT>

     Antalya'nın Finike İlçesi'nde Yalçın Karakaya adlı kişi, bir süre önce kavga ettiği baba-oğulun motosikletine çarparak, babanın ölümüne yol açtı. 
     A.A muhabirinin yetkililerden aldığı bilgiye göre, Yalçın Karakaya, 34 PKG 41 plakalı aracını, önünde giden Faruk Kazıkoğlu ve oğlu Ramazan Kazıkoğlu'nun bulunduğu motosikletin üzerine sürdü. Olayda ağır yaralanan Faruk Kazıkoğlu, tedavi altına alındığı Antalya Devlet Hastanesi'nde öldü. 
     Yalçın Karakaya, olaydan sonra tutuklanarak cezaevine gönderildi. 
     Karakaya'nın, bir süre önce dere kenarında balık avlayan Faruk Kazıkoğlu ve oğlu Ramazan Kazıkoğlu'nun yanına giderek, kendisi balık tutamadığı için balık istediği ve aralarında çıkan tartışma sonucu tartaklandığı öğrenildi. Karakaya'nın, bu tartışma sırasında alkollü olduğu belirtildi. 
     
</TEXT>
</DOC>
