<DOC>
<DOCNO> 209527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/ekonomi/eko03.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen faize aldırmayan vatandaş tasarrufa koştu 
</HEADLINE>
<TEXT>

   Gerçek ve tüzel kişiler 2003'te 220 katrilyon liralık tasarruf yaptı. Tasarrufta, mevduat yine ilk sırada yer alırken bono ve tahvile kayış dikkat çekti 
   ANKARA ANKA 
   
   Enflasyonla birlikte düşen faize aldırmayan vatandaşlar 2003'te tasarruflarını bir önceki yıla göre 47 katrilyon lira artırarak 220.2 katrilyon liraya çıkardı. Tasarrufların yüzde 65'i doğrudan vatandaşlar, yüzde 40'ı da kuruluşlar tarafından yapıldı. 
   Merkez Bankası ve Sermaye Piyasası Kurulu verilerinden yapılan hesaplamaya göre, vatandaşlar geçen yıl tasarrufa ayırdıkları payı artırdı. Türkiye'deki gerçek ve tüzel kişilere ait, hisse senetleri hariç toplam tasarruflar geçen yıl yüzde 27.1 artışla 220.2 katrilyona yükseldi. Tasarruflardaki artış, 2003'te 357 katrilyon lira olarak gerçekleştiği tahmin edilen gayri safi milli hasılanın GSMH yüzde 13.3'ü kadar bir büyüklük oluşturdu. 
   Tasarrufların yüzde 65'i vatandaşların birikimlerinden kaynaklandı. Gerçek kişilerin mevduatları ile sahibi oldukları tahvil - bonoların tutarı, geçen yıl yüzde 13.3 artarak 130.1 katrilyona yükseldi. 
   Verilere göre, TL mevduatların miktarı geçen yıl yüzde 36.3 arttı ve 76.7 katrilyon lirayı aştı. Bu rakamın 45.3 katrilyonu gerçek 31.4 katrilyonu ise tüzel kişilere ait olduğu belirlendi. 
   
   Halk bonoyu sevdi 
   2003 yılında yüksek getiri sağlayan Hazine bonosu ve devlet tahvili tasarruf eğiliminin de bu yöne kaymasını sağladı. Gerçek ve tüzel kişilerin sahibi olduğu kamu k ğıtlarının tutarı, geçen yıl yüzde 38 artarak 14 katrilyon 358.8 trilyon lira 52.2 katrilyon liraya çıktı. Vatandaşın tahvil - bono portföyü, 2003'te 8.4 katrilyon arttı ve 32 katrilyon liraya yükseldi. 
   
      
   
   
</TEXT>
</DOC>
