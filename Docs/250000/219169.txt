<DOC>
<DOCNO> 219169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sondun22.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Oluşturucu Devleti'nin anayasası "Evlere dönülebilecek" 
</HEADLINE>
<TEXT>

     Kıbrıs Rum yönetimi, Annan planı temelinde varılacak bir anlaşmada ''Birleşik Kıbrıs Cumhuriyeti''ni oluşturacak ''Rum oluşturucu devletçiği''nin anayasasına, ''bütün göçmenlerin ve yerinden edilmişlerin evlerine geri dönme hakkına sahip olduğu'' ilkesini koydu. 
     Rum Politis gazetesi, Rum oluşturucu devletçiğinin yeni anayasasının hazır olduğunu ve Rum Ulusal Konseyi'nin Alt Komitesi'nin yarın yapacağı toplantıda taslak anayasayı görüşeceğini bildirdi. 
     Habere göre, anayasa 12 Mart'ta BM'ye sunulacak. Buna göre, Kıbrıs Rum oluşturucu devletçiği başkanlık sistemini uygulayacak ve ilk başkanı da Tasos Papadopulos olacak. Papadopulos ayrıca, federal düzeyde eşbaşkan görevini üstlenecek. 
     Anayasa taslağı, Rum temsilciler meclisine, federal düzeydeki temsilci mevkiine başka birini seçme hakkı da veriyor. Yeni başkan seçimi, 30 ayın tamamlanmasından sonra olacak ve yeni seçimler ilan edilene kadar Rum meclisi olduğu gibi kalacak. Anayasa taslağında bayrak, dil, milli marş, kişisel haklar ve Rum yönetimi tarafından kararlaştırılan düzenlemelerin devam etmesi de belirlendi. 
     Kıbrıs sorununa çözüm bulunması halinde, Kıbrıs Rum oluşturucu devletçiğinin yeni anayasası, ''Kıbrıs Cumhuriyeti'' Rum yönetimi Anayasası'nın içeriğinden farkı çok az olacak. Mevcut anayasa özde, federal sistemle ilgili eklerle genişletiliyor ve benzer şekilde sınırlandırılıyor. 
     Politis gazetesinin haberine göre, Kıbrıs Rum Oluşturucu Devletçiği'nin taslak anayasasının başlıca öngörüleri şöyle 
     
     RESMİ DİL YUNANCA. TÜRKÇE VE İNGİLİZCE 3 YIL SONRA OKULLARDA 
     
</TEXT>
</DOC>
