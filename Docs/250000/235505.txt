<DOC>
<DOCNO> 235505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun18.html </URL>
<DATE> 2004/04/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İşte 21 kilometrelik 'sigara yasağı kumsalı' 
</HEADLINE>
<TEXT>

     ABD'nin California eyaletinde Los Angeles kentine bitişik Santa Monica'da belediye başkanı Richard Bloom'un halka verdiği sözle, belediye meclisi 21 kilometre uzunluğundaki kumsalda sigara yasağı uygulanmasına karar verdi. 
     Plaj kumlarında ''küllüklerle yetinmeyen'' belediye meclisi, tarihi ahşap iskele ve kentin tüm otobüs duraklarında da sigara içilmesini yasakladı. 
     Yasak, 6 hafta içinde yürürlüğe giriyor. 
     Pipo, puro dahil kimse 21 kilometrelik kumsal alanı içinde sigara içip izmaritini atamayacak. 
     Bu yasak, California eyaletinin bilhassa güney bölgelerinin sakinlerince gündeme getirildi. Mart ayında eyalette Orange bölgesi San Clemente kenti, iskele ve kumsallarda sigara yasağı uygulamaya başladı. Santa Monica'nın geniş kapsamlı sigara yasağı, kurala uymayanlara 250 dolar 340 milyon TL ceza verilmesini içeriyor. 
     Yetkililer, yasağın, insan sağlığı ve doğaya saygı itibariyle konulduğunu, ''sigara içmeyenlerin açık havada bile belirgin biçimde gördüğü zararın önlenmesi ve kumsalların temizliği için çıkarıldığını'' belirtiler. 
     California belediyeleri, sigara içenleri de düşünerek, açık havada iskelelerde özel içim alanları kurulduğunu yasa açıklamasına eklediler. 
     
</TEXT>
</DOC>
