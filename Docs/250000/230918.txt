<DOC>
<DOCNO> 230918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun64.html </URL>
<DATE> 2004/04/13/ </DATE>
<TIME> 19.37 </TIME>
<AUTHOR>  </AUTHOR>
<HEADLINE>
Annan "Kıbrıs'ta bu aşamada herşey halklara bağlı" 
</HEADLINE>
<TEXT>

     BM Genel Sekreteri Kofi Annan, Kıbrıs'ta bu aşamada her şeyin halkların vereceği karara bağlı olduğunu söyledi. 
     Annan BM Genel Merkezi'nde gazetecilere yaptığı açıklamada, Kıbrıs'ta taraflardan birinin ''hayır'' demesi durumunda Rumların AB'ye yalnız gideceğini söyledi. 
     Taraflardan birinin daha fazla kampanya yapmak için referandumun ertelenmesi talebinin bulunduğunu, ancak anlaşmada yer alan diğer taraflardan bu yönde bir istek gelmediğini anlatan Annan, ''Eğer Türkiye ve Yunanistan hükümetlerinin desteğiyle Türk ve Rumlardan böyle bir erteleme talebi gelirse, o zaman bunu düşünürüz. Ama böyle bir istek yok'' diye konuştu. 
     BM Genel Sekreteri, bir soru üzerine de BM Güvenlik Konseyi'nin İsviçre'deki görüşmelerden sonra neler olduğu ve hangi aşamada bulunulduğu konusunda bilgilendirileceğini belirterek, bundan sonra Konsey'in ne yapacağına karar vereceğini kaydetti. 
     
</TEXT>
</DOC>
