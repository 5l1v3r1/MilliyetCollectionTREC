<DOC>
<DOCNO> 247093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun30.html </URL>
<DATE> 2004/06/11/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Fischer Türkiye'nin üyeliği terörizm açısından çok önemli 
</HEADLINE>
<TEXT>

     Almanya Dışişleri Bakanı Joschka Fischer, Türkiye'nin AB üyeliğinin terörle mücadele açısından çok önemli olduğunu söyledi. 
     Fischer, Almanya'nın Düsseldorf kentinde Birlik 90 Yeşiller Partisi'nin seçim mitinginde yaptığı konuşmada, Türkiye'nin henüz AB üyesi olma zamanı gelmediğini, ancak Türk hükümetinin ülkeyi yeniden yapılandırma konusunda iyi bir yolda olduğunu belirtti ve ''Türkiye'de, Avrupa'nın değerler sistemine uyum sağlanması başarılırsa, Türkiye'nin AB üyeliği İslami terörle mücadelede önemli bir adım olur'' dedi. 
     Birlik partilerini Türkiye'nin AB konusunu seçim malzemesi olarak kullanmasını eleştiren Fischer, Hıristiyan Sosyal Birlik Partisi CSU Genel Başkanı Edmund Stoiber ve Hıristiyan Demokrat Birlik Partisi CDU Genel Başkanı Angela Merkel'in Avrupa Parlamentosu seçimleri öncesi ''Türk karşıtı ortam'' yaratma çabasını ''aptallık'' olarak değerlendirdi. 
     
</TEXT>
</DOC>
