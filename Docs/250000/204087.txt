<DOC>
<DOCNO> 204087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/yasam/yas01.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurttaki skandal kazdıkça büyüdü 
</HEADLINE>
<TEXT>

   Behice Eren Gençlik Merkezi'nde fuhuş yaptırılan 15 yaşındaki kızın bir gün önce kürtaj olduğu 7 genç kızın daha olaylara karışmış olabileceği anlaşıldı 
      TOLGA ŞARDAN - GÖKÇER TAHİNCİOĞLU Ankara 
   
   Ankara'nın Maltepe semtindeki 'pavyonlara komşu' Behice Eren Çocuk ve Gençlik Merkezi'nde kalan iki kız çocuğunun, biri profesör üç kişiye pazarlanmasıyla ilgili yeni bilgiler elde edildi. 
   Tutuklanan esnaf E.G.'nin, pazarladığı iddia edilen kızlardan T.Y.'nin 15 , soruşturma açılmadan bir gün önce kürtaj yaptırdığı belirlendi. Adli Tıp'ta delil olarak korumaya alınan cenine, DNA incelemesi yapılacak. Merkezden sık sık ayrılarak kayıplara karışan D.T.'nin de 14 daha önce babasının tecavüzüne uğradığını söylediği iddia edildi. 
   Bunun üzerine başlatılan soruşturmada, D.T.'nin 'akli dengesinin yeterli olmadığı' yönünde rapor verilerek olayın kapatıldığı saptandı. 
   
   Yedi kız daha mı var 
   Dosyada adı geçen erkeklerin büyük bölümünün Maltepe'de esnaf olduğu bildirildi. 
   Kızların esnaflarla, bir asansörcünün dairesi ya da işyerinde birlikte olduğu anlaşıldı. Esnafın, D.T. ve T.Y. dışındaki kızlarla da para karşılığı cinsel ilişkiye girdiği yönünde bilgilere ulaşıldı. SHÇEK'in başvurusuyla soruşturma başlatan savcılığın, iki küçük kızın ifadeleri doğrultusunda, 7 kızın daha aynı biçimde tecavüze uğradığı yönünde araştırma yaptığı belirtildi. 
   
   Porno CD'lerin nedeni... 
   Sosyal Hizmetler ve Çocuk Esirgeme Kurumu'na SHÇEK bağlı merkezdeki iki kız çocuğuyla birlikte olduğu öne sürülen Gazi Üniversitesi Mühendislik - Mimarlık Fakültesi öğretim üyesi Prof. Dr. Timur Koç ise iddiayı bir kez daha yalanladı. Koç, Emek'teki ofisinde ele geçirilen porno CD'lerle ilgili olarak da "Sperm değerlerim düşük olduğu için doktorum bu konuda tavsiyede bulundu" dedi. 
   
   'Dayısıyım' diyerek izin 
   Koç ifadesinde, D.T.'nin yaklaşık bir yıl ofisinde sekreterlik yaptığı iddiasını da kabul etmedi. Ancak polis fezlekesinde, gençlik merkezini arayan Koç'un D.T.'nin dayısı olduğunu söylediği, gece dışarı çıkması için izin istediği kaydedildi. Bu durumun telefon kayıtlarının incelenmesi sonucu anlaşılacağı belirtildi. 
   
   
</TEXT>
</DOC>
