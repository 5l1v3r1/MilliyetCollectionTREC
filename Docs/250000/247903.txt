<DOC>
<DOCNO> 247903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonyas04.html </URL>
<DATE> 2004/06/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türkiye doğal eczane... İşte şifalı meyve profili... 
</HEADLINE>
<TEXT>

     Doğal bir eczane özelliği taşıyan Türkiye'de yapılan bir araştırma, yararlı etkileri olduğu bilinen birçok ürünün, yabani halde dağlarda bulunduğunu belirledi. 
     4 yıllık bir çalışma sonucu 82 ürünü inceleyen ve Türkiye'nin meyve profilini çıkararak, kitap haline getiren Karadeniz Teknik Üniversitesi KTÜ Ordu Ziraat Fakültesi Bahçe Bitkileri Bölümü Öğretim Üyesi Doç. Dr. Turan Karadeniz, ''Bunların gün ışığına ulaşmasını ve halkın yararına sunulmasını istiyoruz'' dedi. 
     Doç. Dr. Karadeniz, AA muhabirine yaptığı açıklamada, çoğu sadece yetiştiği yöre halkı tarafından bilinen ve dağlarda yabani olarak bulunan meyvelerin, koruyucu hekimlikte, ilaç yapımında veya kültürü alıp yaygınlaştırılarak, kullanıma sunulabileceğini bildirdi. 
     Doç. Dr. Karadeniz'in, 4 yıl boyunca yaptığı arazi çalışmasında topladığı verileri, tıp uzmanları, bu konuda yayınlanan literatürler ve yurtdışındaki uygulamalar ile yöre halkından derlediği bilgilerle harmanlayarak yazdığı ''Meyvelerle Beslenme ve Tedavi Şekilleri'' konulu kitabında, 82 ürünün çeşitli kullanım şekilleri ve yararları anlatıldı. Buna göre, bazı meyveler ve yararları şöyle 
     Ağaç Kavunu Kabızlığı giderir, kusmaya iyi gelir, marmelatı bronşit ve nefes darlığında faydalı , Ahlat İshali keser, kalbi kuvvetlendirir, idrar söktürücüdür, yaprak ve çiçeklerinden hazırlanan çay, iç kanamaya iyi gelir , Ahududu Anti-tartar etkisi var, dişler bu meyveyle fırçalanabilir , Akasya Çiçek ve yaprakları kaynatılıp balla karıştırılarak günde yarım bardak içilirse astıma iyi gelir , Akdiken İshal keser 
     
     ''SAKİNLEŞTİRİR, KALP KASLARINI GÜÇLENDİRİR'' 
     Alıç Kalp, damar ve sinir sistemi üzerine sakinleştirici etkisi vardır, yüksek tansiyonu düşürür, kalp kaslarını güçlendirir, emziren annelerin sütünü çoğaltır , Antepfıstığı Göğsü yumuşatır, idrar söktürücüdür, genel zayıflık ve bitkinliğe faydalıdır, yaprakları kaynatılıp içilirse kolesterolü düşürür , Ardıç Antiseptik özelliklidir, böbrek ve mesane hastalıklarına, macunu ise basur ve guta iyi gelir, romatizma ve burkulma gibi durumlarda ağrı kesicidir , Armut Ağız içi yaralarına, uykusuzluğa iyi gelir, hamile kadınların mide bulantısını giderir, tansiyonu düşürür, sinirleri teskin eder , At Kestanesi Ağrı dindiricidir, damar daraltıcı özelliğinden dolayı varis, flebit ve hemoroite karşı kullanılır, deri uçuklarına, nevraljiye karşı şifalıdır . 
     Badem Hamile kadınlar karınlarına sürerse çatlamayı önler, basura sürülürse şifalıdır, yağı kulak ağrısına iyi gelir, cinsel gücü artırır , Böğürtlen Meyveleri çok gelen aybaşı kanamalarını azaltır, müsil etkisi yapar, antiseptik özelliği vardır , Ceviz Zekayı artırır, sindirim sistemi bozukluğunu giderir, dişeti çekilmesinde etkilidir, damar açar , Çalı Çileği Meyveleri mikrop öldürücüdür, ishal giderir, adet sancısını düzene sokar, kansere karşı vücudu koruyan enzimleri aktive eder, antioksidan özelliğe sahiptir , Çoban Üzümü Uzun süre kullanılmamak kaydıyla yaprakları idrar yolları hastalıklarına karşı şifalıdır 
     
     ''MENOPOZUN KOLAY GEÇMESİ'' 
     Defne bağırsak kurtlarına, öksürüğe, migrene, kolite karşı etkilidir, böbrek ve mesane kumlarını döker , Elma Yeni çıkan sürgünleri kaynatılıp tatlandırılarak içilirse damar sertliğine iyi gelir , Erik Kalp çarpıntısını keser , Fındık Dimağı kuvvetlendirir, nezleye iyi gelir, menopoz döneminin kolay geçmesini sağlar , Frenk Üzümü İştah açar, mide rahatsızlıklarına iyi gelir, hazmı kolaylaştırır , Frenk İnciri Dizanteri ve ishale etkilidir, kan yapar , Gilebor Tansiyonu düzeltir, adale tutulmalarını ve spazmı hafifletir, kalp-damar sistemini rahatlatır , Hurma Kansere karşı koruyucudur, dişetlerini kuvvetlendirir, doğumu kolaylaştırır , Hindistan Cevizi Cinsel gücü artırır, gebelikte faydalıdır , Hünnap Guatr ve atardamar kireçlenmesinde faydalıdır, ağız, dişeti ve kulak iltihaplarına iyi gelir, tansiyon düşürür 
     İt Üzümü Yatıştırıcı, ağrı kesici etkisi vardır , Kara Hurma Bağışıklık sistemini güçlendirir , Kadın Tuzluğu Kalp çarpıntısını azaltır, bağırsak sistemini uyarır, tansiyonu düzenler, bağışıklık sistemini güçlendirir, yüksek dozu zararlıdır , Keçiboynuzu Öksürüğü keser, göğsü yumuşatır, cinsel gücü artırır , Kocayemiş Böbrek ve mesane iltihaplarına iyi gelir, bağırsak kurtlarını döker, mide ve bağırsak tembelliğini giderir , Mezdeki Sakızı Diş etlerini, çene kaslarını güçlendirir , Mürver Damar tıkanıklıklarını açar, balgam söktürür , Pikan Kolesterolü önler , Saparna Sedef hastalığına iyi gelir , Tavşan kirazı Haricen kullanıldığında romatizma ve mafsal iltihaplarına bağlı ağrı ve şişkinlikleri azaltmakta faydalıdır 
     
</TEXT>
</DOC>
