<DOC>
<DOCNO> 249522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/guncel/gun01.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi anlatan roman... 
</HEADLINE>
<TEXT>


Louis de Berni res, tatil için geldiği Türkiye'de geçen bir roman yazdı. Kitap Birinci Dünya Savaşı'nın gölgesinde aşk ve vahşeti anlatıyor 

NEVSAL ELEVLİ Londra 

"Yüzbaşı Corelli'nin Mandolini" kitabının yazarı Louis de Berni res'nin yeni çıkacak kitabı Türkiye'nin güneybatı sahillerinde geçiyor. 2. Dünya Savaşı sırasında bir Yunan adasının anlatıldığı "Yüzbaşı Corelli'nin Mandolini"ne benzer şekilde 1. Dünya Savaşı sırasında Türkiye'nin sahil kasabalarında geçen "Birds Without Wings" Kanatsız Kuşlar adlı kitapta savaş, huzur, aşk ve vahşet konu alınıyor. Berni res, yeni kitabında da birbirine düşman olmuş halklar, savaş yüzünden yerlerinden edilmiş iyi insanlar ve "ezici, pervasız tarihe karşı yapılan küçük kahramanlıklar"ı işliyor. 

Savaş ve Barış denemesi 
Berni res, kitabı yazmaya Türkiye'nin güneybatısında yaptığı bir tatil sırasında karar verdiğini söyledi. Eskibahçe kasabasında hayatın yıllar önce "harika" olduğunu, burada farklı halkların birlikte yaşadığını ve çok sofistike bir yaşam sürdüklerini belirten Berni res, 1950'lerde bir depremle ve Hıristiyanların sınırdışı edilmesiyle kasabanın "hayalet" haline geldiğini söyledi. Ege'deki Hıristiyanların Yunanistan'a, Yunanistan'daki Müslümanların da Türkiye'ye gönderilmesiyle ilgili bir roman yazmaya bu tatilden sonra karar verdiğini söyleyen Berni res, bu romanıyla tarihteki gelişmelerin bireylerin yaşantısına etkilerine de değinmek istediğini belirtti. Haberi veren İngiliz Observer gazetesi, kitabı "modern bir 'Savaş ve Barış' denemesi" olarak niteleyerek, kitapta M. Kemal Atatürk'ün de Napoleon'un yerini aldığını yazdı. 


</TEXT>
</DOC>
