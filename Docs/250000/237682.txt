<DOC>
<DOCNO> 237682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/siyaset/axsiy00.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörler Tasarı geri çekilmeli... 
</HEADLINE>
<TEXT>


YÖK tasarısına sert tepki gösteren rektörler, "İmam hatipleri canlandırmayı amaçlayan katsayı değişikliği genel liseleri mağdur edecek" diyor 

Sibel Kahraman 


Milli Eğitim Bakanlığı'nca hazırlanan ve yükseköğretime girişte düz lise ve meslek lisesi mezunlarına uygulanacak katsayıları eşitleyen tasarıya rektörlerden sert tepki geldi. Rektörler tasarının bir an önce geri çekilmesini istedi. 
Prof. Dr. Sabih Tansal Boğaziçi Üniversitesi Sınavdan hemen önce sistem değişikliği öğrenciyi mağdur edecek. İmam hatip mezunlarının geniş yelpazeye girmelerine imk n sağlanıyor. Belli bir kesim düşünülerek hazırlandığı belli. 
Prof. Dr. Nur Serter İstanbul Üniversitesi Rektör Yardımcısı İmam hatip liselerine büyük avantaj gelecek. Kamu yönetimi, hukuk gibi fakültelere imam hatip mezunlarının girdiğini, bürokrasinin üst kademelerinde görev aldıklarını yaşadık. Bu filmi gördük. Amaç imam hatiplerin düşmüş öğrenci sayılarını yükseltmek. 
Prof. Dr. Engin Ataç Anadolu Üniversitesi Yeni tasarı genel liseler aleyhine çalışıyor ve ara insan gücünün yetişmesi önünde engel. Gelişmiş ülkelerdeki uygulamanın tam tersi. 
Prof. Dr. Ferit Bernay Ondokuz Mayıs Üniversitesi Tasarı bir an önce geri çekilmeli. Bu tasarıya imza atanların çocukları yok mu Sınava 1.5 ay kala aileler kargaşaya sürüklenecek. 
Prof. Dr. Gülsün Sağlamer İTÜ 'İmam hatipler gerekli mi ' diye tartışmak yerine, teşvik önlemleri alınıyor. 
Prof. Dr. Fatih Hilmioğlu İnönü Üniversitesi Katsayıların eşitlenmesiyle imam hatiplerin önü tümüyle açılacak. Amaç iktidarın arka bahçesini yeniden yeşillendirmek. 
Prof. Dr. Ayhan Alkış Yıldız Teknik Üniversitesi, Üniversitelerarası Kurul Başkanı Bu düzenleme, üniversite özerkliğine müdahaledir. Bunların şimdi olduğu gibi YÖK tarafından yapılması gerekir. 
Prof. Dr. Nusret Aras Ankara Üniversitesi Tasarı tasfiye niteliğinde. YÖK'ün tek kuruldan oluşması olumlu, ancak katsayı düzenlemesi YÖK'e bırakılmalıydı. 
Prof. Dr. Tunç Erem Marmara Üniversitesi Hükümet, tasarıyla genel liseleri karşısına aldı. YÖK'ün tasfiyesi son derece yanlış ve hiç hoş olmayacak bir madde. 
Prof. Dr. Mustafa Yurtkuran Uludağ Üniversitesi 28 Şubat'ın rövanşı olduğu yönündeki görüşe katılıyorum. 
Prof. Dr. Emin Alıcı Dokuz Eylül Üniversitesi 59. hükümetin ısrarcı yasal değişiklik girişimleri, eğitimde birlik ilkesini ciddi boyutta tehdit ediyor. Bu değişiklik, laik Türkiye'nin de geleceğini ilgilendirir. 
Gazi Üniversitesi Senatosu Toplumda olumsuz sonuçlar yaratacak olan düzenleme, çözümden ziyade yeni tartışmalara yol açacaktır. 



</TEXT>
</DOC>
