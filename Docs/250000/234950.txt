<DOC>
<DOCNO> 234950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo02.html </URL>
<DATE> 2004/04/26/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Birinci Süper Lig'de haftanın görünümü... 
</HEADLINE>
<TEXT>

     Birinci Süper Futbol Ligi'nde 2003-2004 sezonunun son 3 haftasına girilirken, Fenerbahçe liderliğini sürdürdü. 
     22 gol atılan ligin bu haftasında lider Fenerbahçe, derbi maçta Beşiktaş'ı İnönü Stadı'nda, Serhat'ın 2, Tuncay'ın 1 golüyle 3-1'lik skorla yenerek, hem liderliğini sürdürdü, hem de siyah-beyazlıların şampiyonluk umutlarını azalttı. 
     Liderin en yakın takipçisi olan ikinci yarının en başarılı ekiplerinden Trabzonspor, ligin güçlü takımlarından Diyarbakırspor'u sahasında 2-0'lık sonuçla geçerek, şampiyonluk umudunu sürdürdü. 
     Ligin istikrarlı ekiplerinden 4. sırada yer alan Denizlispor, kendi sahasında Gençlerbirliği'ne 2-1'lik skorla boyun eğerken, 4. sıradaki yerini korudu. 
     Alt sıralarda yer alan ekiplerden Bursaspor, kendi sahasında Elazığspor'u 4-0, çok fazla konuşulan maçta Akçaabat Sebatspor, deplasmanda Çaykur Rizespor'u 1-0 mağlup ederken, İstanbulspor, sahasında Gaziantepspor'a 1-0 yenilerek, düşme korkusunu yakından hissetmeye başladı. 
     31. haftada 4 maçı evsahibi, 5 maçı da deplasman takımları kazandı. 
     Gol krallığı yarışmasında Konyasporlu Zafer Biryol, ertelenen Samsunspor maçında 2 gol daha atarak, 25 golle ilk sıradaki yerini korurken, bu futbolcuyu, 20 golle Fenerbahçeli Van Hooijdonk, 18 golle Samsunsporlu Serkan Aykut, 17 golle Fenerbahçeli Tuncay ve 15 golle de Elazığsporlu Yunus izliyor. 
     Ligde 31. hafta maçlarında alınan sonuçlar, 32. haftanın programı ve puan durumu şöyle 
     Çaykur Rizespor-Akçaabat Sebatspor.................... 0 - 1 . 
     Samsunspor-Adanaspor.................................. 2 - 1 . 
     Trabzonspor-Diyarbakırspor............................ 2 - 0 . 
     İstanbulspor-Gaziantepspor............................ 0 - 1 . 
     Bursaspor-Elazığspor.................................. 4 - 0 . 
     Beşiktaş-Fenerbahçe................................... 1 - 3 . 
     Ankaragücü-Konyaspor.................................. 1 - 0 . 
     Denizlispor-Gençlerbirliği............................ 1 - 2 . 
     Malatyaspor-Galatasaray............................... 1 - 2 . 
     
     32. Hafta 

     Akçaabat Sebatspor-Samsunspor. 
     Galatasaray-İstanbulspor. 
     Fenerbahçe-Ankaragücü. 
     Bursaspor-Çaykur Rizespor. 
     Gaziantepspor-Trabzonspor. 
     Gençlerbirliği-Malatyaspor. 
     Konyaspor-Denizlispor. 
     Adanaspor-Beşiktaş. 
     Elazığspor-Diyarbakırspor. 
     
</TEXT>
</DOC>
