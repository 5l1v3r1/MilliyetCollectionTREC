<DOC>
<DOCNO> 208210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/ekonomi/aeko.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Global aracı, anlaşma Rusya'da, Zorlu son dakikada Tüpraş'ta 
</HEADLINE>
<TEXT>

   Tatneft ile Anadolu Ortak Girişim Grubu'nun yarıştığı Tüpraş'ın özelleştirilmesinde son dakika gelişmesi oldu. Global Menkul Değerler'in aracılığı ile Zorlu Grubu, Tatneft'le ortaklık kurdu 
      SONGÜL HATISARU 
   
   Zorlu Holding, Tüpraş ihalesine teklif veren Rus şirketi Efremov Kautschuk Gmbh ile yüzde 50 - 50 oranında ortak şirket kurarak ihaleye girme kararı aldı. Zorlu Holding yetkililerinin Tüpraş ihalesi için Global'in aracılık etmesiyle bir süredir Tatneft yetkilileriyle görüşmeleri sürdürdüğü öğrenildi. Buna göre aralık sonunda Tataristan'a giden Zorlu Holding yöneticileri ilkelerde anlaşmaya vararak ortak şirketi kurdular. 
   Efremov ile yüzde 50 - 50 ortaklıklı şirket ocak ayının ilk haftasında kuruldu. Efremov Kautschuk Tataristan Petrol şirketi Tatneft'in pazarlamada yetkili kıldığı bir şirket. Tüpraş'ta ihaleyi bu grubun kazanması durumunda Efremov'la kurulan şirkete Zorlu holding yüzde 50 oranında ortak olduğundan, Tüpraş'ın da özelleştirilen kısmı olan yüzde 66'sının yarısı oranında yani yüzde 33'üne sahip olacak. Görüşme süreci için aradığımız Ahmet Nazif Zorlu konuyla ilgili olarak "Biz enerjide yatırımları olan bir grubuz. Bize böyle bir teklif gelince düşündük ve bu işe girme kararı aldık. Bizim sloganımız en iyisini yapmak. Türkiye'nin en iyi grubu olma yolunda devam edeceğiz" şeklinde konuştu. 
   Bugüne kadarki performanslarının kamuoyunda çok iyi bilindiğini hatırlatan Zorlu, "Geçen yıl 1 milyar 750 milyon dolar ihracat yaptık. Bu memlekette özelleştirme yapılacaksa buna bir sanayici talip ise hele bu sanayici Zorlu Grubu ise herkesin bunu takdir etmesi lazım" dedi. Zorlu, Tüpraş'ın alınması için gerekli kaynağın nasıl temin edileceği yönündeki sorumuzu ise şöyle cevapladı 'Sermaye de koyabiliriz, bir miktar dış finansman da kullanabiliriz. Alternatifleri şu anda değerlendiriyoruz." 
   
   K r satışına bahane oldu 
   Geçen hafta sonunda tarihi bir zirve yaparak 19.926 puan seviyesine kadar yükselen endeks, gün içinde 20.000 direncini geçerek 20.190 puana kadar yükseldi. Ancak bu seviyeden gelen satışlarla endeks 367 puan gevşeyerek 19.558 puandan kapandı. Düşüşte bugün açıklanacak olan Tüpraş ihalesine düşük teklif geleceği yönündeki söylentiler etkili oldu. Borsa açısından bugün açıklanacak olan Tüpraş ihalesi önemli. Tüpraş'ın şu anda piyasa değeri 2.3 milyar dolar civarında. Şirketin yüzde 66'sı için verilecek teklifin denk geleceği piyasa değerinin borsadaki cari değerin çok altında kalması durumunda borsada k r satışlarının biraz daha sürebileceği belirtiliyor. 
   
   Finansmanın bir bölümü yurtdışından karşılanacak    Tüpraş ihalesi için Tatneft'in isteği üzerine Zorlu grubu ile ortaklık görüşmelerine Global aracılık etti. Piyasada konuşulanlara göre Global, konsorsiyuma, Tüpraş'ın alınması için gerekli finansmanın bir bölümünün yurtdışından sağlanması için danışmanlık ve aracılık hizmeti de verecek. 
   Tüpraş'ın şu anda piyasa değeri 2.3 milyar dolar civarında. Şirketin yüzde 66'ı için verilecek teklifin denk geleceği piyasa değerinin borsadaki cari değerin çok altında kalması durumunda Özelleştirme İdaresi'nin tavrı merak konusu. Çünkü Özelleştirme İdaresi Başkanı Metin Kilci, daha önce yaptığı bir açıklamada Tekel'de olduğu gibi Tüpraş'ta da düşük teklif gelmesi halinde ihaleyi iptal edebileceklerini söylemişti. Dün Petrol-İş kaynaklı haberlere göre Tüpraş'a, Çukurova Anadolu Ortak Girişim Grubu'nun 770 milyon dolar, Efromov'un ise 1.1 milyar dolar teklif verdiği öne sürüldü. 
   
   
</TEXT>
</DOC>
