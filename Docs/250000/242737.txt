<DOC>
<DOCNO> 242737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo29.html </URL>
<DATE> 2004/05/25/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
PFDK'dan Ç. Rizespor, Bursaspor ve A. Sebatspor'a saha kapatma cezası 
</HEADLINE>
<TEXT>

     Profesyonel Futbol Disiplin Kurulu PFDK , Çaykur Rizespor, Bursaspor ve Akçaabat Sebatspor'a saha kapama ve para cezası verdi. Disiplin Kurulu, 15 Mayıs Cumartesi günü oynanan Çaykur Rizespor-Beşiktaş, Bursaspor-Samsunspor ve Akçaabat Sebatspor-Ankaragücü maçlarında çıkan olaylar nedeniyle Çaykur Rizespor'a 1 maç saha kapama ve 1 milyar lira, Bursaspor'a 2 maç saha kapama ve 2.5 milyar lira, Akçaabat Sebatspor'a da 1 maç saha kapama ve 2.5 milyar lira para cezası verilmesini kararlaştırdı. Kurul ayrıca Adanaspor-Denizlispor karşılaşmasında, edebe aykırı tezahürat yapıldığı gerekçesiyle ev sahibi takıma ihtar cezası verilmesini uygun buldu. 
     Kurulun aldığı diğer cezalar şöyle 
     
     5 maç 
     Fikret Yimpaş Yozgatspor . 
     
     3 maç 
     Orhan Mersin Mezitlispor . 
     
     45 gün hak mahrumiyeti 
     Yaşar Özçiftçi Aksarayspor idarecisi , Ali Figan Diyarbakır Kayapınar Belediyespor idarecisi . 
     
     30 gün hak mahrumiyeti 
     Mustafa Altındağ Karamanspor Teknik Direktörü , Bülent Çingitaş Niğdespor idarecisi , Aziz Kadırhan Şırnakspor idarecisi , Yakup Kaptan Bandırmaspor Teknik Direktörü . 
     
     2.5 milyar lira 
     Mersin İdmanyurdu. 
     
     İhtar 
     Bursaspor, Bandırmaspor. 
     
</TEXT>
</DOC>
