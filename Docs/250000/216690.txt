<DOC>
<DOCNO> 216690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/yasam/yas01.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlar batık gemi rekortmeni olacak .. 
</HEADLINE>
<TEXT>

   Boğazlar'daki tehlikeye dikkat çekmek için çırpınan çevreciler, Guinness'e başvurup 'bu ayıbı' tescil ettirmeye çalışacak...... 
      Bülent Özdemir 
   
   Son fırtınada Türk boğazlarındaki batıklara yenileri eklendi. Geçen haftalarda Çanakkale Karabiga'da Liberya bandıralı bir gemiyle, İstanbul Boğazı girişinde 19 kişilik mürettebatıyla Kamboçya bandıralı Hera battı, 4 gemi karaya oturdu. Karaya oturan gemilerden Rus bandıralı Stronsiy'nin dışındakilerin kurtarılması için çalışmalar sürerken, parçalanan Strontsiy yakıt sızdırmaya başladı. 
   "Şimdiye kadar sesimizi duyan olmadı, bu utanç tescillenirse belki soruna eğilen olur" diyen Doğa Savaşçıları Çevre Örgütü Başkanı Zafer Murat Çetintaş, son 50 yılda 62 geminin battığı Marmara Denizi'ni dünya batık rekortmeni olarak Guinness Rekorlar Kitabı'na aday göstermeye hazırlanıyor. 
   
   En tehlikeli su yolu 
   Kaçak mal taşımak için yaşlı gemilerin satın alındığını ve bu gemilere yeterlilik belgesi verildiğini belirten Çetintaş, şunları söyledi "Avrupa Birliği ve ABD yaşlı ya da donanım eksikliği bulunan Türk gemilerini kara listeye alıp dünyaya ilan ederek limanlarına sokmuyor. Ama biz yapamıyoruz. Dünyanın en yaşlı gemileri dünyanın en tehlikeli su yolu olarak gösterilen İstanbul Boğazı'nda cirit atıyor." 
   
   Guinness'e ilk başvuru olacak 
   Ülkemizin, Türk Boğazları'nda son 50 yılda 29'u İstanbul olmak üzere toplam 62, son 100 günde ise 7 batıkla rekora koştuğunu belirten Çetintaş, şöyle konuştu "Guinness Rekorlar kitabı hakemlerine elimizdeki belgeleri vererek tespit yaptıracağız. Bugüne kadar Guinness'e batıklar konusunda hiçbir başvuru yapılmamış. Türkiye bu anlamda da ilk olacak." 
   
   'Kasten batırıyorlar'    Ucuza alınan yaşlı gemilerin değerinin üstünde paralara sigorta ettirildiğini öne süren Zafer Murat Çetintaş'a üstte göre bu gemiler kasten batırılıyor. "Yaşı yetmiş, işi bitmiş gemiler kasten batırılıyor" diyen Çetintaş, iddiasını şu sözlerle dile getiriyor "Kötü havaları fırsat bilip açılıyorlar. Eğer lodos varsa güneyden, fırtınada ise kuzeyden giriş yapıyorlar. Gemileri batırıp ya da karaya oturtup sigortadan büyük paralar kazanıyorlar. Batan gemilerin hemen hepsinin yaşlı ve sigortalı olmasının nedeni bu." 
   
   
</TEXT>
</DOC>
