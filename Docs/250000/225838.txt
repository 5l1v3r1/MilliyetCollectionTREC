<DOC>
<DOCNO> 225838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/soneko45.html </URL>
<DATE> 2004/03/26/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Aksigorta 30 trilyon lira temettü dağıtacak... 
</HEADLINE>
<TEXT>

     Aksigorta Genel Kurulu'nda 30 trilyon lira temettü dağıtılması kararlaştırıldı. 
     Aksigorta'dan yapılan açıklamaya göre, şirketin net karı 2003 yılında yüzde 46 artarak 41.2 trilyon lira oldu. 
     Aksigorta'nın toplam prim üretimi geçen yıl 2002 yılına göre yüzde 34.5 artışla 358 trilyon 507 milyar liraya ulaştı. Aksigorta, bu artışla hayat dışı prim üretimindeki pazar payını da yüzde 9'a yükseltti. 
     Özsermayesi yüzde artarak 279 trilyon lira net dönem karı dahil olan Aksigorta'nın toplam aktifleri ise bir önceki yıla göre yüzde 45.4 artarak 307 trilyon liradan 447 trilyon liraya çıktı. 
     Aksigorta Genel Müdürü Vahdet Tulun, pazar paylarını minimum yüzde 10'a çıkarmayı ve 2004 yılında mali giderler çıktıktan sonra net teknik karlılık yakalamayı amaçladıklarını bildirdi. 
     Tulun, faaliyet teknik karlılığı artırmak için araçların marka, model, hasar yapma trendi gibi unsurlarını kapsayacak bir yazılım programı hazırladıklarını ve bu şekilde bir fiyat oluşturacaklarını kaydetti. 
     
</TEXT>
</DOC>
