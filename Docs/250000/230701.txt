<DOC>
<DOCNO> 230701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur01.html </URL>
<DATE> 2004/04/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Babaeski'de yolcu otobüsü devrildi 5 ölü, 22 yaralı 
</HEADLINE>
<TEXT>

     Kırklareli'nin Babaeski İlçesi'nde, otobüs sürücüsü uyuduğu için meydana geldiği ileri sürülen trafik kazasında 5 kişi öldü, 22 kişi yaralandı. 
     İstanbul-Edirne seferini yapan Ali Yılmaz 24 yönetimindeki Arena Turizm e ait 34 YKR 08 plakalı yolcu otobüsü, dün saat 03.00 sıralarında, D-100 Karayolu'ndaki Kuleli Köyü çıkışında köprü korkuluklarına çarparak, dereye uçtu. Kazada aralarında otobüs sürücüsü Ali Yılmaz'ın da bulunduğu 5 kişi ölürken, 22 kişi de yaralandı. 
     Edinilen bilgiye göre, İstanbul Esenler Otogarı ndan Edirne'ye yola çıkan Ali Yılmaz ın kullandığı yolcu otobüsü, güzergahındaki Çorlu, Lüleburgaz ve Babaeski terminallerine uğrayıp yolcularının bir bölümünü bıraktı. Yol süresince, sürücü Ali Yılmaz'ın sık sık esnemesi yolcuları endişelendirdi. Bazı yolcuların sürücünün uykusuz olduğunu anlayarak inmek istedikleri, ancak Ali Yılmaz ın iyi olduğunu söylemesi üzerine vaz geçtikleri ileri sürüldü. 
     Sürücüsü Ali Yılmaz ın hakimiyetini kaybettiği otobüs, Babaeski'den Edirne'ye doğru yola çıktıktan 20 kilometre sonra Kuleli Köyü çıkışında köprü korkuluklarını parçalayarak, yaklaşık 10 metre aşağıdaki dereye uçtu. 
     Kazada sürücü Ali Yılmaz, yolcular Abidin Şişman 30 , Hidayet Demirer 66 , Yalçın Yılmaz 31 olay yerinde, Eyüp Çan ise kaldırıldığı Trakya Üniversitesi Tıp Fakültesi Hastanesi'nde hayatını kaybetti. 
     Kazada yaralanan otobüs yolcuları, Uğur Mikyaz, Serpil Özarda, Fevzi Ercan, İnönü Korkmaz, Hakan Yıldız, Levent Drin, Sami Taşçıoğlu, Özgür Bayır, Erol Güney, İbrahim Dayan, Anıl Adıgüzel, Yusuf Tiryaki, Emrillah Ünlü, Aydın Atasoy, Mustafa Gökhan Dizdar, Coşkun Özmen, Hüseyin Miran, Ali Kahraman, Osman Bolat, Onur Çuhadar, Engin Aşçı ve Cenk Kürkçü Trakya Üniversitesi Tıp Fakültesi Hastanesi nde tedavi altına alındılar. 
     Bu arada, Kuleli Deresi'ne uçan otobüs dört ayrı vincin yardımıyla çıkarılabildi. 
     
     SÜREKLİ ESNİYORDU 

     Otobüste yolcu olarak bulunan Levent Drin, sürücünün yol boyunca sürekli esnediğini söyleyerek, Ben bu durumdan rahatsız oldum. Hatta kendisine otobüsten inmek istediğimi söyledim. Bana kendisinin iyi olduğunu söylerek inmemem için ikna etti'' dedi. Kazada yaralanan yolculardan Fevzi Ercan da otobüs sürücüsünün yol boyunca esnediğini anlatarak, Ben de uyukluyordum. Otobüs korkuluklara çarpmaya başlayınca kendime geldim ve köprüden aşağıya uçtuk. Daha sonrasını ise hatırlamıyorum'' diye konuştu. 
     

     
</TEXT>
</DOC>
