<DOC>
<DOCNO> 245938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun32.html </URL>
<DATE> 2004/06/07/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Alman turistler, Türkiye'de kredi kartı sahtekarlığına karşı uyarıldı... 
</HEADLINE>
<TEXT>

     Alman polisi, Alman turistleri Türkiye'de kredi kartları sahtekarlığına karşı uyardı. 
     Almanya Federal Polisi'nce yapılan açıklamada, bu yılın başından beri Türkiye'ye giden Alman turistlerin kullandığı kredi kartlarının, onlardan habersiz çoğaltıldığının ve bu olayların arttığının saptandığı belirtildi. 
     Açıklamada, kredi kartlarının birden fazla pos makinesi ya da aynı makinede birden fazla okutulduğu ya da bir kenara yazmak için turistten kredi kartı numarasını okumasının istendiği ifade edildi. 
     Bu davranışların çoğunlukla Antalya, Manavgat ve Alanya bölgelerinde yapıldığı öne sürüldü ve sahte kartların Türkiye, İngiltere, Belçika ve Hollanda'da piyasaya sürüldüğü kaydedildi. 
     
</TEXT>
</DOC>
