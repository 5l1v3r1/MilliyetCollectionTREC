<DOC>
<DOCNO> 215332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sontur10.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk hava ve kar yağışı hafta başında da etkili olacak... 
</HEADLINE>
<TEXT>

     Soğuk hava ve kar yağışı, haftanın ilk iki günü yurdun kuzey, iç ve doğu kesimlerinde, Çarşamba günü güney ve doğu kesimlerde devam edecek. Hava sıcaklıkları, Çarşamba günü batı bölgelerden itibaren artmaya başlayacak. 
     Soğuk hava ve kar yağışı, yurdun kuzey, iç ve doğu kesimlerinde yarın ve 17 Şubat Salı günü de devam edecek. Soğuk ve yağışlı hava, 18 Şubat Çarşamba günü yurdun güney ve doğu kesimlerinde etkisini sürdürecek. 
     Buna göre, yarın, Marmara'nın doğusu, Batı Karadeniz, İç Ege, Göller yöresi, Doğu Akdeniz, İç Anadolu'nun güney ve batısı, Doğu Karadeniz ile Doğu ve Güneydoğu Anadolu bölgeleri yağışlı. Yağışlar, Doğu Akdeniz kıyılarında yağmur, Güneydoğu Anadolu'da karla karışık yağmur ve kar, diğer yerlerde ise kar şeklinde olacak. 
     Salı günü Marmara'nın doğusu, Batı ve Orta Karadeniz kıyıları, Doğu Karadeniz, Akdeniz, İç Anadolu'nun güney ve doğusu, Doğu Anadolu ile Güneydoğu Anadolu bölgeleri yağışlı. Yağışların Akdeniz kıyılarında yağmur, Güneydoğu Anadolu'da karla karışık yağmur ve kar, yağış alan diğer yerlerde ise kar şeklinde olması bekleniyor. 
     Çarşamba günü ise Doğu Karadeniz, İç Anadolu'nun güneyi, Akdeniz ile Doğu ve Güneydoğu Anadolu bölgeleri yağışlı. Yağışlar, Akdeniz kıyılarında yağmur, Güneydoğu Anadolu bölgesinde karla karışık yağmur ve kar, diğer yerlerde ise kar şeklinde olacak. 
     Halen mevsim normallerinin altında seyreden hava sıcaklıklarında yarın ve salı günü önemli bir değişiklik beklenmezken, sıcaklıklar Çarşamba günü batı bölgelerden itibaren artmaya başlayacak. 

     
</TEXT>
</DOC>
