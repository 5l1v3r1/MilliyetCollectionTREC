<DOC>
<DOCNO> 218335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo28.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmağı kırıldı, Westerveld sezonu kapatıyor... 
</HEADLINE>
<TEXT>

     Milli futbolcu Nihat Kahveci'nin de forma giydiği İspanya'nın Real Sociedad takımının Hollandalı kalecisi Sander Westerveld'in, sol el küçük parmağındaki kırık nedeniyle ameliyat olacağı ve iyileşmesinin 2-3 ayı bulacağı belirtildi. 
     Şampiyonlar Ligi'nde Olimpique Lyon'a karşı 1-0 kaybettikleri maçın ardından yapılan doktor kontrolünde sol el küçük parmağında kırık belirlenen Westerveld'in, büyük olasılıkla sezonu kapattığı ifade ediliyor. Ligde bu hafta oynanacak Albacete maçında forma giymeyeceği kulüp tarafından açıklanan Hollandalı kalecinin ameliyat olacağı ve iyileşme sürecinin 3 ayı bulabileceği bildiriliyor. 
     ''Parmağım, kazadan sonraki bir araba gibi'' diyen Westerveld, uzun zaman sonra yaşadığı en kötü günün Lyon maçının yapıldığı çarşamba günü olduğunu söyledi. 
     La Liga'da pazar günü TSİ 18.00'de sahasında Albacete ile karşılaşacak Real Sociedad'ta Westerveld'in yerine ikinci kaleci Alberto'nun görev yapacağı kaydedildi. 
     
</TEXT>
</DOC>
