<DOC>
<DOCNO> 228795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/ekonomi/eko02.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Her dört araçtan üçü krediyle satıldı 
</HEADLINE>
<TEXT>

   Geçen yıl kullanılan taşıt kredilerinin tutarı yüzde 267 artışla 5.4 katrilyon lira oldu. Krediyle taşıt alanların sayısı da yüzde 186 artışla 271 bin 503'e çıktı 
   
   Tüketici kredisi faizlerinde düşüşlerin yaşandığı geçen yıl, her dört aracın üçü tüketici kredisiyle satıldı. Krediyle taşıt alan kişi sayısı yüzde 186 artışla 271 bin 503'e ulaştı. 
   Türkiye'de geçen yıl toplam 366 bin 927 adet otomobil ve hafif ticari aracın satışı gerçekleşirken, 271 bin 503'ünün bedeli krediyle karşılandı. 
   
   Son çeyrekte arttı 
   Yüzde 74 ile tarihinin en yüksek kredi kullanım oranına ulaşıldı. Kullanılan kredi tutarı yüzde 267 artışla 5.4 katrilyon liraya yükseldi. Otomotiv Sanayii Derneği OSD verilerine göre, 2003 yılının ilk dokuz ayında toplam 133 bin 104 adet olarak gerçekleşen kredili satışlar son çeyrekte patlama yaşadı. Eylül - Aralık 2003 döneminde tüketici kredisi kullanılan araç sayısı 138 bin 399 adet olarak gerçekleşti. 2002 yılındaki kredili satışlar 94 bin 899 adet, toplam satışlar içindeki oranı ise yüzde 60 olarak hesaplandı. 2002 yılında araç alımı için 1 katrilyon 474 trilyon lira tüketici kredisi kullanılırken, rakam geçen yıl yaklaşık 4 katrilyon lira artarak 5 katrilyon 407 trilyon liraya yükseldi. 
   Kredi tutarı, 2003'ün ilk çeyreğinde 442 trilyon lira, ikinci çeyrekte 791 trilyon lira, üçüncü çeyrekte 1 katrilyon 375 trilyon lira, son çeyrekte ise 2 katrilyon 799 trilyon lira olarak gerçekleşti. 
   
   Son üç yılın rekoru Yıllar Kredili satış adedi Kredili satış oranı 1990 60.972 27 1991 33.667 15 1992 137.456 45 1993 184.393 42 1994 32.373 14 1995 86.884 37 1996 80.193 35 1997 176.428 51 1998 156.019 48 1999 144.222 38 2000 416.410 67 2001 66.858 36 2002 94.899 60 2003 271.503 74 
   
</TEXT>
</DOC>
