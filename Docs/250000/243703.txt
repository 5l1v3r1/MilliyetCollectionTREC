<DOC>
<DOCNO> 243703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/guncel/gun04.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilerin 'özel okul' heyecanı 
</HEADLINE>
<TEXT>


Yarın yapılacak Özel Okullar Sınavı'nda adaylar 1 saatten önce sınav salonunu terk edemeyecek 

İSTANBUL Milliyet 

Özel Okullar Sınavı yarın yapılacak. 21 bin öğrencinin başvuru yaptığı sınav saat 10.00'da başlayacak. Öğrenciler, sınav süresince eğitim öğretim ücreti en düşük 7 milyar liradan başlayacak okullara girebilmek için ter dökecek. 
2 saat sürecek sınavda adaylara akademik yeteneği ölçme niteliği ağırlıklı Türkçe, matematik, Fen Bilimleri ve Sosyal Bilimler testleri uygulanacak. Sınav için geri sayım başlarken özel okullar da önümüzdeki eğitim öğretim yılı için ücretlerini belirlemeye başladılar. Sınav başladıktan sonra adayların ilk bir saat içinde sınav salonunu terk etmeleri yasak. 

Ortalama yüzde 12 zam 
Özel okullar yeni eğitim öğretim döneminde yüzde 10 ile yüzde 20 oranında zam yaptılar. Özel Okullar Derneği Başkan Yardımcısı Cem Gülan, İstanbul ve Türkiye ortalamasının yüzde 12 civarında olacağını belirtti. 


</TEXT>
</DOC>
