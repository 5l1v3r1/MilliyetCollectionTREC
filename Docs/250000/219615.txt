<DOC>
<DOCNO> 219615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/astro/index.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanılgılar var 
</HEADLINE>
<TEXT>

   
   
   Bugün olayları net görememekten ya da inatçılıktan dolayı yanılabiliriz. Aşırı gurur ya da yeteri kadar objektif olamamak da problemlere yol açabilir. Koç'lar iş hayatında yeni girişimlerden yana olacaklar. Maddi konularda başarı mümkün. Sosyal konulara ve eğlenceye de açık bir gündeler. Boğa'lar duygularını açığa çıkarmakta zorlanabilirler. Güvene olan ihtiyaçları onları harekete geçmekte zorlamakta. Evle ilgili uğraşlar da öne çıkabilir. İkizler planlarını uygulamada zorlanmayacaklar. Kısa geziler, çokça konuşma ve yazışma gündeme gelebilir. Orijinal düşünceleri ile dikkat çekebilirler. Yengeç'ler işte daha kontrollü davranmak zorundalar. İş hayatında değişiklik yapabilirler. Yabancılarla ilgili konularda yeni gelişmeler olabilir. Aslan'lar hareketli olmalarına rağmen ilişkilerinde hassas davranabilirler. İşlerinde ve ortaklaşa konularda yeniliğe açık durmalılar. Başak'lar kendilerini huzursuz hissedebilirler. Ortaklıklarda ve işleriyle ilgili konularda belirsizlik ortaya çıkabilir. 
   Terazi'ler sosyal konularda çok daha rahat edebilecekleri bir gündeler. Başkalarının olumlu önerilerini alamaya açıklar. İşte paylaşımcı ve verimli olabilirler. Akrep'ler yoğun işleri ve sorumluluklarından biraz gergin olacaklar. İnatlaşmamalılar, işte atılımcı yanları olumlu sonuçlar verebilir. Dinlenmeye zaman ayırmaları onların yararına. Yay'lar aile ve yakınlardan destek alabilirler. İşte yeni kararlar almak için aceleci olmamalılar. Yabancılarla ilgili konulara öncelik kazanabilir. Oğlak'lar için iletişim ve eğitim konuları ağırlıklı. Bu alanlarda yeni fikir alışverişleri yarar getirebilir. Ortaklaşa işlere girişebilirler. Kova'lar ani tepkiler verebilirler. Biraz daha dengeli ve uysal olmaya özen göstermeliler. İş konusunda beklenmedik değişikliklere hazır olmalılar. Sakin ve uyumlu olmak fayda getirecek. Balık'lar günlük işlere, detay isteyen konulara daha fazla zaman ayırmalılar. İşlerin yolunda gitmesini istiyorlarsa disiplinli hareket etmek zorundalar. 
</TEXT>
</DOC>
