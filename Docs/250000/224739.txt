<DOC>
<DOCNO> 224739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun22.html </URL>
<DATE> 2004/03/23/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Almanya ayağa kalktı Öldürülen Türk ailesini 32 kişi soruşturacak 
</HEADLINE>
<TEXT>

     Almanya'nın Augsburg kentinde Türk aile cinayetinin aydınlatılması için polis 32 kişilik bir soruşturma komisyonu oluşturdu. 
     Augsburg polisi, öldürülen Ela 7 adlı kız çocuğu ile annesi Aylin 29 , dayısı Aykın 25 ve anneannesi Melahat Çankaya 59 ile Çek misafir Vladimir Vlacher'in 44 cesetlerine bugün Münih Adli Tıp Enstitüsü'nde otopsisi yapılacağını bildirdi. 
     Polis, Aylin Çankaya'nın ayrı yaşadığı ikinci eşi Ali Göbelek'in 37 arandığını, henüz kendisinden haber alınamadığını belirtti. 
     Çek misafir Vlacher'in Aykın Çankaya'nın arkadaşı olduğu ve bir süredir evde misafir olarak kaldığı, Ali Göbelek'in de cinayeti kıskançlıktan dolayı işlemiş olabileceği kaydediliyor. 
     Polis, olayla ilgili bilgi verebilecek Türk vatandaşları için Türkçe telefon hattı kurulduğunu, iyi Almanca konuşamayan Türk vatandaşlarının 0821-3232000 numaralı telefonu arayarak, Türkçe bilgi verebileceklerini açıkladı. 

     
</TEXT>
</DOC>
