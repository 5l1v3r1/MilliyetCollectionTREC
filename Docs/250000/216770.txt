<DOC>
<DOCNO> 216770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo11.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 2 - Bursaspor 0 maç bitti 
</HEADLINE>
<TEXT>

     Stat 19 Mayıs. 
     Hakemler Ünsal Çimen x, Baki Tuncay Akkın xx, Mete Kalkavan xx. 
     Gençlerbirliği Gökhan xx, El Saka xxx, Ümit xx, Deniz xxx, Filip xxx, Serkan xxx, Skoko xx, Ali Tandoğan xxx Dk. 75 Veysel xx , Youla xxx Dk. 87 Doğa , Mustafa Özkan xxx Dk. 81 Erkan x , M'Bayo xxx. 
     Bursaspor Serdar x, Tamer xx, Erman xx, Miu Ilie xx, Serkan xx Dk. 72 Erol x , Mustafa xx, Grozdiç x, Junior x, Sertan xx Dk. 79 Mehmet x , Okan x, Osterc x Dk. 46 Frasineanu xx . 
     Goller Dk. 21 Serkan, Dk. 74 Filip. 
     Sarı Kartlar Dk. 29 Ümit, Dk. 83 Serkan, Dk. 90 El Saka Gençlerbirliği , Dk. 36 Sertan, Dk. 72 Okan Bursaspor . 
     Birinci Süper Futbol Ligi'nde Gençlerbirliği, Bursaspor'u 2-0 yendi. 
     Oyuna baskılı ve orta alan kontrolünü elinde tutarak başlayan Gençlerbirliği, kanatlardan getirdiği toplarla Bursaspor'a zor anlar yaşattı. Daha maçın başında Youla, yakaladığı çok net bir gol pozisyonundan yararlanamazken, kırmızı-siyahlı ekip aradığı gole ancak 21. dakikada kavuştu. 
     Konuk Bursaspor ise oyunu kendi yarı alanında kabul ederek kontraataklarla rakip kalede gol aradı, ancak ilk yarıda pozisyona giremedeği gibi gol atmayı da başaramadı. 
     2. dakikada Youla, kaptığı topla Bursaspor ceza alanına indi. Kaleciyle karşı karşıya kaldığı pozisyonda vuruşunu yaptı. Ancak kaleci Serdar, meşin yuvarlağa direk dibinde yatarak sahip oldu. 
     21. dakikada Serkan, orta alandançalımlarla Bursaspor ceza alanı ön çizgisine dek sokuldu. Ceza alanı içindeki Youla ile duvar pası yapan Serkan, kaleci Serdar ile karşı karşıya kaldığı pozisyonda topu kalecinin altından ağlarla buluşturdu 1-0 
     İlk yarıda başka gol olmayınca Gençlerbirliği, devreyi 1-0 önde kapadı. 
     
     İKİNCİ YARI 

     Bursaspor, Osterc'den ilk yarıda beklediği performansı alamayınca ikinci yarıda bu futbolcunun yerine Frasineanu'yu alarak Gençlerbirliği kalesinde gol aradı. Ancak Yeşil-beyazlı ekip, geliştirdiği zayıf ataklarda aradığı golü bulamadığı gibi oyunun hakimi olan Gençlerbirliği'nden 2. golü de yiyerek karşılaşmada 2-0 geriye düştü. 
     Konuk ekip, oyunun son dakikasında Okan'ın ayağından bir de penaltı kaçırınca Ankara'dan golsüz ve puansız ayrıldı. 
     46. dakikada Skoko, ceza alanına girerken pasını sol taraftaki Filip'e verdi. Bu futbolcunun sert şutunda, direkten dönen topu defans uzaklaştırdı. 
     51. dakikada Grozdiç'in ceza alanına ortaladığı topa Mustafa iyi yükseldi ve kafayı vurdu. Filelere gitmekte olan topu kaleci Gökhan uçarak köşeden kornere çeldi. 
     60. dakikada Junior'un sol kanattan yaptığı ortaya uzak direkte Sertan kafayı vurdu. Top yan ağlarda kaldı. 
     74. dakikada M'Bayo'nun düşürülmesiyle kazanılan serbest atışı Filip kullandı. Bu futbolcunun yerden sert bir vuruşla kaleye gönderdiği top, kaleci Serdar'ın bakışları arasında ağlarla buluştu 2-0 
     90. dakikada El Saka'nın ceza alanı içinde Bursasporlu Okan'ı düşürmesine hakem Ünsal Çimen penaltı vedi. Atışı Okan kullandı. Kaleci Gökhan'dan dönen topu Frasineanu yeniden kaleye gönderdi. Üst direkten dönen topu savunma uzaklaştırdı. 
     Karşılaşmada başka gol olmayınca Gençlerbirliği, UEFA Kupası maçı öncesi Bursaspor'u 2-0'lık skorla yenerek 3 puanın sahibi oldu. 

     
</TEXT>
</DOC>
