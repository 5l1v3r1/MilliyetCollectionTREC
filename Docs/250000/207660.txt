<DOC>
<DOCNO> 207660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/spor/spo04.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor idare etti 1-1 
</HEADLINE>
<TEXT>

   Bordo-Mavililer Antalya kampının ilk hazırlık maçında Belçika'nın Lokeren takımı ile yenişemedi, Baldyinsson'un golüne Gökdeniz'le karşılık verdi 
      
   Elden kaçırdı 
   TRABZONSPOR, Antalya kampında oynadığı ilk hazırlık maçında Belçika'nın Lokeren takımı ile berabere kaldı. Başa baş geçen ilk yarıda konuk ekip 42'de Baldyinsson ile üstünlüğü yakaladı. Bu golden üç dakika sonra Gökdeniz kazanılan serbest atışta topa mükemmel vurdu ve eşitliği sağladı. Karadeniz ekibinin ikinci yarının son yarım saatinde kurduğu baskı gol getirmeyince mücadele 1 - 1 sonuçlandı. 
   
   Maçın karnesi    HAKEMLER Cem Deda, Aydın Toksoy, Erhan Özer 
   TRABZONSPOR Hasan Sönmez 6 Petkoviç Dk.46 6 - Hasan Üçüncü 6 , Recep 8 , Augustine 8 Göksel Dk.66 6 , Somers 7 , Hüseyin 7 - Emre Toraman 6 , İbrahim Ege 8 , Maxim 6 Alişen Dk.46 6 - Gökdeniz 7 , Yattara 6 Emre Aygün Dk.54 7 
   LOKEREN De Wilde 7 - Michael 6 Drgest Dk.46 6 , Doba 5 , Zanzan 6 Zere Dk.61 6 - Coulibaly 5 , Vidarsson 7 , Geraertsson 6 , Kristysson 4 , Van Hoeyland 5 Mbida Dk.70 4 - Bance 6 Ovemeire Dk.84 , Baldyinsson 7 
   GOLLER Baldyinsson Dk.42 , Gökdeniz 45 
   
   Mehmet vazgeçmiyor    Teklifte bulundu 
   TRABZONSPOR'A transferi bel fıtığı olduğu gerekçesiyle son dakika iptal olan Mehmet Polat, Bordo - Mavili yöneticilere cazip bir teklif sundu. Yıldız futbolcunun, "Gaziantepspor'dan bonservisimi bedava alacağım. Sizinle de maç başına anlaşma yapmak istiyorum" önerisi, yönetim tarafından olumlu karşılandı. Trabzonspor, Mehmet'in bonservisini almasını bekliyor. 
   
   Yeni adaylar 
   BORDO - Mavili yöneticiler, Banik Ostrava'da forma giyen Çek Rene Bolf ile de temaslarını sürdürüyor. İsmi sezon başında da gündeme gelen ve dün akşamki maçta yeniden izlenen Lokeren'den Coulibaly'nin transferi için de nabız yoklanacak. Öte yandan Turgay Semercioğlu'nun isteği üzerine yönetim, Denizlisporlu Ali ve Çağdaş'ın isimlerini de listesine aldı. 
   
   
</TEXT>
</DOC>
