<DOC>
<DOCNO> 246079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonyas10.html </URL>
<DATE> 2004/06/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yağışlı hava gitmiyor, yaz gelmiyor... 
</HEADLINE>
<TEXT>

     Hüseyin NARİN 
Yaz bir türlü gelmiyor... Hafta sonu birçok bölgeyi etkileyen yağışlı hava, yeni haftada da yurdu terketmiyor. Pazartesi kuzeyden başlayarak Ege dışında tüm bölgelerde yağış görülecek. Özellikle Doğu Karadeniz, İç Anadolu’nun doğusu ile doğu Akdeniz’de etkili sağanak yağış bekleniyor. 
     Hava sıcaklığı kuzey ve iç kesimlerde 5 derece azalacak, hafta sonunda tekrar artacak. 
     Devlet Meteoroloji İşleri Genel Müdürlüğü'nden alınan bilgiye göre, yarına kadar Marmara, Karadeniz'in tamamı, İç Anadolu'nun ve Doğu Anadolu'nun kuzeyi yağmurlu olacak. Güney bölgelerimiz açık ve güneşli, diğer yeler parçalı bulutlu... 
     Önümüzdeki 3 günün hava raporu ise şöyle 
     Salı 
     Yağmur yayılıyor... Marmara, Karadeniz, Erzurum-Kars çevresi, İç Anadolu ve Doğu Akdeniz yağış alacak, diğer bölgelerimiz parçalı bulutlu. Yağışlar özellikle İç Anadolu'nun doğusu ve Doğu Karadeniz'in iç kesimlerinde etkili... 
     Çarşamba 
     Trakya, Karadeniz, Hakkari çevresi dışında Doğu Anadolu'nun tamamı, İç Anadolu'nun doğusu ve Doğu Akdeniz'de yağış görülecek. Ege ve Batı Akdeniz az bulutlu ve açık, diğer yerler parçalı bulutlu. 
     Perşembe 
     Yağmur Karadeniz'e sıkışıyor... Orta ve Doğu Karadeniz ile Erzurum-Kars çevresi yağmurlu bir gün geçirecek. Ege ve Akdeniz açık ve güneşli, diğer bölgelerimiz parçalı ve az bulutlu. 

     
</TEXT>
</DOC>
