<DOC>
<DOCNO> 206213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sondun22.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Kübalı diplomatı sınır dışı etti 
</HEADLINE>
<TEXT>

     ABD, Kübalı diplomat Roberto Socorro Garcia'yı sınır dışı etti. 
     İsmi açıklanmayan Amerikalı yetkililer, Garcia'nın, ''suç unsurları'' ile işbirliği yaptığı gerekçesiyle sınır dışı edildiğini açıkladılar. 
     Garcia'nın ne zaman sınır dışı edildiğine dair bilgi verilmezken, hiçbir resmi açıklama yapılmadan sınır dışı edilen Kübalı diplomat sayısının, son bir ay içinde 3'e ulaştığı belirtildi. 
     Küba, henüz gelişmelerle ilgili açıklama yapmadı. 
     Yetkililer, 2002 yılı sonlarından bu yana, 20 kadar Kübalı diplomatın sınır dışı edildiğini söylediler. 
     Küba ile ABD arasındaki kopuk diplomatik ilişkiler bugün 43. yılını doldurdu. Küba Devlet Başkanı Fidel Castro, casusluk yaptıkları ileri sürülen Amerikalı 76 diplomatın sınır dışı edilmesine karar vermiş ve ABD Başkanı Dwight Eisenhower, iki ülke arasındaki diplomatik ilişkileri kesmişti. 
     
</TEXT>
</DOC>
