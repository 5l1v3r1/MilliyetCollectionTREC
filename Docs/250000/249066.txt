<DOC>
<DOCNO> 249066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur03.html </URL>
<DATE> 2004/06/18/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
İzmir'de spreyli saldırgan yakalandı 
</HEADLINE>
<TEXT>

     Konak İlçesi'nde 2 kişiyi bıçaklayan, spreyli saldırgan yakalandı. 
     Kemeraltı semti Damlacık 413. sokakta, gece saat 01.30 sıralarında, kimliği belirlenemeyen bir kişi, Koray Özorçun'un 16 yüzüne sprey sıktı ve belinden bıçakla yaralayıp kaçtı. 
     Bozyaka SSK Hastanesi'nde tedavi edilen Özorçun'un hayati tehlikesinin bulunmadığı öğrenildi. 
     Bu olaydan yaklaşık bir saat sonra İkiçeşmelik 839 sokakta, Salih Doymaz 50 , kimliği belirlenemeyen bir kişi tarafından karnından bıçaklandı. Alsancak Devlet Hastanesi'ne kaldırılan Doymaz tedavi edildi. 
     Bıçaklanma olaylarından sonra yapılan operasyonlar sonucu Yasin B. 17 adlı genç, sprey ve bıçakla yakalandı. Gencin, Koray Özorçun ve Salih Doymaz'ı bıçakla yaralayan saldırgan olduğu ortaya çıktı. Yasin B., gözaltına alındı. 
     Öte yandan, Bayraklı Sevgi Yolu'nda park halindeki plakasız özel otomobil bulundu. Araçta yapılan aramalarda pompalı tüfek ele geçirildi. 
     
</TEXT>
</DOC>
