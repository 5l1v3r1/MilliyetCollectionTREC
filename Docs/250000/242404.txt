<DOC>
<DOCNO> 242404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonspo04.html </URL>
<DATE> 2004/05/24/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
NBA... Timberwolves, Lakers'ı 89-71 yenerek durumu 1-1 yaptı... 
</HEADLINE>
<TEXT>

     ABD Profesyonel Basketbol Ligi'nde NBA Batı Konferansı play-off final serisinde Minnesota Timberwolves, Los Angeles Lakers'ı 89-71 farklı skorla yenerek durumu 1-1'e getirdi. 
     Ev sahibi Minnesota Timberwolves'da, sezonun en değerli oyuncusu seçilen MVP Kevin Garnett, 24 sayı, 11 ribaunt ve 3 asistle takımının en skorer ismi oldu. 
     Latrell Sprewell, 17 sayı, 3 ribaunt ve 8 asistle, Wally Szczerbiak, 16 sayı, 5 ribaunt ve 7 asistle, Darrick Martin de 15 sayı, 2 ribaunt ve 6 asistle galibiyete katkıda bulunan isimler oldular. 
     Konuk ekip Los Angeles Lakers'da ise gecenin en skorer ismi Kobe Bryant, 27 sayı, 5 ribaunt ve 6 asistlik performans sergiledi, ancak yenilgiyi engelleyemedi. 
     Bryant'ı 14 sayı, 16 ribaunt ve 3 asistle takip eden Shaquille O'Neil'in çabası da galibiyet için tek başına yeterli olmadı. 
     Ligde yarın Doğu Konferansı play-off finalinde, Indiana Pacers-Detroit Pistons 1-0 mücadele edecek. 
     
</TEXT>
</DOC>
