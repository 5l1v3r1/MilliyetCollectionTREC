<DOC>
<DOCNO> 219837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sontur02.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar kaza yapınca... 
</HEADLINE>
<TEXT>

     İzmir'in Karşıyaka İlçesi'nde girdikleri dikiş atölyesinden 14 milyar lira değerinde eşya çalan hırsızlar, kaçtıkları araçla kaza yaptılar. 
     Yamanlar semtinde güvenlik güçleri, kimlikleri belirlenemeyen 2 kişinin bulunduğu 35 AC 6507 plakalı şüpheli aracın peşine düştüler. Kovalamaca sonucu şüphelilerin bulunduğu araç, 7360 sokak içinde 35 FT 968 plakalı park halindeki özel araca çarptı. Hırsızlar kaçarak izlerini kaybettirdiler. 
     Hırsızların kullandığı araçta yapılan aramada, 2 dikiş makinası, 2 overlok, 94 adet bayan gömleği, 7 adet bayan eteği ile hırsızlık olayında kullanıldığı belirtilen levye ve demir boru bulundu. 
     Yapılan soruşturmalarda, ele geçirilen ve 14 milyar lira değerinde olan malların Cevdet Yıldırım'a ait olduğu ortaya çıktı. Malların, Yıldırım'ın Yamanlar 7370 sokaktaki dikiş atölyesinden çalındığı belirlendi. 
     
</TEXT>
</DOC>
