<DOC>
<DOCNO> 203453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/siyaset/asiy.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri'nden AKP'yi 'şaşırtan savunma' 
</HEADLINE>
<TEXT>

   Dışişleri Bakanlığı'nın türban davası için AİHM'ye gönderdiği "Gericiliği teşvik ediyor" şeklindeki savunma, AKP'yi karıştırdı 
      Saliha Çolak 

   
   Dışişleri Bakanlığı'nın, Türkiye aleyhine açılan türban davası için Avrupa İnsan Hakları Mahkemesi'ne AİHM "Gericiliği teşvik ediyor" şeklinde savunma göndermesi, AKP milletvekilleri arasında şaşkınlık yarattı. Bazı milletvekilleri, Dışişleri Bakanı Abdullah Gül'ün yazıdan haberi olmadığını düşünürken, bazıları da "Böyle bir şey olmuşsa düzeltilmesi gerekir" dediler. 
   AKP milletvekilleri, AİHM'ye gönderilen savunmayı şöyle değerlendirdi 
   Gürsoy Erol İstanbul - İnsan Hakları Komisyonu üyesi Herhalde bürokratların yazdığı bir yazıdır. Hükümetin bilgisi dahilinde değildir. Gül'ün bilgisi olsaydı, herhalde müdahale ederdi. 
   Zafer Hıdıroğlu Bursa - İnsan Hakları Komisyonu üyesi Bu şekilde resmi görüş belirtebileceğini düşünmüyorum. Belki farklı yorumlanmıştır. Kesinlikle ne türban gericilik, ne başı açıklık kendi başına çağdaşlık ifadesidir. 
   Faruk Ünsal Adıyaman - İnsan Hakları Komisyonu üyesi Fransa'da konu tartışılıyor. Buna muhalif olan liberal çevreler bu konuyu 'sömürgenin intikamı' ve sömürgeci refleks olarak dile getiriyor. Türk devletiyle Türkiye'de yaşayan insanlar arasında böyle bir çelişki yok. Bürokratlarımızın, insanlarımızla devletimiz arasında bir sömürge ilişkisi olmadığını anlaması lazım. 
   Eyüp Sanay Ankara Talihsiz bir yazı. Gül'ün haberi olup olmadığını bilmiyorum. Böyle bir şey gönderilemez. Laiklik bütün dinlere, inançlara, görüşlere aynı mesafede, onların birlikte yaşamasını sağlayan bir enstrüman. 
   
   
   
   
</TEXT>
</DOC>
