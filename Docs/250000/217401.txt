<DOC>
<DOCNO> 217401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun36.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum tarafı, referandum öncesi TBMM onayında ısrarlı... 
</HEADLINE>
<TEXT>

     Kıbrıs Rum tarafı, Kıbrıs sorununda varılacak anlaşmanın referandumdan önce Türkiye Büyük Millet Meclisi'nde TBMM onaylanmasında ısrar ediyor. 
     Rum yönetimi lideri Tasos Papadopulos, bugünkü Kıbrıs müzakerelerinin ardından yaptığı açıklamada, olası bir anlaşma konusunda TBMM'nin ''gerçek onayını'' referandumlardan önce istediklerini yineledi. 
     Rum radyosunun haberine göre, Papadopulos, ''Biz Türk Parlamentosu'nun basit bir taahhüdünü değil gerçek kararını istiyoruz. Anlaşma onaylanmadan 'Kıbrıs Cumhuriyeti' var olmayacak ve Türk askerinin kaldığı sürece hangi hukuki nitelikle kalacağı ya da gitmek zorunda mı olacakları kesin olmayacak'' diye konuştu. 
     Papadopulos, görüşmelerde konuların özüne girilip girilmediği yönündeki bir soruya karşılıksa ''her şey özlü konudur'' yanıtını verdi. 
     
</TEXT>
</DOC>
