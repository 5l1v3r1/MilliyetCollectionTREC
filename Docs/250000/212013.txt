<DOC>
<DOCNO> 212013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur07.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi Köprüsü trafiğe açık... 
</HEADLINE>
<TEXT>

     Karayolları 17. Bölge Müdürü Yakup Dost, Boğaziçi Köprüsü'nün tüm şeritlerinin trafiğe açık olduğunu ve buradaki çalışmaların trafik aksatılmadan sürdürüleceğini bildirdi. 
     Dost, Boğaziçi Köprüsü'nde, askı halatlarından birinin bağlantı plakasından kopması üzerine hassas ölçüm çalışmaları için dün 2 şeridin trafiğe kapatıldığını hatırlatarak, saat 24.00 itibariyle de her iki şeridin yeniden trafiğe açıldığını söyledi. 
     ''Köprü 3 gün trafiğe kapalı'' yolunda açıklama yapmadıklarını ve bunun gerçekleri yansıtmadığını kaydeden Dost, ''Boğaziçi Köprüsü'nün tüm şeritleri trafiğe açık. Çalışmalar trafik aksatılmadan sürdürülecek ve köprü yeniden trafiğe kapatılmayacak'' dedi. 
     Yakup Dost, inceleme sonuçlarının da basına daha sonra açıklanacağını sözlerine ekledi. 

     
</TEXT>
</DOC>
