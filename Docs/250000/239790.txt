<DOC>
<DOCNO> 239790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur24.html </URL>
<DATE> 2004/05/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Aracın motoruna kedi girince... 
</HEADLINE>
<TEXT>

     Hatay'ın İskenderun İlçesi'nde bir otomobilin motor kısmına sıkışan kedi, otomobil sürücüsünün 4 saat süren çabası sonucu çıkarılabildi. 
     İskenderun'da kırtasiye dükkanı çalıştıran Kemal Çalışkan, evinden çıkıp işyerine gitmek isterken, gelen kedi sesi üzerine aracın her yerini aramaya başladı. 
     Koltuk altları ve bagaja kadar aradığı kediyi otomobilin motor aksamı arasında bulan Kemal Çalışkan, önce ses vererek onu kaçırmak istedi, ancak başarılı olmadı. 
     Kendi imkanlarıyla 4 saat süren uğraş sonucunda kediyi kurtaran Kemal Çalışkan, arabayı hareket ettirdiğinde yavru kedinin orada parçalanıp ölebileceğini düşündüğünü belirterek, şunları söyledi 
     ''Hayatımda ilk kez başıma böyle bir şey geldi. Oraya nasıl girdiğini anlayamadım. Motor kaputunu açıp parlayan bir çift göz görünce şaşkına döndüm. Arabayı hareket ettirmeyi göze alamadığım için de saatlerce uğraşmak zorunda kaldım, ancak buna değdi. Yavru kediyi kurtardığım için mutluyum'' dedi. 
     
</TEXT>
</DOC>
