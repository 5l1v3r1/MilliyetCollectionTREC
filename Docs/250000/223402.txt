<DOC>
<DOCNO> 223402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun31.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler polislerin evlerine ateş açtı, Nevruz kutlamaları iptal 
</HEADLINE>
<TEXT>

     Suriye'nin kuzeydoğusunda bir grup Kürdün polis memurlarının evlerine ateş açtığı, saldırıda ölen ya da yaralanan olmadığı bildirildi. 
     Bir futbol maçının ardından geçen cuma Arap-Kürt çatışmasının başladığı Kamışlı'nın bir sakini, ''Motosikletli bir grup Kürt, dün gece El Sena bölgesinde polis memurlarının evlerine ateş açtı. Polis ateşle karşılık verdi, ancak ölen-yaralanan olmadı. Kürtler kaçtı. Bunun dışında ortalık sakin görünüyor'' dedi. 
     Bir başka Kamışlı sakini, silah sesleri duyduğunu, ancak ne olup bittiğini bilmediğini söyledi. 
     Çeşitli yetkililer de Haseki ilindeki tüm kasabalarda durumun sakin olduğunu bildirdiler. 
     İlerici Kürt Partisi yetkililerinden Faysal Yusuf da, kentte hayatın normale dönmeye başladığını, çoğu dükkanın açıldığını, ancak okullarda öğrenci sayısının az olduğunu söyledi. 
     Yusuf, kentteki Kürt gruplarının Nevruz kutlamalarını iptal ettiğini de söyledi. 
     Bu arada, Kamışlı'nın dış mahallerinde hala yangınların devam ettiği belirtiliyor. 
     
</TEXT>
</DOC>
