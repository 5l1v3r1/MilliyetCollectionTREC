<DOC>
<DOCNO> 204884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/yasam/yas02.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşdevri İstanbul'u 
</HEADLINE>
<TEXT>

   Tam 430 milyon yıl önce İstanbul nasıl bir yerdi, sakinleri kimlerdi Bu soruların yanıtlarını merak ediyorsanız, bu sergiyi kaçırmayın 
      Ayten Görgün Özel 
   
   Milyonlarca yıl önce İstanbul gerge-danların, fillerin koşuştuğu, denizlerinde köpekbalıklarının, nesli tükenmiş deniz lalelerinin ve günümüzde Kızıldeniz'de bulunan mercanların yaşadığı bir bölgeydi. 
   İşte, İstanbul'un bu tarih öncesi hali, İstanbul Teknik Üniversitesi Maden Fakültesi Jeoloji Mühendisliği Bölümü'ne bağlı Paleontoloji Müzesi'ndeki fosillerden oluşan fotoğraf sergisinde, bugünün İstanbulluları ile buluşuyor. 
   
   Çoğu 'kent' kurbanı 
   Fotoğrafları çeken Jeoloji Mühendisleri Odası İstanbul Şubesi Başkanı Doç. Dr. Yıldırım Güngör, Beyoğlu İstikl l Kitabevi'nde bugün başlayıp 7 Ocak'a kadar sürecek sergi ve tarih öncesi İstanbul'la ilgili, şöyle konuştu 
   "Fosiller İstanbul'un iklimi, biyolojik çeşitliliği, fay hareketleri gibi çok önemli bilgileri verir. Örneğin İstanbul'da 430 - 377 milyon yıl önce ilk omurgasız deniz canlısı ve soyları tükenmiş mercan çeşitleri yaşamaktaydı. O dönemde yaşayan kabuklular, deniz laleleri sonradan yok oldu. Fosilleri ise, yüzlerce milyon yıl sonra İstanbul hakkında önemli bilgiler verdi. Ancak bu izlerin büyük kısmı, çarpık yapılaşma nedeniyle yok oldu." 
   
   İşte en 'eski' İstanbullular    Jeoloji mühendisleri Ord. Prof. Dr. Hamit Nafiz Pamir ve Prof. Dr. Malik Sayar, 1933'te, İstanbul'daki bazı fosilleri tespit etmişti. İşte iki büyük bilim adamına göre, İstanbul'un 'en eski sakinleri' 
   500 milyon yıl önce ortaya çıkıp 225 milyon yıl önce yok olan ilk eklem bacaklılar trilobit , İstanbul'un ilk egemen sakinleriydi.Çatalca, İstinye, Beykoz, Kanlıca, Kartal, Pendik civarında 440 - 225 milyon yıl önce mercan türleri yaşardı. 388 - 377 milyon yıl önce de bu bölgelere deniz laleleri h kimdi.Küçükçekmece - Halkalı havzasında 15 - 5 milyon yıl önce gergedanlar ve filler vardı. Gergedanlara ait diş, çene ve omurga kemikleri, fillerin azı dişleri ve diğer hayvanlara ait çeşitli fosiller bulundu. Çatalca'da bulunan dişler de, 50 - 37 milyon yıl önce yaşamış bir köpekbalığına aitti. 
   
</TEXT>
</DOC>
