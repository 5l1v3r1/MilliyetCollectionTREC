<DOC>
<DOCNO> 248406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/soneko28.html </URL>
<DATE> 2004/06/16/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Mutlu Akü, yabancı ortak haberlerini yalanladı... Şirket haberleri... 
</HEADLINE>
<TEXT>

     Mutlu Akü ve Malzemeleri Sanayi A.Ş., şirket hisselerinin yabancı bir ortağa satılacağına ilişkin haberin asılsız olduğunu bildirdi. 
     Mutlu Akü, basında yer alan haberle ilgili Borsa'ya bildirimde bulundu. 
     
     ARÇELİK 
     Arçelik, Ümraniye Sultançiftliği'nde bulunan Çok Amaçlı Motor İşletmesi için Yatırım Teşvik Belgesi aldı. 
     Arçelik'ten Borsa'ya gönderilen açıklamada, 4 yıllık teşvik belgesine konu yatırımın 19.5 trilyon lira tutarında modernizasyon, tevsi, kalite düzeltmeyi içerdiği bildirildi. 
     
     TÜRK TUBORG 
     Türk Tuborg Bira ve Malt Sanayi A.Ş., ortağı olduğu Bimpaş Bira ve Meşrubat Pazarlama A.Ş.'nin sermayesinin 77.7 trilyon liraya primli olarak yükseltilmesine iştirak etti. 
     
     DARDANEL 
     Dardanel Önentaş Gıda Sanayi A.Ş. Yönetim Kurulu Başkanlığı'na Osman Niyazi Önen seçildi. 
     Dardanel'in bugün yapılan Yönetim Kurulu Toplantısı'nda, Yönetim Kurulu Başkan Yardımcılığı'na da Aşkın Kurultak'ın seçilmesine karar verildi. 
     
     SELÇUK GIDA 
     Selçuk Gıda Endüstrisi İhracat İthalat A.Ş., SPK kararı doğrultusunda ''yalan beyan'' iddiasıyla İstanbul 9. Asliye Ceza Mahkemesi'nde açılan davada, şirket Yönetim Kurulu Üyeleri Eliya Alharal Israel oğlu , Eliya Alharal Vitali oğlu ve Vittorio Franco'nun beraat ettiğini Borsa'ya bildirdi. 
     
     ERSU 
     Ersu Meyve ve Gıda Sanayi A.Ş., Çin'e 2 milyon dolar tutarında meyve suyu üretimi ile ilgili makine ve ekipmanlarının ihracat bağlantısını yaptığını açıkladı. 
     
</TEXT>
</DOC>
