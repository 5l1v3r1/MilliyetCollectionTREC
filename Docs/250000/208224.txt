<DOC>
<DOCNO> 208224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/guncel/gun05.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas davası mahk mlarına ceza indirimi 
</HEADLINE>
<TEXT>

   Topluma Kazandırma Yasası'ndan yararlanmak isteyen Sivas sanıklarının cezalarında indirim yapıldığı ortaya çıktı 
   ANKARA Milliyet 
   
   Sivas Katliamı davasında mahk m edilenlerin "Topluma Kazandırma Yasası"ndan yararlanabilmeleri ihtimali gerçek oldu. Yasadan yararlanabilmek için Ankara DGM'ye başvuran 44 hükümlüden 42'sinin cezalarında indirim yapıldığı ortaya çıktı. Hükümlü 2 sanık hakkındaki incelemenin ise sürdüğü bildirildi. Adalet Bakanı Cemil Çiçek, CHP'li Gürol Ergin'in "Topluma Kazandırma Yasası" ile ilgili sorusuna cevap olarak, Sivas davasında mahk m edilen 44 kişinin yasadan yararlanabilmek amacıyla Ankara DGM Başsavcılığı'na başvuruda bulunduğunu belirtti. Çiçek, Ankara DGM'nin hükümlülerden 42'sinin başvurusunu kabul ederek, cezalarında indirime gidildiğini, iki hükümlüye ait incelemenin ise sürdüğünü bildirdi. Çiçek, yasadan yararlanan hükümlülerin cezaları dolmadığı gerekçesiyle tahliye edilmediklerini de kaydetti. 
   
   Hepsi başvurdu 
   Ankara 1 No'lu DGM, olayların ardından açılan davada, 33 sanığın idamına, üç sanığın 20 yıl, bir sanığın 15 yıl, 13 sanığın 7 yıl 6'şar ay hapsine karar verdi. Yasanın yürürlüğe girmesiyle mahk mlar DGM'ye başvuruda bulundular. Hükümlüler başvuru dilekçelerinde faaliyetlerini, "Terör faaliyetidir, biz terör örgütü üyesiyiz, bizim suçumuz örgütlü suçtur" diye sıraladı. Sivas mahk mları, TCK'nın "Anayasal düzeni zorla değiştirme" ve bu suça iştirak fiilerini düzenleyen 146 1 ve 146 3. maddelerinden hüküm giydi. Davanın sürdüğü yıllar boyunca, sanıklar ve avukatları, örgütsel bir bağları olmadığını vurgulamıştı. 
   
   
</TEXT>
</DOC>
