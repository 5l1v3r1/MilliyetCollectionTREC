<DOC>
<DOCNO> 210482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur28.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de yağmur rekora doğru gidiyor... 
</HEADLINE>
<TEXT>

     İzmir Büyükşehir Belediye Başkanı Ahmet Piriştina, kentte devam eden fırtına ve etkili sağanak yağışa rağmen gündelik yaşamı etkileyen ciddi bir sorun yaşanmadığını bildirdi. 
     Piriştina, yaptığı açıklamada İzmir'in dün akşamdan bu yana yoğun yağış aldığını belirtti. Etkili yağış nedeniyle su birikintilerinin oluştuğunu ancak derelerin normal akışının sürdüğünü ifade eden Piriştina, şunları kaydetti 
     ''Yağışlar, rekora gidecek doğrultuda görünüyor. Bazı lokal noktalardaki ufak tıkanmalara karşın önemli bir sorun yok. Bütün önlemler bunun için alındı. Bir ara iptal edilen vapur seferlerine de yeniden başlandı.'' Öte yandan, meteoroloji yetkililerinden alınan bilgiye göre, İzmir'de geçen yılın ocak ayında 82 kilo olan metrekareye düşen ortalama yağış miktarı, bu yılın aynı döneminde 110 kilo civarında bulunuyor. 
     
</TEXT>
</DOC>
