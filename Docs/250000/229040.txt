<DOC>
<DOCNO> 229040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur02.html </URL>
<DATE> 2004/04/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
DHKP C operasyonu... Mahkemeye sevkedilen 23 kişiden 22'si tutuklandı 
</HEADLINE>
<TEXT>

     Terör örgütü DHKP-C'ye yönelik operasyonda gözaltına alınarak sevk edildikleri İstanbul DGM'de mahkemeye çıkartılan 23 kişiden 22'si tutuklandı. 
     Cumhuriyet savcıları Bekir Raif Aldemir ve İsa Dalgıç tarafından sorgulanarak tutuklanmaları istemiyle Nöbetçi 3 No'lu DGM Yedek Hakimliği'ne gönderilen 23 kişinin tekrar ifadeleri alındı. 
     Sorguları saat 03.00 sıralarında tamamalanan zanlılardan avukat Behiç Aşçı, Şadi Naci Özpolat, Zeliha Koyupınar, Hasibe Çoban, Rabia Eylül İşcan, Hıdır Gül, Çayan Güner, Gülsen Salman, Ali Aracı, Alp Yarbaş, Yalçın Akar, Yılmaz Kaya, Gülizar Kesici, Yeliz Türkmen, Seval Yaprak, Perihan Demirkıran, Ferhat Özdemir, Serkan Onur Yılmaz, Ahmet Yayla, Kudret Sarıgül, Metin Yavuz ve Mehmet Doğan terör örgütü üyesi oldukları iddiasıyla tutuklanarak cezaevine gönderildiler. 
     Mahkeme, Gülten Tekin'in ise tutuksuz yargılanmasına karar verdi. 
     Bu arada, zanlıların sorgulandığı mahkeme önüne müdafi olarak gelen avukat Süleyman Şensoy, operasyon kapsamında arandığı gerekçesiyle Terörle Mücadele Şube Müdürlüğü ekiplerince gözaltına alındı. 
     
</TEXT>
</DOC>
