<DOC>
<DOCNO> 226913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy25.html </URL>
<DATE> 2004/03/30/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
''Mükerrer oy kullandı'' deyip oğlunu tutuklattı 
</HEADLINE>
<TEXT>

     Konya'nın Hüyük İlçesi'nde babasının ihbarı sonucu mükerrer oy kullandığı ortaya çıkan Ahmet Bülbül, tutuklanarak cezaevine gönderildi. 
     İlçeye bağlı Göçeri Beldesi'nde yaşayan Ahmet Bülbül 24 seçim günü akşamı, babası Mehmet Bülbül'e, istediği adayın seçimi kazanması için 2 kez oy kullandığını anlattı. 
     Oğlunun bu davranışına sinirlenen baba Mehmet Bülbül 49 , Hüyük İlçe Seçim Kurulu'na giderek, oğlunun mükerrer oy kullandığını, yazdığı dilekçeyle ihbar etti. 
     Mehmet Bülbül'ün dilekçesini işleme koyan İlçe Seçim Kurulu Başkanı Hakim Murat Kollar, Ahmet Bülbül hakkında savcılığa suç duyurusunda bulundu. 1077 ve 1081 numaralı sandıklarda mükerrer oy kullandığı tespit edilen Ahmet Bülbül, çıkarıldığı Nöbetçi Mahkemece tutuklanarak cezaevine gönderildi. 
     Göçeri Belde Belediye Başkanlığı seçimini 3 oy farkla DYP'li Mustafa Özer kazanmış, AK Parti adayı Tahir Çelik'in sonuca itiraz etmesi üzerine oylar yeniden sayılmış, ancak aradaki fark DYP'li aday lehine 7'ye yükselmişti. 
     
</TEXT>
</DOC>
