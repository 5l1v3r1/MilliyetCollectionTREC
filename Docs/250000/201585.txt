<DOC>
<DOCNO> 201585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/soneko01.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta iki ihale düzenleyecek... 
</HEADLINE>
<TEXT>

     Hazine gelecek hafta biri bono, diğeri de tahvil olmak üzere iki ihale birden gerçekleştirecek. 
     Hazine, 16 Aralık Salı günü, biri 91 gün vadeli Türk Lirası cinsinden iskontolu referans bono diğeri de 700 gün vadeli altı ayda bir yüzde 12.5 faiz ödemeli Türk Lirası cinsinden devlet tahvili ihalesi yapacak. 
     91 gün vadeli Türk Lirası cinsinden iskontolu referans bono ihalesinde satılacak kağıtlar 17 Aralık Çarşamba günü ihraç edilirken geri ödemesi 17 Mart 2004 olarak belirlendi. 
     Hazine, aynı gün yapacağı 700 gün vadeli altı ayda bir yüzde 12.5 faiz ödemeli Türk Lirası cinsinden devlet tahvili ihalesinde satılacak kağıtlar 17 Aralık Çarşamba günü ihraç edilecek. 
     Tahvil ihalesinde satılacak kağıtların geri ödemesi 16 Kasım 2005 olarak belirlendi. 
     
     SON DURUM 
     Hazine, 9 Aralık tarihinde düzenlediği 679 gün vadeli ABD Doları cinsi devlet tahvili ihalesinde bileşik faiz 4.49 olmuştu. 
     İhaleye nominal 1 milyar 198.3 milyon dolar teklif gelirken nominal satış 451.9 milyon dolar, net satış ise 459.4 milyon dolar olarak belirlenmişti. 
     İhalede basit faiz yüzde 4.44 olarak belirlenirken piyasa yapıcılarına rot satış tutarı net 50 milyon dolar olmuştu. 
     Hazine gelecek hafta, 1 katrilyon 704 trilyon lira iç borç ödemesi yerine getirecek. 
     
</TEXT>
</DOC>
