<DOC>
<DOCNO> 230494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/guncel/gun04.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlu bulundu Gecekondu 
</HEADLINE>
<TEXT>

   Mahkeme, cinayet işleyen ağabeyinin suçunu üstlenen Sandık hakkında uzmanlara rapor hazırlattı. Raporda gecekondu kültürü eleştirildi 
      TÜRKER KARAPINAR Ankara 
   
   Ankara 8. Ağır Ceza Mahkemesi gerekçeli kararında, ağabeyini öldüren diğer ağabeyinin suçunu üstlenen Hacer Sandık'ın, ekonomik nedenlerle aile baskısı yaşadığını, suçu üzerine almasının da çaresizliğinin en belirgin göstergesi olduğunu vurguladı. Mahkemenin talebi üzerine sosyal hizmet uzmanlarınca hazırlanan raporda, Sandık'ın, ağabeyinin kendisi ve kardeşini altı ay ayaklarından zincire vurduğunu, tırnak kesme ve saç kesme gibi işkencelere maruz kaldıklarını anlattığı da kaydedildi. 
   Kars'tan işsizlik nedeniyle Ankara'ya göç eden Sertip ve Fidan Sandık çiftinin Altındağ ilçesinde oturdukları gecekonduda 12 çocukları oldu. Çiftin çocuklarından Ayhan Sandık 26 , 22 Ekim 2002'de kardeşi İlhan Sandık'ı 22 silahla vurarak öldürdü. Hacer Sandık da 18 , evin geçimini sağlayan ağabeyini koruyarak suçu üstlenerek 23 Ekim 2002'de cezaevine girdi. 
   Ancak Hacer Sandık, daha sonra 17 Mart 2003 tarihli duruşmada ifadesini değiştirdi. 
   Mahkeme, Sandık'ın çelişkili ifadeleri nedeniyle sosyal hizmet uzmanlarından oluşan bir heyete rapor hazırlattı. Raporda, gecekondu kültürünün Hacer Sandık'ın gelişimini olumsuz etkilediği ifade edildi. Mahkeme, 17 Mart 2003'te, İlhan Sandık'ın Ayhan Sandık tarafından öldürüldüğüne, suçu üstlenen Hacer Sandık'ın beraatine karar verdi. 
   
   
   
</TEXT>
</DOC>
