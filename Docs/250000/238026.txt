<DOC>
<DOCNO> 238026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/yasam/axyas02.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi UFO, Venüs çıktı 
</HEADLINE>
<TEXT>


Adana Vali Yardımcısı'nın kaydettiği görüntülere Sirius Derneği 'UFO' dese de, son kararı TÜBİTAK verdi Gördüğünüz nesne bildiğimiz Venüs gezegeni, kamerayı titretmişsiniz 

Önay Yılmaz 

TÜBİTAK Ulusal Gözlemevi TUG , Adana Vali Yardımcısı Caner Yıldız'ın kameraya aldığı, gökyüzündeki ışıklı cismi belirledi. 
Yıldız, 30 Mart akşamı evinde otururken, gördüğü ışıklar saçan cismi kameraya aldı. Gönderdiği görüntüleri inceleyen Sirius UFO Uzay Bilimleri Araştırma Merkezi Derneği, cismin UFO yani tanımlanamayan uçan nesne olduğu kararına vardı. Ancak Yıldız, aynı görüntüleri TÜBİTAK'a da göndermişti. TUG Müdürü Prof. Dr. Zeki Aslan ve Prof. Dr. Zeynel Tunca ise, incelemelerin sonucunu, Bilim ve Teknik Dergisi'nin son sayısına açıkladı. 
TUG'un iki bilim adamı, dergideki raporlarında özetle şunları yazdı 
Bunlar bir yıldız ya da gezegenin 'zum' yapılmış, odak dışı görüntüleridir.Görüntünün hareketli oluşu, gökcismi çok hareketli olduğu için değil, çekimi yapan kamera sallandığı içindir. El ya da vücuttaki çok küçük bir titreme, kamera 'zum' konumunda iken görüntü üzerinde bu etkiyi doğurur.'Zum', yani büyütmeden vazgeçilip normal çekimlere dönüldüğünde görüntüdeki bu garip davranışlar ortadan kalkmaktadır.Görüntülenen nesnenin, yakındaki apartmanlarla olan konumundaki değişme, çekimin başı ve sonunda karşılaştırıldığında, batmakta olan doğal bir gök cismi olduğu anlaşılmaktadır.Çekimler sırasında kaydedilen konuşmalar da, bu nesnenin batmak üzere parlak bir gökcismi olduğunu doğrulamaktadır. O günlerde, o saatlerde batmak üzere olan en parlak nesne Venüs gezegenidir. 
İki profesör, görüntüye UFO diyen Sirius'u da, şöyle eleştirdi Basit bir kamerayla herkesin çekebileceği görüntüleri yetersiz bilgiyle, bilimsel olmayan yöntemlerle kendi ilgi alanlarına yönlendirmeleri, bu kişilerden beklenen bir durumdur. 


</TEXT>
</DOC>
