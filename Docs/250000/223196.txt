<DOC>
<DOCNO> 223196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo29.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tedavisi biten Fenerbahçe kalecisi Volkan, yarın Türkiye'ye dönecek 
</HEADLINE>
<TEXT>

     Galatasaray maçı sonrası omuzu çıkan ve tedavi amacıyla Almanya'nın Köln kentine gelen Fenerbahçe kalecisi Volkan Demirel, yarın Türkiye'ye dönecek. 
     Almanya Birinci Ligi takımlarından FC Köln'ün doktoru Peter Schaeferhoff tarafından 2 hafta boyunca tedavi edilen Volkan'ın hafif antrenmanlara başlayabileceği belirtildi. 
     Volkan'ı son kez muayene eden Schaeferhoff, Volkan'a fizyoterapi ağırlıklı bir tedavi uyguladıklarını belirterek, ''Şansı varmış, ameliyata gerek kalmadan omuzu düzeldi'' dedi. 
     Volkan'ın antremanlara çıkabileceğini kaydeden Schaeferhoff, bu yaşta omuzu çıkanların genelde ameliyat edildiğini, Volkan'ın sakatlığının nüksetmesi durumunda ameliyatın kesinlikle gerekli olacağını söyledi. 
     
</TEXT>
</DOC>
