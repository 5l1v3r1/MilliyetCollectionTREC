<DOC>
<DOCNO> 243891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/magazin/axmag01.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Da Vinci Şifresi beyazperdede 
</HEADLINE>
<TEXT>


Film için Russel Crowe, Tom Hanks, Hugh Jackman ve George Clooney düşünülüyor... 


Dünyanın dört bir yanında satış rekorları kıran gerilim romanı 'Da Vinci Şifresi - The Da Vinci Code' beyazperdeye aktarılıyor. Filmde, dört ünlü aktör George Clooney, Russel Crowe, Tom Hanks ve Hugh Jackman'a rol verilmesi planlanıyor. Dan Brown'ın eserinden sinemaya uyarlanacak yapımda kadın başrol oyuncusu için en büyük aday ise Kate Beckinsale. 
'A Takımı'nı buluşturmaya hazırlanan ekip de en az oyuncular kadar iddialı isimlerden oluşuyor. 'Akıl Oyunları - A Beautiful Mind' filminin Oscar'lı yönetmeni Ron Howard, yapımcı Brian Grazer ve senaryo yazarı Akiva Goldsman film için bir araya gelecek. Howard'ın Crowe ile birlikte çalıştığı 'Cinderella Man' filminin çekimleri sona erince Da Vinci Şifresi için kamera arkasına geçilecek. 

Nefes kesen bir hik ye 
Piyasaya çıktığı ilk hafta sonu New York Times'ın 'en çok satanlar' listesine bir numaradan giren kitap, listelerdeki yerini uzun süre korudu. Film yapım hakları Columbia Pictures tarafından satın alınan kitapta, özetle Harvard'da simgebilim profesörü olan Robert Langdon'un bir müze müdürünün ölümündeki esrar perdesinin, Mona Lisa tablosunda saklı olduğunun ortaya çıkmasıyla yaşanan olaylar anlatılıyor. 


</TEXT>
</DOC>
