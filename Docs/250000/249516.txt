<DOC>
<DOCNO> 249516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/ekonomi/eko09.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarı'da 'yaza merhaba' partisi 
</HEADLINE>
<TEXT>



Tasarı Eğitim Kurumları, 18 Haziran Cuma akşamı, Kadıköy Selamiçeşme Özgürlük Parkı Amfi Tiyatrosu'nda 'Yaza Merhaba' partisi düzenleyecek. Partide, Tasarı Moda Tekstil kursiyerlerinin 'Düşlerdeki Çiçekler' temalı kıyafetleri, profesyonel dansçılar tarafından sunulacak. Tasarı Eğitim Kurumu öğrenci ve velileri ile moda - tekstil firmalarının önde gelen isimlerinin davetli olduğu partide, tekstil firmalarıyla moda tekstil öğrencileri biraraya gelecek. 
1984 yılından bu yana eğitim sektöründe faaliyet gösteren Tasarı Eğitim Kurumları, 20. yıldönümü dolayısıyla bu yıl ilk olarak düzenlediği partiyi geleneksel hale getirmeyi planlıyor. Modacı Hakan Yıldırım, Perihan Akı, Tülay Zırıh gibi pek çok ismi yetiştiren Tasarı Stilistlik ve Modelistlik Kursları Kadıköy ve Bakırköy'de bulunan üç şubesinde, moda dünyasına yeni soluklar kazandırmayı hedefliyor. 


</TEXT>
</DOC>
