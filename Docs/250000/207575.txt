<DOC>
<DOCNO> 207575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sonspo28.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilie Beşiktaş'ta... Kürüm Hayırlı olsun... 
</HEADLINE>
<TEXT>

     Beşiktaş Kulübü Asbaşkanı Haşmet Bedii Kürüm, Rumen futbolcu Adrian Ilie ile anlaştıklarını belirterek, ''Ilie, Beşiktaş'a hayırlı olsun'' dedi. 
     Beşiktaş Kulübü yöneticilerinden Cem Bilge'nin kardeşi Ebru Bilge Örmen'in resim sergisinin açılışına katılan ve burada basın mensuplarının sorularını yanıtlayan Haşmet Bedii Kürüm, Adrian Ilie ile sezon sonuna dek anlaştıklarını kaydederek, ''Afrika Kupası için Mısır Milli Takımı kadrosunda yer alan Ahmed Hassan'ın uzun süre takımda olmayışı, bu transferde etkili oldu. Hayırlısı olsun. Ilie, Valencia maçında oynayabilir. Transfer, teknik direktör Mircea Lucescu'nun isteğiyle oldu. Kendisine güvendiğimiz için aldık'' diye konuştu. 
     
     YÖNETİCİLER SERGİDE 
     Beşiktaş Kulübü yöneticileri, Cem Bilge'nin kızkardeşi Ebru Bilge Örmen'in kişisel resim sergisinde biraraya geldi. 
     Örmen'in, Nişantaşı'ndaki Atölye Örümcek'te açılan ilk kişisel resim sergisinde, Beşiktaşlı yöneticiler Hüsnü Güreli, Haşmet Bedii Kürüm, Cem Bilge, Ahmet Kavalcı, İsmail Ünal ve Behçet Ümitlen hazır bulundu. 
     
</TEXT>
</DOC>
