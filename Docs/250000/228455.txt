<DOC>
<DOCNO> 228455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo15.html </URL>
<DATE> 2004/04/04/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Basketbol... Ülkerspor 77 - Galatasaray 74 
</HEADLINE>
<TEXT>

     Salon Ahmet Cömert. 
     Hakemler Halil Baldemir xxx, Fatih Arslantürk xxx, Deniz Kıyak xxx. 
     Ülkerspor Naumoski xxx 20, Muratcan xx 8, Arda x 5, Kerem xxx 10, Blair xx 14, Serkan xxx 12, İbrahim x 2, Fatih x 2, Booker xx 4, Tutku x. 
     Galatasaray King xxx 13, Tufan xx 9, Daley xx 10, Washington xx 15, Burak xx 11, Denktaş x 5, Slay xx 11, Cihad x. 
     1. Periyot 25-15. 
     Devre 49-38 Ülkerspor lehine . 
     3. Periyot 66-57. 
     Türkiye Basketbol Ligi'nde Ülkerspor, Galatasaray'ı 77-74 yendi. 
     Karşılaşmaya iyi başlayan Ülkerspor, Kerem ve Blair'in basketleriyle 8. dakikada 13 sayılık farka 20-7 ulaşıp, ilk periyodu 25-15 önde tamamladı. 
     Ülkerspor ikinci periyotta Serkan ve Arda'nın basketleriyle 13. dakikada farkı 15 sayıya kadar 34-19 çıkardı. Maçın ilk yarısında rakibine ribaundlarda 27-14'lük bir üstünlük kuran turuncu-yeşilliler devreyi 49-38 önde geçti. 
     Üçüncü periyotta King, Daley ve Washington ile farkı kapatmaya çalışan Galatasaray, Blair'in içerden, Naumoski'nin de dışardan bulduğu sayılara engel olamayınca bu periyotta da Ülkerspor'un 66-57 üstünlüğüyle geçildi. 
     Son periyotta iyi savunma yapan ve rakibine 5 dakika süreyle sayı atma olanağı vermeyen Galatasaray, 8-0'lık bir seri yakalayıp 35. dakikada Tufan'ın basketiyle farkı 1 sayıya kadar 66-65 indirdi. Ancak Naumoski ve Serkan ile 2 adet 3 sayılık basket üreten Ülkerspor, son dakikaya 72-70 önde girdi. Maçın son dakikası içinde Ülkerspor, Naumoski ve Booker'ın basketleriyle rakibine üstünlük kurdu ve karşılaşmadan 77-74 galip ayrıldı. 
     
</TEXT>
</DOC>
