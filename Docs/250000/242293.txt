<DOC>
<DOCNO> 242293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sondun01.html </URL>
<DATE> 2004/05/24/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Kanadalılar, 28 Haziran'da sandık başına gidiyor 
</HEADLINE>
<TEXT>

     Kanada Başbakanı Paul Martin, genel seçimlerin 28 Haziran'da yapılacağını açıkladı. 
     Martin, İngiltere Kraliçesi II. Elizabeth'in temsilcisi genel vali Adrienne Clarkson'la görüştükten sonra yaptığı açıklamada, bir yıldan uzun bir süre görev süresi bulunmasına rağmen erken seçimlere gidilmesi kararı alındığını söyledi. 
     Eski Kanada Başbakanı Jean Chretien'den yaklaşık 6 ay önce görevi devralan ve Liberal Parti'nin oy oranını artırması beklenen Martin'in, son kamuoyu yoklamalarına göre, seçimlerden istediğini elde edemeyebileceği ve siyasi kariyerinin dönüm noktasında olduğu ortaya çıkıyor. 
     Kanada'da liberaller, 1993'den bu yana iktidarda bulunuyor. Bazı kamuoyu yoklamaları, Muhafazakar Parti lideri Stephen Harper'ın oy oranını artırdığına ve seçim sonuçlarına göre azınlık hükümeti kurulabileceğine işaret ediyor. 
     
</TEXT>
</DOC>
