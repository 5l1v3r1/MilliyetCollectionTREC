<DOC>
<DOCNO> 245728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sondun04.html </URL>
<DATE> 2004/06/06/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Amerikalı savaş karşıtları, gösteri yaptı... 
</HEADLINE>
<TEXT>

     ABD'nin başkenti Washington ile San Francisco kentinde binlerce savaş karşıtı dün gösteri yaptı. 
     Amerikan donanmasında 6 yıl görev almış Liam Curry, ''Kesinlikle Özgürlük Anıtı'nı yeniden hak edene kadar iade etmeliyiz. Irak'ta insanlar bir yalan uğruna ölüyor'' dedi. 
     Irak'ta ölen Amerikalı ve Iraklıların fotoğraflarını taşıyan Curry, ''Hiçbir bayrak utancımızı örtmek için yeterince büyük değil'' ifadesini kullandı. 
     Başkentte de yüzlerce gösterici, şiddetli yağmura rağmen Beyaz Saray önünde toplanırken, gösteriye bazı asker ailelerinin de katıldığı ve göstericilerin Amerikalı askerlerin bir an önce Irak'tan dönmeleri için çağrı yapıldığı belirtildi. 
     ABD Başkanı George Bush ve eşi Laura Bush, Normandiya çıkarmasının 60. yıldönümü törenlerine katılmak üzere Fransa'da bulunuyor. 
     Genellikle sakin geçen gösteride, göstericilerin, şu anda Asya ülkelerinde temaslarda bulunan Savunma Bakanı Donald Rumsfeld'in evinin önünde de gösteri yaptığı belirtildi. 
     
</TEXT>
</DOC>
