<DOC>
<DOCNO> 209931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sonspo06.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Türk gecesi... Memo, Hido'yu yendi 
</HEADLINE>
<TEXT>

     NBA'deki iki temsilcimiz Mehmet Okur ve Hidayet Türkoğlu ilk defa birbirlerine rakip olarak tarihe geçti. Mehmet'in takımı Detroit Pistons, Hido'lu San Antonio'yu 85-77 mağlup ederek galibiyet serisini 13 maça çıkardı ve kendi rekorunu egale etti. 
     Detroit için 31 dakika sahada kalan Memo, 2'de 1 üç sayı, 9'de 4 iki sayı, 4'te 4 de serbest atış isabetiyle 15 sayı üretti. Mehmet, 5 ribaund alıp ve 3 blok yaparak galibiyette büyük pay sahibi oldu. 
     Pistons'da 18 sayı, 1 ribaunt ve 4 asistle oynayan Chauncey Billups, 14 sayı atan Chucky Atkins ve takımına 13 sayı kazandıran Richard Hamilton gecenin diğer başarılı isimleri oldu. 
     San Antonio Spurs'daki temsilcimiz Hedo ise son haftalardaki müthiş çıkışı ile Arjantinli star Ginobili'nin ilk beşteki yerini çalmayı başardı. Hidayet, 31 dakika sahada kaldı. 6'da 2 üçlük, 7'de 4 ikilik isabetiyle 14 sayı buldu, 6 ribanduna 2 asist 1 de blok ekledi. 
     Tim Duncan'ın 17 sayı ve 10 ribaunt ile ''double-double'' yapması takımını yenilgiden kurtaramazken, Manuel Ginobili ise 10 sayı, 3 ribaunt ve 4 asistle geceyi tamamladı. 
     Maçtan sonra Hidayet'e övgü yağdıran süperstar Tim Duncan, "Bence Hedo çok büyük bir oyun oynadı" diye konuştu. 
     
     ZAZA da coştu 
     Atlantik Grubu'nda son sırada yer alan Orlando Magic ise kendi sahasında Milwaukee Bucks'ı 106-99 yenerken, Türk asıllı Gürcü oyuncu Zaza Paculia karşılaşmayı 11 sayı ve 5 asistle tamamladı. 
     NBA'de günün maçlarında alınan sonuçlar şöyle 
     
     
New York Knics-Toronto Raptors 90-79 Washington Wizard-Chicago Bulls 93-83 Atlanta Hawks-Indiana Pacers 97-100 Philadelphie 76'ers-Seattle Supersonics 81-90 LA Clippers-Sacramento Kings 100-125 Detroit Pistons-San Antonio Spurs 85-77 Orlando Magic-Milwaukee Bucks 106-99 Minnesota Timberwolves-New Orleans Hornets 97-90 Memphis Grizzlies-Houston Rockets 88-83 Phoenix Suns-Los Angeles Lakers 88-85 Golden State Warriors-Utah Jazz 101-85 
     
</TEXT>
</DOC>
