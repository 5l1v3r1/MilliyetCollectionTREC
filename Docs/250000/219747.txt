<DOC>
<DOCNO> 219747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun33.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de durum... Radyo yayını üzerine yağma durdu 
</HEADLINE>
<TEXT>

     Büyük Antiller ülkesi Haiti'de Devlet Başkanı Jean-Bertrand Aristide'in Orta Afrika Cumhuriyeti'ne sürgüne gitmesinden sonra ''askeri şef'' Guy Philippe yönetimindeki ülkede yağmalar sürüyor. 
     Ücra deniz kenarı kenti Jacmel'de yağmaların artması üzerine, özel halk kurulu radyo yayınına çıkarak, yağmanın durdurulması için çağrı yaptı. Çağrı, hayret verici biçimde somut sonuç getirdi, yağma durdu. 
     ''Sanatkarların asude kenti'' olarak tanınan Jacmel, ülkenin 3 haftadır gördüğü tedhişten burnu kanamadan kurtuldu. 150 bin nüfuslu Jacmel'in zanaatkarlarından Moro Baruk, ''yağmacıların kendi yolları varsa bizim de özel yollarımız var'' diyerek, yağmacılar karşısında etkili olan radyo yayınını anlattı. 
     Başkent Port-au-Prince'de, BM kararıyla ABD ve Fransız askerlerinden sonra diğer yabancı askeri güçlerin de ülkeye gelmesini bekleyen ''askeri şef'' ve gerilla lideri Guy Philippe'in yönetimindeki ülkenin kentlerinde çok sayıda cinayet işlendi. 
     Haiti'de yağmacılara yerli dilde ''kako'' deniyor. 
     
</TEXT>
</DOC>
