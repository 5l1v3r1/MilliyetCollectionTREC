<DOC>
<DOCNO> 249629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko08.html </URL>
<DATE> 2004/06/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Memurlar bu ay yüzde 6 zamlı maaş alacak... 
</HEADLINE>
<TEXT>

     Devlet memurları, memur emeklileri ve kamudaki sözleşmeli personel ücretleri, 1 Temmuz'dan itibaren yüzde 6 artırılacak. 
     2004 yılı Bütçe Kanunu ile belirlenen artış çerçevesinde halen 36 bin 420 olarak uygulanan aylık katsayı 1 Temmuz'da 38 bin 610'a, 429 bin 250 olan taban aylık katsayısı da 455 bin 50'ye yükselecek. 
     Ocak-Haziran döneminde 11 bin 550 olan yan ödeme katsayısı da Temmuz'da 12 bin 240'a çıkacak. 
     Yeni düzenleme sonrası halen 454 milyon 150 bin lira olan en düşük memur maaşı, 481 milyon 400 bin liraya ulaşacak. Böylece tabandan maaş alan bir devlet memurunun eline 27 milyon 250 bin lira daha fazla para geçecek. 
     Genel Müdür maaşı ise 2 milyar 458 bin 450 liradan 2 milyar 606 milyon 350 bin liraya yükselecek. Bu şekilde genel müdür maaşındaki artış da 147 milyon 900 bin lira olacak. 
     Aylık maaş artışı, işe yeni başlayan bir öğretmen için 36 milyon 150 bin lira, 8'in 3'ündeki bir doktor için 48 milyon 950 bin lira, 1'in 4'ündeki bir avukat için de 52 milyon 850 bin lira düzeyinde bulunacak. 
     
     MİLLETVEKİLİ MAAŞLARI 

     Memur maaşı ile birlikte milletvekili maaşları da yüzde 6 oranında artış görecek. 
     Halen 5 milyar 940 milyon lira olan milletvekili maaşı, 1 Temmuz'dan itibaren 6 milyar 296 milyon 400 bin liraya çıkacak. Bu şekilde yüzde 6'lık zam, milletvekillerine 356 milyon 400 bin liralık zam olarak yansıyacak. 
     Halen 6 milyar 150 milyon lira olan Başbakan Recep Tayyip Erdoğan'ın maaşı da, yüzde 6'lık artış sonrası 6 milyar 519 milyon liraya yükselecek. 
     2004 Bütçe Kanunu ödenekleri ile Cumhurbaşkanı Ahmet Necdet Sezer'in yıllık ortalama maaşı ise 11 milyar 750 milyon 958 bin 333 lira olarak belirleniyor. 
     2004 yılında Başbakan'ın ortalama aylık maaşı, 6 milyar 237 milyon 900 bin lira, Bakanların 6 milyar 200 milyon 245 bin lira, Milletvekillerinin de 6 milyar 13 milyon 125 bin lira olarak hesaplanıyor. 
     
     SÖZLEŞMELİ ÜCRETLERİ 

     Bu arada KİT'lerde sözleşmeli olarak çalışan personelin ücret tavanı da 1 Temmuz'da 1 milyar 779 milyon 740 bin liradan, 1 milyar 886 milyon 525 bin liraya çıkacak. 
     657 sayılı Kanun kapsamında sözleşmeli çalışan personelin halen 1 milyar 655 milyon 73 bin lira olan ücret tavanı da yılın ikinci yarısında 1 milyar 754 milyon 378 bin lira olarak uygulanacak. 
     Yılın ilk yarısında 1 milyar 485 milyon 430 bin lira olan kıdem tazminatı tavanı da, ay başında 1 milyar 574 milyon 740 bin liraya yükselecek. 
     Memur maaşlarına yılın ilk yarısında yüzde 6 zam yapılırken, ikinci yarıdaki yüzde 6'lık zamla birlikte, kümülatif artış yıllık yüzde 12.4 olacak. 
     
     MAAŞLAR NE OLACAK 

     Bazı kamu görevlileri ile emeklilerin şimdiki maaşları ile 1 Temmuz'dan itibaren alacakları zamlı maaşlar şöyle 
     

UNVANLAR DERECE MEVCUT MAAŞ 
Bin TL TEMMUZ MAAŞI 
Bin TL Müsteşar 1 4 2.715.450 2.878.700 Genel Md. 1 4 2.458.450 2.606.350 Şb.Md. Üni. 1 4 819.850 869.100 Memur 9 1 471.000 499.300 Hizmetli 15 1 454.150 481.400 Öğretmen 1 4 751.050 769.200 Öğretmen 9 1 600.650 636.800 İl Valisi 1 4 2.476.150 2.625.100 Kaymakam 7 1 980.800 1.039.700 Hakim 1.snf 1 4 2.418.250 2.563.800 Hakim 8 1 976.500 1.035.200 Başkomiser 2 6 979.950 1.038.950 Polis Memuru 11 1 791.250 838.850 Uzm. Doktor 1 4 1.034.400 1.096.550 Doktor 8 3 813.400 862.350 Hemşire-lise 12 3 552.300 585.500 Müh. Şantiye 1 4 890.000 943.500 Tekns. büro 12 2 507.950 538.450 Profesör 1 4 2.067.150 2.191.500 Araştır.Göv. 7 1 714.100 757.100 Başkan.vaiz 1 4 662.600 702.450 Avukat 1 4 879.250 932.100      Aile yardımı dahil. 
     
     MEMUR EMEKLİ AYLIKLARI ---- 

     

EMEKLİLER DERECE OCAK MAAŞI 
Bin TL TEMMUZ MAAŞI 
Bin TL Müsteşar 1 4 2.232.900 2.367.150 Genel müdür 1 4 1.960.450 2.078.350 Şube mdr-ünviv. 1 4 659.550 699.200 Memur 3 8 572.150 606.550 Hizmetli 7 9 513.350 544.200 Öğretmen 1 4 682.850 723.900 İl Valisi 1 4 1.977.950 2.096.900 Kaymakam 1 4 1.393.800 1.477.600 Hakim-1. sınıf 1 4 2.050.800 2.174.100 Başkomiser 2 6 549.500 782.550 Uz.doktor 1 4 866.400 918.500 Hemşire-Lise 3 8 552.200 585.400 Mühendis 1 4 866.400 918.500 Tekniker 1 4 659.550 699.200 Profesör 1 4 1.851.200 1.962.500 Avukat 1 4 682.850 723.900      

     
</TEXT>
</DOC>
