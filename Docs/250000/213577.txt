<DOC>
<DOCNO> 213577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sonspo27.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 1 - Beşiktaş 1 
</HEADLINE>
<TEXT>

     Birinci Süper Futbol Ligi'nde Ankaragücü, Beşiktaş ile 1-1 berabere kaldı. 
     Stat 19 Mayıs Hakemler Bülent Uzun xx, Koray Gençerler xx, Mustafa Emre Eyisoy xx Ankaragücü Zafer x, Tolga xx Dk. 79 Gökmen x , İsmet xxx, Adem Dursun xx, Özgür xx Dk. 79 Faruk xx , Yılmaz xx Dk. 79 Hüseyin xx , Adem Koçak xxx, Ergin xx, Erhan xx, Hakan Keleş xx, Umut xx Beşiktaş Cordoba xx, Zago xx, Ronaldo xx, Ahmet Yıldırım xx, Kaan Dobra x, Tümer x Dk. 62 İlie x , Tayfur xx, Yasin x Dk. 46 İbrahim xx , Serdar xx Dk. 72 Sinan x , Sergen x, Pancu x Goller Dk. 71 Serdar Beşiktaş , Dk. 85 Hüseyin Ankaragücü 
     Sarı Kart Dk. 38 Ronaldo, Dk. 51 Zago, DK. 66 Tayfur, Dk. 76 Sergen Beşiktaş , Dk. 48 İsmet, Dk. 62 Özgür Ankaragücü 
     Kırmızı kart Dk. 85 Tümer Beşiktaş 
     
     İlk yarı 

     Karşılaşmaya özellikle orta sahadaki baskılı oyunu ve adam adama yaptığı markajla başlayan Ankaragücü devre boyunca Beşiktaş'a organize bir atak şansı tanımadı. İlk yarı boyunca rakip alanda daha çok görünen başkent ekibi, rakip ceza alanı önüne kadar getirdiği pozisyonları ise değerlendiremedi. 
     Oyunun başından itibaren Ankaragücü'nün baskılı oyunu ile karşılaşan Beşiktaş ise bazı bölümlerinde yarı sahasından bile çıkmakta zorlandığı ilk yarıda rakip kalede pozisyon dahi bulamadı. 
     9. dakikada Yılmaz'ın ara pasında kaleciyle karşı karşıya kalan Hakan Keleş'in aşırtma vuruşunda top kaleci Cordoba'dan döndü. Seken topla ceza alanı girişinde buluşan Umut iyi vuramayınca meşin yuvarlak yandan auta gitti. 
     33. dakikada ani gelişen Ankaragücü atağında sağ taraftan Beşiktaş ceza alanına kadar inen Özgür, kaleye paralel sert bir orta yaptı. Kalesinden zamanında çıkan Cordoba topu kontrol etti. 
     43. dakikada sağ taraftan Hakan Keleş'in ortasında kaleci Cordoba'yı aşan topu Ergin'den önce Ronaldo kafayla uzaklaştırdı. 
     Karşılaşmanın ilk yarısı golsüz tamamlandı. 
     
     İkinci yarı 

     Karşılaşmanın ikinci yarısına da baskılı başlayan Ankaragücü oldu. Kaleci Zafer'in hatası sonucu yenik duruma düşmesine rağmen baskılı oyunu sonucu sahadan berabere ayrılmasını bildi. 
     47. dakikada Erhan'ın sağ taraftan kullandığı korner atışında ceza alanında iyi yükselen Umut topa kafayla vurdu. Meşin yuvarlak üstten auta çıktı. 
     53. dakikada Yılmaz'ın pasında Umut karşı karşıya pozisyonda topu Cordoba'nın üzerinden aşırdı. Meşin yuvarlak direği sıyırarak yandan auta çıktı. 
     54. dakikada Tayfur'un ceza alanı girişinden sert şutunda Zafer topu son anda çeldi. Dönen topu Tümer filelere yolladı. Ancak pozisyon ofsayt gerekçesiyle iptal edildi. 
     59. dakikada Tümer'in ara pasında kaleciyle karşı karşıya kalan Sergen şut atmak yerine topu geriye çıkarınca Ankaragücü defansı tehlikeyi uzaklaştırdı. 
     71. dakikada Ahmet'in Ankaragücü ceza alanına kadar gönderdiği topu almak için çıkan kaleci Zafer, ceza alanı girişinde sekerek üzerinden aşan meşin yuvarlağı kontrol edemedi. Pozisyonu takip eden Serdar topu filelere göndermekte zorlanmadı 0-1 
     77. dakikada Sinan kaleciyle karşı karşıya pozisyonda topu Zafer'e teslim etti. 
     82. dakikada sol taraftan ceza alanına giren Erhan, topu kale alanı önüne çıkardı. Tayfur uygun pozisyondaki Umut'tan önce meşin yuvarlağa son anda müdahale edince kalesini mutlak bir golden kurtardı. 
     84. dakikada İlie'nin pasında ceza alanı sağ çaprazında topla buluşan Sinan yerden vurdu. Meşin yuvarlak Zafer'de kaldı. 
     85. dakikada Beşiktaş Ceza alanında oluşan karambolde Faruk'un vuruşunda topa son anda dokunan Hüseyin takımının beraberlik golünü kaydetti 1-1 
     Golden sonra siyah beyazlı oyuncular maçın orta hakemi Uzun ve yardımcı hakeme ofsayt itirazında bulunurken, bu itirazlara yedek kulübesinden katılan Tümer, kırmızı kart gördü. 
     Bundan sonraki dakikalarda başka gol olmayınca maç 1-1 sonuçlandı. 
     
</TEXT>
</DOC>
