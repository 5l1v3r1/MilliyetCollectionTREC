<DOC>
<DOCNO> 211128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/guncel/gun07.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur yağacak, hava ısınacak 
</HEADLINE>
<TEXT>

   ANKARA Milliyet 
   
   Balkanlar'dan gelen soğuk ve yağışlı havayla perişan olan Türkiye, bu kez Akdeniz üzerinden gelen yeni bir yağışlı havanın etkisine girdi. Devlet Meteoroloji İşleri Genel Müdürlüğü'nden alınan bilgiye göre bugün Marmara'nın doğusu, İç Ege, Karadeniz, Akdeniz, İç Anadolu, Doğu ve Güneydoğu Anadolu yağışlı geçecek. Yağışlar Akdeniz kıyıları, Güneydoğu Anadolu ve Doğu Karadeniz kıyılarında yağmur, diğer yerlerde kar şeklinde olacak. 
   
   Sıcaklık önce batıda artacak 
   Yarın Orta ve Doğu Karadeniz, Doğu Anadolu'nun doğusu ve Güneydoğu Anadolu, Doğu Akdeniz'de yağış bekleniyor. Yağışlar, Doğu Karadeniz kıyıları, Doğu Akdeniz ve Güneydoğu Anadolu'nun batısında yağmur, diğer yerlerde kar şeklinde olacak. Türkiye çarşamba günü de Orta Akdeniz üzerinde gelecek yağışlı havanın etkisine girecek. Marmara, Ege, Batı Akdeniz, Batı Karadeniz ile İç Anadolu'nun kuzeybatı kesimleri yağışlı geçecek. Mevsim normallerinin altında seyreden hava sıcaklıkları ise yarın yurdun batısından itibaren artmaya başlayacak. Sıcaklıklar çarşamba günü mevsim normalleri civarında seyredecek. 
   
   
</TEXT>
</DOC>
