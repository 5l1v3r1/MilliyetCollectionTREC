<DOC>
<DOCNO> 216026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo10.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons'ın, Knicks'e 92-88 yenildiği maçta M. Okur 14 sayı attı... 
</HEADLINE>
<TEXT>

     ''All Star'' organizasyonu nedeniyle 4 gün ara verilen ABD Profesyonel Basketbol Ligi'nde NBA 17. hafta mücadelesi, bu sabaha karşı yapılan 11 maçla başladı. 
     Merkez Grubu ikincisi Detroit Pistons'ın, Atlantik Grubu ikincisi New York Knicks'e deplasmanda 92-88 yenildiği karşılaşmada Mehmet Okur takımının en skorer 2. oyuncusu oldu. Pistons'da sahaya ilk 5'de çıkan Okur 27 dakika oyunda kalarak, 14 sayı, 11 ribaunt 6 savunma- 5 hücum ve 3 asistle ''double double'' yaptı. 2 blokla oynayan Okur, 2 sayılık atışlarda 11'de 5, serbest atışlarda ise 4'de 4 isabet buldu. 
     Pistons'da ayrıca, Chauncey Billups'un 26 sayı, 3 ribaunt ve 2 asist ile Ben Wallace'ın 10 sayı, 13 ribaunt ve 2 asistlik performansları galibiyet için yeterli olmadı. Böylece Pistons, 55. maçında 22. yenilgisini almış oldu. 
     New York Knicks'de Stephon Marbury 28 sayı, 4 ribaunt ve 9 asistle maçın en skorer ismi olurken, Anfernee Hardaway 17 sayı, 9 ribaunt ve 4 asistlik performansıyla galibiyette önemli rol oynadı. 
     Merkez Grubu lideri Indiana Pacers, sahasında New Orleans Hornets'a 89-75 yenilerek, 54. maçında 15. yenilgisini aldı. Pacers'da Jermaine O'Neal 17 sayı, 7 ribaunt ve 2 asist, Ron Artest 13 sayı, 4 ribaunt ve 1 asist, Reggie Miller ise 12 sayı ve 2 asistlik performans sergiledi. 
     Hornets'da ise Jamaal Mashburn, 20 sayı, 7 ribaunt ve 2 asist ile Baron Davis de 19 sayı, 4 ribaunt ve 8 asistlik performanslarıyla takımlarını galibiyet taşıdı. 
     Günün bol sayılı maçlarından Milwaukee Bucks-Orlando Magic mücadelesi, 127-104 Bucks galibiyetiyle sona erdi. 
     Magic'de Gürcü asıllı Türk vatandaşı Zaza Paculia, sahaya ilk 5'de çıkarak, 4 sayı ve 3 ribaunt kaydetti. 22 dakika oyunda kalan Paculia, 1 blok yaptı. Pachulia, 2 sayılık atışlarda 3'de 1 ve serbest atışlarda da 4'de 2 isabet buldu. 
     Bunun yanında Tracy McGrady, Bucks potasına 41 sayı göndererek günün en skorer ismi oldu ancak yenilgiyi engelleyemedi. 
     Ligde 17. haftaya, yarın sabaha karşı yapılacak 8 maçla devam edilecek. 
     NBA'de günün maçlarında alınan sonuçlar şöyle 
     Indiana Pacers-New Orleans Hornets 75-89. 
     New York Knicks-Detroit Pistons 92-88. 
     Miami Heat-Utah Jazz 97-85. 
     Milwaukee Bucks-Orlando Magic 127-104. 
     Minnesota Timberwolves-Phoenix Suns 110-95. 
     Memphis Grizzlies-Dallas Mavericks 109-92. 
     Chicago Bulls-Toronto Raptors 75-73. 
     Houston Rockets-Washington Wizards 107-81. 
     Denver Nuggets-Philadelphia 76'ers 106-85. 
     Sacramento Kings-Boston Celtics 127-111. 
     Los Angeles Lakers-Portland Trail Blazers 89-86. 
     
</TEXT>
</DOC>
