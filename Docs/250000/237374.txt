<DOC>
<DOCNO> 237374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/siyaset/siy04.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Türkiye'ye AB desteği verdi 
</HEADLINE>
<TEXT>



ABD Başkanı George W. Bush, AB'ye 10 yeni ülkenin daha katılmasını memnuniyetle karşıladığını belirterek Türkiye'nin üyeliğine de destek verdi. Bush, Beyaz Saray tarafından yayınlanan açıklamasında, genişlemenin milyonlarca Avrupalı'ya fırsat ve umut getireceğini ifade etti ve şunları kaydetti "AB'nin, Orta Avrupa ve Akdeniz'den 10 yeni ülkeyi üyeliğe almasını alkışlıyorum... Türkiye'nin AB emelini destekliyoruz" ifadelerini kullandı. Yeni AB'nin demokrasi, refah ve istikrar için bir güç olarak yaşamsal rolünü daha etkin şekilde oynayacağını kaydeden Bush, genişlemenin ABD ve Avrupa arasındaki sürekli ortaklığı güçlendirdiğini, toplumların ortak değer ve amaçlarında büyük bir ilerlemeye işaret ettiğini ifade etti. 



</TEXT>
</DOC>
