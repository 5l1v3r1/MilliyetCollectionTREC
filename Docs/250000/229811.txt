<DOC>
<DOCNO> 229811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yasam/yas01.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dişi Eminem' Semiramis Kaya 
</HEADLINE>
<TEXT>

   Türk asıllı rap şarkıcısı 'Eternia'nın ünü Amerika'yı sardı. Öyle ki ona isim bile takıldı 'Dişi Eminem' 
      
   Hip hop tarzı müzikte 'Eminem'in dişi versiyonu' olarak gösterilen Türk kökenli Kanada vatandaşı Eternia, ABD'de büyük ilgi görüyor. 
   Annesi İngiliz, babası ise Türk olan Silk - Anne Semiramis Dawn Craig Kaya ya da rap dünyasında bilinen adıyla Eternia, şarkı sözlerinde bu tarz müziğin sadece şiddet, uyuşturucu ve seksten ibaret olmadığını vurguluyor. 
   
   'Geleceği çok parlak' 
   Siyah ve Latinlerin müziğinde bir kadın şarkıcı olarak başarı sağlayan ve halen ABD turnesini sürdüren Eternia, özellikle bu tür müziğin merkezi New York'ta büyük beğeni toplarken, müzik çevreleri tarafından 'rap'çi Eminem'in 'dişi versiyonu' olarak gösteriliyor. Eternia ya da Türk adıyla Semiramis, hip hop müziğine ilgisinin, New York'un Bronx bölgesinde edindiği deneyimden sonra arttığını söylerken, müzik çevreleri, Türk kökenli genç şarkıcının geleceğini çok parlak gördüklerini ifade ediyor. 
   Çok sayıda plak firmasının ilgilendiği Eternia'nın, kendi adıyla kurduğu www.eternia.ca web sitesi de hayranlarının büyük ilgisini çekiyor. 
   
   
   
</TEXT>
</DOC>
