<DOC>
<DOCNO> 211272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sonspo03.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'siz Inter kayıp, demir yumruk Milan 
</HEADLINE>
<TEXT>

     İtalya Serie A'da dün gece Milan şov vardı. San Siro'da konuk ettiği Ancona'yı 5-0 yenen kırmızı-siyahlılar, haftanın en farklı skoruna da imza attı. 
     İlk yarısı 0-0 berabere biten maçta, 62'de Shevchenko pen , 69'da Rui Costa, 76'da Tomasson pen ve 82 ile 88'de Kaka'nın golleriyle fark geldi. 
     Lider AC Roma'nın 43 puana sahip olduğu Serie A 'da, bir maçı eksik olan AC Milan, bu galibiyetle puanını 42'ye yükseltti. 
     Salı günü AC Siena ile erteleme maçı yapacak AC Milan'a, 18. hafta maçlarının ardından liderliği yakalama fırsatı doğdu. 
     
     LA GAZZETTA ''MİLAN DALGASI'' 

     La Gazzetta dello Sport, kırmızı-siyahlıların başarısını ön plana çıkararak, ''Milan dalgası'' diye manşet attı. Gazete, başlıklarında ''Ancona'yı altüst eden Milan, salı günü Roma'yı da geride bırakabilir'' diye yazdı. 
     
     INTER VE JUVENTUS 

     Inter ise, Modena ile deplasmanda 1-1 berabere kaldı. Mavi-Siyahlılar 10'da Recoba ile öne geçtiysede Modena 41'de Makinwa ile eşitliği sağladı. Cezalı Emre kadroda yer almazken, kadroya alınan Okan oynamadı. 
     Bir başka şampiyonluk adayı Juventus, Empoli deplasmanından 3-3'lük skorla döndü. Ev sahibi Empoli'de Tommaso Rocchi, Juventus'ta ise David Trezeguet hatt-rick yaparken, geceye damga vurdular. 
     
     TUTTOSPORT ''JUVE, MÜTHİŞ DEFANS '' 

     Merkezi Torino'da bulunan Tuttosport gazetesi, ana manşetini özel bir ilgiyle izlediği FC Juventus'a ayırarak, ''Juve, müthiş defans '' ifadesini kullandı. 
     Haftanın en nefes kesici karşılaşması olan ve 3-3 beraberlikle sonuçlanan FC Empoli-FC Juventus maçında, Rocchi ve Trezeguet arasında tam bir gol düellosu yaşanmıştı. 
     
     CORRİERE ''LAZİO, BÖYLE GÜZELSİN'' 

     Corriere dello Sport ise Roma baskısındaki manşetini SS Lazio'ya ayırdı. Lecce deplasmanından 1-0'lık galibiyetle dönen gökmavililer, Serie A'da 4. sıradaki FC İnter ile puanını eşitlemiş durumda. 
     Dün Modena deplasmanında Vieri'siz ve Emre'siz oynamak zorunda kalan FC İnter, bu hafta da 3 puan almayı başaramadı. Siyah-mavililer 11. dakikada Recoba'nın golüyle sağladıkları avantajı koruyamadılar. 
     Ev sahibi FC Modena, 41. dakikada Makinwa ile skoru eşitlemeyi başarırken, FC İnter'in ikinci yarıda Adriano'yu da oynatması durumu değiştirmedi ve her iki takım da 1'er puanla yetinmek zorunda kaldı. 
     18. hafta maçlarının ardından lider AC Roma'nın 43, bir maçı eksik olan AC Milan'ın 42, üçüncü sıradaki FC Juventus'un ise 42 puanı bulunuyor. Juventus'u, 32'şer puanla FC İnter, AC Parma ve SS Lazio izliyor. 
     18. hafta maçlarında alınan sonuçlar şöyle 
     Chievo-Brescia 3-1. 
     Empoli-Juventus 3-3. 
     Lecce-Lazio 0-1. 
     Milan-Ancona 5-0. 
     Modena-İnter 1-1. 
     Parma-Bologna 0-0. 
     Roma-Udinese 1-1. 
     Sampdoria-Reggina 2-0. 
     Siena-Perugia 2-1. 
     
</TEXT>
</DOC>
