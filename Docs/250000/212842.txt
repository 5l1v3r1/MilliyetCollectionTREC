<DOC>
<DOCNO> 212842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/spor/spo08.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yiyip, içip seyrettiler 
</HEADLINE>
<TEXT>

   Avustralya Turnuvası'nda 300 bin bira, 120 bin bardak kahve içilirken, 20 bin hamburger yendi, 200 bin dondurma tüketildi 
      
   Safin'in rekoru 
   TENİSTE sezonun ilk Grand Slam Turnuvası olan Avustralya Açık, tek erkeklerde İsviçreli Roger Federer ve tek bayanlarda da Belçikalı Justine Henin Hardenne'in şampiyonluklarıyla noktalanırken, şampiyona sonunda ilginç istatistiki veriler ortaya çıktı. Tek erkekler finalini Federer'e kaybeden Rus Marat Safin, yedi maçta toplam 126 ace ile tüm dikkatleri üzerine çekerken, Federer, Dünya klasmanında birinciliğe oturan ilk İsviçreli raket oldu. Belçikalı tek bayanlar şampiyonu Hardenne de tarihte üç grand slam birden kazanan dokuzuncu raket oldu. 
   
   Rakamlarla Avustralya Açık 
   Avustralya Açık Tenis Turnuvası'na ev sahipliği yapan Melbourne Park'ta iki hafta süren turnuva boyunca 200 bin dondurma tüketildi. Ayrıca 20 bin hamburger satıldı, 120 bin bardak da kahve içildi.Yılın ilk Grand Slam'ında "australiaopen.com" internet sitesini ziyaret eden tenissever sayısının 1 milyon 700 bin olduğu belirtildi.Turnuvanın sponsorlarından Heineken, Melbourne Park'ta oluşturduğu standlarında iki hafta boyunca tam 300 bin kutu bira dağıttı.Birleşik Amerikalı Andy Roddick ve İsveçli Joachim Johansson, saatte 225 kilometre hıza ulaşan servis vuruşlarıyla turnuvanın en hızlı servis atan sporcusu unvanını paylaştılar.25 yaşındaki Kolombiyalı raket Fabiola Zuluaga, bir Grand Slam tenis turnuvasında yarı finale yükselen ilk Kolombiyalı tenisçi oldu.Turnuvada gençler kategorisinde iken wildcard ile kendini devlerin arasında bulan Rus asıllı 16 yaşındaki Fransız raket Tatiana Golovin'in, iki seribaşı raketi devirip ilk 16 arasına girmesi büyük yankı uyandırdı.Sporcular için Melbourne Park ile otelleri arasında servis yapan 212 şoförün günde toplam 1500 sefer düzenlediği belirtildi. 
   
   
</TEXT>
</DOC>
