<DOC>
<DOCNO> 244626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/siyaset/axsiy01.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetten 'seçmeli' model 
</HEADLINE>
<TEXT>


YÖK Yasası'nı donduran hükümet, Hıristiyan ve Musevi öğrencilerin de eğitim alabileceği seçmeli din dersleri getirmeye hazırlanıyor. AKP'li Altıkulaç, "Papaz da, haham da gelir ders verir" dedi 

SALİHA ÇOLAK Ankara 


Cumhurbaşkanı Ahmet Necdet Sezer'in vetosu üzerine YÖK yasasında geri adım atan AKP hükümeti, bu kez "seçmeli din dersi" getirmeye hazırlanıyor. AKP, içinde seçmeli din dersi için Anayasa değişikliği gerekip gerekmediği konusunda net görüş belirmezken, TBMM Milli Eğitim Komisyonu Başkanı AKP'li Tayyar Altıkulaç, Anayasa değişmeden "zorunlu din öğretimi"nin sürebileceğini, diğer taraftan Müslüman, Hıristiyan ve Musevi öğrencilerin kendi dinleriyle ilgili eğitim alacakları seçmeli dersler konulabileceğini söyledi. Altıkulaç, şöyle konuştu 
"Seçmeli din dersi Anayasa'nın gereğidir. Değişiklik yapılmadan, Talim Terbiye Kurulu'nun kararıyla seçmeli din dersi önümüzdeki dönem uygulamaya başlanabilir. Hükümetin kararı henüz netleşmedi. Müfredat nasıl olacak, başvuru yöntemi nasıl olacak gibi ayrıntılar belirlenir. Laik ülkede diğer dinler konusunda da talep gelirse değerlendirilmeli. Musevilerle, Patrikhane'yle konuşulur papaz, haham gelir ders verir. Bu durumda veliler, din eğitimi alsın diye imam hatiplere öğrenci göndermekten vazgeçecek, sorun da çözülecek." 

CHP Hadis, fıkıh, seç birini 
CHP, seçmeli din dersine mevcut sistem nedeniyle karşı çıkarken, TBMM Milli Eğitim Komisyonu üyesi milletvekillerinin görüşleri şöyle 
Mustafa Gazalcı Denizli 20 Ekim 2000'de Anayasa Mahkemesi'nin, 8 yıllık kesintisiz eğitimin iptali için açılan davaya karşılık verdiği bir karar var. Orada laik bir ülkede hiçbir dini eğitimin zorunlu yapılamayacağı yazılmıştır. Nereden çıktı okulların bütününde dini eğitim isteği Muharrem İnce Yalova 25 seçmeli ders düşünün, okul idaresi dördünü seçer, 'fiziki şartlarım, öğretmen kadrom şunlara uygundur' der, çocuklar da zorunlu olarak o yöneticiler tarafından seçilen dersleri seçmek zorunda bırakılır. Bunu çözmeden, seçmeli din dersine kesinlikle karşıyım. Birçok küçük yerde, "Seç bakalım, dört dersten biri hadis Hz.Muhammed'in söz ve davranışları ile bunların incelenmesi , biri fıkıh İslam hukukunda kuralların bütünü , biri siyer Hz.Muhammed'in yaşam öyküsü , biri kelam Allah'ın varlığını ve İslam dininin doğruluğunu anlatma " derler. Seçmeli din dersine karşı değilim, ama gerçekten seçmeli sistem olması şartıyla. 

</TEXT>
</DOC>
