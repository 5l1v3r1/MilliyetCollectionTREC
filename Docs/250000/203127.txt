<DOC>
<DOCNO> 203127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/spor/spo05.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derebaşı'ndan müthiş atak 
</HEADLINE>
<TEXT>

      
   2. sıraya çıktı 
   MİLLİYET'İN Geleneksel Yılın Sporcusu anketinde oylama tüm hızıyla sürerken, toplu gelen kuponlar sıralamaya etki etmeye başladı. "Yılın Sporcusu" seçiminde Avrupa şampiyonu ve Dünya ikincisi atletimiz Süreyya Ayhan yine ilk sıradaki yerini korurken, Dünya Şampiyonu yelkencimiz Onur Derebaşı, toplu oylarla ikinci sıraya kadar yükseldi. Derebaşı'nı, NBA'deki gururumuz Mehmet Okur ile Olimpiyat ve Dünya şampiyonu haltercimiz Halil Mutlu izliyor. 
   
   Lucescu uzak ara 
   50. şeref yılındaki anketin "Yılın Takımı" kategorisinde Beşiktaş ilk sırayı alırken, Kara Kartal'ı az oy farkıyla Bayan Voleybol Milli Takımı izliyor. "Yılın Antrenörü"nde Lucescu ile takipçisi Voleybol Milli Takım antrenörü Reşat Yazıcıoğulları arasında fark açılıyor. "Yılın Spor Adamı"nda toplu oy alan Dilek Sabancı, Serdar Bilgili'nin ardından ikinci sıraya çıktı. "Yılın Futbolcusu"nda Sergen Yalçın, "Dünya'da Yılın Sporcusu"nda Michael Schumacher önde gidiyor. 
   
   
   
</TEXT>
</DOC>
