<DOC>
<DOCNO> 213091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/sonspo01.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Giunti 4 hafta yok 
</HEADLINE>
<TEXT>

     Beşiktaş, 6 Şubat Cuma günü deplasmanda yapacağı Ankaragücü maçının hazırlıklarına 1 günlük iznin ardından, bu akşam başladı. 
     Teknik direktör Mircea Lucescu yönetiminde, BJK Nevzat Demir Tesisleri'nde basına kapalı olarak gerçekleştirilen haftanın ilk idmanında, siyah-beyazlı futbolcuların kondisyon ve pas çalışmasının ardından çift kale maç oynadıkları öğrenildi. 
     Antrenmana sakatlığı bulunan ve 4 hafta sahalardan uzak kalacak olan İtalyan futbolcu Giunti katılmadı. 
     Siyah-beyazlılar, yarın yine basına kapalı yapacakları antrenmanla Ankaragücü maçının hazırlıklarını sürdürecek. 
     Bu arada, yarın sabah Akaretler'deki kulüp binasında yöneticilerin de katılacağı bayramlaşma töreni düzenlenecek. 
     
</TEXT>
</DOC>
