<DOC>
<DOCNO> 224366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/spor/spo15.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   'Asla gitmem'    GALATASARAY'IN yıldızı Volkan, ARAS İTÜ'nün coachu Çetin Yılmaz ve Milli basketbolcu Harun Erdenay ile birlikte Rami Hacı Ali Paşa İlkokulu'nun düzenlediği panele katıldı. Volkan, beş yaşından beri Galatasaraylı olduğunu dile getirerek, "Türkiye'de başka takıma asla gitmem" dedi. 
   
   Ay zirvede    MİLLİ atletimiz Yeliz Ay, İngiltere'de yapılan Leamington Yürüyüş Grand Prix'sinde birinci oldu. 20 kilometreyi 1 43.15'te tamamlayan Ay, altın madalyanın yanısıra, tüm kategorilerde yarışan 181 sporcu arasında yapılan değerlendirmede "En iyi tekniğe sahip yürüyüşçü" ödülünü de aldı. 
   
   Koyuncu sessiz    DÜNYA Kros Şampiyonası'nda genç erkeklerde yarışan Kemal Koyuncu 93. oldu. Brüksel'deki 8 bin metrelik yarışta 28.05'lik bir derece elde eden Koyuncu, mücadeleyi tamamlayan 118 sporcu arasında 93.'lükte kaldı. Bu kategoride altın madalyayı 24.01'lik dereceyle Etiyopyalı Tadesse kazandı. 
   
   Tüzün rakipsiz    BAHAR Kupası Havalı Silahlar ve Trap - Skeet İstanbul Birinciliği İstinye Atış Poligonu'nda sona erdi. Trap dalında dün gerçekleştirilen yarışlarda Dünya Kupası Birincisi Oğuzhan Tüzün 94 puanla birinci olurken, onu 92 puanla Yavuz İlnam, 85 puanla da Kaan Yey takip etti. 
   
   Silahlı koruma    İNGİLİZ The Observer gazetesi, Portekiz'de yapılacak Avrupa Futbol Şampiyonası ve Atina Olimpiyatları'na katılacak sporcuların muhtemel terör eylemlerine karşı silahlı güçler tarafından korunacağını öne sürdü. Gazete, oluşturulacak koruma ağının 24 saat boyunca görevde olacağını bildirdi. 
   
   Bisiklette kaza    ADANA'DA dün yapılan 2. Ulusal Dağ Bisikleti Yarışmaları'nda rakibiyle çarpışan Bahadır İşseven'in köprücük kemiği kırıldı. Yüreğir İlçesi Hekimevleri Mevkii'ndeki yarışmalarda parkurun engebeli, yokuş ve virajlı olması, birçok hafif kazayı da beraberinde getirdi. 
   
   Kayakta durduk    KUZEY Disiplini FIS Kayaklı Koşu Balkan Açık Kupası yarışları dün sona erdi. Uludağ Çobankaya Pisti'ndeki yarışların son gününde, erkekler 10 kilometre serbest stilde Ukrayna'dan Ivan Bilosyuk, bayanlar 5 kilometre serbest stilde ise Ukrayna'dan Vita Yakimchuk birinci oldu. 
   
   İzmir uçuyor    TEKERLEKLİ Sandalye Basketbol Ligi'nin güçlü ekibi İzmir Belediyesi, Adana Martı'yı 124 - 18 yendi. Diğer sonuçlar şöyle İskenderun - Beşiktaş 21-110, İzmir RSK - Fatih ESK 65-68, İstanbul SSK - Karagücü 59-55, Samsun Bedensel - Samsun Engelligücü 72-21. 
   
   Anadolu elendi    HENTBOLDA Avrupa Challenge Kupası Çeyrek final rövanş maçında Anadolu Üniversitesi Nürnberg'e 28 - 20 yenilerek elendi. İlk maçı 40 - 26'lık skorla kaybeden temsilcimiz, rövanşta da etkili olamadı. Karşılaşmanın birinci devresi de ev sahibi takımın 12 - 11'lik üstünlüğüyle sona erdi. 
   
   Hentbolda dün    Erkekler 
   Nilüfer Bld. - ASKİ 25 - 39 
   Trabzon Bld. - Çankaya Bld. 33 - 30 
   Bayanlar 
   T.Telekom - Havelsan 20 - 35 
   İzmir B.Ş.Bld. - Osmangazi Üni. 21 - 33 
   İskenderpaşa - Tekel 17 - 48 
   Üsküdar Bld. - Sivas Eğitim 47 - 21 
   
   
</TEXT>
</DOC>
