<DOC>
<DOCNO> 224979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/ekonomi/eko07.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı ailesi, tohum tesislerini Tekfen'e sattı 
</HEADLINE>
<TEXT>

   EKONOMİ SERVİSİ 
   
   Sabancı Holding, 'çekirdeksiz karpuz'uyla tanınan tohumculuk şirketi Sapeksa'nın tesislerini tarım sektöründe Toros markasıyla yer alan Tekfen'e sattı. Tesisler, 'Toros Agripark' ismiyle faaliyetini sürdürecek. 
   Sabancı ailesinin Adana'daki toprakları üzerinde 1958'de kurulan Sapeksa bilgisayarlı modern sera ve tesislerinde tohum üretim, depolama ve araştırma faaliyetlerinde bulunuyordu. 
   Tekfen Tarımsal Sanayi Grubu'nun Başkan Yardımcısı Esin Mete, "Sapeksa, Özdemir Sabancı'nın çok değer verdiği bir projeydi. Siz mi teklif verdiniz Yoksa Sabancı 'Gel ben bu işi yapmıyorum, Özdemir de yok, gelin alın mı dedi " sorusu üzerine "Bu Sabancı ailesinin bir şirketi. Bunu Sabancı kendisi satışa çıkardı. Biz gidip, talip olup almadık." 
   Mete, tesislerde çoğunlukla muz, kiraz ve patates tohumu üretileceğini, özellikle hastalıklardan arındırılmış patates tohumu üretmeyi düşündüklerini kaydetti. 
   
   
</TEXT>
</DOC>
