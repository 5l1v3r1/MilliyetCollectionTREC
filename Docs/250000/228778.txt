<DOC>
<DOCNO> 228778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonyas05.html </URL>
<DATE> 2004/04/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Lise öğrencilerinin ''en gözde'' dersleri... 
</HEADLINE>
<TEXT>

     Lise öğrencilerinin, Fizik, Kimya ve Biyoloji ile ilgili alan derslerini diğerlerinden daha fazla tercih ettikleri belirlendi. 
     Milli Eğitim Bakanlığı'nca MEB , Anadolu ve Fen liseleri ile yabancı dil ağırlıklı, çok programlı ve genel liselerde seçmeli dersler konusunda yaptığı araştırma, öğrencilerin daha çok sayısal alandaki dersleri seçtiklerini ortaya koydu. 
     Araştırmaya göre, öğrencilerin en fazla tercih ettiği dersler Fen liselerinde sırasıyla Biyoloji Uygulamaları yüzde 71 , Kimya Uygulamaları yüzde 67 , Fizik Uygulamaları yüzde 52 Anadolu liselerinde Fizik Uygulamaları yüzde 64 , Kimya Uygulamaları yüzde 61 , Biyoloji Uygulamaları yüzde 59 olarak saptandı. 
     Genel liseler, yabancı dil ağırlıklı liseler ve çok programlı liselerde de bu dersler öğrencilerin en çok tercih ettiği dersler arasında ilk sıralarda yer aldı. 
     Genel liselerde öğrencilerin yüzde 43'ü Biyoloji Uygulamaları, yüzde 42'si Fizik Uygulamaları, yüzde 39'u Kimya Uygulamaları, yabacı dil ağırlıklı liselerdeki öğrencilerin yüzde 48'i Biyoloji Uygulamaları, yüzde 40'ı Kimya Uygulamaları, yüzde 38'i de Fizik Uygulamaları derslerini seçti. 
     Genel liselerde, bu derslerden sonra en fazla tercih edilen dersler Beden Eğitimi ve Sanat Tarihi oldu. Bu dersleri, Türk Edebiyatı Tarihi ve Resim izledi. Genel liselerde Astronomi ve Uzay Bilimleri ile Hukuk olarak en az tercih edilen dersler olarak belirlendi. 
     Fen liselerinde de sırasıyla Beden Eğitimi, İnsan İlişkileri ve Bilgisayar en fazla seçilen dersler oldu. Bu okullardaki öğrencilerin, Trafik Bilgisi ve Jeoloji derslerini çok az tercih ettiği saptandı. 
     Anadolu liselerindeki öğrencilerin Biyoloji, Fizik ve Kimya Uygulamaları derslerinden sonra en gözde derslerinin Beden Eğitimi, Geometri, Matematik ve Türkiye Coğrafyası olduğu belirlendi. Bu öğrencilerin en az tercih ettiği dersler ise Standardizasyon ve Kalite ile Halkbilim derslerini daha az seçtiği tespit edildi. 
     Yabancı dil ağırlıklı lise öğrencilerinin en sevdiği seçmeli dersin Sanat Tarihi olduğu yüzde tercih oranı belirlendi. Türk Edebiyat Tarihi, İslam Tarihi, Geometri ve Dilbilim dersleri de en çok tercih edilenler arasında yer aldı. Yabancı dil ağırlıklı liselerde, Standardizasyon ve Kalite ile Hukuk en az tercih edilen dersler olarak saptandı. 
     
     EN AZ İLGİ GÖREN DERSLER 

     Bu arada, tüm liselerde öğrencilerin, Felsefe Tarihi yüzde 13 Demokrasi ve İnsan Hakları yüzde 8 ve Mantık yüzde 5 , Trafik Bilgisi yüzde 5 Kütüphanecilik yüzde 3 , Bilim Tarihi yüzde 2 gibi dersleri diğerlerine göre daha az tercih ettikleri görüldü. 
     Grupla Çalışma İstatistikleri, İstatistik, Hukuk, İleri Matematik, Araştırma Teknikleri, Astronomi ve Uzay Bilimleri de öğrencilerin en az tercih ettiği dersler olarak belirlendi. 
     MEB yetkilileri, öğrencilerin genellikle sayısal dersleri tercih etmelerini ''yanlış yönlendirmeye'' bağladı. Yetkililer, velilerin çocuklarına, ''doktor, mühendis olsun'' diye baskı uyguladıklarını ve bu nedenle sayısal alanlara yönlendirdiklerini belirttiler. 

     
</TEXT>
</DOC>
