<DOC>
<DOCNO> 248428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonsiy17.html </URL>
<DATE> 2004/06/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
KKTC, İKÖ'ye 'Kıbrıs Türk Devleti' olarak katılacak 
</HEADLINE>
<TEXT>

     KKTC, bundan sonra İslam Konferansı Örgütü İKÖ toplantılarına 'Kıbrıs Türk Devleti' sıfatıyla katılacak. 
     KKTC'nin İKÖ toplantılarına 'Kıbrıs Türk Devleti' sıfatıyla katılmasının yolunu açan dokuz maddelik karar tasarısı kabul edildi. 
     Tasarıda KKTC, BM Genel Sekreteri Kofi Annan'ın raporunda olduğu gibi 'Kıbrıs Türk Devleti' olarak adlandırılarak, KKTC üzerindeki ekonomik ve siyasi tecridin kaldırılması yönünde mesajlar veriliyor. 
     Ancak KKTC'nin toplantılara gözlemci statüsünde katılımında herhangibir değişiklik olmayacak. 
     
     Serdar Denktaş da karar öncesi umutluydu 
     KKTC Dışişleri Bakanı ve Başbakan Yardımcısı Serdar Denktaş, İKÖ 31'inci dönem Dışişleri Bakanları Toplantısı'nda beklentilerinin, BM Genel Sekreteri Kofi Annan'ın Kıbrıs Raporu'nda öngörüldüğü gibi 'Kıbrıs Türk devleti' olarak kabul edilmeleri olduğunu söylemişti. 
     
     Cumhurbaşkanı Sezer İslam ülkelerine çağrıda bulunmuştu 
     İKÖ'nün açılış konuşmasını yapan Cumhurbaşkanı Ahmet Necdet Sezer, İslam ülkelerine KKTC'ye uygulanan ambargonun kaldırılması konusunda uluslararası toplumun gerisinde kalmamaları çağrısı yapmıştı. 
     
</TEXT>
</DOC>
