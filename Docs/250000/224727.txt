<DOC>
<DOCNO> 224727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun10.html </URL>
<DATE> 2004/03/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ortadoğu'da gerilim yükseliyor... El Kaide'den intikam yemini 
</HEADLINE>
<TEXT>

     İsrail'in Hamas lideri Şeyh Ahmed Yasin'in öldürülmesinin ardından, El Kaide'ye bağlı ''Ebu Hafs El Masri Tugayları'' örgütü, diğer dini internet sitelerine de açıklama gönderdi. 
     Örgütün, ''Yasin'in öldürülmesinin intikamını alacağını'' belirttiği açıklama, ''El Ensar Forum'' internet sitesi dışında, ''İslammemo'' internet sitesinde de yayımlandı. 
     E-postayla gönderildiği belirtilen açıklamada şunlar kaydedildi 
     ''Filistinlilere Şeyh Yasin'in kanının yerde kalmayacağını söylüyoruz ve Ebu Hafs El Masri Tugayları'na, çağın zorbası Amerika ve müttefiklerine saldırıp Şeyh Yasin'in intikamını almaları çağrısında bulunuyoruz. 
     Başta Hamas ve İslami Cihad olmak üzere Filistin'deki savaşçılara, gerçek düşmanlarının çağın zorbası Amerika olduğunu söylüyoruz, çünkü Şeyh Yasin, Amerikan parası, Amerikan silahı, siyaset ve medya desteğiyle öldürüldü.'' Açıklamada Filistinlilere, ''barış karşılığında Filistin'i satmaya çalışan'' Filistin lideri Yaser Arafat'ı desteklememeleri çağrısı da yapıldı. 

     
</TEXT>
</DOC>
