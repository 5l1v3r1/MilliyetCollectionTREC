<DOC>
<DOCNO> 247521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sondun15.html </URL>
<DATE> 2004/06/13/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Kuzey Kore G-8 zirvsesi, nükleer gücümüzü artırmamızı meşrulaştırdı 
</HEADLINE>
<TEXT>

     Kuzey Kore, ABD'de yapılan G-8 zirvesinde yinelenen nükleer silahların yayılmasını durdurma kararının, ülkenin nükleer savunma gücünü artırmasını meşrulaştırdığını açıkladı. 
     Kuzey Kore resmi haber ajansı KCNA'da yayımlanan dışişleri bakanlığı açıklamasında, ''Zorla yapılacak denetlemelerle Kuzey Kore'nin nükleer programından vazgeçmesini istiyorlar. Bu, ABD'nin geçmişte Irak'ta kullandığı yöntemdir ve uzun vadede başka bir Irak krizi yaratmayı hedeflemektedir'' denildi. 
     Açıklamada, G-8 planının, Kuzey Kore'nin nükleer savunma gücünü artırmasının meşrulaşması için yeterli olduğu, Irak'taki gibi bir krizi Kuzey Kore'de yaratmaya çalışmanın bir ''hayal'' olduğu belirtildi. 
     Dünyanın en güçlü ülkelerinin liderleri, geçen hafta yapılan G-8 zirvesinde, Kuzey Kore'ye nükleer silah programını durdurması uyarısı yapmış ve krizin aşılabilmesi için görüşmelere katılması çağrısını yinelemişti. 
     Zirvede yapılan bir açıklamada, Kuzey Kore ve İran, nükleer silahların yayılması konusunda özel olarak uyarılmıştı. 
     
</TEXT>
</DOC>
