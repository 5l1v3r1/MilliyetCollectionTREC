<DOC>
<DOCNO> 212403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/son/sonspo04.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ve Bursaspor 74. randevuya çıkıyor 
</HEADLINE>
<TEXT>

     Beşiktaş ile Bursaspor, yarın yapacakları maçla birlikte, Birinci Futbol Ligi'nde 74. kez karşı karşıya gelecek. 
     2 takım arasında bugüne dek yapılan 73 lig maçından 29'unu Beşiktaş, 12'sini Bursaspor kazanırken, 32 maç da berabere sonuçlandı. 
     Siyah-beyazlıların toplam 95 golüne, yeşil-beyazlılar 63 golle karşılık verdi. 
     Beşiktaş, Bursaspor ile sezonun ilk yarısında BJK İnönü Stadı'nda yapılan maçı 1-0 kazanmıştı. 
     
     BEŞİKTAŞ, 5 SEZONDUR BURSA'DA YENİLMİYOR 
     Beşiktaş, son 5 sezondur Bursaspor karşısında deplasmanda maç yitirmedi. 
     Siyah-beyazlılar, 1997-98 sezonunda Bursa'da 2-1 yenildikleri rakibini, daha sonraki 3 sezonda 2-1, 1-0 ve 1-0 yenerken, 2001-2002 ve 2002-2003 sezonlarında ise 2-2 berabere kaldı. 
     
     BURSASPOR EVİNDE BAŞARILI 
     Bursaspor, kendi sahasında yaptığı lig maçlarında, güçlü rakibine karşı üstünlük kurdu. 
     2 takım arasında Bursa'da yapılan 36 maçın 10'unu Bursaspor, 9'unu ise Beşiktaş kazanırken, 17 maç da berabere sonuçlandı. Bursa Atatürk Stadı'nda Bursaspor 38, Beşiktaş ise 35 gol attı. 
     
     TARİHİ HEZİMET 
     Beşiktaş, Birinci Lig tarihinde şimdiye kadarki en farklı skorlu yenilgisini Bursaspor karşısında aldı. 
     1980-81 sezonunda Bursa'da yapılan maçı 5-0 kazanan Bursaspor, Beşiktaş'a tarihi hezimeti yaşatmıştı. 
     
</TEXT>
</DOC>
