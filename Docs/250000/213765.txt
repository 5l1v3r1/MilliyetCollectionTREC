<DOC>
<DOCNO> 213765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur10.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi New York'ta Uğur Ziyal temsil edecek... 
</HEADLINE>
<TEXT>

     BM Genel Sekreteri Kofi Annan'ın Kıbrıs müzakeleri için yaptığı 10 Şubat davetinin Ankara'da değerlendirilmesine devam ediliyor. 
     Dışişleri Bakanı ve Başbakan Yardımcısı Abdullah Gül, bugün bakanlığın Kıbrıs Dairesi bürokratları ve Müsteşar Yardımcısı Büyükelçi Baki İlkin'le bir araya gelerek konuyu ele aldı. 
     Annan'ın davet mektubunun detaylı bir şekilde incelemeye alındığı toplantıya, öğleden sonra Londra'dan Türkiye'ye dönecek olan Dışişleri Bakanlığı Müsteşarı Büyükelçi Uğur Ziyal'in de katılması bekleniyor. 
     Bu arada resmen açıklanmamasına rağmen, 10 Şubat'ta Türkiye'yi New York'ta Büyükelçi Ziyal'in temsil etmesi öngörülüyor. Ziyal'in ABD'ye tek başına mı, yoksa bakanlığın Kıbrıs ekibiyle birlikte mi gideceği konusu henüz kesinlik kazanmadı. 
     Türkiye'yi müzakelerde kimin temsil edeceğinin yarına kadar belirginleşmesi bekleniyor. 
     Öte yandan Bakan Gül'ün, Annan'ın davet mektubuna ilişkin rahatsızlıklarını ilettiği ABD Dışişleri Bakanı Colin Powell ile akşam saatlerinde bir kez daha telefon görüşmesi yapabileceğine dikkat çekiliyor. 
     
</TEXT>
</DOC>
