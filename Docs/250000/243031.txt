<DOC>
<DOCNO> 243031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo31.html </URL>
<DATE> 2004/05/26/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Malatyaspor Kocaman'ın önemli başarılara imza atacağına inanıyoruz 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, teknik direktörlük görevine getirilen Aykut Kocaman'ın Malatyaspor ile önemli başarılara imza atacağına inandıklarını söyledi. 
     Tanrıverdi, kulüp binasında yaptığı açıklamada, ligde üst sıraları hedefleyen bir takım oluşturmak istediklerini, bu nedenle Aykut Kocaman ile anlaştıklarını belirtti. 
     Kadrolarında, Ayman, Mkhalele ve Gençlerbirliği'nden transfer edilen M'bayo gibi önemli futbolcuların bulunduğunu kaydeden Tanrıverdi, şöyle dedi 
     ''Aykut Kocaman'ın Malatyaspor ile önemli başarılara imza atacağına inanıyoruz. Şu anda Fenerbahçe'den Petkov ve İstanbulspor'dan Saidou ile görüşmelerimizi sürdürüyoruz. İç transferde Serkan Bensol, Mkhalele, Mert ve İlyas ile sözleşme yeniledik. Mithat ve Fazlı ile yeni sezonda devam etmek istemiyorduk. Fazlı, Kayseri Erciyesspor ile anlaştı. İnanç ve Milosevski konusunda ise henüz karar veremedik. Recep'i de gelecek sezon takımda düşünmüyoruz. 5 yıllık sözleşmesi bulunan Göksel'i kiraya vereceğiz.'' 
     
</TEXT>
</DOC>
