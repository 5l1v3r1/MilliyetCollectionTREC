<DOC>
<DOCNO> 238878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sontur13.html </URL>
<DATE> 2004/05/10/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Freni patlayan cip benzin istasyonuna çarptı .. 
</HEADLINE>
<TEXT>

     Trabzon'un Beşikdüzü ve Vakfıkebir ilçeleri arasında bulunan akaryakıt istasyonundaki yangının, freni patlayan bir cipin LPG bölümüne çarpması sonucu çıktığı bildirildi. 
     Alınan bilgiye göre, Gözde Petrol Ofisi'ne Beşikdüzü İlçesi tarafından gelen sürücüsü ve plakası belirlenemeyen bir cip, freninin patlaması sonucu LPG dolum tesislerinin kontrol saatlerine çarptı. 
     Çarpmanın etkisiyle büyük bir patlama meydana geldi. Çıkan yangında olay yerinde bulunan 2 tanker ile 5 araç tamamen yandı. 
     Yangında, istasyonda bulunan 6 kişi ağır şekilde yaralanarak, Trabzon ve Vakfıkebir'deki çeşitli hastanelere kaldırıldı. 
     Yangın, Beşikdüzü, Akçaabat, Eynesil, Görele, Trabzon ve Vakfıkebir itfaiye ekiplerinin müdahalesiyle kontrol altına alındı. 
     Yangının, tesislerde büyük hasara neden olduğu bildirildi. 
     
</TEXT>
</DOC>
