<DOC>
<DOCNO> 232729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun17.html </URL>
<DATE> 2004/04/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'Sağırlar çetesi' mahkum oldu... 
</HEADLINE>
<TEXT>

     Çin'de bir hırsızlık çetesinin hepsi sağır olan 12 üyesi, 11 ay ile 13 yıl arasında değişen hapis cezalarına çarptırıldı. 
     Çin'in doğu kesimindeki Zıcian Zhejiang eyaletine bağlı Şaoşing Shaoxing şehri mahkemesinin 37 sayfa tutan kararı, duruşmada özel bir tercüman tarafından işaretlerle açıklandı. Kararda sayısı bir ara 20 kişiye çıkan çetenin 60'tan fazla soygun olayına karıştığı kaydedildi. 
     Çetenin 34 yaşındaki lideri Yang Song, 20 Mayıs 2003'te yakalandı. Yetkililer, Yang'ın Ekim 2001'de kurduğu çetede üyelere büyük baskı uyguladığını belirttiler. Yang'ın üyelere dövme, üzerlerinde sigara söndürmek veya 2 saat amuda tutmak gibi cezalar verdiği açıklandı. 
     Çoğu 20 yaşından küçük olan ve en fazla ilkokul eğitimi alan çete üyelerinin işsiz oldukları bildirildi. 
     Yang'ın talimatları doğrultusunda soygun yapan çetenin ilgi alanı özellikle dükkanlar, eczaneler ve süpermarketler olduğu bildirildi. 
     
</TEXT>
</DOC>
