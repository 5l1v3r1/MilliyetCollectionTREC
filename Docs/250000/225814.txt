<DOC>
<DOCNO> 225814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/soneko21.html </URL>
<DATE> 2004/03/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansta 1.55 arttı, endeks 21 bin puana dayandı 
</HEADLINE>
<TEXT>

     İMKB Ulusal-100 Endeksi, önceki kapanışa göre 316.39 puan artarak, 1. seansı 20,789.00 puandan kapandı. 
     1. seansta hisse senetlerinin ortalama değer artışı yüzde 1.55 olarak gerçekleşti. 
     Dün 20,472.61 puanla rekor seviyeden kapanan İMKB Ulusal 100 Endeksi, 1. seansa 23.95 puan artışla 20,496.56 puandan başladı. İlk yarıyı 20,802.08 puandan geçen endeks, önceki seans kapanış değerinin altına inmezken, en yüksek 20,912.81 puanı gördü. Seans içinde ulaşılan bu seviye ile endeks, tüm zamanların en yüksek seans içi rekorunu da kırmış oldu. 
     Seans sonunda mali endeks 386.88 puan artışla 28,316.29 puana, sanayi endeksi 205.62 puan artışla 18,397.80 puana ve hizmetler endeksi 358.93 puan artışla 11,358.77 puana yükseldi. 
     Böylece, önceki kapanışa göre mali grup hisseler ortalama yüzde 1.39, sanayi grubu hisseler ortalama yüzde 1.13 oranında ve hizmet grubu hisseler ortalama yüzde 3.26 oranında değer kazandı. 
     1. seansta işlem gören toplam 299 hisse senedinden 234'ü değer kazandı, 31 hisse senedi değer kaybetti, 34 hissenin fiyatında değişiklik olmadı. 
     Seansta, 834 trilyon 511 milyar 785 milyon liralık işlem hacmi oluştu. 
     1. seansta, Tansaş, Doğan Holding, Yapı ve Kredi Bankası, İhlas Holding ve Turkcell en yoğun işlem gören hisseler oldu. 
     
</TEXT>
</DOC>
