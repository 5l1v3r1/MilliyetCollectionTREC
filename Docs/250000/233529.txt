<DOC>
<DOCNO> 233529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonsiy13.html </URL>
<DATE> 2004/04/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Bahçeli, KKTC'ye gitti 
</HEADLINE>
<TEXT>

     MHP Genel Başkanı Devlet Bahçeli, KKTC'de yapılacak referandum öncesinde KKTC Cumhurbaşkanı Rauf Denktaş'a destek vermek amacıyla KKTC'ye gitti. 
     Esenboğa Havalimanı'ndan THY'nin tarifeli uçağıyla saat 14.00'te Lefkoşa'ya hareket eden Bahçeli, KKTC'de 3 gün boyunca temaslarda bulunacak. Bahçeli, KKTC'deki 23 Nisan törenlerine katıldıktan sonra Ankara'ya dönecek. 
     Devlet Bahçeli, gezisiyle ilgili açıklamayı Kıbrıs'ta yapacağını söyledi. 
     Bu arada, Türk Parlamenterler Birliği'nden 11 kişilik bir heyet de aynı uçakla KKTC'ye gitti. 
     Türk Parlamenterler Birliği Genel Başkanı Zeki Çeliker, Esenboğa Havalimanı'nda A.A muhabirine yaptığı açıklamada, Türkiye sevdalısı ve Türkiye için bütün gücüyle yıllardır hizmet veren Denktaş'a destek vermek için KKTC'ye gittiklerini söyledi. 
     Çeliker, 8 yıldan beri kendisinin ve eşinin Kıbrıs vatandaşı olduğunu belirterek, ''Şimdiden oyumu belirliyorum, oyum hayır '' dedi. 
     KKTC'de Türkiye'nin menfaatleri istikametinde ne gerekiyorsa onları söyleyeceklerini kaydeden Çeliker, şöyle konuştu 
     ''Orada özellikle doğu ve güneydoğudan göç etmiş ve vatandaş olmuş kişileri, Türkiye'de tanıyan eski milletvekili, aşiret reisi hüviyetindeki arkadaşlarımı götürüyorum. Bütün gücümüzle çalışacağız. Evlatlarımız, torunlarımız orada, o topraklar için bizim de canımız feda olsun.'' 
     
</TEXT>
</DOC>
