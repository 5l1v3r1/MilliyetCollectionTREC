<DOC>
<DOCNO> 219066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/astro/index.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Girişimler başarılı 
</HEADLINE>
<TEXT>

   
   
   Özellikle öğleye doğru yeni girişimler ve başlangıçlar daha hızlı ilerleyebilir. Duygularımızı kolay aktarabileceğimiz bir gün. Koç'lar aceleci olmamalılar. Duygusal konularda aceleci davrandıklarında yanılgılara düşebilirler. Maddi konularda tutarlı olmalılar. Boğa'lar arkadaş çevreleriyle ilişkilerinde hareketli bir gün yaşayabilirler, düşüncelerini net biçimde ortaya koyabilecekleri bir gündeler. İkizler iş konularında yeni fikirler üretebilirler, bu yeni fırsatlar getirebilir. Maddi konularda karar vermeden önce iyi düşünmeliler. Yengeç'ler kendilerini ifade etmede başarılılar, sosyal aktivitelerde hareketlilik var. Kariyerleri ile ilgili konularda yeni adımlar atmaları olası görünüyor. Aslan'lar maddi konularda düşüncelerini uygulamak için yeni fırsatlar yaratabilirler. Geçmişe ait konularda fazla hassas olabilirler, bu konuda sakinlik onları sorunlardan uzak tutacaktır. Başak'lar planlarını hayata geçirmede başarılı olacaklar. Ortak konularda yeniliklere açık durmaları doğru olacak. Sosyal çevrede hareketlilik var. 
   Terazi'ler tamamlamaları gereken işler konusunda pratik olacaklar, bu da akıcı bir gün geçirmelerini sağlayabilir. Duygusal alanda yeni heyecanlar var. İşle ilgili uğraşlar da başarılı. Akrep'ler için heyecanlı bir gün olabilir. Ortaklaşa konularda bolca yeni karar ve eylem söz konusu. Yabancılarla ilgili konuların gündeme gelmesi mümkün. Yay'lar aşk ve eğlence konusunda pozitif gündeler. Evleri ile ilgili tamamlanması gereken işleri de aksatmayacaklar. işte disiplinli olmayı elden bırakmamalılar. Oğlak'lar esnek olmak zorundalar. Öneri ve eleştirileri kabul etmeliler. İlişkilerinde samimi olmak gerekiyor. Maddi konularda doğru kararlar alabilecekler. Kova'lar maddi konularda yeni girişimlerde bulunabilecekler. Enerjilerini verimli kullanacaklar. Değişik fırsatlar öne çıkabilir. Balık'lar sezgilerine güvenebilirler. Yenilikler yapmak kolay olacak. Aşkta mutlu olaylar var. Kendilerini iyi ifade edebilecekleri bir gündeler. 
</TEXT>
</DOC>
