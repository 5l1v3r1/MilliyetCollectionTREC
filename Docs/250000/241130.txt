<DOC>
<DOCNO> 241130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/spor/spo15.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



UEFA Kupası sahibini arıyor 

46. UEFA Kupası'nın finali bugün İsveç'te yapılacak. İspanya'nın Valencia ile Fransa'nın Olympique Marsilya takımları arasındaki mücadele, Göteborg Ullevi Stadı'nda TSİ 21.45'de başlayacak, maçı İtalyan Pierluigi Collina yönetecek. 

Olimpiyat aşkına 
ATİNA Olimpiyatları'na hazırlanan Milli atletimiz Elvan Abeylegesse, hazırlık için gittiği Bolu Aladağ kampına ikisi kamyonet, biri minibüs olmak üzere üç araçla gitti. Otobüs durağından Gençlik ve Spor Müdürlüğü'ne ait kamyonetle alınarak minibüs durağına götürülen Elvan, Aladağ'da minibüsden inerek, yine kamyonetle izcilik kampına gitti. 

Haliç'in zaferi 
ÜNİVERSİTE Sporları Federasyonu tarafından düzenlenen İstanbul 1. Lig Futbol Şampiyonası'nda Haliç Üniversitesi birinciliği elde etti. Yarı finalde Kadir Has Üniversitesi'ni 2-0 yenen Haliç, finalde de Deniz Harp Okulu'nu aynı skorla devirmeyi başardı, şampiyonluğa ulaştı. 

Midyat ayaklandı 
Mardin'in Midyat İlçesi'nde yaklaşık 20 bin kişi sağlıklı yaşam için yürüdü. Herkes İçin Spor Federasyonu'nun organize ettiği yürüyüşte halkı spora teşvik eden Federasyon Başkanı Göksel Arsoy, "Sağlıklı yaşam için mutlaka spor yapmalıyız ve sigaradan uzak durmalıyız" dedi. Arsoy, yürüyüşün ardından ilçeden ayrılarak Batman'ın tarihi Hasankeyf ilçesini gezdi. 

Üçüncü ligde baraj maçlarının programı 
22 Mayıs Cumartesi Konya Atatürk Stadı 
15.00 Batman Bld. - Ünye 
17.30 O. Renault - Beykoz 1908 




</TEXT>
</DOC>
