<DOC>
<DOCNO> 243369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sontur17.html </URL>
<DATE> 2004/05/27/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Yolcu minibüsü, lastiği patlayarak devrilen kamyona çarptı .. 
</HEADLINE>
<TEXT>

     Adana'da, bir yolcu minibüsünün, lastiği patlayarak devrilen kamyona çarpması sonucu meydana gelen kazada 8 kişi yaralandı. 
     Emniyet Müdürlüğü yetkililerinden alınan bilgiye göre, merkez Yüreğir İlçesi D-400 Karayolu Asri Mezarlık yakınlarında, İsmail Dönmez yönetimindeki margarin yüklü 01 FC 016 plakalı kamyon, lastiğinin patlaması sonucu direksiyon hakimiyeti kaybolarak devrildi. Kamyona, hemen arkasından gelen Müslüm Hacı Kaya yönetimindeki 01 BZ 051 plakalı yolcu minibüsü çarptı. 
     Kazada, İsmail Dönmez ile Müslüm Hacı Kaya ve minibüste bulunan Didem Pehlivan, İbrahim Uçak, Erhan Afşar, Necdet Yıldırım, Şükrü Çelik ve Abbas Aras yaralandı. 
     Kamyon ve minibüs sürücüleri Devlet Hastanesi, diğer yaralılar ise Numune Hastanesi'nde tedavi altına alındı. 
     Kazada yaralanan Yakapınar Peyami Safa İlköğretim Okulu'nda öğretmen olan Didem Pehlivan, olayla ilgili, ''Aniden bir patlama sesi duyduk. Kamyon birden devrilerek bizim bulunduğumuz şeridi kapattı. Şoför de kurtaramayınca kamyona çarptı'' dedi. 
     
</TEXT>
</DOC>
