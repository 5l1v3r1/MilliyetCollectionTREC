<DOC>
<DOCNO> 201651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sonspo10.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronald Koeman 2006'ya kadar Ajax'ta 
</HEADLINE>
<TEXT>

     Hollanda Birinci Futbol Ligi'nin en ünlü ekibi olan AFC Ajax, antrenör Ronald Koeman ile olan sözleşmesini 2006 yılına dek uzattı. 
     2001 yılında AFC Ajax'da çalışmaya başlayan Ronald Koeman'ın sözleşmesi, gelecek yaz sona erecekti. 
     Teknik direktör Louis Van Gaal'in yardımcısı olan Koeman ile AFC Ajax, bugüne dek 100 resmi maç yaptı ve bu maçlardan 63'ünü kazandı, 21 maç berabere sonuçlandı, 16 maçı da yitirdi. 
     AFC Ajax'ın, en son Belçika'nın Club Brugge KV takımına yenilerek Avrupa Şampiyonlar Ligi'nden elenmesi ve hatta UEFA Kupası'na katılma hakkını da yitirmesi, kulüp içinde tartışmalara yol açmıştı. 
     Kulüp direktörü Arie Van Eijden ve teknik direktör Louis van Gaal'ın Koeman ile devam edilmesinden yana olumlu görüş bildirmeleri üzerine sözleşmenin uzatılmasına karar verildiği bildirildi. 
     40 yaşında olan Koeman, 1983-1986 yıllarında AFC Ajax A takımında oynamış, aktif futbol yaşamından sonra bir süre Hollanda Milli Takımı ve FC Barcelona'da teknik direktör yardımcısı olarak çalışmış, AFC Ajax'a gelmeden önce de Vitesse Arnhem'de teknik direktörlük yapmıştı. 
     
</TEXT>
</DOC>
