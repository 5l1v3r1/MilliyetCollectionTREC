<DOC>
<DOCNO> 206795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/soneko11.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazır giyim ve tekstil ihracatı yüzleri güldürdü... 
</HEADLINE>
<TEXT>

     Tekstil ile hazır giyim ve konfeksiyon sanayinin önde gelen merkezlerinden Bursa'dan yapılan ihracat, 2003'te hazır giyim ve konfeksiyonda yüzde 25,4, tekstilde de yüzde 24,4 oranında arttı. 
     Bu dönemde, 1 milyar 144 milyon 752 bin dolara ulaşan tekstil ile hazır giyim ve konfeksiyon ihracatı, geçen yılın aynı döneminde ise 916 milyon 186 bin dolarda kalmıştı. 
     AA muhabirinin Uludağ İhracatçı Birlikleri UİB verilerinden derlediği bilgiye göre, 2003'te yüzde 25,4 oranında artarak 582 milyon 506 bin dolara yükselen hazır giyim ve konfeksiyon ihracatı, 2002 yılında 464 milyon 283 bin dolar olarak gerçekleşmişti. 
     Bu dönemde, yüzde 24,4'lük artışla 562 milyon 246 bin dolara ulaşan tekstil ihracatı da 2002'de 451 milyon 903 bin dolarda kalmıştı. Kasım ayı ihracatı ise hazır giyim ve konfeksiyonda yüzde 41, tekstilde de yüzde 56 oranında arttı. 
     Geçen yıl tekstil alanında 10 serbest bölgeyle 118 ülke ve özerk bölgeye ihracat gerçekleştirilirken, hazır giyim ve konfeksiyonda 9 serbest bölgeyle 90 ülke ve özerk bölgeye ulaşıldı. 
     
</TEXT>
</DOC>
