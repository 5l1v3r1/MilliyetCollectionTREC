<DOC>
<DOCNO> 241940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/soneko06.html </URL>
<DATE> 2004/05/22/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları önemli paralar karşısında gerilerken, altın fiyatları yükseldi. 
     Petrol haftaya rekor bir fiyatla başlar ve cuma gününe dek çok yüksek seyrederken, uluslararası piyasalar yüksek fiyatların gölgesinde tedirgin bir hafta geçirdi. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 112.05 114.06 İsviçre Frangı 1.2775 1.2795 Kanada Doları 1.3713 1.3826 
     Londra Borsası'nda pazartesi 1.1996 dolardan kapanan euro, cuma kapanışta 1.2015 dolara çıktı. 
     Aynı borsada haftayaa 1.7669 dolarda başlayan İngiliz Sterlini hafta sonunda 1.7904 dolara yükseldi. 
     
     ALTIN FİYATLARI 
     Altının ons fiyatı bazı borsalarda hafta başı ve sonu kapanışları itibariyle şöyle 
     
     
BORSA CUMA PAZARTESİ Londra 385.70 379.13 Zürih 381.63 380.70 Hong Kong 382.25 381.25 
     Londra Borsası'nda pazartesi günü 5.74 dolarda kapanan gümüşün ons fiyatı cuma kapanışta 5.86 dolara çıktı. 
     
     MENKUL KIYMET PİYASALARI 
     New York Borsası yüksek petrol fiyatlarının gölgesinde kararsız bir hafta geçirdi. 
     Dow Jones Endeksi haftayı yüzde 0.46 düşüşle 9,966.74 puanda tamamlarken, cuma günü 1,912.09 puanda kapanan Nasdaq Endeksi yüzde 0.41'lik haftalık yükseliş gösterdi. 
     Londra Borsası'nda FTSE 100 Endeksi haftayı 10.4 puan azalışla 4,431.4 puanda kapatırken Frankfurt Borsası'nın DAX Endeksi 28.74 puan artışla 3,831.84 puanda, Paris'in CAC-40 Endeksi de 3.76 puan artışla 3,607.02 puanda tamamladı. 
     Büyük borsalar arasında en kazançlı haftayı geçiren ise Tokyo Borsası oldu. Japon ekonomisiyle ilgili olumlu haberlerden cesaret alan Nikkei Endeksi haftayı yaklaşık yüzde 2 yükselişle 11,070.25 puanda kapattı. 
     
     PETROL FİYATLARI 
     Uluslararası piyasalarda haftaya 41.85 dolarlık bir rekorla başlayan ham petrolün varil fiyatı, hafta boyunca 41 doların üzerinde seyrettikten sonra, en büyük ihracatçı Suudi Arabistan'ın verdiği güvenceyle 40 doların altına geriledi. 
     Suudi Arabistan Petrol Bakanı Ali el Naimi'nin Petrol İhraç Eden Ülkeler Örgütü'nün OPEC günlük üretim kotasını beklendiği gibi 1.5 milyon varil değil, 2 milyon varilden fazla artırmasını önermesi, piyasalarda belli bir rahatlama yarattı. 
     OPEC'in günlük üretim miktarı hakkındaki nihai kararını kartel üyesi ülkelerin petrol bakanlarının 3 Haziran'da Beyrut'ta yapacağı toplantıda belirlemesi bekleniyor. 
     
</TEXT>
</DOC>
