<DOC>
<DOCNO> 206048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo12.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize, Cem Baki'nin peşinde... 
</HEADLINE>
<TEXT>

     Çaykur Rizespor, ligin ikinci yarısı öncesi kamp çalışmaları yapmak üzere Antalya'ya gitti. 
     Kulüp Genel Kaptanı Yılmaz Zehiroğlu, AA muhabirine, ligin ikinci yarısı için kadrolarında düşünmedikleri Ali Eren, Murat Sözkesen, Tetteh, Evren, Özgür ve kaleci Kerem'i Antalya'ya götürmediklerini söyledi. 
     Zehiroğlu, ara transferde takımı sırtlayabilecek tecrübeli oyuncuları kadrolarına katmayı düşündüklerini belirterek, ''İkinci yarıdaki hedefimiz ilk önce bulunduğumuz alt sıralardan kurtulmak ve tırmanışa geçmek. Bunun için 15 günlük Antalya kampından eski ve yeni futbolcuları birbirleriyle kaynaştırarak ikinci yarıya hazır bir şekilde girmek istiyoruz'' dedi. 
     İlk yarıda yaşanılan talihsiz olayları ikinci yarıda yaşamak istemediklerini de ifade eden Zehiroğlu, ''Hiç kimsenin Çaykur Rizespor'u yıpratmaya hakkı yoktur. Tüm camia olarak birlik beraberlik içerisinde Rizespor'u hak ettiği yerlere getirmeye çalışacağız'' diye konuştu. 
     Gaziantepsporlu Cem Baki'nin transferini bitirmeye çalıştıklarını belirten Zehiroğlu, ''Cem Baki ile ufak tefek pürüzler arada var. Bunları giderip, Cem Baki'yi kadromuza dahil etmeye çalışıyoruz. Büyük olasılıkla da bu transfer gerçekleşecek'' diyerek sözlerini tamamladı. 
     
</TEXT>
</DOC>
