<DOC>
<DOCNO> 245123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas06.html </URL>
<DATE> 2004/06/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kadınlar ve erkekler cep telefonlarını farklı amaçlar için kullanıyor 
</HEADLINE>
<TEXT>

     Yapılan bir araştırma, kadınlar ve erkeklerin cep telefonlarını farklı amaçlar için kullanmaya başladıklarını ortaya koydu. 
     İnsanlar artık satın aldıkları cep telefonlarının fonksiyonları hakkında daha fazla bilgiye sahip Pazarlama şirketi Enpocket tarafından yapılan araştırmaya göre, erkekler cep telefonunlarına genellikle oyun yüklemeyi tercih ediyor. 
     Kadınların tercihi ise zil sesleri. 
     Araştırmaya göre İngiltere'de son üç ayda yaklaşık 1 milyon 900 bin kişi, cep telefonlarına çeşitli oyunlar yükledi. 
     Bu işlemi yapanların yüzde 58'i, genellikle yaşları 34'ün altındaki erkekler. 
     Son üç ayda cep teolefonlarına zil sesi yükleyen 5 milyon 900 bin kişinin çoğunun ise kadın oldukları saptandı. 
     İngiltere'de 2003 yılında sadece zil sesi satışından yaklaşık 70 milyon sterlin gelir elde edildiği sanılıyor. 
     Enpocket şirketinin araştırmasında ortaya çıkan bir diğer husus ise cep telefonları aracılığıyla birbirleriyle oyun oynayanların sayısının hızla artmış olması. 
     Oysa İngiltere'de sadece sınırlı sayıda cep telefonu sahibi bu hizmetten yararlanabiliyor. 
     Ancak cep telefonlarıyla oyun oynayanların oranı yüzde 1'ten 3'e çıkmış durumda. 
     
</TEXT>
</DOC>
