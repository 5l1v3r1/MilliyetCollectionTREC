<DOC>
<DOCNO> 210640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/soneko01.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Unakıtan Davos'ta konuştu... 
</HEADLINE>
<TEXT>

     Maliye Bakanı Kemal Unakıtan, Dünya Ekonomik Forumu toplantılarına katılmak üzere bu akşam Davos'a geldi. 
     Unakıtan, Davos'ta basın mensuplarına yaptığı açıklamada, Dünya Ekonomik Forumu toplantıları çerçevesinde Türkiye ile ilgili yabancı yatırımcılarla görüşmelerde bulunacağını söyledi. 
     Başbakan Recep Tayyip Erdoğan'ın bugün Davos'a geleceğini hatırlatan Unakıtan şöyle dedi 
     ''Bütün isteğimiz, Türkiye'de ekonomik ve siyasi istikrarı sağlamaktır. Türkiye'nin büyümesi için üretim lazım. Bunun için yatırım lazım. İstikrarlı ülke olursak yabancı yatırımlar gelir. Bunların temelinde istikrar var.'' Unakıtan, yabancı yatırımcılar ile yaptığı görüşmelerde Türkiye'deki ekonomik gelişmeler hakkında devamlı olumlu tepkiler aldığını sözlerine ekledi. 
     
</TEXT>
</DOC>
