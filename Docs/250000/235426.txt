<DOC>
<DOCNO> 235426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/guncel/gun06.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'VIP'ten emekli oldu 
</HEADLINE>
<TEXT>


Atatürk Havalimanı VIP Salonu Protokol Müdürlüğü'nden emekli olan Başkomiser Abdurrahman Yılmaz'ı iş, sanat ve siyaset dünyasından çok sayıda isim uğurladı... 

SİNAN TOROS İstanbul 

Atatürk Havalimanı'ndaki VIP Salonu Protokol Müdürlüğü'nü 24 yıl sürdüren başkomiser Abdurrahman Yılmaz'ın veda törenine iş, sanat ve siyaset dünyasından çok sayıda isim katıldı. Emekliye ayrılan başkomiser Abdurrahman Yılmaz'ın veda kokteyli, Dış Hatlar Terminali Flags Restaurant'da düzenlendi. Yılmaz'ı kokteylde, 8. Cumhurbaşkanı Turgut Özal'ın eşi Semra Özal da yalnız bırakmadı. 
Kokteyle, eski bakanlar Necdet Menzir, Nevzat Ayaz, eski İstanbul Valisi Hayri Kozakçıoğlu, Bülent Akarcalı, Ahmet Nazif Zorlu, Erdoğan Demirören, İbrahim Bodur, Mustafa Özkan, Zeynel Abidin Erdem, TAV Tepe- Akfen Vie konsorsiyumu yönetim kurulu üyeleri Hamdi Akın, Sani Şener, Şişli Belediye Başkanı Mustafa Sarıgül, İl Milli Eğitim Müdürü Ömer Balıbey'in yanı sıra çok sayıda davetli katıldı. 
Kokteylin sonunda Yılmaz'a, İstanbul Emniyet Müdürü Celalettin Cerrah adına eşi Hülya Cerrah başta olmak üzere çeşitli kuruluşlar da plaket verdi. 


</TEXT>
</DOC>
