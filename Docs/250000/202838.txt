<DOC>
<DOCNO> 202838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/guncel/gun04.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutan 'iftihar etti' 
</HEADLINE>
<TEXT>

      
   Türk Silahlı Kuvvetleri'nin "kapalı kutusu" Özel Kuvvetler Komutanlığı ÖKK , kapılarını medyaya ilk kez açtı. Gölbaşı Oğulbey'deki tesislerde gerçekleştirilen 2003 - 2004 eğitim yılı açılışına Genelkurmay Başkanı Orgeneral Hilmi Özkök ve kuvvet komutanları da katıldı. Düzenlenen sergide ÖKK'nin kullandığı silah, araç ve gereçler tanıtıldı. Ardından bordo bereliler, zaman zaman yağış altında, temsili düşman komuta yerine helikopterlerle baskın düzenledi, gerçek mühimmat kullanarak terörist unsurları ele geçirdi. Mesk n mahalde atış örneklerinin sergilendiği gösteride, personelin birbirine güveninin ölçüldüğü "güven atışı" yapıldı. Bordo bereliler, arkadaşının elindeki hedefe önce karşıdan sonra da bacak arasından atış yaptı. Tatbikata katılan ÖKK mensuplarıyla tokalaşan Özkök, "Sizinle iftihar ediyorum" dedi. 
   
   
   
</TEXT>
</DOC>
