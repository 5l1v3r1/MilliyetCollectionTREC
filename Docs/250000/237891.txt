<DOC>
<DOCNO> 237891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonspo31.html </URL>
<DATE> 2004/05/06/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Gençlerbirliği'nden Serkan Balcı Fenerbahçe ile anlaştı... 
</HEADLINE>
<TEXT>

     Gençlerbirliği Kulübü Başkanı İlhan Cavcav, milli futbolcu Serkan Balcı'nın transferi konusunda Fenerbahçe Kulübü ile anlaştıklarını söyledi. 
     Trabzonspor ile dün akşam yapılan Türkiye Kupası finali için İstanbul'da bulunan Gençlerbirliği Kulübü Başkanı İlhan Cavcav, Fenerbahçe Kulübü Başkanı Aziz Yıldırım ile görüşerek, milli futbolcunun transferini görüştü. 
     Yaklaşık 2 saat süren görüşme sonrasında konuyla ilgili A.A muhabirine açıklamada bulunan İlhan Cavcav, Aziz Yıldırım ile her konuda görüştüğünü ve prensip anlaşmasına vardıklarını kaydetti. 
     Cavcav, transferle ilgili ayrıntılara yarın Ankara'da biraraya gelerek son biçimini vereceklerini belirterek, ''Fenerbahçe Kulübü'nden bir futbolcu artı para karşılığında anlaşma sağlandı'' dedi. 

     
</TEXT>
</DOC>
