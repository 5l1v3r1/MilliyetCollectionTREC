<DOC>
<DOCNO> 210247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/ekonomi/eko03.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DYH bilançosu dünya standartlarında 
</HEADLINE>
<TEXT>

   DYH Başkan Yardımcısı Gedik, dünyada kabul görmüş muhasebe standartlarına geçtiklerini söyledi 
   
   Doğan Yayın Holding DYH Başkan Yardımcısı Soner Gedik, DYH'nin mali tablolarını 31 Aralık 2003 tarihinde sona eren hesap döneminden başlayarak üç aylık dönemlerde dahil olmak üzere 'Uluslararası Finansal Raporlama Standartları'na UFRS göre düzenleyeceğini açıkladı. 
   Gedik, "İhtiyari olmasına rağmen, DYH'nin UFRS'yi 2003 sene sonu itibariyle uygulamaya başlaması, Kurumsal Yönetim İlkeleri'ni en iyi uygulayan şirketlerden biri olduğunun ve özellikle şeffaflık prensibine verdiği önemin en iyi kanıtıdır" diye konuştu. 
   Yatırımcıların karar verirken açık, güvenilir ve uluslararası platformda karşılaştırılabilir finansal bilgiye ihtiyaç duyduğunu kaydeden Gedik, "Bu amaçla dünyada kabul görmüş muhasebe standartlarını uygulamak, benzer verilerin karşılaştırılmasına olanak verecektir" dedi. Gedik DYH'nin bu uygulamayla AB'ye üye ülkelerin şirketlerinden de öne geçtiğini söyledi. 
   
   
</TEXT>
</DOC>
