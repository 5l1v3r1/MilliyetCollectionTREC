<DOC>
<DOCNO> 226779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/yazar/okur.html </URL>
<DATE> 2004/03/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yapı Kredi ve Pamukbank yolculuğu 
</HEADLINE>
<TEXT>

   
   Hem Yapı Kredi hem de Pamukbank için nisan ayı önemli. Çünkü çarşamba günü Yapı Kredi Bankası'nın genel kurulu yapılıyor. Nisanda Pamukbank'ın da genel kurulu yapılacak. 
   Her iki bankanın yeni yönetimi belli olacak. Özellikle "sermaye artırım" arzusu içinde olan Yapı Kredi Bankası yönetimi bunu da dile getirecek. Pamukbank ile birleşme kararı alan Halkbank, Tasarruf Mevduatı Sigorta Fonu TMSF ile birlikte Pamukbank stratejisini belirleyecek. Peki ne olacak Önce Yapı Kredi Bankası'na bakarsak bu bankanın geleceğinde belirleyici olan BDDK. Çukurova Grubu'yla protokolü BDDK yaptı. Artık özerk olan ve alacaklı banka görüşmelerini sürdüren TMSF, protokolün yapıldığı 30 Ocak 2003'te BDDK çatısındaydı. 
   
   İkinci öneri paketi 
   BDDK ile yapılan protokole göre Çukurova Grubu'nun Yapı Kredi Bankası'ndaki 2.3 milyar dolar tutarındaki grup kredileri İstanbul Yaklaşımı çerçevesinde yeniden yapılandırıldı. Bankanın hakim ortaklarının temettü hariç ortaklık hakları, TMSF tarafından kullanılıyor. Çukurova, yapılan protokolle stratejik bir ortak bularak TMSF tarafından kullanılan bu hisseleri iki yıl içinde elden çıkarmayı taahhüt etti. Anlaşma böyle iken ocakta sürpriz bir biçimde BDDK'ya yeni bir öneri paketi sunan ve önerisi kabul edilmeyen Çukurova Grubu, yeni bir öneri paketi daha sundu. 
   Perşembe günü Halkbank, Pamukbank'la birleşme kararını aldı. Nisanda yapılacak genel kurul öncesinde birleşmenin teknik detayları üzerinde duruluyor. Bankanın devri beş ay içinde bitecek. Görünen o ki Hazine, bankanın aktif ve pasif yapısına bakarak, devir aşamasında bankaya tahvil - bonodan oluşan Hazine k ğıdı koyacak. Bu durumda tüm dikkatler borçlanma piyasasına çevrilecek. Yani faizler İmar Bankası'nda olduğu gibi 2 - 3 puan oynar mı 
   
      
   
</TEXT>
</DOC>
