<DOC>
<DOCNO> 205452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sontur14.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilli gaspçılar, ev bastı... 
</HEADLINE>
<TEXT>

     Çanakkale'nin Ezine İlçesi'ne bağlı Pazarköy'de bir eve giren 2 kişi, yaşlı çifti önce dövüp sonra bağlayarak 300 milyon lira alıp kaçtılar. 
     Alınan bilgiye göre, son model bir otomobille, gece geç saatte bir evin kapısını adres sorma bahanesiyle çalan 2 kişi, kapıyı açan Saime Çetin'i 70 yumruklayarak etkisiz hale getirdi. Kadının bağırması üzerine kapıya gelen eşi Mustafa Çetin'i de yumruklayan kişilerle çift arasında arbede yaşandı. 
     Saldırganlar, daha sonra yaşlı karı kocayı bağlayarak, evde bulunan 300 milyon lirayı alıp kaçtı. 
     Komşuları tarafından kurtarılan Saime ve Mustafa Çetin, Ezine Devlet Hastanesi'nde tedavi altına alındı. 
     Görgü tanıklarının ifadesi doğrultusunda önlem alan jandarma ekipleri, Çanakkale plakalı olduğu bildirilen Renault Laguna marka otomobili İntepe mevkiinde durdurmak istedi. Ancak barikatı yaran otomobildeki 25-30 yaşlarındaki kişiler hızla kaçarak izlerini kaybettirdiler. 
     
</TEXT>
</DOC>
