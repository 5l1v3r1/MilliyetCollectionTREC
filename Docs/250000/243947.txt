<DOC>
<DOCNO> 243947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun18.html </URL>
<DATE> 2004/05/30/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Fransa Bu zor zamanda S. Arabistan'ın yanındayız... 
</HEADLINE>
<TEXT>

     Fransa Dışişleri Bakanı Michel Barnier, Suudi Arabistan'daki saldırılarla ilgili olarak, ''Bu zor zamanda bu ülkenin yanında olduklarını'' bildirdi. 
     Barnier, Suudi Arabistan Dışişleri Bakanı Prens Suud El Faysal'a gönderdiği mesajda, ''Fransa'nın şiddeti ve terörist eylemleri kınadığını'' belirtti. 
     Fransa Dışişleri Bakanı, ölenlerin ailelerine başsağlığı dileyerek, bu zor dönemde, Fransa'nın terörizmle mücadelede gerekli olan tüm yardımı yapacağını ve Suudi Arabistan'ı desteklediğini ifade etti. 
     Suudi Arabistan'ın El Huber kentinde, petrol tesisleri ve petrol şirketi çalışanlarının bulunduğu siteleri hedef alan 3 saldırı düzenlenmiş, militanların çok sayıda kişiyi rehin aldığı binaya düzenlenen operasyondan sonra, binadan 9 ceset çıkarılmıştı. 
     Saldırının sorumluluğunu El Kaide örgütü üstlendi. 
     
</TEXT>
</DOC>
