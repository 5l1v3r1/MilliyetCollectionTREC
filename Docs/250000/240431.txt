<DOC>
<DOCNO> 240431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/yasam/axyas01.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyatlarda, buz kızağına da talibiz .. 
</HEADLINE>
<TEXT>


Genç Demet, 2006 Kış Olimpiyatları'nda ülkemizi 'buz kızağı'nda temsil eden ilk sporcu olacak... 

SÜLEYMAN SAĞAT İzmir DHA 

Türkiye, artık, olimpiyatlarda hiç katılmadığı 'buz kızağı' dalında da temsil edilecek. 
2006 Kış Olimpiyatları'nda Türkiye'nin adını dünyaya duyurmaya hazırlanan İzmirli Demet Erki Riendeau 24 , bu spora, buz kızağı antrenörü eşi Jean Riendeau'nun teşvikiyle başladı. Ve, 2002'den bu yana Amerika kupası, Kanada şampiyonası, Kanada kupası ile ABD'de Saltlake kupasına katıldı. Fransa kupasında da 'pist açıcı' olarak kızakların oturduğu çizgiyi belirginleştirmek için kayan Demet, birinciden 4 saniye iyi derece yapsa da, yarışmacı olmadığı için kupayı alamadı. 

Destek bekliyor 
İtalya'da yapılacak kış olimpiyatlarında, bu sporun federasyonu olmadığı için, Türkiye'yi Kayak Federasyonu'na bağlı temsil edecek Demet'in tek ihtiyacı ise destek. Demet, annesini ziyaret için geldiği İzmir'de, "Türkiye'de pist olmadığı için farklı ülkelerde kendi imk nlarımla çalışıyorum. Destek verilirse, ülkeme bu dalda ilk madalyayı getirmek istiyorum" diyor. 

Buz kızağı nedir 

Skeleton, 18 - 20 civarında virajdan oluşan, ortalama 1400 metre uzunluğundaki buz pistte kızakla yapılan bir spor dalı. Olimpiyatlarda iki tur üzerinden yapılan skeletonda, yarışa katılan sporculardan iki turun toplamında en kısa sürede pistin bitiş çizgisine ulaşan birinci oluyor. Skeleton, ağırlıklı olarak Kuzey Avrupa ülkeleri, Japonya ve Kanada'da oynanıyor. 


</TEXT>
</DOC>
