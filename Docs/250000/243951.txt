<DOC>
<DOCNO> 243951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun22.html </URL>
<DATE> 2004/05/30/ </DATE>
<TIME> 19.11 </TIME>
<AUTHOR>  </AUTHOR>
<HEADLINE>
Suudi Arabistan saldırılarında 22 kişi öldü, 25 kişi yaralandı 
</HEADLINE>
<TEXT>

     Suudi Arabistan İçişleri Bakanlığı, dün ülkenin doğusundaki El Huber kentinde düzenlenen saldırılarda 22 kişinin öldüğünü, 25 kişinin de yaralandığını açıkladı. 
     İçişleri Bakanlığı açıklamasında, saldırıda, 3 Suudi, 2 Sri Lankalı, 1 İsveçli, 1 Güney Afrikalı, 1 Mısırlı, 1 Amerikalı, 1 İngiliz, 1 İtalyan, 8 Hintli ve 3 Filipinlinin öldüğü bildirildi. 
     Açıklamada, 25 saat süren eylemde yaralananların da farklı milliyetlerden oldukları kaydedildi. 
     Rehineleri kalkan olarak kullanan 4 militandan 3'ünün, operasyonda kaçtığı belirtilen açıklamada, güvenlik güçlerinin, bu grubun liderini yakaladığı bildirildi. 
     Açıklamada, yakalanan kişinin, güvenlik güçlerince aranan bir kaçak olduğu belirtildi. 
     Bu arada, İngiltere Dışişleri Bakanlığı, El Huber'deki saldırılarda bir petrol şirketinin yöneticiliğini yapan İngiliz vatandaşı Michael Hamilton'un öldüğünü bildirdi. 
     
</TEXT>
</DOC>
