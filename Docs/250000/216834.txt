<DOC>
<DOCNO> 216834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur51.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'deki şüpheli paketten gıda maddesi çıktı 
</HEADLINE>
<TEXT>

     Denizli'de, bir banka şubesi önüne bırakılan şüpheli poşetten gıda maddeleri çıktı. 
     Atatürk Caddesi'ndeki Vakıfbank Denizli Şubesi ATMsi önünde akşam saatlerinde şüpheli bir poşet görüldü. Durumun polise bildirilmesinin ardından bomba imha uzmanları olay yerine geldi. 
     Bu arada, şüpheli poşetin bulunduğu alan, güvenlik kordonu altına alındı. 
     Yapılan incelemede, poşetin içinden şeker, hazır çorba ve benzeri gıda maddeleri çıktı. 
     
     Tartışma sırasında kalp yetmezliğinden öldü 

     Antalya'nın Korkuteli ilçesinde bir kişi, çıkan tartışma sırasında kalp yetmezliğinden öldü. 
     Alınan bilgiye göre, Yeşilyayla Beldesi'nde oturan Kudret Şahin ile M.O. adlı kadın belirlenemeyen bir nedenle tartışmaya başladı. Tartışma sırasında fenalaşarak bayılan Kudret Şahin 50 , Korkuteli Devlet Hastanesi'ne kaldırılırken yolda öldü. 
     Kudret Şahin'in yapılan otopsisinde kalp yetmezliğinden öldüğü belirlendi. 
     
     Otel odasında ölü bulundu 

     Edirne'de bir kişi, kaldığı otelin odasında ölü bulundu. 
     Otel görevlileri tarafından kaldığı odada ölü bulunan Ferit Baydemir'in 58 , kalp krizi sonucu ölmüş olabileceği bildirildi. 
     Uzun süredir aynı otelde kalan Baydemir'in astım rahatsızlığı olduğu öğrenildi. 
     
     Pasinlerde cinayet... 

     Erzurum'un Pasinler İlçesi'nde bir kişi, silahla vurularak öldürüldü. 
     Erdal Ağarlı, daha önce aralarında husumet bulunduğu öğrenilen İsa Telek'i 33 , Cumhuriyet Caddesi'nde tabancayla vurarak öldürdü. Daha sonra olay yerinden kaçan Ağarlı'nın yakalanması için arama çalışmalarının devam ettiği bildirildi. 
     İlçede, Ağarlı ailesi ile Telek ailesi arasında uzun süredir husumet olduğu, daha önce her iki ailenin barıştırılması için girişimlerde bulunulduğu belirtildi. 
     
</TEXT>
</DOC>
