<DOC>
<DOCNO> 219431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yazar/uras.html </URL>
<DATE> 2004/03/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
MİLLİYET YAZARLARI SEÇİM TURUNDA 
</HEADLINE>
<TEXT>
   Trabzonlu bu kez partiye değil, adaya oy verecek 
   'Seçimin sonucu ne olur ' diye sorduğumuzda Trabzonlular, SP'nin adayı Çizmecioğlu'nu favoriler listesinde ilk sıraya yerleştiriyor. AKP'nin adayı Yıldırımhan ise üçüncü sırada... 
   
   Trabzon'da Bakırcılar Çarşısı'nda 50 bakırcıdan 4 bakırcı kalmış. Mahmut Efeoğlu 65 babasının dükk nında iki oğlu ve torunu ile çekiç sallıyor. "Eskiden Trabzonlu partilere oy verirdi. Bu defa adaylara oy verecek" diyor. Ali Kuduoğlu 54 dedesinin dükk nında alüminyum çaydanlık satıyor. "Hep aynı partiye, aynı adama oy vermek yok. Kim iş yapacaksa ona vereceğim" diyor. Cemal Peker 64 Semerciler Çarşısı'nda dedesinin yüz yıl önce açtığı aktariye mağazasını işletiyor. Mağazada yok yok ama Peker'e göre "iş de yok " 
   Aydoğan Eyüboğlu 32 tuhafiyeci. Kazakların fiyatını 25 milyondan 10 milyona düşürmüş. "Halkta para yok ki alsın... Trabzon esnafı 6-7- 8'inci aylarda şehre gelen Almancılara satış yapmasa ekmek bulamaz" diye yakınıyor. 
   
   AKP'nin işi zor görünüyor 
   Trabzon'da Fazilet Partili eski başkan AKP'den milletvekili olduktan sonra, süresini doldurmak üzere başkanlık koltuğuna oturan Niyazi Sürmen'i AKP aday göstermemiş. Trabzonlu AKP'lilerin beğendiği Osman Abanoz da aday olamamış. Genel Merkez'in adayı Mazhar Yıldırımhan'ın Trabzon'daki AKP oylarını toparlaması bu nedenle biraz zor. Bu yetmiyormuş gibi, daha önce uzun yıllar belediyede başkan yardımcısı olarak çalışan Mahmut Çizmecioğlu da Saadet Partisi'nin adayı olarak seçimlere giriyor. CHP adayının tespitinde de AKP'dekine benzer bir sorun yaşanmış. Mahalli CHP teşkilatı Köy Hizmetleri Müdürü Hüseyin Alioğlu'nun adaylığını beklerken, Deniz Baykal Turizm Müdürü Volkan Canalioğlu'nun aday olmasını istemiş. 
   
   CHP sıralamada ikinci 
   Trabzonlular "Seçim Mazhar Yıldırımhan AKP , Volkan Canalioğlu CHP ve Mahmut Çizmecioğlu SP arasında geçer" diyor. Bu üç adayı sıraya koyun denildiğinde Trabzonlular Mahmut Çizmecioğlu'nu birinci sıraya, Volkan Canalioğlu'nu ikinci sıraya oturtuyorlar. Dün Saadet Partisi Trabzon il merkezinde partililer ile çay içtim. Yandaki salonda 100 - 150 kadın partili toplantı yapıyordu. İl merkezi arı gibi kaynıyordu. SP İl Başkanı Mustafa Öztaş bana partinin genel politikalarını özetledi. 
   
   Sloganı önce insan... 
   "Biz globalleşmeye itiraz eden bir sistem parçasıyız. Globalleşme, dünyayı kontrol altına almak isteyen güçlerin hedefi. Kuvvete dayalı olan, zayıfı ezen, zayıfın hakkını yiyen bu güçlerin arkasında ise Yahudiler var. Yahudiler, Siyonizm ile dünyayı kendilerine köle edecek bir düzenin peşinde. Biz Yahudilere karşı değiliz. Siyonizme karşıyız. Solcular da globalleşme hareketine bize benzer şekilde yaklaşıyor ama onların yaklaşımı daha sathi" diyor. 
   Parti merkezinde yüksek inşaat mühendisi Mahmut Çizmecioğlu ile de konuştum. Mahmut Çizmecioğlu, aydın, dinamik, iş yapmaya hazır bir genç görünümünde. "Trabzon'un sorunlarını biliyorum. Benim sloganım önce insandır. Ben parti ayrıcalığı yapmadan Trabzon'u yaşanır bir şehir haline getirmeye soyunuyorum" diyor. 
   
      
   
   
</TEXT>
</DOC>
