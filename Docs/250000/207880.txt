<DOC>
<DOCNO> 207880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun11.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, 9 Iraklı tutuklunun ölümüne soruşturma açtı 
</HEADLINE>
<TEXT>

     İngiltere Savunma Bakanlığı'nın, 9 Iraklı tutuklunun İngiliz askerinin gözetimi altındayken ölümüyle ilgili soruşturma başlattığı öne sürüldü. 
     Baha Musa 26 adlı Iraklı tutuklunun İngiliz askerinin gözetimi altındayken ölümüyle ilgili açılan ilk soruşturmanın ardından 9 tutuklunun ölümüyle ilgili soruşturma başlatıldığını duyuran Independent on Sunday, bazı tutukluların ailelerinin, yakınlarının İngiliz askeri tarafından defalarca dövüldüğüne dair iddialarına da dikkat çekti. 
     Baha Musa'nın ölümüyle ilgili olarak tutuklanan 2 İngiliz askerinin, ilk soruşturmanın ardından aklandığını da belirten Independent gazetesi, 9 Iraklının ölümüyle ilgili başlatılan yeni soruşturmaların ise Kraliyet Askeri Polis biriminin Özel Soruşturma Birimi tarafından yürütüldüğünü kaydetti. 
     Uluslararası Af Örgütü ise iddiaların askeri polis birimi tarafından değil, bağımsız bir soruşturma birimi tarafından incelenmesi gerektiğini savundu. 
     
</TEXT>
</DOC>
