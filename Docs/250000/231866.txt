<DOC>
<DOCNO> 231866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/magazin/amag.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayata sil baştan 
</HEADLINE>
<TEXT>

   Kanal D'nin yeni programı 'Hayat Yeniden Başlıyor'da, 6 farklı kadının 'hayata dönüş' hik yelerini izleyeceğiz 
      İlknur Gülmez 
   
   Hayata yeniden başlamak ve kendilerini geliştirmek isteyen altı kadın, Kanal D'nin yeni programı 'Hayat Yeniden Başlıyor' için bir araya geldi. 10 hafta boyunca Zekeriyaköy'de, Derya Tuna'ya ait villada yaşayacak kadınlar, bugüne kadar üstesinden gelemedikleri problemlerini yaşam danışmanlarının yardımıyla çözmeye çalışacak. 
   Yaşam danışmanları, Berna Laçin'in sunacağı programda, hayatlarında sıra dışı değişiklikler yapmak isteyen problemli kadınlarla ayrı ayrı ilgilenip, her birine ayrı hedefler ve bu hedeflere ulaşmaları için yollar gösterecek. 
   
   İşte dramları ve amaçları    Dilara Bakan 33 Altı yaşındaki çocuğuma farklı bir gelecek için buradayım. Çocukken yaşadıklarım eşimle ilişkimi etkiledi ve şiddet uyguladığı için de ayrıldım.Dilan Başkan 25 16 yaşında severek evlendim ama aile içi şiddet nedeniyle boşandım. Üç yaşındaki kızıma iyi bir gelecek sağlamak istiyorum.Seda Tüzer 23 16 yaşındayken, babam hayatımızdan çıktı. Hep annemi döverdi. Evlendim ve dört yaşında bir kızım var.Sevim Arkan 33 1997'de evlendim. Beş yaşında bir kızım var. Şarkı söyleyerek ailemin geçimini sağlamaya çalışıyorum ama ekonomik durumum yeterli olmadığından kızımı evlatlık vermeyi düşünüyorum.İlknur Mürver 30 Hayatla barışığım. Tek sorunum kilolarım. Bu evde kalıcı ve sağlıklı zayıflamanın yollarını öğrenmek istiyorum.Nezaket Korkut 39 7 yaşında annemi, Marmara depreminde de eşimi ve üç çocuğumu kaybettim. Burada çocuk eğitimini öğrenmek, bir evlat edinerek yetiştirmek istiyorum. 
   
</TEXT>
</DOC>
