<DOC>
<DOCNO> 228218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sondun36.html </URL>
<DATE> 2004/04/03/ </DATE>
<TIME> 21.56 </TIME>
<AUTHOR>  </AUTHOR>
<HEADLINE>
Gürcü subaylar Rusya'da eğitim yapacak 
</HEADLINE>
<TEXT>

     Gürcistan Savunma Bakanı Gela Bejuaşvili, Gürcü subayların Rusya'da eğitim alacağını açıkladı. Bejuaşvili bugün gazetecilere yaptığı açıklamada, Rusya'ya yaptığı ziyareti sırasında askeri kadroların eğitimi konusunda karar aldıklarını belirterek, iki ülke arasında aynı zamanda askeri ve teknik işbirliği anlaşmasının imzalanacağını kaydetti. 
     Gürcistan'daki Rus üslerinin durumunun ayrı bir konu olduğunu ifade eden Bejuaşvili, ''Rus üslerinin, ülkenin içişlerine karışmayacağına dair söz aldık'' dedi. 
     Bu arada Savunma Bakanlığı'nın talimatı ile Acaristan'daki 25. Mekanize Tugay Komutanı Roman Dumbadze'nin görevinden alındığı belirtildi. 
     Merkezi hükümet ile Acaristan yönetimi arasında 14 Mart'ta yaşanan gerginlik sürecinde verilen emirlere itaatsizlik ettiği gerekçesiyle Dumbadze'nin görevine son verildiği kaydedildi. 
     
</TEXT>
</DOC>
