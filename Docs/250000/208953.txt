<DOC>
<DOCNO> 208953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/guncel/gun02.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaca, evlenecek kız arıyordu, buldu 
</HEADLINE>
<TEXT>
   RTÜK Başkanı'na evlilik teklifi 
   Kanal D'deki 'Genç Bakış' programına katılan RTÜK Başkanı Fatih Karaca'ya, canlı yayına telefonla bağlanan Kıvılcım Kılıçarslan, "Ben size talibim" dedi 
      TV SERVİSİ 
   
   Kanal D'de Abbas Güçlü'nün hazırlayıp sunduğu "Genç Bakış" programına katılan RTÜK Başkanı Fatih Karaca, canlı yayına katılan bir izleyiciden evlenme teklifi aldı. 
   Çarşamba gecesi Eskişehir Anadolu Üniversitesi'nden yapılan canlı yayında bir öğrenci Karaca'ya soru sordu. Yanıt verirken bek r olduğunu belirten Karaca, gülerek "Evleneceğim, bir kız arıyorum" dedi. 
   
   Önce şik yet, sonra teklif 
   Programın bitimine doğru canlı yayına, İstanbul'dan arayan Kıvılcım Kılıçarslan bağlandı. 20 yıllık oyuncu olduğunu söyleyen Kılıçarslan, TV'lerde iş bulamadığından şik yet etti. 
   "Kendime güveniyorum, spikerlik için başvurdum, kimse beni kaale almadı. Bunun için mutlaka soyunmam mı gerekiyor " diye sordu. Kıvılcım Kılıçarslan sözlerini, "Son zamanlarda evlilik programları baş göstermeye başladı. Duydum ki bek rmışsınız ve bir kız arıyormuşsunuz. Ben size talibim" diyerek bitirdi. 
   
   "Espri yaptım" 
   "Minyeli Abdullah", "Yıldızlar Gece Büyür", "Uzlaşma" ve "O Benim Kocamdı" gibi yapımlarda oynayan Kılıçarslan, daha sonra yaptığı açıklamada şunları söyledi 
   "Sanatla ilgili kısa bir konuşma yaptıktan sonra espri olarak 'Sayın Karaca, evlilik programları televizyonda çok yayımlanmaya başladı. Madem bek rsınız, ben de size talibim' dedim. Bunu espri niyetine söyledim. Ciddi değildim. Tanımadığım, bilmediğim bir insana nasıl talip olabilirim ki." 
   
   Karaca Sürpriz yapabilirim 
   Canlı yayında gelen teklifin kendisi için sürpriz olduğunu belirten Karaca da, "Evliliği mantık silsilesi olarak değil aşk evliliği şeklinde düşündük. Hiç belli olmaz, yarın hangi duygularla karşılaşacağımızı bilemeyiz. Sürpriz yapabiliriz" diye konuştu. 
   
   
</TEXT>
</DOC>
