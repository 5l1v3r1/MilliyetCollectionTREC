<DOC>
<DOCNO> 202881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/yasam/yas02.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına İstanbul'u uçurdu 
</HEADLINE>
<TEXT>

   Saatteki hızı 70 kilometreyi bulan rüzg r panik yarattı. Şiddetli rüzg r yüzünden 50 binanın çatısı uçtu... 
      OSMAN KARA İstanbul 
   
   Saatteki hızı zaman zaman 70 kilometreyi bulan şiddetli rüzg r etkili oldu. Çok sayıda binanın çatısı uçtu, duvarlar yıkıldı, ağaçlar ve trafik tabelaları devrildi. İstanbul'da dün sabah erken saatlerde başlayan fırtına sırasında, Gaziosmanpaşa, Eyüp, Zeytinburnu, Fatih, Şişli ve Bahçelievler'de yaklaşık 50 binanın çatısı uçtu. Çatı parçaları, park halindeki araçlar ile çevre binalara zarar verdi. Meteoroloji yetkilileri, fırtınanın etkisini bugün kaybetmesinin beklendiğini belirttiler. 
   
   Gemiler durdu 
   Öte yandan İstanbul Boğazı'ndan transit geçiş yaparak Karadeniz'e çıkmak isteyen gemilere, Karadeniz'deki fırtına nedeniyle Boğaz'dan geçiş izni verilmedi. Marmara Denizi'nden İstanbul Boğazı'na giriş yapan gemiler, Karadeniz'de etkili olan rüzg r ve yağmurdan dolayı Ahırkapı açıklarında bekletildi. Karadeniz'deki gemiler ise İstanbul Boğazı'na girerek transit geçiş yapabildi. 
   
   Yurtta yoğun kar 
   Türkiye'nin büyük bölümünde etkili olan kar yağışı yüzünden birçok kentte okullar tatil edildi. Çok sayıda köy yolu ulaşıma kapanırken, şehirlerarası yollarda ulaşım güçlükle sağlandı. Samsun Bafra'da iki gündür kayıp olan akli dengesi bozuk Hüseyin Yılmaz 29 , bir fındık bahçesinde soğuktan donarak öldü. Afyon'da yoğun kar yağışı nedeniyle kentin yarısına elektrik verilemedi. Çanakkale'de de poyraz nedeniyle, feribot seferleri geçici olarak durduruldu. 
   
   
</TEXT>
</DOC>
