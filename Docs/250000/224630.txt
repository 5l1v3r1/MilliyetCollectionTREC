<DOC>
<DOCNO> 224630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/ekonomi/eko02.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İpotek kredisiyle 20 yıl vadeyle ev alma imk nı 
</HEADLINE>
<TEXT>

   Maliye Bakanı Kemal Unakıtan, 10 - 20 yıl vadeli taksitle konut alımına olanak sağlayacak ipotek kredilerine mortgage ilişkin çalışma başlatıldığını söyledi 
      ANKARA Milliyet 
   
   Maliye Bakanı Kemal Unakıtan, enflasyonun düşmesiyle birlikte çeşitli sermaye piyasası araçlarının gündeme geleceğini, bunlardan birinin de ipotek kredileri mortgage olduğunu belirterek, bu konudaki çalışmaların başlatıldığını söyledi. 
   Ankara Sanayi Odası ASO yönetiminin "Düşen Enflasyon Ortamında Yaşamak" konulu raporunu sunduğu ziyaret sırasında konuşan Unakıtan, ipotek kredileriyle yakın bir zamanda herkesin 10 - 20 yıl taksitle ev alabileceğini söyledi. 
   
   Tüketiciye faiz uyarısı 
   Enflasyonun düşme sürecinde tüketicileri de 'dikkatli olmaları' konusunda uyaran Unakıtan, tüketici kredisine yönelik yoğun ilgiye dikkat çekerek şöyle dedi 
   "Aman ne güzel yüzde 2'ye düştü haydi gidip tüketim mallarının üzerine gidelim" demenin bir anlamı yok. Belki daha ileride yüzde 1'lere, yüzde yarımlara düşecek. O zaman yüzde 2 çok denmeyecek mi Lütfen herkes geleceğe göre hesabını yapsın." 
   Artık k rların, fiyatların ve faizlerin düşeceğini söyleyen Unakıtan, sanayicinin de hesabını buna göre yapmasını istedi. Enflasyonun çok büyük bir sıkıntı olduğunu belirten Unakıtan, "En büyük hırsız diyorum ben" dedi. Unakıtan işadamlarının, peşin verginin kaldırılması yönünde bir çalışma olup olmadığını sorması üzerine de "Yok şimdi kaldırmayacağım" dedi. 
   Bu arada Toplu Konut İdaresi TOKİ Başkanı Erdoğan Bayraktar, Türkiye'de 100 bin konut yapılacağını belirterek, "Herkes ev sahibi olacak" dedi. Bayraktar 35 - 55 milyar liraya mal olacak evlerin yüzde 10 - 25 peşinat ve 10 yıl vadeyle satılacağını söyledi. 
   
   Arazi bakmaya başladılar...    NUR DAŞAR 
   Tayyip Erdoğan'ın İstanbul'un artık Çatalca'ya kayacağı ve bölgeye 5 - 6 milyar dolarlık bir yatırım düşünüldüğüyle ilgili açıklaması üzerine Meclis Araştırma Komisyonu Başkanı AKP Milletvekili Nusret Bayraktar, bu projenin sadece Çatalca değil Türkiye genelinde olacağını söyledi. Bu proje için 10 şehirde, 33 ilçe, 96 köy ziyaret eden Bayraktar, üç gün önce de Çatalca'nın Karacaköy beldesine bir ziyaret yaptı. Bayraktar, Çatalca için "Bu lokal gibi görünen bölge, projede ayrı bir önem arz ediyor" dedi. 100 bin sosyal konut yapılmasının düşünüldüğünü belirten Bayraktar, depreme dayanıklı zeminlerde yapılacak konutların gerçekten ihtiyacı olanlara çok düşük maliyette, faizsiz, uzun vadede kira öder gibi taksitlerle satılacağını söyledi. Bayraktar, finansman konusunda ise "Çok önemli bir yerde iyi bir müteşebbis kuruluşa kat karşılığı vererek, ya da iş dünyasıyla ortak projeler üreterek gelir elde edebileceklerini" söyledi. 
   
   
</TEXT>
</DOC>
