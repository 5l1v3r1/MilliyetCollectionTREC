<DOC>
<DOCNO> 232199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/spor/yaksoy.html </URL>
<DATE> 2004/04/17/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Erotizm 
</HEADLINE>
<TEXT>

   
   Erotizm ile futbol arasında ilişki aramak ne kadar doğru olur bilemiyorum. Erkeklere maç izlemek mi, yoksa erotik bir film mi diye sorsalar acaba sonuç ne çıkardı Netice yüzde 50, yüzde 50 olsa bile bu yine de futbol lehinde bir başarı sayılmaz mı 
   Son yüzyılın toplumları ilgilendiren en önemli sosyal olayı nedir diye sorsalar acaba kaç kişi futbol diye cevaplandırabilir Esasında paralel olarak erotizmdeki gelişim de son yüzyılın en büyük sosyal olaylarından biri. Erotizm ile futbol arasındaki ilişkiyi araştırmak kimin aklına gelirdi yüzyıl evvel Beckham ile İlhan'ı görünce krizler geçiren kızların erotizm ile ilgileri var mı, yok mu Erkeklerde gerek erotizmin gerek futbolun yarattığı heyecan birbirine çok benziyor. Kadınların futbola karşı duydukları negatif duygu buradan kaynaklanıyor olsa gerek. Çünkü belki de onlar farkında olmadan erkeklerin futbol karşısında duydukları ilgi ve heyecanı kendilerine karşı göstermediklerini düşünmektedirler. 
   Şimdi içimizden biri çıkıp kardeşim ne işin var erotik futbolla diyebilir. Var, var... Savaş karşıtları ikide bir ortaya çıkıp savaş yapma aşk yap demiyorlar mı Biz de şimdi, derbiden evvel yok trilyon primler yola çıktı, yok şu başkan bunu dedi dedikodularını kulak arkası ederek gerilimi azaltalım dedik. Böylece erotik futbolla yola çıkıp savaş karşıtları gibi "kavga etme futbola bak" demek istedik. Temiz futbol aşkı için. 
   
      
</TEXT>
</DOC>
