<DOC>
<DOCNO> 213888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/soneko04.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik Sigortası Fonu 10 katrilyon sınırında... 
</HEADLINE>
<TEXT>

     İşsizlik Sigortası Fon'unda işçi ve işverenden kesilen paylarla, Fon'un yönetilmesi sonucu biriken para 9 katrilyon 264 milyar liraya ulaştı. 
     İşsizlik Sigortası Fonu'nun çıkardığı aylık basın bülteninde yer alan verilere göre, Ocak ayında 56 bin 145 kişiye toplam 12 trilyon 794 milyar liralık işsizlik sigortası ödemesi yapıldı. 
     İşsizlik Sigortası Fonu'ndan her ay yapılan işsizlik sigortası ödemeleri ile diğer giderler çıktıktan sonra kalan paranın ise 9 katrilyon 264 trilyon lira olduğu ifade edildi. 
     İşçi ve işverenden kesilen payların Fon yönetimi tarafından çok iyi bir şekilde yönetildiği belirtilen bültende Fon'un Temmuz 2000'den Ocak 2004'ü kapsayan dönemdeki getirisinin yüzde 560 olduğu kaydedildi. Bültende aynı dönemdeki TEFE artışının yüzde 223.4, döviz sepeti getirisinin ise yüzde 143.5 olduğu kaydedildi. 
     Bültende verilen bilgiye göre, Fon'un toplam varlığının 4 katrilyon 4 milyar lirası ise yasa gereği İşsizlik Sigortası Fonu olarak ayrılıyor. Bu pay, ödeme güçlüğüne giren işyerlerinde işçilerin 3 aylık maaşlarının ödenmesinde kullanılacak. 
     
</TEXT>
</DOC>
