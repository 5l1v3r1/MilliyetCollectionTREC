<DOC>
<DOCNO> 225189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/soneko49.html </URL>
<DATE> 2004/03/24/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Hisse senetleri ortalama yüzde 0.80 değer kazandı... 
</HEADLINE>
<TEXT>

     Haftanın üçüncü gününü de tarihi rekorla kapatan Borsa'da, hisse senetleri ortalama yüzde 0.80 değer kazandı. 
     İMKB Ulusal 100 Endeksi, 1. seansı yüzde 1.32 artışla 20,451.96 puandan tamamladı. Endeks, 2. seansta gelen satışlarla yüzde 0.51 düşerek günü 20,347.82 puandan kapattı. 
     Dün 20,185.78 puanla tarihi rekora ulaşan endeks, bugünkü kapanış değeriyle bu rekoru bir kez daha yenilemiş oldu. 
     İlk seanstaki 266.18 puanlık artış dikkate alındığında, endeks, günlük bazda 162.04 puan ve yüzde 0.80 yükseldi. 
     Hisse senetleri piyasasında, toplam 1 katrilyon 764.8 trilyon liralık işlem hacmi kaydedildi. 
     
     DÖVİZ 
     Kapalıçarşı'da dün 1 milyon 323 bin liradan kapanan dolar, güne 1 milyon 320 bin liradan, 1 milyon 627 bin liradan kapanan Euro da 1 milyon 625 bin liradan başladı. 
     Kapanışta, doların satış fiyatı 1 milyon 324 bin lira, Euro'nun satış fiyatı 1 milyon 617 bin lira oldu. 
     Merkez Bankası, doların bugünkü efektif kurunu alışta 1 milyon 311 bin 544 lira, satışta 1 milyon 320 bin 771 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 874 lira, satışta 779 lira geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 24 Ağustos 2005 vadeli tahvilin, bugün valörlü işlemlerinde basit getiri yüzde 23.50, bileşik getiri yüzde 22.48 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.32 puan düştü. 
     İMKB Tahvil ve Bono Piyasası Repo Pazarı'nda gecelik faiz ise ortalama yüzde 22.00 olarak belirlendi. 
     
</TEXT>
</DOC>
