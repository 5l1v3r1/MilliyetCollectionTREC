<DOC>
<DOCNO> 218837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/ekonomi/eko08.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçta beklenen indirim geldi 
</HEADLINE>
<TEXT>

   İlaçta KDV'yi yüzde 18'den 8'e indiren Bakanlar Kurulu kararı bugünden itibaren yürürlüğe girdi 
   
   İlaç ve tıbbi ürünlerde Katma Değer Vergisi KDV oranı, 1 Mart'tan geçerli olmak üzere yüzde 18'den yüzde 8'e düşürüldü. 
   Bakanlar Kurulu'nun ilaçta KDV oranının düşürülmesine ilişkin kararı, dünkü Resmi Gazete'de yayımlandı. Buna göre Sağlık Bakanlığı'nca reçeteyle satılmak üzere ruhsatlandırılan veya ithaline için verilen beşeri tıbbi ürünler ile Tarım Bakanlığı'nca zirai mücadelede kullanılmak üzere ruhsatlandırılan bitki koruma ürünlerindeki KDV bugünden itibaren yüzde 8 olacak. Yeni kararla birlikte azalan KDV ilaç fiyatlarının ucuzlamasını sağlayacak. 
   
   650 trilyon tasarruf 
   Maliye Bakanı Kemal Unakıtan'da geçtiğimiz hafta, ilaç tüketiminin yüzde 85'ini yapan devletin KDV indirimiyle bütçede 650 trilyon liralık bir tasarruf sağlayacağını açıklamıştı. 
   
   
</TEXT>
</DOC>
