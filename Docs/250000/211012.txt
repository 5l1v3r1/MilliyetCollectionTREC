<DOC>
<DOCNO> 211012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun03.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
''Opportunity'' Mars'a indi, ilk fotoğrafı gönderdi... 
</HEADLINE>
<TEXT>

     ABD, ''Opportunity'' adlı robotu, bu sabahın erken saatlerinde Mars'a indirdi. 
     ABD Ulusal Havacılık ve Uzay Dairesi NASA , ''kızıl gezegen'' yörüngesindeki uydudan fırlatılan ''Opportunity'nin, Mars atmosferinden 6 dakikada geçerek başarıyla Mars yüzeyine indiğini ve yeryüzüne mesaj göndermeyi başardığını açıkladı. 
     Her şeyin yolunda gittiğini bildiren NASA yetkilileri, robotun ''Merdiani Planum'' adı verilen bölgeye indiğini kaydettiler. 
     NASA, ''Spirit'' adlı ilk robotu 3 Ocak'ta Mars'a indirmişti. Ancak ''Spirit'' çarşambadan beri düzgün çalışmıyor. Sorunun giderilmesine çalışılıyor. Bunun biraz zaman alabileceği belirtildi. 
     Güneş enerjisiyle çalışan mini golf arabası boyutlarındaki robotlar, üç ay boyunca Mars'ta jeolojik araştırma yaparak yaşam izi arayacak. 
     
     İLK FOTOĞRAF GELDİ... 

     Amerikan robotu ''Opportunity'', bu sabah indiği Mars bölgesinin ilk fotoğrafını yolladı. 
     ABD Ulusal Havacılık ve Uzay Dairesi NASA yetkililerinin açıklamasına göre, resimde kayalık bir alanın yakınlarındaki düzlüğe indirilen robotun bir kısmı da görünüyor. 
     ''Oportunity'', Meridiani Planum adı verilen bölgeye başarıyla indirilmişti. ''Spirit'' adlı robot ise, 3 Ocak'ta ''Opportunity''nin indiği bölgenin tam ters istikametindeki Gussev kraterine konuşlandırılmıştı. 
     Güneş enerjisiyle çalışan robotlar, ''kızıl gezegen'' üzerinde yaşam izi arayacak. Ancak ''Spirit'' çarşambadan beri pek iyi çalışmıyor, arızanın giderilmesine çalışılıyor. 
     
</TEXT>
</DOC>
