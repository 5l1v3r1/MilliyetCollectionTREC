<DOC>
<DOCNO> 210893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sontur02.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir ve Gebze'de soba faciaları .. 
</HEADLINE>
<TEXT>

     İzmir'in Menderes ilçesinde sobadan 4 kişi zehirlendi. Zehirlenenlerden biri, tedavi gördüğü hastanede hayatını kaybetti. 
     Gölcükler Mahallesi 774. sokaktaki evde oturan Ramazan Şahin 45 , eşi Fatma Şahin 40 , oğlu Şaban Şahin 20 ile nine Gülsüm Şahin 77 , ihbar üzerine gelen güvenlik güçleri tarafından baygın olarak bulundu. 
     Bozyaka SSK Hastanesi'ne kaldırılan aile fertlerinin sobadan sızan gazdan zehirlendikleri belirlendi. Baba Ramazan Şahin tüm çabalara rağmen kurtarılamadı. Fatma Şahin ile oğlu Şaban tedavi gördükten sonra taburcu edildi. Durumu ağır olan nine Gülsüm Şahin ise Reanimasyon Servisi'nde gözlem altına alındı. 
     
     GEBZE 

     Kocaeli'nin Gebze ilçesinde kömür sobasından çıkan gazdan 3 kişi zehirlenerek öldü. 
     A.A muhabirinin aldığı bilgiye göre, Nenehatun Mahallesi Ertuğrul Gazi Caddesi'ndeki evde oturan Gülşen Güner ile çocukları Said 6 ve Ezgin 14 kömür sobasından sızan gazdan zehirlendi. Eve gelen baba Zakir Güner, eşi ve çocuklarının cesetleri ile karşılaştı. 
     Olay yerine gelen güvenlik güçleri, anne ile çocuklarının cesedi üzerinde incelemelerde bulundular. 
     
</TEXT>
</DOC>
