<DOC>
<DOCNO> 222043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo04.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, UEFA kriterlerine uygunluk lisansı için başvurusunu yaptı 
</HEADLINE>
<TEXT>

     Beşiktaş Futbol Yatırımları Sanayi ve Ticaret A.Ş, UEFA kriterlerine uygun lisans başvurusunu yaptı. 
     Beşiktaş Kulübü'nün resmi internet sitesinde yapılan açıklamada, siyah-beyazlı kulübün UEFA'nın tüm kriterlerine uyduğu belirtilerek, ''UEFA-TFF Kulüp Lisans sistemine göre kulübümüze lisans verilmesi için başvuruda bulunulmuştur'' denildi. 
     Beşiktaş Futbol Yatırımları Sanayi ve Ticaret A.Ş'nin, dün Türkiye Futbol Federasyonu'na TFF yaptığı başvuru yazısı şöyle 
     ''UEFA-TFF Kulüp Lisans Sistemine göre kulübümüze lisans verilmesini rica ediyoruz. Bu talebi yapmak suretiyle Kulüp Lisans Talimatı ve onun eklerini, başvurularla ilgili olarak bu çerçeve içerisinde yapılacak değerlendirme sonucu verilecek karara karşı müracaat için Türk Futbol Federasyonu Tahkim Kurulu'nun tek yetkili olacağını, Tahkim Kurulu tarafından verilecek kararın nihai ve bağlayıcı olduğunu, Türk Futbol Federasyonu tarafından belirlenecek şartlarla denetleme yapmak üzere Türk Futbol Federasyonu tarafından tayin edilecek denetçi ile çalışmayı kabul ettiğimizi beyan ve taahhüt ediyoruz.'' 
     
</TEXT>
</DOC>
