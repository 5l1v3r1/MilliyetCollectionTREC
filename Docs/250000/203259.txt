<DOC>
<DOCNO> 203259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sonspo22.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuncay Malatyaspor maçında oynayamayacağım için üzgünüm 
</HEADLINE>
<TEXT>

     Fenerbahçe'nin Gaziantep Büyükşehir Belediyesi ile yaptığı Türkiye Kupası 2. kademe maçında elmacık kemiği kırıldığı için ameliyat olan futbolcu Tuncay Şanlı, tedavi süresinin geçmesini sabırsızlıkla bekleyeceğini söyledi. 
     Fenerbahçe Kulübü'nün internetteki resmi sitesinde açıklama yapan Tuncay, 21 Aralık Pazar günü Malatyaspor ile deplasmanda yapacakları lig maçında takımdaki yerini alamayacak olmasından dolayı üzüntü duyduğunu bildirdi. 
     1 hafta içinde ameliyatlı bölgeye çok dikkat etmesi gerektiğini anlatan Tuncay, şunları kaydetti 
     ''Malatyaspor maçında takımdaki yerimi alamayacağım için çok üzgünüm. Daha önce de Ali Güneş hazırlık, Volkan da PAF takımıyla yaptığımız maçta benzer şekilde sakatlanmışlardı. Benzer bir durum benim başıma geldi. 2 hafta sonra çalışmalara başlayabileceğim söylendi. Bu sürenin geçmesini sabırsızlıkla bekleyeceğim.'' 
     
</TEXT>
</DOC>
