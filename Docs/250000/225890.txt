<DOC>
<DOCNO> 225890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo24.html </URL>
<DATE> 2004/03/26/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Okocha, İngiltere'de sıkıntılı günler yaşıyor... 
</HEADLINE>
<TEXT>

     İngiltere Premier Ligi takımlarından Bolton Wanderers'da forma giyen Fenerbahçe'nin eski futbolcusu Jay Jay Okocha, kendisine yöneltilen suçlamalar yüzünden sıkıntılı günler geçiriyor. 
     Nijeryalı futbolcu, ''Soccer-Net''te yer alan açıklamasında, kulübünden para talebinde bulunduğu yönündeki düşüncelerin doğru olmadığını belirterek, insanlarda takımı önemsemediği, yalnızca parayı düşündüğü yönünde kanı bulunduğunu söyledi. 
     Okocha, ''Beni yanlış anlayanlardan nefret ediyorum. Para için bu takımda oynamıyorum ve artık bu yanlış düşüncelere bir son vermeye karar verdim. Yalnız, psikolojik baskı altında bunu nasıl gerçekleştiririm bilemiyorum'' dedi. 
     Jay Jay Okocha, çoğu zaman söylentilere yanıt vermek zorunda kaldığını da kaydederek, artık konuşmamaya ve takımın başarısına odaklanmaya karar verdiğini, Bolton Wanderers ile sözleşmesi devam ettiği sürece bunun ''boynunun borcu'' olduğunu söyledi. 
     
</TEXT>
</DOC>
