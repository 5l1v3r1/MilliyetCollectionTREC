<DOC>
<DOCNO> 246290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur06.html </URL>
<DATE> 2004/06/08/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
15 yılda maket cami yaptı... 
</HEADLINE>
<TEXT>

     Konya'da bir mobilya ustası, 15 yılda 1 metre 80 santimetre boyunda maket cami yaptı. 
     Konya Marangozlar Sanayii'nde 37 yıldır mobilyacılık yapan Muzaffer Mercan , bugüne kadar edindiği bilgi ve tecrübeleri, değişik bir ürün ortaya çıkararak değerlendirmeye karar verdi. 
     Büyük bir maket cami yapmaya karar veren Mercan, işin inceliklerini, okuduğu kitaplardan ve bu işle uğraşanlardan öğrenmeye çalıştı. Boş zamanlarında ve tatil günlerinde, ahşap ve metal kullanarak cami maketi üzerinde çalışan Mercan, 1.8 metre boyundaki 4 minareli maketi 15 yılda tamamladı. 
     Gerçeği kadar büyük özveri ve işçilik isteyen maket caminin yapımının bu kadar uzun sürmesini, gösterdiği titizliğe bağlayan Mercan, en büyük zevkinin de akşamları ışıklarını yaktığı maket camiyi izlemek olduğunu ifade etti. 
     Maketini, ışıklandırma ve ses sistemiyle donattığını belirten Mercan, ''Namaz vakitlerinde de kendiliğinden ezan okumaya başlıyor. Şimdiye kadar görenlerin çok beğendiği bu maketi, 5-11 Temmuz arasında Konya'da açılacak mobilya fuarında sergileyeceğim. Aynı zamanda caminin bahçe düzenlemesiyle şadırvanını da o tarihe kadar tamamlayacağım'' diye konuştu. 
     Mercan, onca emek vererek yaptığı maket camiye satmayı düşünmediğini, ileride Mevlana Müzesi'ne bağışlamak istediğini kaydetti. 
     
</TEXT>
</DOC>
