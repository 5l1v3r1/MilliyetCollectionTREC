<DOC>
<DOCNO> 234850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sondun51.html </URL>
<DATE> 2004/04/26/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
El Arabiye televizyonundan yeni rehine görünteleri 
</HEADLINE>
<TEXT>

     El Arabiye televizyonu, Irak'ta kaçırılan İtalyan rehineler olduğunu iddia ettiği 3 kişinin yeni görüntülerini yayınladı. 
     İtalyanları kaçıran kişiler, İtalyan halkının 5 gün içinde askerlerinin Irak'taki varlığını protesto etmemesi durumunda, rehineleri öldürme tehdidinde bulundular. 
     Kendilerini ''Yeşil Tugay'' adlı grubun üyeleri olarak tanıtan kişiler, İtalya'da hükümetin Irak politikasına karşı protesto gösteri düzenlenmesi durumunda, rehineleri serbest bırakacaklarını belirttiler. 
     El Arabiye televizyonu, görüntülerin İtalyanları kaçıran kişilerden alındığını duyurdu. 
     Katar'dan yayın yapan El Cezire televizyonu da daha önce biri öldürülen 4 İtalyan rehinenin görüntülerini yayınlamıştı. 
     
</TEXT>
</DOC>
