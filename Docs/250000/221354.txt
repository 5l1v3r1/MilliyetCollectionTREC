<DOC>
<DOCNO> 221354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur41.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yere vurduğu tüfek ateş alınca öldü 
</HEADLINE>
<TEXT>

     Kırklareli'nin Demirköy İlçesi'nde bir kişi yere vurduğu tüfeğin ateş alması sonucu öldü. 
     Sivriler Köyü'nde oturan Recep Saykın 26 , ailevi sorunlar nedeniyle çıkan tartışmada, sinirlenerek ruhsatsız av tüfeğini yere vurdu. Tüfeğin ateş alması sonucu, Recep ve annesi Emriye Saykın yaralandı. 
     Recep Saykın, Demirköy Sağlık Ocağı'ndan sevk edildiği Lüleburgaz Devlet Hastanesi'nde hayatını kaybetti. 
     
     MANİSA'DA DEFİNE DOLANDIRICILIĞI... 
     Manisa'da bir kişi, define bulduklarını söyleyen 2 kişi tarafından dolandırıldığını iddia etti. 
     Polise başvuran Cemil Ceylan 43 , önceden tanıdığı Caner A'nın, Eskişehir'deki işyerine gelerek, arkadaşı Hayrettin K'nın 26 bulduğu defineyi satmak istediğini söylediğini belirtti. Ceylan, Manisa'da 38 milyar lira vererek aldığı çuvalın içinden altın yerine, sarı metallerin çıktığını ifade etti. 
     Emniyet'teki sorgusunun ardından Cumhuriyet Başsavcılığı'na sevk edilen Caner A, serbest bırakıldı. Hayrettin K'yı arama çalışmaları ise sürüyor. 
     
     BURSA'DA KAPKAÇ... 
     Bursa'nın merkez Osmangazi İlçesi'nde bir kadının çantası çalındı. 
     Cumhuriyet Mahallesi Osmangazi Caddesi'nde, Safinaz Duran'ın 54 yanına yaklaşan 20-25 yaşlarındaki bir kişi, Duran'ın annesinden miras kalan arazinin satışından elde ettiği 11 milyar 500 milyon lira bulunan çantasını çaldı. 
     Zanlının yakalanması için çalışmalar sürdürülüyor. 
     
     SAHTE PASAPORT VE NÜFUS CÜZDANIYLA YAKALANDI 
     Edirne'den yurtdışına çıkış yapmak isteyen bir kişi sahte pasaport ve nüfus cüzdanıyla yakalandı. 
     İpsala Sınır Kapısı'ndan yurtdışına çıkış yapmak isteyen Vedat Doğan'ın 42 , pasaport polisine verdiği pasaport ve nüfus cüzdanının sahte olduğu belirlendi. Olayla ilgili soruşturmaya başlandı. 
     
</TEXT>
</DOC>
