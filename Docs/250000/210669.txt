<DOC>
<DOCNO> 210669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/soneko31.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Grubu, alkollü içki işine giriyor... 
</HEADLINE>
<TEXT>

     Koç, Tariş ile ortak olarak alkollü içki işine giriyor. 
     Koç şirketlerinden Tat Konserve, Tariş Alkollü İçkiler A.Ş.'de S.S. Tariş Üzüm Tarım Satış Kooperatifleri Birliği, S.S. Tariş İncir Tarım Satış Kooperatifleri Birliği, S.S. Tariş Zeytin ve Zeytinyağı Tarım Satış Kooperatifleri Birliği ve Tariş Ayma İç ve Dış Ticaret A.Ş.'nin toplam nominal bedeli 75 milyar lira nama yazılı ve henüz hisse senedine bağlanmamış 750 adet hissesinin, nominal değeri üzerinden satın alınmasını kararlaştırdı. 
     Borsa'ya gönderilen açıklamaya göre, Tat, hisse alımını takiben Tariş Alkollü İçkiler A.Ş.'nin sermayesinin 150 milyar liradan 7 trilyon liraya artırılmasına hissesi oranında iştirak edecek. 
     Tat Konserve'nin, sözkonusu Tariş Birlikleri ile Tat-Tariş Alkollü İçkiler Satış A.Ş.'nin kurulmasına ilişkin imzalanacak olan ortaklık anlaşması ve hisse devir sözleşmesi ile ilgili dokümanların yürürlüğe konulması için, Koç Holding Tüketim ve Turizm Grubu Başkanı Hasan Yılmaz ile Genel Müdür Erdal Kesrelioğlu yetkilendirildi. 
     
</TEXT>
</DOC>
