<DOC>
<DOCNO> 243676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/astro/index.html </URL>
<DATE> 2004/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 2005 geçişinde İkizler 
</HEADLINE>
<TEXT>

25 Eylül sonrası İkizler burcuna pek çok alanda yoğun enerjiler sunuluyor 


Bu yıl özellikle 25 Eylül'den sonra İkizler burcu için daha keyifli, yaratıcılığı öne çıkaran bir dönem başlıyor. 11-14 Haziran doğumlular diğerlerine göre daha fazla baskı ile karşılaşmakta. Dönüşümü ve güç savaşlarını anlatan Pluto gezegeni bu kişilere özellikle ilişkiler, evlilik ve ortaklıklardan yana önemli tecrübeler getiriyor. Pluto'nun deneyimi her zaman eskiyi geride bırakmayı zorunlu kılar. Örneğin artık her iki taraf açısından da anlamını yitirmiş bir ilişkiyi h l sürdürmemek gerekir. Pluto bu geçişte genel olarak ilişkilere yoğunluk, güç savaşı ve baskı getirmekte. 
Jüpiter 25 Eylül'e kadar İkizler burcuna ve özellikle yükselen burcu İkizler olanlara ev ve yerleşime ilişkin konularda huzur getirebilir. Bu dönem içinde ev almak ya da bir yere yerleşmekle ilgili konularda daha şanslı görülebilirsiniz. 25 Eylül'den sonra ise Jüpiter sizi daha dışadönük, eğlenceye daha eğilimli kılabilir. Jüpiter Terazi burcuna geçince İkizler burcu özellikle yükselen İkizler aşka daha açık gözükmekte. 
Maddi konularda ise temkinli olma yıl boyunca gündemde kalacak. 
25 Eylül'den sonra bütçenizi kontrol etmek biraz daha zorlaşabilir. Mars'ın konumu 23 Haziran'a kadar aşırı ihtiyatlı olmak gerektiğini açıklıyor. 11 Ağustos-26 Eylül arasında da ev ve yerleşime ait harcamalar olabileceğini gösteriyor. 
Uranüs 24-30 Mayıs doğumlu İkizleri huzursuz bir açıyla etkiliyor. Uranüs zorlu açılarında gerginlik, başkaldırı ve sürekli bir değişiklik yapma arzusu getirir. Hayatınızda reformlar yapmak sizi heyecanlarıdırabilir ama İkizler değişken bir burç olduğu için özellikle mesleki yaşamda ani iniş çıkışlar üstlerle daha zor geçinmeye de yol açabilir. Bu gergin enerjiyi eğer pozitif yönde kullanabilirseniz sizi baskı altında tutan koşullardan sıyrılabilir, kazanacağınız özgürlükle de önceden cesaret edemediklerinizi gerçekleştirebilirsiniz. 

Hafta sonu astrobarometresi 

Bu hafta sonu nelere dikkat etmeli 

Hafta sonunda Terazi burcundan geçen Ay ilişkiler, sosyal konular ve ortaklaşa işler açısından verimli bir atmosfer getiriyor. Venüs geri gitmekle birlikte özellikle cumartesi akşamı sosyal çalışmalar, toplantılar, partiler ve anlaşmalar açısından değerlendirilebilir. Terazi burcundaki Ay sayesinde güzelliklere ve uyuma daha fazla açığız. İlişkilerimizde daha güzel bir uyum sağlayabiliriz. Benzer biçimde pazar akşamında da arkadaşlıklar, romantizm ve sosyal faaliyetler olumlu bir havada ilerleyebilir. 



</TEXT>
</DOC>
