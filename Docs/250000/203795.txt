<DOC>
<DOCNO> 203795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur32.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz kızına tecavüz eden babaya 21 yıl hapis 
</HEADLINE>
<TEXT>

     Konya'da öz kızına 7 ay boyunca tecavüz eden baba, 21 yıl hapis cezası kararını duyunca duruşma salonunda uzun süre ağladı. 
     Edinilen bilgiye göre, Konya Adliyesi Üçüncü Ağır Ceza Mahkemesi'nde görülen duruşmada, kendi öz kızı M.K'ya 13 tecavüz ettiği gerekçesiyle yargılanan Yaşar Karasu 37 , son kez hakim karşısına çıktı. 
     Karar duruşmasında, Mahkeme Heyeti'nin istediği Karasu'nun akli dengesinin yerinde olup olmadığına ilişkin rapor, ''Cezai ehliyeti tamdır'' şeklinde verildi. 
     Son sözü sorulan Karasu, ''Takdir mahkemenin, pişmanım'' dedi. Kararı açıklayan Mahkeme Başkanı Hakim Celal Karakurt, Yaşar Karasu'nun kendi öz kızına tecavüz etmek suçundan 21 yıl 20 ay ağır hapis cezasına çarptırıldığını açıkladı. 
     Kararı duyan Karasu, mahkeme salonunda uzun süre ağladı. Karasu daha sonra salonundan çıkartılarak Konya E Tipi Kapalı Cezaevine götürüldü. 
     Ayrıldığı eşinin ölümünün ardından kızıyla aynı evde yaşamaya başlayan Karasu'nun, kızına ilk kez 2003 yılının Eylül ayında şiddet uygulayarak tecavüz ettiği, 7 ay boyunca devam eden olayın, M.K'nın durumu anlattığı komşularının yardımıyla Cumhuriyet Savcılığı'na babası hakkında suç duyurusunda bulunmasıyla ortaya çıktığı öğrenildi. 
     
</TEXT>
</DOC>
