<DOC>
<DOCNO> 232483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yazar/guclu.html </URL>
<DATE> 2004/04/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bu cinayetin failleri kim 
</HEADLINE>
<TEXT>

   
   Milliyet'in dünkü ikinci manşetini bir kez daha hatırlayalım Başlık Bu bir cinayet 
   Spot Polatlı'nın Temelli beldesinde İzzet Güler'in kullandığı öğrenci servisine, mavi trenin çarpması sonucu korkunç bir facia yaşandı. Güler, sinilizasyon sistemi olmayan, yanlızca dur tabelası bulunan geçidi, treni gördüğü halde aşmaya çalıştı. Ancak tren araca arkadan çarptı. 7 öğrenci orada öldü. 8'i de yaralı. Ölenlerden birisi de şöför Güler'in oğlu. 
   Televizyonlar, önceki gece saatlerce bu cinayetin görüntülerini verdi. Olay, vah vah deyip geçiştirilmeyecek kadar önemli. Ülkemizde benzeri binlerce hemzemin geçit var ve her birinde benzeri bir kaza olması işten bile değil. 
   Peki bu cinayetin sorumlusu kim Sadece şöför mü Ya o hemzemin geçide bariyer koymayan kurumlar Örneğin TCDD, Belediye, Kaymakamlık. Onların bu cinayette hiç mi sorumlulukları yok Tıpkı Milli Eğitim Bakanlığı gibi. Öğrenci servislerinin daha ehil ellere teslim edilmesi konusunda ne yapıyorlar .. 
   Cinayetin işlendiği Temmelli'den gelen bir mektubu birlikte okuyalım 
   "7 cana mal olan Temmelli beldesinde oturuyorum. Televizyonlarda eğer bariyer olsaydı, bu kaza meydana gelmezdi deniliyor. 
   Yine televizyonlardaki röportajlardan izlediğim kadarıyla, söz konusu bariyeri yapmak Temelli Belediyesi'nin göreviymiş. Ancak Temelli Belediye başkanı Sayın Alaatin Bera Türkoğlu, belediye bütçesinin buna elvermediğini, bu denli büyük bütçelerinin olmadığını söylüyor. Bu koca bir yalan. Hiçbirşey insan yaşamında daha değerli olamaz. Aynı başkan, daha bir hafta önce seçimleri kazandığı için bir şenlik düzenledi. Bu şenlikte havai fişekler, adeta geceyi gündüze çevirdi. Kaç milyarlık havai fişek kullanıldı dersiniz Tam 10 milyar liralık. Bizler de o şenlikte Oğuz Yılmaz'ın "Gördün mü gördün mü" adlı şarkısına eşlik ettik... 
   Başkan param yok diyor ama Temelli'deki gölete Boğaz Köprüsü gibi bir köprü yapacak. Kendi dağıttığı seçim kitapçığına lütfen bir göz atın. O kitapçıkta 2003 belediye bütçesinin 2.443.766.000.000 Tl. olduğu gösteriliyor. Bu bütçe ile basit bir bariyer yapılamaz mıydı Bence o havai fişeklere harcanan 10 milyar lira bile yeterdi. Belediyemiz, başkanın dediği gibi yoksul ve parasız bir belediye asla değildir. Bir değil, onlarca bariyer yapacak güce sahiptir. Bunu görmek için www.temelli-bld.gov.tr adresine girmeniz yeterlidir..." 
   Söz konusu siteye girdim. Başkanın ağzından bal damlıyor. Neler yapmış, neler. En tepeye koyduğu iki önemli icraatı ise cenaze arabası alınması ve mezarlığın düzenlenmesi. Anlaşılan o ki hayattakilerden çok ölenler ile ilgileniyor. 
   Hükümet, aylardır yerel yönetimlere yetki vereceğiz diyor. Yasa aylardır TBMM'de. Ama arkası gelmiyor. Yetki, sorumlulk da getirmelidir. Belediyelere her türlü yetkiyi verdiniz, peki gereğini yerine getirmezler ise ne olacak Tren yoluna bariyer değil de göletin üzerine 3'üncü Boğaz Köprüsü yaptıklarında bunun hesabını kim soracak .. 
   Böyle bir cinayet Batı ülkelerinden birinde işlenseydi yer yerinden oynardı. Ama biz sadece ah, vahla geçiştirdik. Depremler gibi onu da üç gün sonra unutur gideriz. Bakanı, valisi, kaymakamı, belediye başkanı da suçu bir birinin üzerine atmaya devam eder. Bizler de izlemekle yetiniriz. Ta ki yeni bir kazaya kadar .. 
   Özetin özeti Böylesi cinayetler artık son olsun .. 
   
      
   
</TEXT>
</DOC>
