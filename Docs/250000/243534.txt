<DOC>
<DOCNO> 243534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/soneko07.html </URL>
<DATE> 2004/05/28/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Taşıt pazarı, 2005'te 1 milyona yaklaşacak 
</HEADLINE>
<TEXT>

     Otomotiv firmalarının uyguladığı cazip kampanyalar ve hurda araç indirimi gibi uygulamalarla hızlı bir artış yaşanan taşıt aracı satışlarının 2005 yılında 1 milyon adede yaklaşacağı tahmin ediliyor. 
     Otomotiv Sanayi Derneği'nin, özel araştırma şirketi TSKB Research'e yaptırdığı analizlerde, otomotiv pazarının büyüme eğilimi konusunda, makro ekonomik göstergelerdeki "iyimser" ve "olası" senaryolara göre değişen iki projeksiyon ortaya çıktı. Olası senaryoda, büyüme oranının bu yıl yüzde 4.1, 2005'te yüzde 4 toptan eşya fiyat TEFE 
     artışının sırasıyla yüzde 12.8 ve yüzde 10 olacağı varsayıldı. 2003 yılında 395 bin 197 adet olan toplam taşıt aracı satışlarının, bu senaryoya göre bu yıl yüzde 71 artarak 674 bin 612 adede, 2005 yılında da yüzde 12 artışla 758 bin 489 adede ulaşacağı tahmin edildi. Makro ekonomik göstergelere ilişkin olası senaryoya göre, geçen yıl 227 bin 36 olan otomobil satışları, bu yıl yüzde 87 artışla 424 bin 184, ticari araç satışları da yüzde 49 artışla 250 bin 429 adede ulaşacak. 
     
     İYİMSER SENARYO 
     İki yıl üst üste yüzde 5 büyüme ile bu yıl yüzde 10.3, gelecek yıl yüzde 8 oranında TEFE artışı varsayımına dayalı iyimser senaryoya dayalı projeksiyonlarda ise toplam taşıt aracı satışlarının 2005 yılında 1 milyon adede yaklaşabileceği öngörüldü. 
     Bu senaryo gerçekleşirse, otomobil satışları bu yıl yüzde 116 artışla 490 bin 281, gelecek yıl da yüzde 20 artışla 587 bin 145 adede ticari araç satışları bu yıl yüzde 67 artışla 281 bin 148, 2005'te de yüzde 20 artışla 336 bin 694 adede ulaşacak. Böylece toplam taşıt aracı 
     satışları bu yıl yüzde 95 artışla 771 bin 429, gelecek yıl da yüzde 20 artışla 923 bin 839 adede kadar yükselecek. Bu arada traktör satışlarının da olası senaryoya göre bu yıl yüzde 90 artışla 30 bin 908, 2005'te yüzde 12 artışla 34 bin 751 iyimser senaryoya göre de bu yıl yüzde 123 artışla 36 bin 282, gelecek yıl da yüzde 20 artışla 43 bin 450'ye ulaşacağı öngörülüyor. 
     
     İLK DÖRT AYDAKİ GERÇEKLEŞME 
     Bu yılın ocak-nisan döneminde iç pazarda otomobil satışları 143 bin 390 adede ulaştı. Bunun, ocak-nisan dönemleri itibariyle son 11 yılın en yüksek düzeyi olduğu belirlendi oluşturuyor. Satışlar, geçen yılın eş dönemin göre 3.6 kat arttı. Ticari araçlarla birlikte toplam taşıt satışları ise 230 bin adede ulaştı. 
     
</TEXT>
</DOC>
