<DOC>
<DOCNO> 208983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/spor/spo04.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a son ihtar 0-1 
</HEADLINE>
<TEXT>

   Efes Cup'ın ikinci maçında Werder Bremen ile karşılaşan Bordo-Mavililer, yine vasat bir oyun ortaya koydu, Lisztes'in penaltı golüyle teslim oldu 
      
   TRABZONSPOR, Efes Pilsen Cup Turnuvası B Grubu'ndaki 2. maçında Almanya'nın Werder Bremen takımına 1 - 0 yenildi. İki takımın da düşük bir tempo ile mücadele ettiği ve gol pozisyonu açısından kısır geçen maçta tek gol, 60'da Emre Toraman'ın ceza alanında Charisteas'ı düşürmesiyle kazanılan penaltı atışında Lisztes'in ayağından geldi. Grupta oynadığı iki maçı da kazanan Werder Bremen, A Grubu'nun birincisi Galatasaray ile yarın finalde karşılaşacak. 
   
   Maçın karnesi 
   HAKEMLER Mustafa Öğretmenoğlu, Erol Kabadayı, Okan Kılıççı 
   TRABZONSPOR Petkoviç 6 - Emre Toraman 5 , Recep 5 , Dhaene 4 , Ali 
   Şen 5 Romashchenko Dk.62 5 - Hüseyin 5 , İbrahim Ege 4 , Augustine 6 Yattara Dk.68 6 , Gökdeniz 6 Emre Aygün Dk.88 - Emrah 4 , Fatih 5 Mehmet Yılmaz Dk.42 5 
   WERDER BREMEN Borel 6 - Ernst 4 Borowski Dk.73 4 , Ümit Davala 5 , Baumann 7 , Stalteri 5 , Lisztes 5 - Charisteas 6 Daun Dk.88 , Mıcoud 7 , Klasniç 5 - Krstajıc 7 , Valerien 5 
   GOL Lisztes Dk.60 Pen. 
   SARI KARTLAR Klasniç Werder Bremen , Emre Toraman Trabzonspor 
   
   Dev buluşma    BORDO-Mavili kulübün yeni başkanı Atay Aktuğ ve yönetimi dün Onursal Başkan Mehmet Ali Yılmaz'ı ziyaret etti. Aktuğ, "İlk geldiğimizde Trabzonspor dinamitlerini harekete geçireceğimizi söylemiştik. Bu çalışmalara başladık. Sayın Yılmaz'ın kulüp için yaptıkları ortada, kendisine teşekkür ediyoruz" dedi. Yılmaz ise kulübe her zaman destek vereceğini ifade ederek, "En kısa zamanda şampiyon olacağımıza inanıyorum" diye konuştu. 
   
   
   
</TEXT>
</DOC>
