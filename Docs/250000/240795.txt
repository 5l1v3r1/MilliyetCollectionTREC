<DOC>
<DOCNO> 240795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sontur28.html </URL>
<DATE> 2004/05/17/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Ev işlerini yapmıyor diye kızını dövdü 
</HEADLINE>
<TEXT>

     Kırklareli'de, ilköğretim okulu öğrencisi kızın, annesi tarafından ev işlerini yapmadığı için dövüldüğü iddia edildi. 
     Edinilen bilgiye göre, Hamdi Helvacı İlköğretim Okulu'nda eğitim gören K.Y'nin 12 öğretmeni, yüzünde ve vücudunda çizik ve morluklarının olduğu fark etti. 
     Durumunun polise bildirilmesi üzerine hastaneye götürülen K.Y'nin yüzünde, alnında, burun ve gözaltlarında çizikler ve morlukların, sol omzunda darbe sonucu oluşmuş morluk, sol dizde 15 santimetrelik cilt sıyrığı olduğu belirlendi. 
     Küçük kızın, ''Bu haliyle 2 gün iş ve gücüne mani hali vardır'' şeklinde doktor raporu alındıktan sonra, ifadesinde, annesi ile babasının 2003 yılında boşandıklarını, kendisinin annesinin yanında kaldığını ve annesi çalıştığı için ev işlerini kendisinin yaptığını belirterek, ''İşleri yapmadığım zamanlarda da annem beni dövüyor'' dediği bildirildi. 
     Anne Ö.Y 28 , polis tarafından yakalanmasının ardından ''aile efradına sui muamele'' iddiasıyla sevk edildiği adli makamlarca ifadesi alındıktan sonra tutuksuz yargılanmak üzere serbest bırakıldı. 
     
</TEXT>
</DOC>
