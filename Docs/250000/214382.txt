<DOC>
<DOCNO> 214382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/magazin/yazdud.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşanmış Şehir Hikayeleri 
</HEADLINE>
<TEXT>

   Reina'da eğlence ve yemek keyfi, Şamdan yıkılıyo, Erdal baba oldu, tel tencere kaynamaya devam ediyor, bendenizin ilk kitabı huzurlarınızda... 
   
      
   Efendim, 5 Şubat Perşembe günü Nokta Yayınları'ndan çıkan ilk kitabım 'Yaşanmış Şehir Hikayeleri-1' tüm seçkin kitabevleri ve hipermarketlerde yerini aldı. Akşam Gazetesi Genel Yayın Yönetmeni Nurcan Akad ve Magazin Müdürü Barış Kocaoğlu'na, Gözcü Yayın Koordinatörü Ufuk Büyükçelebi ve şarkı sözleri ile herkesi hakkımda yazdığı köşe yazısı ile beni ağlatan can arkadaşım Takvim'den Hakkı Yalçın'a ve destek olan Bilal Özcan, gecce.com ve Milliyet Gazetesi ekibine çok teşekkür ediyorum. Bu kitabı 3 yılda yazdığıma inanmayacaksınız belki. Ama doğru. Yani kitabın hazırlığı 3 yıl sürdü. Yaklaşık 23 öykü 6 ay önce sevgili editörüm ve arkadaşım Özgür Kalyoncu'ya teslim edildi. Asistanım sevgili Özgür Köylü ile birlikte pek çok kez öyküler okundu, çıkışlar alındı, düzeltmeler yapıldı. Aslında önce anılarımı yazmak istemiştim. Yazdım da. 400 sayfalık filan bir kitap ortaya çıktı. Sahne, sinema, podyum dünyasının starlarının yaşam öyküsünü ve onlarla ortak olan anılarımı içeren bu kitabı basmak için pek çok yayınevi sıraya girdi. Ama nasıl özelimin bana kalmasını istiyorsam, onlarla yaşadıklarımın da özel kalması gerektiğini düşündüm. Ve yazdıklarımı yaktım. Tabii olan, POSTA'nın yazı işleri müdürlerinden sevgili kankam Hande Özcan'a oldu. Çünkü çıkması planlanan ilk kitabımın editörlüğünü o üstlenmişti. Çok da emeği geçti. Ama ikinci kitabı düzeltmeye vakit bulamadığı için görevi Özgür Kalyoncu'ya devretti. Kitabı anlatayım size Ünlülerin, sosyetenin, zengin iş adamlarının yaşamlarının arkasındaki gerçekleri gözönüne seren 12 farklı hikaye var 'Yaşanmış Şehir Hikayeleri -1'de. 30 yıllık gözlemlerimi geniş hayal gücümle birleştirdim. İnsan olmanın, yaşamın sunduğu olanaklar karşısında nasıl bedeller ödemek demek olduğunu okuyacaksınız bu kitapta. Yaşananlar ve kahramanlar, gerçek. Sadece mesleki ve fiziksel tanımlamalarda şaşırtmacalar var. Kısacası kitabı okurken düşünecek, heyecanlanacak, "Acaba bu assolist kim Ya gay olan o iş adamı Ünlü otomobilcinin dostu filanca manken mi Uyuşturucu kullanan, sonra da şöhreti yakalayan şu şarkıcı mı " gibi sorularla eğleneceksiniz. Ezilmenin, kenarda kalmanın acısıyla kapıcılıktan yükselip Türkiye'nin sayılı zenginleri arasına giren iş adamları, kısa zamanda yıldızlık mertebesine yükselen kenar mahalle güzelleri, cezaevinden çıkan starlar, ihtirasın bitirdiği yaşamlar... Hepsi 'Yaşanmış Şehir Hikayeleri-1'de. 'Gençlik Acısı'nda ortaokulu zor bitiren bir assolistin evlenerek nasıl ihtişamlı bir yaşantıya kavuştuğunu, sosyeteye girişini, gay bir iş adamının acıklı yaşamını okuyacaksınız. 'İhtirasın Bedeli'nde fotoroman güzeli seçilerek starlığa yükselen bir film yıldızının ibret veren öyküsüne tanık olacaksınız. 'Zor Yıllar'da yıllar sonra randevuevinde bulduğu kardeşini bıçaklayarak öldürdüğü sır olarak kalan arabesk şarkıcısını teşhis etmeye çalışacaksınız. 'Bir Yıldız Doğdu'da Dolapdere'den çıkıp gazino neonlarına adını assolist olarak yazdıran bir genç kızı ve şöhret sonrası başına gelenleri bulacaksınız. 'Ünlü Tekstilcinin Garip Zevkleri'nin kahramanı, sapık ilişkiler kuran medyatik iş adamı. 'Yasak Aşklar'da ise sosyetede yaşanan iğrenç ilişkileri öğreneceksiniz. Kahramanları bulmak için terleyeceksiniz, çünkü isim ya da rumuz yok. Biraz da kitabımın tanıtımını yapan dostlarımdan söz etmeliyim. Hakan Yangın'ı köşemin fanatik okuyucuları tanır. WMC Group'un Wizards for Marketing Communications sahibi ve reklam ajansı başkanı. WMC bünyesinde oluşturduğu açıkhava departmanı sayesinde tüm reklam sektörüne outdoor, danışmanlık ve satınalma hizmeti veriyor. Ekipte yer alan ve kitabımın çıkışında büyük emeği geçen ve benimle birlikte heyecanımı paylaşan WMC'nin desteğini hiç unutamam. Keza İletişim Açıkhava'nın ekibi ve patronu olan eski dostum Cengiz Yüksek de hep yanımdaydı. İletişim Açıkhava 1991 yılından itibaren outdoor ve indoor reklam çalışmalarında ilklere imza attı... Atatürk Havalimanı Yeni Dış Hatlar Terminali'ndeki ve İzmir, Ankara Metrosu reklam projeleri gibi. 1997 yılından beri outdoor ve açıkhava reklamcılığında lider kuruluşlardan biri olan Birlik Medya'yı da unutamam. Şirketin patronu olan, Galatasaray Kulübü eski Başkanı Ergun Gürsoy ve birbirinden yakışıklı oğulları Ömer ve Ali Gürsoy, çalışanları da beni yalnız bırakmadı. Kitabımın kapak fotoğraflarını Milliyet Gazetesi'nin ödüllü fotoğrafçılarından, sevgili arkadaşım Ercan Aslan hasta yatağından kalkıp çekti. Ön ve arka kapakta yüzleri maskeli olarak çıkanlar ise POSTA'nın gencecik, pırıl pırıl çalışanları Canan, Oğuz, Murat, Abdullah, Miray... Onlar da Şenay Ablaları'na yardımcı oldu. Sayım Çınar, yani menajerim, zaman zaman yaptığım taşkınlıklara rağmen sinirlerine hakim oldu, mesajlarıyla beni motive etti. Tabii Nokta Yayınları'nın genç patronları Engin Uğur ile Necati Güç ve tüm ekip de gece -gündüz çalıştı. Özetle 'Yaşanmış Şehir Hikayeleri-1' emeğin, geceli -gündüzlü titiz bir çalışmanın ve profesyonel tanıtımın ürünü. Kitabın arkasında albümümden fotoğraflar yer alıyor, beğeneceğinizi umuyorum. Tekrar ediyorum, n'olur kitabımın korsanını almayın. Çünkü satıştan elde edilecek gelir, İzmir'deki devlet hastanesine bağışlanacak. Teşekkür etmem gerekenler bitmedi Sizler. Bu kitabı kaleme almam için beni cesaretlendiren, gösterdiğiniz sevgi, destek oldu. Sağolun. 
   
      Keyifli ve lezzetli yemeğin adresi Reina    Gelelim gece yaşamına. Yakın dostlarımdan olan Türkiye'nin ünlü diyetisyeni Taylan Kümeli, oyunculuğunun yanı sıra dost olarak da sevgimi kazanan İpek Tuzcuoğlu, Taylan'ın belgesel film yapımcısı olan eşi Yalçın ve İpek'in erkek arkadaşı sevgili kankam Hakan Yangın ile birlikte Kuruçeşme Reina'ya gittik. Kitabımın çıkışını kutlamak üzere. Bir süredir uğramamıştım, işletme ortağı olan dünya efendisi Ali Ünal hatır koymuş. Kapıda bizi yakışıklı şef Erkan Ünal karşıladı. Önce barda şef Bülent'in hazırladığı değişik tatları denedik. Ardından da masaya geçtik. Daha sonra bize sevgili kavalyem Ali Sayar ve sırdaşım İsmail Akkaya eşlik etti. Mönü zengin olduğu için hem yakışıklı hem de başarılı olan Reina'nın mutfak şefi Tevfik Alpaslan'dan yardım istedim. Hakan, İsmail ve Ali tok oldukları için sadece içmeyi tercih ettiler. Başlangıç olarak taze enginar göbeğinde avokado, içinde frenk soğanı olan deniz ürünleri salatası istedim. Taylan Kümeli içinde elma dilimleri, ceviz, tane hardallı, krema soslu, rokfor peynirli kış salatası aldı. İpek Japon havyarı ile füme, somon kubbeleri, avokadoyu tercih etti. Yalçın da içinde avokado, portakal dilimleri, roka yaprakları, mango olan olan yengeç eti salatası yedi. Ana yemekte benim seçimim Asya sebzeleri ve aromalı otlarla yapılan ızgara levrek oldu. Taylan Yalçın Kümeli çifti enginar kalbi, saman patates ve porcini mantar kızartmalı ızgara kuzu sırtı istedi. İpek ise yerli -yabancı karışık peynir tabağı aldı. Yemekler gerçekten çok lezzetliydi, Tevfik Usta'yı kutladım. İçki olarak kırmızı Selection içildi. Her zaman olduğu gibi Tevfik Usta yine masayı tatlılarla donattı Mangolu parfe, amaretto likörü, tarçın, bal ile karamelize edilmiş elmalı tart, çikolata defilesi... Yemek sonrası kahvelerimizi kulüp bölümündeki lounge'da aldık. Yaz başından beri Reina'nın müziğini yapan başarılı DJ Hüseyin Karadayı ile sohbet ettim. Hüseyin, Türkiye'de gece kulüplerinde yapılan müziğin imparatoru olan Suat Ateşdağlı'nın öğrencisi. Çok başarılı. Atmosfere göre müzik yapıyor ve gençler onu çok seviyor. Erken kalktık, bu nedenle kulüp kısmında pek hareket göremedim. Ama sonra şefler Sıtkı ve Sabri'den öğrendiğime göre playboy Mehmet Mutlu, oyuncu Ali Sunal, Melek Yargıcı, Tolga Çingitaş, güzel sunucu Gamze Özçelik, Maksim'in veliahtı Mehmet Aslan, Loft'un genç ve yakışıklı patronu Umut Özkanca gelmişler. Efendim, Radikal Gazetesi'nin başarılı Yazı İşleri Müdür Yardımcısı Erdal Güven'in bir kızı oldu. İzmirli olan Erdal, eşi Begüm ile birlikte minik kızlarına Ege adını verdiler. Hayırlı olsun. 
   
      Eğlencenin zirvedeki ismi Şamdan    Reina sonrası sevgili İpek, Hakan, İsmail ve ben soluğu Şamdan'da aldık. Fakat merdivenlerden üst salona zor çıktık, ortalık yıkılıyordu. Kimi ararsanız oradaydı. DJ Ayhan Kıray bu işi biliyor Allah için. Ara sıra patron Memo Mehmet Tuna geçiyor müzik kabininin başına, özellikle 'Tek Tek'i çalmak için. Ama Ayhan da Burak Yontarkol da başka tabii. İpek ve Hakan fazla ayakta kalmaktan sıkılınca gittiler. Ben ve İsmail bir süre bara takıldık. Şef Mustafa Balcı nihayet bir yer ayarladı. Modanın duayenlerinden sevgili Canan Yaka, Tanca Ayakkabıları'nın genç patronu olan eşi Ergin ve bize müşterek bir masa hazırlandı. Oyuncu Ali Sunal, Samim Baki, Güneri Civaoğlu, Show TV anahaber spikeri Saba Tümer, sosyetenin güzel kadınlarından Sedef Bozok, Moris Kohen, kalabalık bir grup ile Mustafa Taviloğlu, Ali Dürüst ve eşi, genç iş adamı Nedim Keçeli, Beşiktaş'ın yakışıklı başkanı Serdar Bilgili, ünlü televizyoncu Faruk Bayhan, Mehveş -İskender Pisak, Galip Bilgin, sosyetenin genç playboyu Volkan Büyükhanlı, manken Gizem Özdilli, Aysu Baçeoğlu, Ender Mermerci ve kızları Tansa, Derin, damat adayı Ralf Tezman, genç jön Gökhan Arsoy, Serap -İskender Atakan, Mustafa Oğuz kalabalıkta görebildiklerim oldu. Efendim, yazımı, Konya faciasında hayatını kaybedenlere rahmet, yakınlarına sabır dileklerimle bitiriyorum. Herkesin başı sağolsun. Bugünlük de bu kadar. Hoş kalın, mutlu yaşayın. Yarın da PAZAR POSTASI'nı almayı unutmayın. Ben pazarları PAZAR POSTASI'ndayım... 
   
      TEL TENCERE    Ayrılık haberlerinin aksine Kenan Doğulu ile manken sevgilisi Tuğçe Kazaz Etiler Şamdan'da kucak kucağa oturuyorlardı. İkisinin de alkolden gözleri kısılmıştı. Yanlarında da sosyetik turizmci ve otelci Volkan Büyükhanlı vardı. Podyumların yeni mankeni Noella genç playboy Murat Aslan ile birlikte. Noella, bir süre Dolmabahçe'deki Ritz Carlton'un altında yer alan The Plaza'nın genç patronu Erol Eğin ile birlikteydi. Erol, ailesinin isteğiyle Noella'yı terketmiş.Emel Müftüoğlu'nun cuma akşamları TRT1 ekranına gelen şovu o kadar tuttu ki, özel kanallar Emel'in peşinde.Güzel manken Pınar Tezcan ile evlilik eşiğinden dönen Murat Öztarhan, şimdilerde sosyetik ve çapkın modacı Leyla Cebi ile birlikte.Siren Ertan'ın ağzını bıçak açmıyor. Büyük aşk yaşadığı genç iş adamı sevgilisi Gökhan Çarmıklı sağlık sorunları nedeniyle ağabeyiyle beraber Amerika'da doktor doktor geziyor. Benim de yakın dostum olan Gökhan'a buradan geçmiş olsun diyorum. 
   
      
   
</TEXT>
</DOC>
