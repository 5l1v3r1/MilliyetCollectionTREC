<DOC>
<DOCNO> 207612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur36.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'nin sorunlarının üstesinden geldik" 
</HEADLINE>
<TEXT>

     Adalet Bakanı Cemil Çiçek, Türkiye'deki sorunların üstesinden geldiklerini söyledi. 
     Çiçek, Balıkesir'in Ayvalık İlçesi'nde, AK Parti İlçe Teşkilatı'nı ziyaretinde yaptığı konuşmada, ''Bize oy verenleri mahcup etmedik. Türkiye'nin sorunları vardı, üstesinden geldik. Sorunları çözmeye devam edeceğiz'' dedi. 
     Çiçek, yerel seçimlerin kendileri için çok önemli olduğunu da vurguladı. 
     Bu arada MHP'nin eski Ayvalık Belediye Başkan Adayı olan Avukat Mustafa Levent Grup, Bakan Çiçek'e, adliyede bazı kadrolarda eleman eksikliği bulunduğunu ifade ederek, bunun giderilmesini istedi. 
     Çiçek de 2004 yılında açılacak sınavda bu eksiklerin giderileceğini, ayrıca yatay geçiş yapmak isteyenlere yardımcı olacaklarını söyledi. 
     
</TEXT>
</DOC>
