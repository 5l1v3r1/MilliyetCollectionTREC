<DOC>
<DOCNO> 213938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sontur21.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı Emniyet Müdür Yardımcısı toprağa verildi... 
</HEADLINE>
<TEXT>

     Büyükçekmece Gölü'nde ölü bulunan Ağrı Emniyet Müdür Yardımcısı Zeki Küçük, memleketi Amasya'nın Gümüşhacıköy İlçesi'nde toprağa verildi. 
     Edinilen bilgiye göre, tatil için geldiği İstanbul Büyükçekmece Gölü'nde otomobilinde ölü bulunan Ağrı Emniyet Müdür Yardımcısı Zeki Küçük'ün cenazesi, Gümüşhacıköy'e getirildikten sonra, İlçe Emniyet Müdürlüğü önünde bir tören düzenlendi. 
     Daha sonra cenaze, Köprülü Mehmet Paşa Camii'nde kılınan öğle namazının ardından Şehir Mezarlığı'nda toprağa verildi. 
     Cenazeye, Küçük ailesinin yanı sıra Ağrı Emniyet Müdürü Müfit Tütüncü ile mesai arkadaşları ve çok sayıda vatandaş katıldı. 
     
</TEXT>
</DOC>
