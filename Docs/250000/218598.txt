<DOC>
<DOCNO> 218598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur19.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskişehir'de CHP'li gençler, İl Başkanı'nı protesto için nöbette 
</HEADLINE>
<TEXT>

     CHP Eskişehir Gençlik Kolları üyeleri, partilerinin Eskişehir'de seçime girememesine neden olan Merkez İlçe Başkanı Vedat Alp kendilerinden özür dileyinceye kadar il binasında nöbet tutacak. 
     Eskişehir Gençlik Kolları Başkanı İlker Tunca, düzenlediği basın toplantısında, CHP'nin Büyükşehir ile Odunpazarı, Tepebaşı, Çukurhisar, Gündüzler ve Muttalıp beldelerinde seçime katılamayacağını belirterek, gençlerin bu süreçte CHP'yi sahipsiz bırakmayacağını bildirdi. 
     CHP'nin yerel seçimlere katılamamasında sorumluluğu bulunan Merkez İlçe Başkanı Vedat Alp kendilerinden özür dileyinceye kadar nöbetleşe olarak partide 24 saat nöbet tutacaklarını bildiren Tunca, ''CHP, 80 yıllık birikimiyle bu olumsuz süreci atlatacaktır'' dedi. Merkez İlçe başkanı Vedat Alp, rahatsızlandığı gerekçesiyle listeleri zamanında Seçim Kurulu'na yetiştiremediğini söylemişti. 
     
</TEXT>
</DOC>
