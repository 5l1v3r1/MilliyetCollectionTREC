<DOC>
<DOCNO> 235856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/soneko03.html </URL>
<DATE> 2004/04/29/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Dolar güniçinde 1 milyon 442 - 454 bandında hareket etti... 
</HEADLINE>
<TEXT>

     
Pazartesi gününden bu yana hareketli günler geçiren dolar, bugün bir ara 1 milyon 454 bin liraya kadar yükseldi. Akşam saatlerinde ise 1 milyon 442 bin liraya çekildi. Döviz piyasasındaki harekete paralel olarak bono ve borsa cephesinde de hareketli günler yaşanıyor. Bono piyasasında faiz Moody's'ten yapılan açıklamaların da etkisiyle yüzde 24.45'e yükselirken, borsa 18 bin puanın altına düştü. 

     
     DÖVİZ PİYASASI 

     Kapalıçarşı'da dün 1 milyon 423 bin liradan satılan dolar, bugüne 1 milyon 446 bin liradan başladı. ABD Doları serbest piyasada sabah saatlerinde 1 milyon 446-454 bin lira arasında satıldı. Piyasada gün ortasına doğru hafif düşüş yaşandı ve dolar önce 1 milyon 446 bin liraya, akşama doğru da 1 milyon 442 bin liraya çekildi. 
     İstanbul ve Ankara serbest piyasalarında alınıp satılan döviz türlerinin, dün ve bugün itibarıyla alış ve satış kapanış fiyatları şöyle 
     

İSTANBUL SERBEST PİYASA Çrş.Alış Çrş.Satış Prş.Alış Prş.Satış ABD Doları 1,417,000 1,423,000 1,432,000 1,442,000 Euro 1,683,000 1,689,000 1,708,000 1,716,000 İngiliz Sterlini 2,514,000 2,540,000 2,525,000 2,610,000 İsviçre Frangı 1,080,000 1,092,000 1,085,000 1,120,000      

ANKARA SERBEST PİYASA Çrş.Alış Çrş.Satış Prş.Alış Prş.Satış ABD Doları 1,415,000 1,430,000 1,425,000 1,450,000 Euro 1,680,000 1,697,000 1,695,000 1,725,000 İngiliz Sterlini 2,506,000 2,571,000 2,522,000 2,582,000      
     BANKALARARASI PİYASA 

     Bankalararası piyasada, saat 14.45 itibariyle dolar kotasyonları, alışta en düşük 1 milyon 441 bin lira, en yüksek 1 milyon 445 bin lira, satışta en düşük 1 milyon 447 bin lira, en yüksek 1 milyon 450 bin liradan işlem gördü. 
     
     BEKLENTİLER 

     Dün yabancıların dengeli alımlarıyla yatay seyreden döviz piyasasının, önümüzdeki hafta yapılacak olan FED toplantısından gelecek haberlere ve 7 Mayıs'ta açıklanacak ABD istihdam verilerinin göre yön çizmesi bekleniyor. Gelişmekte olan piyasalardan çıkmaya çalışan yabancıların tavrı da piyasaların yönü açısından önemli. Uzmanlar, bu açılardan değerlendirildiğinde yerli yatırımcıların bekle-gör politikası izlemeyi tercih edeceklerini belirtiyorlar. 

     
</TEXT>
</DOC>
