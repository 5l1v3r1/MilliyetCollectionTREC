<DOC>
<DOCNO> 234603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun04.html </URL>
<DATE> 2004/04/25/ </DATE>
<TIME> 06.30 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
"Arafat'ı öldürmek affedilmez bir suçtur" 
</HEADLINE>
<TEXT>

     Mısır Dışişleri Bakanı Ahmet Mahir, İsrail'in Filistin Devlet Başkanı Yaser Arafat'ı öldürmesinin affedilmez bir suç olacağını söyledi. 
     Mahir yaptığı basın toplantısında, ''Bunun affedilemez bir suç olacak olmasının yanı sıra İsrail bundan hiçbir şey kazanmayacaktır. Çünkü tüm Filistin halkı haklarını talep etmeye devam edecektir. Çünkü biri gider diğeri gelir'' diye konuştu. 
     Dışişleri Bakan Mahir, İsrail hükümeti ne yaparsa yapsın, ne kadar tahrip ederse etsin, kimi öldürürse öldürsün, bütün haklarını almak isteyen Filistin halkını tüketemeyeceğini söyledi. 
     Arap Birliği Genel Sekreteri Amr Musa da, İsrail'in Arafat'ı hedef almak istemesi karşısında uyarılması gerektiğini belirtti. 
     İsrail Başbakanı Ariel Şaron, Washington'a ''Arafat'ın zarar görmeyeceği'' yolunda verdiği taahhüde artık daha fazla bağlı olmadığını bildirmişti. 
     Beyaz Saray ise Şaron'u, Arafat'a karşı herhangi bir girişimde bulunmaması konusunda uyarmıştı. 
     
</TEXT>
</DOC>
