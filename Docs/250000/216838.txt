<DOC>
<DOCNO> 216838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/dunya/dun00.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Oy kullananların 'nüfus'una damga 
</HEADLINE>
<TEXT>

   Nüfus cüzdanında 'oy kullandı' damgası olmayanların resmi dairelerde sorun yaşayabileceği dedikodusu, halk arasında kulaktan kulağa yayıldı 
      Ayça Atay 

   Tahran 

   
   İran'da önceki gün yapılan seçimlere katılım özellikle Tahran'da çok düşüktü. Kırsal kesimde katılımın daha yüksek olmasında, dini lider Ayetullah Seyit Ali Hameney'in halkın oy kullanması yönünde ağırlığını koyması ve seçimi engellemeye çalışanları "düşman" ilan etmesi büyük rol oynadı. 
   Muhafazak r eğilimli Hemşehri gazetesine göre, 25 milyonu aşkın kişi seçime katıldı. Tahran'da da seçime katılım oranı yüzde 25 civarında kaldı. Bu durum siyasi bilinç düzeyi yüksek olan başkentli seçmenin çoğunluğunun sandıktan uzak durduğunu gösterdi. 
   Seçimin en ilginç görüntülerinden biri, oy kullananların nüfus cüzdanlarına vurulan damga oldu. Oy kullanmak siyasi bir duruş haline geldiğinden seçmenlerin bir bölümünün sadece bu damgayı vurdurmak için sandık başına gittiği yorumları yapıldı. Zira bu damga, sembolik bir anlam da taşıyor rejime bağlılığı sembolik olarak ifade ediyor. Halk arasında kulaktan kulağa, nüfus cüzdanında bu damga olmayanların resmi dairelerde sorun yaşayabileceği dedikodusu yayılmış durumda. Kırsal bölgelerde oy kullanma oranları daha yüksek ve muhafazak r eğilimlerin burada daha güçlü olduğu da biliniyor. 
   Meclis seçimleri, gelecek yıl yapılacak Cumhurbaşkanlığı seçimleri açısından da önem taşıyor. Reformcu milletvekili Cemile Kediver, "Muhafazak rların bir sonraki adımının Cumhurbaşkanlığı barikatını fethetmek olduğunu" söyledi. 
   
   Kapatılan gazete pişman 
   Muhafazak r basın ise seçime katılımın yüksek olduğunu bir zafer havasında yansıttı. Aşırı muhafazak r Cumhur - i İslam gazetesi, halkın seçim sandıklarına hücumundan dolayı seçim süresinin 18.30'dan 22.00'ye kadar uzatıldığını öne sürdü. 
   Geçen hafta reformcu milletvekillerinin dini lider Hameney'e gönderdikleri protesto mektubunu yayımladığı için kapatılan iki gazeteden biri olan Şark, Tahran Umumi ve Devrim Mahkemeleri Savcısı Sait Murtazabi'ye bir mektup göndererek, mektubu yayımladıkları için pişman olduklarını dile getirdi. Gazetenin yakında yeniden açılması bekleniyor. 
   Kapatılan diğer gazede Yaz - eno, böyle bir girişimde bulunmadı. 
   Bugün mecliste reformcu milletvekilleri bir araya gelerek, seçim sonuçlarını değerlendirecek. Yeni meclisin göreve başlaması 2 - 3 ayı bulacak. 
   Meclisteki çoğunluğun muhafazakarlara geçmesinin etkilerini zaman gösterecek. 
   
   Seçimin galibi muhafazak rlar    DIŞ HABERLER SERVİSİ 

   İran'da Uzmanlar Konseyi'nin yaklaşık 2400 reformcu adayın seçimlere katılmasına izin vermemesi nedeniyle yaşanan tartışmaların ardından, önceki gün yapılan parlamento seçimlerini boykot çağrıları büyük ölçüde etkili oldu. Resmi olmayan ilk sonuçlara göre, muhafazak rlar 133, reformcular 37 milletvekilliği kazandı. 
   
   Katılım oranı çok düşük 
   Ülkenin en büyük reformcu partisi İran İslami Katılım Cephesi'nin İİKC önde gelen isimlerinden Mustafa Taczade, katılımın 4 yıl önceki seçimlere oranla çok düşük olduğunu ve 7. genel seçimde yenilgiye uğradıklarını kabul etti. Taczade, "Muhafazak rlar çoğunluğa sahip olacaklar, reformcular 60 ila 100 milletvekiliyle azınlıkta kalacak. Seçim özgürce yapılsaydı reformcular 200 sandalye kazanırdı" dedi. İran Öğrenci Haber Ajansı da, Tahran'da katılım oranının yüzde 30'un altına düştüğünü duyurdu. Bu rakamın 2000 seçimlerinde yüzde 47 oranında olduğu belirtilirken, boykot çağrısı yapan reformcuların başarılı olduğu yorumları yapıldı. İçişleri Bakanlığı'ndan bir yetkili de Reuters'a, şu ana kadar sayılan oylara göre, 46 milyon seçmenin bulunduğu ülkede, katılım oranının yüzde 43.29'da kaldığını söyledi. 6. meclis seçimine katılım oranı yüzde 67.2'ydi. 
   İran İslami Katılım Cephesi Başkan Yardımcısı Ali Şakiri Rad, seçimleri yasadışı olarak niteledi. Halkın, demokrasiye tarihte hiç bu kadar yaklaşmadığını söyleyen Rad, "Ortadoğu'da yeni bir demokrasi hareketi başladı. Bunu kimse engelleyemeyecektir" dedi. 
   
   
</TEXT>
</DOC>
