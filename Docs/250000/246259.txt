<DOC>
<DOCNO> 246259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonspo04.html </URL>
<DATE> 2004/06/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Alpay'dan ağır sözler 
</HEADLINE>
<TEXT>

     Avustralya ve Güney Kore'de hazırlık maçları yapan Milli Takım kadrosuna çağrılmayan Alpay, Ersun Yanal'ı yerden yere vurdu. Milli Takım, Seul'de uçağa binmeye hazırlanırken Alpay da babasını karşılamak için havaalanına geldi. 
     Ancak Alpay, ay yıldızlı kafileyi görmezden gelerek tepki çekti. 
     Milli takımdaki arkadaşlarının yüzüne bakmayan Alpay, gazetecilere Ersun Yanal'ı eleştirerek, ay yıldızlı kadroya çağırılması gerektiğini savundu. 
     Burada konuşan Alpay şunları söyledi "Milli takım geldiğinde Japonya'daydım. Ancak Kore'de olsam da, gelmezdim. Çünkü milli takıma çağrılmadığım için çok üzüldüm. Takım arkadaşlarım ve taraftarımız karşısında mahçup oldum. 2002'de ben buradaydım. Benden daha yaşlılar varken, benim de bu takıma hizmet etme şansım bulunurken, en azından Seul'deki kampa davet edilmeyi beklerdim. Yani Alpay Özalan milli takım kadrosunda olsaydı kim ne derdi . Bir kişi fazla olsaydı Ersun hoca bizi de yakından tanısaydı ne kaybederdi . 
     
     Mahçup oldum 

     Takım içindeki arkadaşlarımda beni aramıyor, ben de onları aramadım. Telefon numaram olmayabilir ama ailemden ulaşabilirlerdi. Çok kırıldığım ve mahçup olduğum için arkadaşları karşılamadım ve yolcu da etmiyorum, başarılar diliyorum" 

     
</TEXT>
</DOC>
