<DOC>
<DOCNO> 248356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sondun24.html </URL>
<DATE> 2004/06/16/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Endonezya'da militanların yeni hedefi, doğrudan kişiler... 
</HEADLINE>
<TEXT>

     Endonezya'da militanların yeni taktiğinin, bombalı saldırılar düzenlemek yerine, yabancı diplomatlar ve üst düzey polis yetkilileri gibi, doğrudan şahısları hedef almak olduğu bildirildi. 
     Endonezya emniyeti suç soruşturma dairesi başkanı Suyitno Landung, istihbarat bilgilerine dayanarak, militanların hedeflerini değiştirdiğini söyledi. 
     Landung, militanların hedeflerinin artık şahıslar olduğunu belirtti. 
     Batılı güvenlik kurumları da El Kaide ile bağlantısı olan İslam Cemaati örgütünün taktik değiştirerek, El Kaide'nin Suudi Arabistan'daki stratejisine benzer bir yöntemle, özellikle Batılılara yönelik nokta cinayetleri işlemesinden endişe ettiğini bildiriyor. 
     The Wall Street Journal, geçen hafta, güvenlik kaynaklarına dayanarak verdiği haberde, İslam Cemaati'nin Endonezya'ya suikast timi gönderdiğini yazmıştı. 
     İslam Cemaati, 2002'de 202 kişinin öldüğü Bali saldırıları ve başkent Cakarta'daki Marriott otelinin dışında meydana gelen, 12 kişinin öldüğü patlamadan sorumlu tutuluyor. 
     
</TEXT>
</DOC>
