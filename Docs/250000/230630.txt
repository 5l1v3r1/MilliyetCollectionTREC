<DOC>
<DOCNO> 230630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/soneko19.html </URL>
<DATE> 2004/04/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Batmanlı fırıncıdan ilginç promosyon... Ekmek alana, uçak bileti 
</HEADLINE>
<TEXT>

     Batman'da bir fırıncı, 4 ay süresince kendisinden her gün 15 ekmek alana kişiye bedava uçak bileti verecek. 
     İluh Mahallesi'ndeki Yetiş Ekmek Fırını sahibi Enver Uluç, ''Ekmek alana uçak bileti bedava'' kampanyası başlattı. 
     Uluç, dükkan ve marketlere indirimli ekmek verdiklerini belirterek, başlattığı kampanyayla bu imkanı vatandaşlara sağlayadığını söyledi. 
     4 ay süresince günde 15 ekmek alacak ya da 6 ay süresince günde 10 ekmek alacak kişiye uçak bileti vereceğini ifade eden Uluç, şöyle dedi 
     ''Uçak bileti almaya hak kazanan kişiyi, yurtiçinde istediği yere uçakla bedava göndereceğiz. Ayrıca 1 ve 2 aylık abonelerimize ise yine sürpriz hediyeler vereceğiz. Elektronik eşya ve oyuncak gibi hediyeler dağıtacağız. Kampanyamıza büyük ilgi var. Şu ana kadar 15 abonemiz oldu. Vereceğimiz duyurularla kısa sürede 100 aboneye ulaşmak istiyoruz. Kampanyamızı daha da geliştirip, sürdürme arzusundayız.'' 
     
</TEXT>
</DOC>
