<DOC>
<DOCNO> 237936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur35.html </URL>
<DATE> 2004/05/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Freni boşalan park halindeki kamyonet, bir kadının kolunu kopardı .. 
</HEADLINE>
<TEXT>

     İzmir'in Bayramyeri Semti'nde, bir kadın, park halindeyken el freni boşalarak hareket eden kamyonetin kasasıyla trafik levhası arasında sıkışınca kolu koptu. 
     Alınan bilgiye göre, Eşrefpaşa Belediye Düğün Salonu önünde park halinde bulunan, Konak Belediyesi'ne ait 35 CRH 08 plakalı kamyonet, sürücüsü olmadığı sırada el frenlerinin boşalması sonucu, geri kaymaya başladı. Varyant girişinde caddenin karşısına geçmek için bekleyen Türkan Çınar 38 , geri kaydığını fark etmediği kamyonetin çarpması sonucu, kamyonet kasasıyla yol kenarındaki trafik levhası arasında sıkıştı. 
     Sıkışma sonucu kolu kopan Çınar, olay yerine gelen ambulansla El, Mikrocerrahi ve Ortopedi Travmatoloji Hastanesi'ne kaldırıldı. 
     3 çocuk annesi olduğu öğrenilen Çınar'ın, ameliyata alındığı ve kopan kolun yerine dikilmeye çalışıldığı bildirildi. 
     
</TEXT>
</DOC>
