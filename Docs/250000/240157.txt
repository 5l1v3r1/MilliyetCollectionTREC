<DOC>
<DOCNO> 240157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/ekonomi/eko09.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeriat çekinceli anlaşma 
</HEADLINE>
<TEXT>


ANKA 

Türkiye, İslam Kalkınma Bankası bünyesinde 1 milyar dolarlık sermaye ile kurulan, üye ülkelerdeki özel sektörün geliştirilmesini amaçlayan ve "şeriat ilkelerine göre" faaliyet gösteren, "İslam Özel Sektörünün Kurumu" anlaşmasına taraf oluyor. Devlet Bakanı Ali Babacan, AKP Bursa Milletvekili Ertuğrul Yalçınbayır'ın bir yazılı soru önergesine verdiği yazılı yanıtta, "İslam Özel Sektörünün Geliştirilmesi Kurumu ICD Kuruluş Anlaşması'nın Onaylanmasının Uygun Bulunduğuna Dair Kanun Tasarısı" taslağının Başbakanlığa sunulduğunu açıkladı. 
ICD'nin vizyonu, "İslam Kalkınma Bankası üyesi ülkelerde özel sektörün teşvikini amaçlayan, şeriat ilkelerine göre çalışan, çoktaraflı bir finansal kurum olmak" şeklinde açıklanıyor. Hükümetin anlaşmanın onayına karar vermesi durumunda, şeriat ilkelerinin uygulanmayacağı yönünde bir çekince koyabileceği belirtiliyor. 


</TEXT>
</DOC>
