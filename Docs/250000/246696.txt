<DOC>
<DOCNO> 246696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/guncel/gun06.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürtçe yayın için Demiröz'e by-pass' 
</HEADLINE>
<TEXT>


ANKARA Milliyet 

Haftalık Tempo dergisinde 'Derin Ankara' başlıklı köşenin yazarı Erdal İpekşen, bu haftaki yazısında, TRT'nin Kürtçe yayına başlamasına yönelik kararın alındığı yönetim kurulu toplantısına Genel Müdür Şenol Demiröz'ün katılmadığını iddia etti. İpekşen, "Böylesine önemli bir karar, Demiröz'ün mazereti nedeniyle iki kez toplantıya katılmaması sonucu çıktı. Yani, Demiröz'e by - pass edildi" dedi. TRT'nin Kürtçe yayına başlamasına ilişkin süreci anlatan İpekeşen, hükümet ile kurum arasında kriz yaşandığını öne sürdü. İpekeşen, yazısında şunları kaydetti "... Demiröz'ün yaptığı anadilde yayın konusunda açıklamalarına bakmayın. O, hükümetle ters düşmemek için, içinden geçeni söylemiyor. Gerçekleri öğrenmek isteyenler TRT yönetim kurulu toplantılarının son 6 aylık tutunaklarına bakabilir." 


</TEXT>
</DOC>
