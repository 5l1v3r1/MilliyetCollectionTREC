<DOC>
<DOCNO> 248514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur31.html </URL>
<DATE> 2004/06/16/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Karnelerini almaya gittiler, dönmediler... 
</HEADLINE>
<TEXT>

     Bursa'da, karnelerini almak için okula giden 2 öğrenci, evlerine dönmedi. 
     AA muhabirinin aldığı bilgiye göre, merkez Yıldırım İlçesi'ndeki Anadolu İlköğretim Okulu 6. sınıf öğrencisi Cihan Civan 12 , dün öğle saatlerinde karnesini almak için ayrıldığı evine bir daha dönmedi. Küçük Cihan'ın eve gelmemesi üzerine okula giden anne Sevim Cihan, okul yöneticilerinden oğlunun karnesini almadığını öğrenince polise başvurdu. 
     Sevim Cihan, polise verdiği ifadesinde, ilk olarak oğlunun karnesinin kötü olduğu için kaçmış olabileceğini düşündüğünü belirterek, ''Ancak, okuldan karneyi aldığımda, oğlumun teşekkür belgesi kazandığını gördüm. Bu sefer kaçırılmış olabileceğini düşünmeye başladım. Oğlumun hayatından endişe ediyorum'' dedi. 
     Merkez Nilüfer İlçesi'nde oturan Görükle Çok Programlı Lisesi 1. sınıf öğrencisi Derya Sayal da karnesini almak için ayrıldığı evine dönmedi. 
     Sayal'ın babası Emin Sayal, polise başvurarak, kızının karnesinin iyi olmasına rağmen eve gelmediğini ifade ederek, kızının bulunması için yardım istedi. 
     Polis, öğrencilerin bulunması için çalışmalarını sürdürüyor. 
     
</TEXT>
</DOC>
