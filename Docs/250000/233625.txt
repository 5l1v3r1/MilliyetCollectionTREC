<DOC>
<DOCNO> 233625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur47.html </URL>
<DATE> 2004/04/21/ </DATE>
<TIME> 19.29 </TIME>
<AUTHOR>  </AUTHOR>
<HEADLINE>
Yurtta Asayiş... Kazdığı su kuyusuna düşerek öldü 
</HEADLINE>
<TEXT>

     Tekirdağ'da bir işçi, kazdığı su kuyusuna düşerek öldü. 
     Karaevlialtı mevkiinde bir şirket için su kuyusu kazan Mehmet Üstündağ 46 , yemek için kuyudan çıkmak istedi. İşçiler tarafından traktörün kepçesine bağlanan halatla yukarıya çekilen Üstündağ, halatın elinden kayması sonucu 12 metre derinliğindeki kuyuya düştü. 
     Ağır yaralanan Üstündağ, olay yerine gelen sağlık ekiplerince yapılan müdahaleye rağmen kurtarılamadı. 
     
     Fethye'de alıkoyma ve fuhuş iddiası... 
     Muğla'nın Fethiye İlçesi'nde, yabancı uyruklu bir kadını zorla alıkoydukları ve fuhuş yaptırdıkları iddia edilen 3 kişi gözaltına alındı. 
     Jandarmaya başvuran Dağıstan uyruklu Radijand Djumamaguvala 19 , Şeref S, Adnan A. ve Muzaffer Y'nin zorla pasaportunu aldığını, kendisini bir otele kapatarak para karşılığı erkeklerle ilişkiye zorladığını ileri sürdü. 
     Söz konusu kişiler gözaltına alındı. 
     
     Eskişehir'de sarkıntılık iddiası... 
     Eskişehir'de özel halk otobüsünde bir kadına sarkıntılık ettiği iddia edilen kişi yakalandı. 
     Anadolu Üniversitesi Eczacılık Fakültesi durağından bindiği halk otobüsünde, Gülay Ç'ye 22 elle tacizde bulunduğu iddia edilen Ceylan K, yolcular tarafından polise teslim edildi. 
     Ceylan K, gözaltına alındı. 
     
     Yunanistan 6 kaçağı iade etti. 
     Sınırı yasadışı yoldan geçerek Yunanistan'a giden 6 Türk, düzenlenen protokolle yetkililere teslim edildi. 
     İpsala Sınır Kapısı'nda düzenlenen protokolle, Osman Sözen 29 , Hasan Polat 25 , Kenan Othan 40 , Bilal Aykan 22 , Resul Aykan 26 ve Veysel Çetinbaş 28 , Türkiye'ye iade edildi. 
     
     Sivas'ta dolandırıcılık 
     Sivas'ta, dolandırıldığını öne süren kişi, polise başvurdu. 
     Edinilen bilgiye göre, İstasyon Caddesi'nde Orhan Kumyurt'a 29 ait işyerine giren bir kişi, yanında getirdiği 10 yaşındaki bir çocuğu burada bırakarak, para vermeden aldığı 2 cep telefonuyla işyerinden ayrıldı. 
     Kimliği henüz belirlenemeyen bu kişinin dönmemesi ve yanında getirdiği çocuğun da bu kişiyi tanımadığını söylemesi üzerine, işyeri sahibi Kumyurt, polise başvurdu. 
     Olayla ilgili soruşturma başlatıldı. 
     
     Araya giren kişiyi bıçakladı 
     Konya'da bir kişi kendisinden kaçan kız arkadaşını kovalarken, olayı yatıştırmak için araya giren kişiyi bıçakladı. 
     Alınan bilgiye göre, Meram İlçesi'nde, Adese Alışveriş Merkezi'nde Ali Y. 18 ile kız arkadaşı S.A. 17 arasında tartışma çıktı. 
     Tartışmanın büyümesi üzerine mağazada eline geçirdiği bıçakla kız arkadaşını kovalayan Ali Y, araya girmek isteyen Mehmet Mavi'yi bıçaklayarak kaçtı. 
     Polis, Ali Y'yi yakalayarak, gözaltına aldı. 
     Yaralanan Mavi ise Konya Numune Hastanesi'nde tedavi altına alındı. 
     
     İzmir'dekorsan operasyonu... 
     İzmir'de zabıta ve polis ekiplerince 3 ayrı bölgede gerçekleştirilen operasyonda, 200 adet korsan CD ele geçirildi. 
     Konak Belediyesi Zabıta Müdürlüğü ile İlçe Emniyet Müdürlüğü ekiplerince, Kemeraltı, Sevgi Yolu ve Bit Pazarı'nda operasyon düzenlendi. 30 zabıta ve 20 polis memurunun katılımıyla gerçekleştirilen operasyonda, 2 adet korsan CD tezgahına el konuldu. 
     Sahibi henüz tespit edilemeyen tezgahlarda, 100'er adet korsan CD bulundu. 
     Konak Belediyesi Zabıta Müdür Yardımcısı Şakir Kumaş, basın mensuplarına, İzmir halkından korsan CD satışı konusunda gelen yoğun şikayetler üzerine operasyon düzenlediklerini, çalışmalarının süreceğini bildirdi. 
     
</TEXT>
</DOC>
