<DOC>
<DOCNO> 224160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/tv/ekran.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşi ve politik bir western 
</HEADLINE>
<TEXT>

   Marlon Brando ve Jack Nicholson'ın başrolleri paylaştığı Arthur Penn western'i artık bir klasik sayılıyor 
      ALİN TAŞÇIYAN 

   
   Arthur Penn'in "Missouri Tepeleri" 1976 yılında gösterime girdiğinde eleştirmenlerin büyük çoğunluğu tarafından topa tutuldu. Fazla şiddet içerdiği, zevksiz olduğu, hatta Arthur Penn'in yönetmen olarak dizginleri elinden kaçırdığı, Marlon Brando efsanesinin ve "Guguk Kuşu"nun taze Oscar'lı yıldızı Jack Nicholson'ın baskın çıktığı yazıldı... Gişe hasılatı da umulanın altında kaldı. 
   Zaman "Missouri Tepeleri"nin lehine işledi. Bugün filmi özel gösterimlerde ya da DVD'sini eleştirmek için izleyen sinema yazarlarının kanıları çok daha olumlu. 19'uncu yüzyıl sonlarında Montana'da geçen bir western olmasına karşın filmi, Vietnam Savaşı ve Watergate skandalı gölgesinde politik bir yapıt olarak okumak da mümkün görünüyor artık. 
   
   Efsanelerin düellosu 
   Film, şimdi "kapitalist" olarak değerlendirilecek, sığır ticareti yapan ama İngiliz klasiklerini eyalete getirtmiş olmakla da övünen, topraklarına izinsiz giren herkesi duraksamaksızın asan büyük toprak sahibi Braxton'ın bir çeteyle mücadelesini konu alıyor. Braxton sevimli haydut Tom Logan'ın Nicholson liderlik ettiği hippileri andıran kovboy çetesini dize getirmesi için Robert E. Lee Clayton'ı Brando tutuyor. Clayton kılık değiştirmede becerikli, acımasız bir katil. Kendisinden de nefret eden bir psikopat. Dolayısıyla söz konusu mücadele klasik western'lerdekinden daha ilginç ama bir o kadar da vahşi biçimde gelişiyor. 
   Genç izleyiciler için bulunmaz, olgun izleyiciler için yeniden ve bir başka gözle değerlendirmek için uygun bir fırsat. 
   TRT 1 10.30 
   
   
   Özgürlüğe koşan maratoncu    Tony Richardson imzalı, kaçırılmayacak bir İngiliz klasiği 
   Altmışlarda sinemaya yön veren İngiliz Özgür Sinema akımının önemli filmlerinden biri "Uzun Mesafe Koşucusunun Yalnızlığı". Alan Sillitoe'nun ödüllü kısa öyküsünden senaryolaştırdığı, Tony Richardson'ın yönettiği bu filmdeki Colin Smith karakteri "öfkeli genç adam" tipinin simgelerinden biri oldu. Tom Courtenay'ın canlandırdığı genç suçlu Smith, daha okul sıralarında atletizm uğruna bir yarış atı gibi eğitilmiş bir maratoncu. Ama baskıya boyun eğeceğine önemli bir yarışı kaybetmeyi göze alıyor. Kaçırmayın 
   CNBC-e 16.00 
   
   Muhtarlık deyip geçmeyin       Artı Eksi 7 Pazar gününün farklı haber programında "oy için verilen komik vaatler", "dağıtılan hediyeler" eşliğinde "memleketten aday manzaraları" ekrana yansıyacak. Rıdvan Akar seçimin nabzını muhtarlarla tutacak. "7. Cadde"de ise Banu Acun, Leman Sam'la sohbet edecek. CNN TÜRK 20.10 
   Formula 1 2004 sezonunun ikinci yarışı Malezya Grand Prix ile devam ediyor. Canlı yayınlanacak yarış, 14.10'da tekrarlanacak. NTV 08.50 
   Uzaktakiler Bilge Egemen, Japon oyuncu Ayumi Takano, Mega Residence Schnitzel Restaurant'da Türk eşi Merih'le sahne alan Kübalı şarkıcı Gina ve Türkçe stand-up yapan ABD'li Marc'la sohbet edecek. TV8 12.05 
   7. Gün TRT'nin yeni eğlence programı izleyiciyle tanışıyor. Şahan Gökbaydar ve Ayşin Zeren'in sundukları program, tam 5.5 saat sürecek. TRT1 14.00 
   Kokpit Deniz Pulaş'ın sunduğu programda "Dünyanın ilk süpersonik uçağı Tupolev 144'ün göklere vedası"ndan "Fransız imalatçı Dassault'un yeni kokpit konsepti"ne ilginç haberler yer alıyor. "Jet Sohbet"te Uğur Cebeci TAV Murahhas Üyesi Sani Şener'i ağırlayacak. KANAL D 14.10 
   
   
   FUTBOL GÜNLÜĞÜ    11.45 2. Lig T. Telekom-B.B. Ankaraspor LİG TV 
   17.05 İtalya Ligi Ancona-Inter TV8 
   18.00 Premier Lig Portsmouth-Southampton NTV 
   19.00 Fenerbahçe-Bursaspor LİG TV 
   19.05 İtalya Ligi Chievo-Siena TV8 
   20.00 İspanya Ligi Valencia-Mallorca TRT 2 
   21.30 İtalya Ligi Milan-Parma TV8 
   22.00 İtalya Ligi Barcelona-R. Sociedad TRT 2 
   
   
   Kayıp kişiler timi    "24"ün yerine geçen hafta "Without A Trace Kayıp Aranıyor" başladı. Federal Soruşturma Bürosu bünyesindeki Kayıp Kişiler Timi'nin maceralarını anlatan dizide başına ne geldiği belli olmayan "kayıp" kişilerin izi sürülüyor. 
   CNBC-e 22.00 
   
   
   Dudu sihir kurbanı    Eda Defne Joy Foster , Yavuz'la buluşabilmek için annesi Dudu'ya sihir yapar. Bu sihir yüzünden Dudu, tanınmaz hale gelir. Betüş'ün İnci Türkay ise Cem'le başı dertte. 
   KANAL D 19.50 
   
   
</TEXT>
</DOC>
