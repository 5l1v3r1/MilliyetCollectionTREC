<DOC>
<DOCNO> 207748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sonspo18.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, yarın Antalya yolcusu... 
</HEADLINE>
<TEXT>

     Galatasaray, Antalya'da düzenlenecek Efes Cup Futbol Turnuvası'na katılmak üzere yarın bu kente gidecek. 
     Sarı-kırmızılı futbolcular bugünü dinlenerek geçirirken, Antalya'ya gitmeden önce Florya Metin Oktay Tesisleri'nde bir çalışma yapacaklar. Turnuvadaki ilk maçında 12 Ocak Pazartesi günü saat 20.30'da Almanya'nın Kaiserslautern ile karşılaşacak olan Galatasaray, 14 Ocak Çarşamba günü ise Rus ekibi Spartak Moskova ile oynayacak. 
     Antalya'da düzenlenen turnuvanın final karşılaşması 17 Ocak Cumartesi günü yapılacak. 
     Galatasaray, bu turnuvada finale kalamaması halinde, başka bir takım ile hazırlık maçı alacak. 
     
     KAFİLEDE 23 FUTBOLCU YER ALACAK 

     Galatasaray'ın, Efes Cup Turnuvası'nda mücadele edecek kadrosunda 23 futbolcu yer alacak. 
     Sarı-kırmızılı kafilede Mondragon, Ömer, Orhan, Berkant, Batista, Ümit, Aykut, Eyüp, Bratu, Ayhan, Cihan, Volkan, Suat, Tamas, Cafercan, Murat, Emrah, Sabri, Mehmet, Ergün, Daniel, İlker, Petre yer alacak. 
     Bu arada, çeşitli sebeplerden dolayı Antalya'ya götürülmeyen Bülent, De Boer, Arif, Hakan Şükür, Hasan, Baliç, Prates, Mülayim ve Hakan Ünsal ise pazartesi gününden itibaren antrenmanlarını Florya Metin Oktay Tesisleri'nde sürdürecek. 
     Diğer yandan sarı-kırmızılı kulüp, Galatasaray muhabirlerine yarın saat 11.00'de tesislerde bulunan Basın Merkezi'nde kahvaltı verecek. Kahvaltıya teknik direktör Fatih Terim ve yardımcılarının da katılabileceği bildirildi. 
     
</TEXT>
</DOC>
