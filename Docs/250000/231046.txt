<DOC>
<DOCNO> 231046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo34.html </URL>
<DATE> 2004/04/13/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Adanaspor Kalan maçlara kazanmak için çıkacağız... 
</HEADLINE>
<TEXT>

     Birinci Süper Lig'de, hafta sonu sahasında Çaykur Rizespor ile karşılaşacak olan Adanaspor'un, kalan maçlara kazanmak için çıkacağı bildirildi. 
     Adanaspor Teknik Sorumlusu Ahmet Ziya Yüce, ligde kalma umutlarını tam olarak yitirdiklerini, ancak kalan 5 karşılaşmaya da ilk günkü heyecanla çıkacaklarını söyledi. 
     Günü tek antrenmanla sürdüren Turuncu-Beyazlı ekipte sakat sporcuların fazla olduğunu, bu nedenle Çaykur Rizespor maçında gençlere ağırlık vereceklerini belirten Yüce, şunları kaydetti 
     ''Ligde matematiksel olarak umutlarımız bitti. Ancak, iddiamız sürüyor yaklaşımıyla kalan 5 maçımıza da kazanmak için harslı, istekli ve arzulu bir şekilde çıkacağız. 
     Çaykur Rizespor iyi bir ekip. Geçen hafta da Fenerbahçe'yi yenerek bunu kanıtladılar. Biz maça rahat çıkacağız. Maçı kazanmamız veya puan almamız sürpriz olmaz.'' Ayak bileğinde kıkırdak ezilmesi olan Yusuf'un İzmir'de ameliyat olduğunu, İlker'in de sakatlığının sürdüğünü belirten Yüce, kart cezalısı Güngör'ün de Çaykur Rizespor maçında forma giyemeyeceklerini sözlerine ekledi. 
     Bu arada, Çaykur Rizespor maçından sonra Kaleci Serkan, Gürhan ve Umut'un milli takım kamplarına gideceği bildirildi. 
     
</TEXT>
</DOC>
