<DOC>
<DOCNO> 241930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun38.html </URL>
<DATE> 2004/05/22/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Sadr yanlısı milisler ABD de çekilirse Kerbela ve Necef'ten çekiliriz... 
</HEADLINE>
<TEXT>

     Irak'ta işgal güçlerine karşı geçen ay ayaklanma başlatan Şii lideri Mukteda Sadr yanlısı milislerin oluşturduğu ''Mehdi Ordusu''nun, Amerikan birliklerinin ''kutsal kentlerden'' çekilmesinin kesinlik kazanması durumunda, Necef ve Kerbela'daki silahlı varlığını sona erdireceği bildirildi. 
     Sadr'ın yardımcılarından Kays El Hazali, gazetecilere yaptığı açıklamada, ''İşgal güçlerinin kutsal kentleri terk ettiği ve bu yönde garanti verdiği anda silahlı varlığımızı sona erdirmeye hazırız'' dedi. 
     El Hazali, şu ana kadar işgal güçlerinin Şiilerin kutsal bölgelerine dönmeyeceği yolunda bir garantide bulunulmadığını söyledi. 
     Amerikan birlikleri dün, Şii milislerle bir ay süren şiddetli çatışmaların ardından Kerbela'nın merkezinden çekilmişti. Bölgeden gelen bazı haberlerde, bugün Şii milisler ile Amerikan askerlerinin Kerbela'nın merkezinden çekildiği bildirilmişti. 
     
</TEXT>
</DOC>
