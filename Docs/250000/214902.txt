<DOC>
<DOCNO> 214902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/spor/spo01.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Boş koltuk görmeyelim' 
</HEADLINE>
<TEXT>

   Lucescu, Denizlispor ile oynanacak kritik maçta tribünlerin tamamen dolmasını istedi 
      ORHAN YILDIRIM 

   
   'Adil bir karar' 
   BEŞİKTAŞ Teknik Direktörü Mircea Lucescu, Denizlispor maçının İstanbul'da oynanmasının adil bir karar olduğunu açıkladı. Rumen teknik adam, 90 dakikanın kendileri için son derece önemli olduğunu dile getirerek, "Bu saatten sonra en büyük sorumluluk taraftarımıza düşüyor. Yönetim ve teknik heyet olarak, bu maçta boş koltuk görmek istemiyoruz" diye konuştu. 
   
   'Derbideki gibi' 
   BU yıl rekor seyircinin Galatasaray derbisine geldiğini hatırlatan Beşiktaş Teknik Direktörü, "Kalan maçlarda iyi bir bütünleşme yakalamamız gerekiyor. Taraftarlarımızın desteğine çok ihtiyacımız var" yorumunu yaptı. Mircea Lucescu, orta sahadaki önemli eksiklerini, Mısır'dan formda dönen Ahmed Hassan ile kapatacaklarını dile getirdi. 
   
   Zago da yok    Sıkıntı bastı 
   KARTAL'IN savunmadaki önemli isimlerinden Zago'nun, Denizli maçında forma giyemeyeceği açıklandı. Ayağındaki problem nedeniyle hafta içinde takımla birlikte çalışma şansı bulamayan Brezilyalı futbolcunun, son kontrollerinden de olumsuz sonuç çıktığı öğrenildi. Tayfur, Giunti ve Tümer'den sonra Zago'nun da forma giyemeyecek olması Luce'yi sıkıntıya soktu. 
   
   Tempo istedi 
   BEŞİKTAŞ, Denizlispor karşılaşmasının hazırlıklarını dün yaptığı tek idmanla sürdürdü. Sağ ayağına darbe alan Sergen salonda çalışırken, adalesinde çekme olan Sinan takımdan ayrı olarak düz koşu yaptı. Teknik Direktör Mircea Lucescu, çift kale maç sırasında sürekli "Tempo, tempo" diye bağırarak, futbolcularından daha seri olmalarını istedi. 
   
   Tümer'e 2 maç    ANKARAGÜCÜ maçında hakem Korey Gençerler'i kolundan çeken, rakip takım oyuncusu Tolga'ya tekme atan ancak gözlemciler tarafından bu eylemi rapor edilmeyen Beşiktaşlı Tümer'e iki maç ceza çıktı. Yıldız futbolcu, Denizlispor ve Malatyaspor maçlarında forma giyemeyecek. 
   
   
</TEXT>
</DOC>
