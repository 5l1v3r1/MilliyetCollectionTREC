<DOC>
<DOCNO> 243965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/soneko09.html </URL>
<DATE> 2004/05/30/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sigortada primin yarısı tazminata gitti... 
</HEADLINE>
<TEXT>

     Sigorta şirketleri geçen yıl topladıkları her 100 liralık primin lirasını tazminat olarak geri ödedi. 
     A.A muhabirinin Hazine Müsteşarlığı Sigorta Denetleme Kurulu'nun 2003 yılı verilerine baz alarak yaptığı hesaplamalara göre, geçtiğimiz yıl 4 katrilyon 971 trilyon lira prim toplayan sigorta şirketleri bunun 2 katrilyon 6 trilyon lirasını tazminat olarak verdi. 
     Geçtiğimiz yıl nominal olarak en fazla prim toplanan ve en fazla tazminat ödenen kaza dalında 2 katrilyon 190 trilyon liralık prim üretimine karşılık 1 katrilyon 192 trilyon liralık hasar ödemesi gerçekleşti. 
     Kaza dalında ödenen tazminatların primlere oranı yüzde 54.5 olarak hesaplandı. 
     Oransal olarak en fazla tazminat ödemesi ile sağlık dalında görüldü. Geçen yıl bu dalda toplanan primlerin yüzde 68.8'i tazminat olarak hak sahiplerine ödendi. Sağlık dalında 512 trilyon lira prim toplayan sigorta şirketleri bunun 352 trilyon lirasını geri ödedi. 
     Oransal olarak en az tazminat ise yangın dalında gerçekleşti. Bu dalda toplanan 820 trilyon liralık primin yüzde 30'una denk gelen 251 trilyon lirası tazminat olarak verildi. 
     
</TEXT>
</DOC>
