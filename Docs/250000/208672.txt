<DOC>
<DOCNO> 208672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/guncel/gun02.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı, h kim peşinde 
</HEADLINE>
<TEXT>

   DGM Savcısı Aldan, davaları "müşterilerinin" lehine sonuçlandırmak için çalışan çeteyle ilişkiye giren yargıç ve savcıların peşine düştü... 
      
   DGM Savcısı Ömer Süha Aldan, davaları "müşterilerinin" lehinde sonuçlandırmak için çalışan çeteyle ilişkiye giren yargıç ve savcıların isimlerini ayıklamaya başladı. 
   8 aylık teknik takip sonunda telefon kayıtlarında çetenin ilişkide olduğu çok sayıda Yargıtay üyesi, DGM yargıcı ile yargıç ve savcı olduğunu saptayan Aldan, Yargıtay üyeleriyle ilgili bilgi ve belgeleri Yargıtay Başkanlığı'na gönderecek. Bu belgelerde, halen Yargıtay üyesi olan eski H kimler ve Savcılar Yüksek Kurulu Başkan Vekili Ergül Güryel ile bir Yargıtay savcısının da isimlerinin bulunduğu kesinleşti. 
   Aldan, bu aşamadan sonra telefon kayıtlarında isimleri geçen yargıç ve savcıların listesini, soruşturma yürütmesi için Adalet Bakanlığı Teftiş Kurulu'na bildirecek. Listede, Neşter Operasyonu davası sanıklarının tahliye olmaları için aracılık yaptıkları ve bunun karşılığında rüşvet aldıkları iddia edilen bazı yargıçlarla çeşitli davalarda çetenin ilişkiye geçtiği yargıç ve savcıların bulunacağı kaydedildi. Teftiş Kurulu, bu listeleri inceledikten sonra HSYK'ya suç duyurusunda bulunacak. HSYK'nın vereceği karara göre, yargıç ve savcılar yargı önüne çıkacak. 
   
   Yüce Divan 
   Muhakkik, suçlananın kendi baktığı davaya ilişkin bir suç işlediğine karar verirse Yargıtay üyesi Anayasa Mahkemesi üyelerince oluşturulan Yüce Divan'da, üyenin suçu kendi baktığı bir davayla ilgili değilse, Yargıtay Ceza Genel Kurulu'nda yargılanacak. 
   
   Gereği yapılır 
   Adalet Bakanı Cemil Çiçek'le birlikte pazartesi günü Özkaya'yı ziyaret ederek bilgi veren Aldan, bazı Yargıtay üyeleri ve savcılarının dinlenen telefon kayıtlarında isimlerinin geçtiğini söyledi. Yaşananların yargının genelini bağlamayacağını, kamuoyuna olayların böyle yansıtılması halinde "yargıya güvenmiyoruz" diyenlerin görüşlerinin meşrulaşacağını belirten Özkaya da, "Hiçbir Yargıtay üyesi tek başına bir davayı etkileme gücüne sahip değildir. Bunu yapanların aramızda kalması da mümkün değildir. Ancak henüz hiçbir şey belli değil. Acaba izlenen konuşmalar doğruyu mu yansıtıyor Küçük de olsa, büyük de olsa iç karartıcı şeyler. Temenni olmamasını arzu ediyoruz. Ancak temenni başka, gerçek başkadır. Gerçek ne ise gereği yapılır" diye konuştu. 
   
   Yargıtay devrede    "Etik kurallara aykırı davrananlar olabilir. Bunları ayıklarız" diyen Yargıtay Başkanı Eraslan Özkaya da, Aldan'dan Yargıtay üyeleri ile ilgili bilgi ve belgeleri kendisine göndermesini istedi. Buna göre Yargıtay Başkanlar Kurulu belge ve bilgilerde adı geçen Yargıtay üyeleri hakkında soruşturma yürütmek üzere bir ceza dairesi başkanını "muhakkik" tayin edecek. Muhakkik yürüttüğü soruşturma sonucunda dava açılmasına gerek olup olmadığını bildirecek. 
   
</TEXT>
</DOC>
