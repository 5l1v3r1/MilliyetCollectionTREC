<DOC>
<DOCNO> 201812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sondun11.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Der Spiegel "Beckstein, radikal dincilerle biraraya geldi" 
</HEADLINE>
<TEXT>

     Bavyera Eyaleti İçişleri Bakanı Günther Beckstein'ın, bir iftar yemeği davetinde radikal dincilerle biraraya geldiği ileri sürüldü. 
     Der Spiegel dergisi, Beckstein'ın, 29 Kasım'da Nürnberg kentinde, Anayasayı Koruma Dairesi tarafından izlenen ''Türk Cemaati''nin verdiği bir iftar yemeğine katıldığını ve bu davette radikal dincilerle biraraya geldiğini öne sürdü. 
     Eyalet İçişleri Bakanlığı'nın bir sözcüsü ise bu iddiaları reddederek, ''Bu siyasi bir randevu ya da bir gösteri değildi. Bunu siyasi bir toplantı gibi göstermeye çalışmak saçmalık. Beckstein, bir iftar yemeğine davetliydi ve burada amaç Türkleri toplumumuzda istediğimizi göstermekti'' dedi. 
     
</TEXT>
</DOC>
