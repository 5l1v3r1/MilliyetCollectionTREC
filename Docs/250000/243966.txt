<DOC>
<DOCNO> 243966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/soneko10.html </URL>
<DATE> 2004/05/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İlave yerli kömür üretilerek ithal kömürdeki aşırı fiyat kırılacak... 
</HEADLINE>
<TEXT>

     Hızla sanayileşen Çin'in son zamanlarda hızla artan kömür talebi nedeniyle dünya kömür fiyatları aşırı derecede artınca şu ana kadar Afrika ve Rusya kaynaklı ucuz ithal kömürlerle rekabet edemeyen yerli kömüre geri dönülüyor. 
     A.A muhabirinin edindiği bilgiye göre, uluslararası piyasalarda tonu 200 dolara kadar yükselen kömür fiyatları başta demir-çelik sektörü olmak özere Türk sanayiini zorda bırakınca Enerji ve Tabii Kaynaklar Bakanlığı yerli kömür üretimini 4 milyon ton artırma kararı aldı. 
     Artırım kararıyla 400 milyon dolarlık döviz tasarrufu sağlanması, 6 bin kişilik ilave istihdam yaratılması, Türkiye Kömür İşletmeleri'nin TKİ de 30 milyon dolar kar etmesi hedefleniyor. 
     TKİ, 2003 yılında 103 trilyon lira zararda iken uygulanan politikalar ve revizyonlarla zarardan kurtarılarak geçen yıl 47 trilyon lira kara geçirilmişti. 
     Ayrıca Türkiye Taşkömürü Kurumu'nun TTK bazı ocakları da demir-çelik sektörünün ihtiyacını karşılaması için özel sektörün emrine verilecek. 
     Operasyonla TTK'nın 350 milyon dolarlık zararından kurtarılarak kar eder hale gelmesi, bölgeye 600 milyon dolar ilave yatırım yapılması, 500 milyon dolar döviz tasarrufu sağlanması ve 10 bin kişilik yeni istihdam sağlanması bekleniyor. 
     
     FAKİRE KÖMÜR 
     Bu arada üretilecek bu ilave kömürlerin 1 milyon 200 bin tonu fakirlere dağıtılacak. İhtiyaç sahiplerinin belirlenmesi amacıyla valiliklere yazı yazılırken, dağıtım işlemine kış gelmeden başlanması hedefleniyor. 
     Geçen yıl 1 milyon 25 bin fakir aileye toplam 700 bin ton kömür dağıtımı gerçekleşmişti. 
     
</TEXT>
</DOC>
