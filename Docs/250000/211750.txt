<DOC>
<DOCNO> 211750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo10.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray taraftarından Frank De Boer'a yanıt... 
</HEADLINE>
<TEXT>

     Sezonun ikinci yarısında İskoçya'da Glasgow Rangers forması giyecek olan Frank de Boer'un, dün Galatasaray taraftarlarına hitaben kaleme aldığı veda mektubuna, Galatasaray taraftarlarından yanıt geldi. 
     Sarı-kırmızılı kulübün resmi internet sitesinde yapılan açıklamaya göre bir grup taraftar, mektubu Glasgow Rangers Kulübü'ne faksladı. 
     Galatasaray taraftarlarının Frank de Boer'a gönderdiği mektupta, şu görüşlere yer verildi 
     ''Nazik ve duygu dolu mektubunu okuyunca bizler hakkındaki düşüncelerinden dolayı çok gururlandık. Şunu bil ki, Galatasaray taraftarı da seni asla unutmayacaktır. Çünkü Galatasaray taraftarları sportif başarılardan ziyade oyuncusunun karakterine değer verir. Bu da sende fazlasıyla var. Galatasaray için verdiğin hizmetlerden ötürü biz de sana çok teşekkür ederiz. Bundan sonraki kariyerinde başarılar dileriz.'' 
     
</TEXT>
</DOC>
