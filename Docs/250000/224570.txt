<DOC>
<DOCNO> 224570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo33.html </URL>
<DATE> 2004/03/22/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Roma'daki olaylı derbi sonrasında 15 kişi tutuklandı... 
</HEADLINE>
<TEXT>

     İtalya Birinci Ligi'nde taraftarlarla polis arasında olaylar çıkmasına neden olan SS Lazio ile AS Roma arasındaki derbi maçının yankıları devam ediyor. 
     Olaylar sırasında yaralanan 1 güvenlik birimi üyesi ile 15 taraftarın ayakta tedavi gördükleri açıklandı. Roma Emniyet Müdürlüğü'nün, taraftarlardan 23 kişi hakkında suç duyurusunda bulunduğu, tamamlanmayan maç sonrası tutuklanan kişilerin sayısının ise 15 kişi olduğu bildirildi. 
     Roma Cumhuriyet Savcılığı ise polis aracı altında bir çocuğun ezileyerek hayatını kaybetiği şeklinde asılsız bir söylentinin ortaya atıldığı, bu söylentiyi çıkaran kişilerin kimlik tespitlerinin yapılması için bir soruşturma başlattı. 
     Söylentinin tüm stada yayılmasının ardından, derbi maçı ikinci yarının ilk dakikalarında durdurulmuş ve güvenlik gerekçesiyle maçın iptal edildiği açıklanmıştı. 
     İptal edilen derbi maçının ne zaman oynanacağı ise hakem raporunun ilgili makamlara ulaşmasının ardından belirleneceği ve takımlara herhangi bir ceza verilmesinin gündemde olmadığı belirtiliyor. 
     
</TEXT>
</DOC>
