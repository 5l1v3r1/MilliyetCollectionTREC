<DOC>
<DOCNO> 203517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sondun17.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Myers Saddam işbirliği yapmıyor 
</HEADLINE>
<TEXT>

     ABD Genelkurmay Başkanı Richard Myers, Irak'ın devrik lideri Saddam Hüseyin'in yakalanmasının, aralarında direnişçilerin bazı liderlerinin de bulunduğu ''birkaç yüzden fazla Iraklının'' yakalanmasını sağladığını söyledi. 
     Myers, ''Fox News Sunday'' programında yaptığı açıklamada, Saddam Hüseyin'in Tikrit yakınında ele geçirilmesinden sonra kendisini sorgulayan Amerikalı yetkililerle işbirliği yapmadığını kaydetti. Richard Myers, ''Tek bildiğim işbirliği yapmıyor'' dedi. 
     Yakalanan Iraklılarla ilgili operasyonların sürmesi nedeniyle kesin bir rakamın elinde olmadığını kaydeden Myers, Saddam Hüseyin'in ele geçirilmesinden sonra direnişin yapısı ve eski rejimin unsurları hakkında bazı bilgiler elde ettiklerini söyledi. 

     
</TEXT>
</DOC>
