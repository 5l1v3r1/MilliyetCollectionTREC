<DOC>
<DOCNO> 222964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/magazin/amag.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk pazarına 'nur' yağdı .. 
</HEADLINE>
<TEXT>

   Şubat ayında 11 televizyon kanalı, tam 356 Türk filmi yayımladı. Ekrana en çok 'Şaban'lı filmler geldi, onu 'Kara Murat' izledi... 
      MAGAZİN SERVİSİ 
   
   Bir zamanlar beyazperdede fırtınalar estiren, "N'ayır N'olamaz", "Vücuduma sahip olabilirsin ama ruhuma asla", "N'olur gerçeği söyleyin doktor, yaşayacak mıyım " gibi replikleriyle belleklerde yer edinen Yeşilçam filmleri, son zamanlarda yine televizyonların vazgeçilmezleri oldu. 
   Medya Takip Merkezi MTM , geçtiğimiz şubat ayında 23 televizyon kanalını izlemeye aldı. Sonuçta MTM, yayınlarını izlediği 23 televizyondan 12'sinin hiç Türk filmi ekrana getirmediğini, 11 televizyonun ise 29 gün çeken şubatta tam 356 Türk filmi yayımlayarak seyirci çekmeye çalıştığını saptadı. 
   
   'Ustalar' yine gözde 
   Şubatta en çok filmi ekrana gelen oyuncu ise, 'Şaban' karakterinin unutulmaz efsanesi Kemal Sunal oldu. Bir ayda tam 34 filmi ekrana gelen Kemal Sunal'ı, 31 filmle 'Kara Murat', 'Komiser Şahin' ve 'Malkoçoğlu' filmleri, yani Cüneyt Arkın izledi. 'Türk Sineması'nın Sultan'ı Türk n Şoray'ın geçen ay 30 filmi ekrana geldi. Sadri Alışık ve Tarık Akan'ın da 20'şer filmi yayımlandı. 
   
   Hangi kanal, kaç Türk filmi verdi    Kanal 7 86 film yayımladı, 12'si Türk n Şoray filmi 
   Show TV 63 film ekrana getirdi, 10'u Kemal Sunal'ın 
   STV 33 film gösterdi, 4'ü Türk n Şoray'ın 
   Star 23 film ekrana getirdi, 6'sı Kemal Sunal'lı 
   Flash 27 film yayımladı, 4'ü Cüneyt Arkın'ın 
   TRT1 27 film gösterdi, 3'ü Kemal Sunal filmi 
   TGRT 61 Türk filmi gösterdi, 4'ü Cüneyt Arkın filmi 
   Kanal D 17 film ekrana getirdi, 8'i Kemal Sunal'lı 
   tv8 5 film yayımladı 
   
   
</TEXT>
</DOC>
