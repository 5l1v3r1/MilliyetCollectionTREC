<DOC>
<DOCNO> 228260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo11.html </URL>
<DATE> 2004/04/03/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
NBA... Spurs, Jazz'ı 94-81 yendi Hidayet 15 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA 23. hafta mücadelesine, bu sabaha karşı yapılan 12 maçla devam edildi. 
     Geçen sezonun şampiyonu Ortabatı Grubu ikincisi San Antonio Spurs, grubunda sonuncu sırada yer alan Utah Jazz'ı, deplasmanda 94-81 yendi. 
     Spurs'da, sahaya ilk 5'te çıkarak 37 dakika forma giyen Hidayet Türkoğlu, bu süre içinde 15 sayı, 4 savunma ribaundu, 1 asist ve 1 bolkla oynayarak takımının en iyi 3. performansını sergiledi. 
     Türkoğlu, 2 sayılık atışlarda 7'de 1, 3 sayılık atışlarda 4'de 2 ve serbest atışlarda 8'de 7 isabet buldu. 
     Spurs'da en iyi performansı, 19 sayı, 7 ribaunt ve 4 asistle Devin Brown gösterirken, 18 sayı, 10 ribaunt ve 1 asistle Tım Duncan, 15 sayı ve 1 ribauntla da Arjantinli forvet Emanuel Ginobili galibiyete katkıda bulunan isimler oldu. 
     Evsahibi takım Jazz'da ise Hırvat forvet Gordan Giricek'in 22 sayı, 3 ribaunt ve Rus oyuncu Andrei Kirilenko'nun 16 sayı ve 8 ribaundu galibiyet için yeterli olmadı. 
     Böylece Play-off'u daha önce garantilemiş olan Spurs, 76. maçında 51. galibiyetini alırken Jazz, 76. maçında 37. yenilgisine uğradı. 
     
     OKUR, ESKİ GÜNLERİNE DÖNDÜ 
     Merkez Grubu ikincisi Detroit Pistons, sahasında Atlantik Grubu ikincisi Miami Heat'i 92-84 yendi. 
     Pistons'da sadece 15 dakika forma giyen Mehmet Okur, bu süreye 11 sayı sığdırmayı başardı. 
     2'si savunma, 2'si hücum olmak üzere 4 ribaunt alan ve 2 asist yapan Okur, 1 kez de top çaldı ve o da, takımının en iyi 3. oyuncusu oldu. 
     Okur, 2 sayılık atışlarda 6'da 4 ve 3 sayılık atışlarda 2'de 1 isabet buldu. 
     Pistons'a galibiyeti getiren diğer performanslar, Chauncey Billups'un 31 sayı, 7 ribaunt ve 7 asisti, Rasheed Wallace'ın 17 sayı, 7 ribaunt ve 1 asisti, Corliss Williamson'ın da 11 sayı, 3 ribaunt ve 1 asisti oldu. 
     Böylece Pistons, 76. maçında 49. galibiyetini aldı. 
     Konuk ekip Heat'de ise, Lamar Odom'un 18 sayı ve 9 ribaunt, Eddie Jones'un 16 sayı, 3 ribaunt ve 5 asist ile Caron Butler'in 13 sayı, 9 ribaunt ve 1 asistlik performansları takımlarını yenilgiden kurtaramadı. 
     Miami Heat, 76. maçında 39. yenilgisini almış oldu. 
     
     GÜRCÜ ASILLI TÜRK VATANDAŞI ZAZA, YEDEKTE 
     Gürcü asıllı Türk vatandaşı Zaza Paculia'nın forma giymediği maçta Orlando Magic, Atlanta Hawks'a 95-87 yenildi. 
     Ayrıca, sahasında New York Knicks'i 108-83 yenen New Jersey Nets, bu galibiyetle Atlantik Grubu birinciliğini de garantilemiş oldu. 
     Ligde 23. hafta mücadelesine, yarın sabaha karşı yapılacak 5 maçla devam edilecek. 
     NBA'de günün maçlarında alınan sonuçlar ise şöyle 
     Orlando Magic-Atlanta Hawks 87-95. 
     Boston Celtics-Golden State Warriors 111-106. 
     Indiana Pacers-Toronto Raptors 84-64. 
     New Jersey Nets-New York Knicks 108-83. 
     Detroit Pistons-Miami Heat 92-84. 
     Minnesota Timbervolves-Washington Wizards 91-73. 
     Memphis Grizzlies-Phoenix Suns 109-99. 
     Chicago Bulls-Los Angeles Clippers 114-110 uzatmada . 
     Miwaukee Bucks-Cleveland Cavaliers 107-89. 
     Utah Jazz-San Antonio Spurs 81-94. 
     Denver Nuggets-Houston Rockets 110-100. 
     Seattle Supersonics-Los Angeles Lakers 86-97. 
     
</TEXT>
</DOC>
