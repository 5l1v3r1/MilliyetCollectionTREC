<DOC>
<DOCNO> 218775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sonspo14.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Olaylı derbi berabere... Sakaryaspor 1 - Kocaelispor 1 
</HEADLINE>
<TEXT>

     İkinci Lig A Kategorisi'nde zirve mücadelesi veren Sakaryaspor ile Kocaelispor, 1-1 berabere kaldı. 
     Adapazarı'nda oynanan Sakaryaspor- Kocaelispor maçı sırasında tribünlerde çıkan olaylarda 5'i polis 25 kişi hafif yaralandı. 
     İzmit'ten trenle Adapazarı'na giden Kocaelispor taraftarları, Arifiye İstasyonu'ndan otobüslerle Atatürk Stadı'na götürüldü. Kocaelispor taraftarlarının stada götürülürken yaptığı taşkınlıklar sırasında 7 otobüsün camları kırıldı. 
     Maç öncesi ve maç sırasında, kendilerine ayrılan tribünlerden birbirlerine taş ve başka maddeler atan iki takım taraftarı arasında kalan 5 polis ile 20 taraftar hafif yaralandı. Yaralılar ayakta tedavi edildi. 
     Bu arada, maçın 27. dakikasında takım arkadaşı Engin ile çarpışan ve başı yarılan Ercan, sahadaki ilk müdahale sonrasında Bilgi Hastanesi'ne kaldırıldı. Travma geçirdiği bildirilen Ercan'ın sağlık durumunun iyi olduğu bildirildi. 
     İlk yarının bitiminde Sakaryaspor taraftarlarının attığı bir taşın isabet etmesi sonucu hafif yaralanan Kocaelisporlu Selim'e de saha içindeki sağlık görevlileri müdahale etti. 

     MAÇIN KARNESİ 
     

SAKARYASPOR 1 - KOCAELİSPOR 1 Stat Atatürk Hakemler Bülent Uzun xxx, Volkan Alabaş xxx, Hayati Doğan xxx Sakarayspor Recep xx, Gökhan Kök xx, Abdülkadir xx, Cemil xx, Mesut xx, Mahmut x Dk. 74 Halim x , Ragıp xx, Serdal xx, Burak x Dk. 79 Gökhan Kaba x , Murat xx, Fatih x Dk. 57 Hasan x Kocaelispor Hakan Olgun xxx, Faruk xx, Mehmet xxx, Cihat xx, Selim xxx, Cem Sinan xx, Engin xx Dk. 86 Serhat , Ömer xxx, Ercan x Dk. 32 Yaşar xx Uğur xx Dk. 80 Didava x , Yüksel xx Goller Dk. 15 Murat, Dk. 44 Engin Penaltıdan Sarı kartlar Dk. 21 Gökhan Kök, Dk. 42 Burak Sakaryaspor      
</TEXT>
</DOC>
