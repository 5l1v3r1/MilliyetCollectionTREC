<DOC>
<DOCNO> 244863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/guncel/axgun02.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemeyi karıştıran avukat 
</HEADLINE>
<TEXT>


İstanbul'da bombalı saldırılarla ilgili açılan davada savunmayı üstlenen eldivenli avukat Sarıoğlu, "Laik düzen önünde oturup kalkmıyorum" dedi 

ESRA ALUS İstanbul 

Terör örgütü El Kaide'nin Türkiye yapılanması içinde faaliyet gösterdikleri ve İstanbul'da 15 ve 20 Kasım 2003 tarihlerindeki bombalı saldırılara karıştıkları iddiasıyla yargılanan, örgütün "Türkiye emiri" Habib Akdaş ile Ş ra Üyesi üyesi Gürcan Baç'ın eşlerinin savunmasını üstlenen avukat Abdurrahman Sarıoğlu, duruşmada 4 saat boyunca ayakta durmasını, "laik düzenin önünde oturup kalkmamak" olarak açıkladı. Mahkeme, sanıklardan Ahmet Aslanoğlu'nun tahliyesini kararlaştırdı. 
İstanbul 2 No'lu DGM'deki 3. gün duruşmasına Baç'ın resmi nik hsız yaşadığı Mediha Yıldırım ve Habip Akdaş'ın eşi Cemile Akdaş'ın da aralarında bulunduğu 14 sanık katıldı. Eldivenleriyle dikkat çeken Yıldırım ve Akdaş'ın avukatı Sarıoğlu, oturması istenince bacağından rahatsız olduğunu söyledi. "Kim Selefi ise El Kaide'dir" diye bir anlayışın olduğunu söyleyen Sarıoğlu, bir kitaptan bölümler okuyarak, "Selefiliği mahk m etmek, İslamı mahk m etmek anlamına gelecektir" dedi. Türkiye'de "Müslümanlar yargılanırken, onların hanımlarının da gözaltına alındığını" iddia eden Sarıoğlu, "Belki sözle, belki hareketle namusa yönelik bir tehditle Müslüman şüphelinin konuşması sağlanır, Akdaş ile Baç'ın hanımı, birtakım şeyler ortaya çıkarılmak için gözaltına alındı, tutuklandı" diye konuştu. 
Mahkeme, sanık Ahmet Aslanoğlu'nun tahliyesini kararlaştırırdı. Sarıoğlu, duruşma çıkışında sorular üzerine, "Rahatsız olduğumu huzur bozulmasın diye söyledim. Zaten daha önce de duruşmalarda ayağa kalkmadığım için yargılanıp ceza aldım. Laik düzen önünde Müslüman olarak oturup kalkmıyorum. Eldiveni çok üşüdüğüm için takıyorum. Sıcaklayınca çıkardım" dedi. Akdaş ve Baç'ın eşleri Sarıoğlu'nun bazı sözlerini yalanladı. 


</TEXT>
</DOC>
