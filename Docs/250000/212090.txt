<DOC>
<DOCNO> 212090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/spor/bavr.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ligleri 
</HEADLINE>
<TEXT>

      
   Ders çıkarmasını bilene    İngiltere'de M'Brough - Arsenal maçı saha temiz olmasına rağmen seyirci güvenliği düşünülerek ileri tarihe ertelendi 
   
   İşte fark bu 
   FUTBOL Federasyonu, stadlarda dizboyu kar olmasına karşın maç ertelemelerinde ağır davranarak, son dakikaya kadar takımlara ve taraftarlara eziyet çektirirken, İngiltere'de bir karşılaşma sahada hiç kar yokken iptal edildi. Lig Kupası'ndaki Middlesbrough - Arsenal maçı, saha temiz olduğu halde, kötü hava şartlarının seyircilerin güvenliğini tehdit ettiği gerekçesiyle oynanmadı. 
   
   Erken çözüm 
   SOĞUK ve kar yağışının Riverside Stadı'na taraftarların ulaşımı ile giriş ve çıkışlarında sorun yaratacağına kanaat getiren hakem Dermot Gallagher, henüz maç sabahı iptal kararını açıklayarak, seyirci ve takımları zorluk çekmekten kurtardı. İki takım sözcüleri de maçın oynanmadığına üzüldüklerini ancak seyircilerin güvenliğinin ve sağlığının öncelik taşımasının doğal olduğunu söylediler. 
   
   
</TEXT>
</DOC>
