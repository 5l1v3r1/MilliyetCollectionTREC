<DOC>
<DOCNO> 229348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonspo07.html </URL>
<DATE> 2004/04/07/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
NBA... Pistons, Magic'i 102-86 yendi Mehmet Okur 5, Zaza 7 sayı attı 
</HEADLINE>
<TEXT>

     ABD Profesyonel Basketbol Ligi'nde 24. hafta mücadelesine, bu sabaha karşı yapılan 9 maçla devam edildi. 
     2 Türk oyuncuyu karşı karşıya getiren maçta Merkez Grubu ikincisi Detroit Pistons, kendi sahasında Atlantik Grubu sonuncusu Orlando Magic'i 102-86 yenerken, Mehmet Okur 5, Zaza Pachulia ise 7 sayıyla oynadı. 
     17 dakika sahada kalan ve 6 ribaunt, 2 asistle oynayan Mehmet Okur, 2 sayılık atışlarda 4'de 3 isabet yakalarken, 1 kere denediği serbest atışı da sayıya çevirdi ve maçı 5 sayıyla tamamladı. 
     Pistons'a galibiyeti getiren en önemli isim 17 sayı, 11 ribauntla ''double-double'' yapan Rasheed Wallace oldu. 12 sayı, 6 ribauntla oynayan Ben Wallace ve 2 sayı, 4 ribanutla maçı tamamlayan Tayshun Prince, gecenin dikkati çeken diğer isimleriydi. 
     Üstüste 11. maçını da yitiren Orlando Magic'de forma giyen Gürcü asıllı Türk vatandaşı Zaza Pachulia ise 12 dakika forma giydiği karşılaşmada, 7 sayı, 6 ribauntluk bir performans sergiledi. Magic'de Tyronn Lue'nin 21 sayı, 4 asisti ve Keith Bogans'ın 15 sayı, 9 ribauntu takımlarına galibiyeti getirmeye yetmedi. 
     Öte yandan Miami Heat ve New Orleans Hornets, Doğu Konferansı'nda play-off'lara katılmayı garantiledi. 
     Ligde 24. hafta mücadelesine TSİ yarın sabaha karşı yapılacak 9 maçla devam edilecek. 
     NBA'de günün maçlarından alınan sonuçlar şöyle 
     Cleveland Cavaliers-Toronto Raptors 86-87. 
     Atlanta Hawks-Philadelphia 76'ers 100-103 uzatmada . 
     Detroit Pistons-Orlando Magic 102-86. 
     New Jersey Nets-Milwaukee Bucks 98-103. 
     Indiana Pacers-New York Knicks 107-86. 
     Dallas Mavericks-Seattle Supersonics 118-108. 
     Sacramento Kings-New Orleans Hornets 105-91. 
     Los Angeles Lakers-Portland Trail Blazers 80-91. 
     Golden State Warriors-Houston Rockets 97-90. 

     
</TEXT>
</DOC>
