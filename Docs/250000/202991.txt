<DOC>
<DOCNO> 202991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/soneko31.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 610 milyon dolar arttı... 
</HEADLINE>
<TEXT>

     Merkez Bankası'nın döviz rezervleri, 5 Aralık-12 Aralık 2003 tarihleri arasında 610 milyon dolar arttı. 
     Merkez Bankası'nın haftalık bültenine göre, 5 Aralık'ta 31 milyar 322 milyon dolar olan bankanın döviz rezervleri, 12 Aralık'da 31 milyar 932 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri, 389 milyon dolar artarak 28 Kasım itibariyle 13 milyar 137 milyon dolara yükseldi. Bankalar ve ÖFK'ların toplam döviz rezervi 21 Kasım'da 12 milyar 748 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' ise 21-28 Kasım 2003 tarihleri arasında 638 milyon dolar azalarak, 46 milyar 379 milyon dolardan 45 milyar 741 milyon dolara geriledi. 
     
     EMİSYON HACMİ ARTTI 

     Emisyon hacmi, bir haftada yüzde 3.06 artarak 17 Aralık'ta 10 katrilyon 929.1 trilyon lira oldu. 
     Merkez Bankası'nın verilerine göre, emisyon hacmi, 10 Aralık'ta 10 katrilyon 604.3 trilyon lira düzeyinde idi. 
     Bu arada, emisyon hacmi yılbaşından bu yana yüzde 43.2 artış gösterdi. Emisyon hacmi, 31 Aralık 2002 tarihinde 7 katrilyon 635.6 trilyon lira düzeyinde bulunuyordu. 
     
</TEXT>
</DOC>
