<DOC>
<DOCNO> 201039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/spor/spo03.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek yolumuz var 
</HEADLINE>
<TEXT>

   Galatasaray Teknik Direktörü Terim, Sociedad karşısında turu geçmek için oynayacaklarını dile getirdi, "Oyuncularım gayet güvenli ve neşeli. Herşey kendi elimizde" dedi 
      ERHAN TELLİ 

   
   'Her bölümü önemli' 
   CİM - Bom'un hocası Fatih Terim, Real Sociedad maçı öncesinde çarpıcı açıklamalar yaptı. Terim, Juventus hariç bu sezon her karşılaşmaya gol yiyerek başladıklarını belirterek, "Bu tabii ki kötü bir şey. Ancak bu maçın 10 - 15 dakika değil de, her bölümünü ayrı düşünmek lazım. Real Sociedad'ın iki olanağı var, bizim ise sadece bir tane. Değişik bir maç olabilir" dedi. 
   
   'Gerekeni yapacağız' 
   İLK maçta agresif oynayıp, kaybettiklerini hatırlatan Terim, bu kez tedbirli olacaklarını açıkladı. Fatih Terim, "Tur için oynayacağız. Bu maçta zaman zaman agresif, zaman zaman kendi sahamızda kalabiliriz. Ne gerekiyorsa yapacağız. Bir üst tura çıkmak istiyoruz. Oyuncularımdan bazı şeyler hissediyorum. Gayet güvenli ve neşeliler. Herşey elimizde" diye konuştu. 
   
   Tamas'a güvenoyu 
   GALATASARAY Teknik Direktörü, kadroyu bozmayacağını söyledi. Terim sözlerini şöyle sürdürdü "Bir hafta önce çok önemli işler yapan bu kadronun yine aynısını yapacağına inanıyorum. Bu maç için en önde düşündüğüm isimlerden biri Tamas'tır. Birazcık geride bile değildir. Juventus önünde oynadıysa burada da oynayacak. Ancak o ve Petre'den iyi oynayınca bahsedilmiyor." 
   
   Frank inançlı    GALATASARAY'IN Hollandalı yıldızı Frank de Boer, bugünkü Sociedad maçının favorisinin olmadığını söyledi. Tecrübeli futbolcu, "Tekrar İspanya'da olmaktan mutluyum. En iyi oyunlarımdan birini oynamak istiyorum. Umarım takım olarak iyi bir sonuç elde ederiz. Juventus maçı kendimize güvenimizi artırdı. Takım olarak kazanacağımıza inancımız tam" dedi. 
   
   Orhan Ak soku    ŞAMPİYONLAR Ligi'nde bugün son kozunu Real Sociedad ile oynayacak olan Galatasaray'da Orhan Ak şoku yaşandı. İshal olan ve dünkü idmana katılamayan genç futbolcunun bugünkü kritik sınavda forma giymesinin zor olduğu bildirildi. Kulüp doktoru Mehmet Kurtoğlu, "Önceki gün karnında şiddetli ağrı vardı. Bugün rahatsızlığı islahe dönüştü. Aşırı su kaybetti. Oynaması zor" dedi. 
   BU gelişme üzerine Teknik Direktör Fatih Terim'in Bülent'e hazır ol emri verdiği öğrenildi. Tecrübeli hocanın Prates'in yerine ise Hasan Şaş'ı sahaya süreceği belirtildi. Öte yandan Sarı - Kırmızılı takım kritik sınavın son hazırlığını karşılaşmanın oynanacağı Anoeta Stadı'nda yaptı. Çalışmanın ilk 15 dakikalık bölümünün ardından kapılar medya mensuplarına kapatıldı. 
   
   İşimiz kolay değil    Fransız hoca iddialı 
   GALATASARAY'IN Şampiyonlar Ligi'ndeki rakibi Real Sociedad, bugünkü kritik maçın hazırlıklarını tamamladı. Teknik Direktör Denouix düzenlediği basın toplantısında iddialı olduklarını açıkladı. Fransız teknik adam, "Avrupa'da önemli başarılara imza atmış güçlü bir takımla karşı karşıyayız. Çok zor bir maç. Hedefe çok yakınız. Bu gruptan çıkmak istiyoruz" yorumunu yaptı. 
   
   'Önce profesyonellik' 
   NİHAT Kahveci ise Galatasaray'ı çok iyi tanıdığını ve tur atlamak için savaşacaklarını söyledi. Nihat, "Kura sonrasında, inşallah ikimiz birden çıkarız demiştim, ama olmadı. Maalesef ya onlar, ya biz çıkacağız. Galatasaray bugüne kadar çok final oynadı. Herkesi sevindirdi. Bu maç da bizim için final. Önce profesyonellik. Kazanıp, kötü gidişi sona erdireceğiz" diye konuştu. 
   
   Hakemlerden sert tepki    İSTANBULSPOR - Galatasaray maçında tribünlerin hakem Selçuk Dereli'ye attığı çakı, Faal Futbol Hakemleri ve Gözlemcileri Derneği TFFHGD tarafından ağır bir dille eleştirildi. Yapılan açıklamada şu görüşlere yer verildi "Alınan güvenlik önlemlerine karşın, bu tür kesici ve delici aletlerin statlara nasıl sokulduğu h l anlaşılamamıştır. Aynı statta aynı olayın ikinci kez yaşanması Türk futbolu ve hakemliği adına kaygı ile karşılanmıştır." 
   
   D GRUBU TAKIMLAR O G B M A Y P Juventus 5 3 1 1 8 6 10 R.Sociedad 5 2 2 1 7 7 8 GALATASARAY 5 2 0 3 5 7 6 Olympiakos 5 1 1 3 6 6 4 
   Juventus - Olympiakos, 
   R.Sociedad - GALATASARAY 
   
   A GRUBU TAKIMLAR O G B M A Y P Celtic 5 2 1 2 6 4 7 Anderlecht 5 2 1 2 4 5 7 O.Lyon 5 2 1 2 4 5 7 B.Münih 5 1 3 1 5 5 6 
   O.Lyon - Celtic, 
   Bayern Münih - Anderlecht 
   
   B GRUBU TAKIMLAR O G B M A Y P L.Moskova 5 2 2 1 7 5 8 Arsenal 5 2 1 2 7 6 7 Inter 5 2 1 2 7 10 7 D.Kiev 5 2 0 3 7 7 6 
   Dinamo Kiev - Inter, 
   Arsenal - L.Moskova 
   
   C GRUBU TAKIMLAR O G B M A Y P Monaco 5 3 1 1 15 6 10 Deportivo 5 3 1 1 10 9 10 PSV 5 2 1 2 5 5 7 AEK 5 0 1 4 1 11 1 
   AEK - Monaco, 
   PSV - Deportivo 
   
   
</TEXT>
</DOC>
