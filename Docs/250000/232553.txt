<DOC>
<DOCNO> 232553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/soneko17.html </URL>
<DATE> 2004/04/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İran Türkiye doğalgazı uluslararası tahkime götürürse kazançlı çıkarız 
</HEADLINE>
<TEXT>

     İran, Türkiye'nin ithal ettiği doğalgaz ile ilgili olarak uluslararası tahkime başvurması halinde kazançlı çıkan tarafın kendisi olacağını iddia etti. 
     Resalet gazetesinin haberine göre, İran Doğalgaz İhracat Şirketi Yönetim Kurulu Başkanı Ruknoddin Cevadi, İran'ın Türkiye'ye sattığı doğalgazın fiyatının geçen yılın fiyatıyla aynı olduğunu, Türkiye'nin doğalgaz konusunu uluslararası tahkime götürmesi halinde iki ülke arasındaki anlaşma gereği kazanan tarafın İran olacağını savundu. 
     Türkiye'nin ithal ettiği İran doğalgazı ile ilgili gündeme gelen bazı konulara ilişkin mevcut anlaşmaya bağlı kalmama yolunu seçtiğini öne süren Cevadi, Türkiye ile anlaşmaya bağlı olmamayı seçtiği için mutabakata varmak yerine, Türkiye'yi doğalgaz anlaşması çerçevesinde tutmaya çalıştıklarını söyledi. 
     
</TEXT>
</DOC>
