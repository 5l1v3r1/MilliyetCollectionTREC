<DOC>
<DOCNO> 213775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur20.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçan gaspçı, ayağını kırdı... 
</HEADLINE>
<TEXT>

     Çankırı'da bir kişinin parasını ve cüzdanını gasp eden Murat Akpınar, polis ekiplerinden kaçarken düşerek ayağını kırdı. Polisler tarafından hastaneye götürülen ve ayağı alçıya alınan zanlı, çıkarıldığı nöbetçi mahkeme tarafından tutuklanarak cezaevine konuldu. 
     Alınan bilgiye göre, Çankırı merkezde Abdullah Özdemir'i 31 bıçakla tehdit ederek, 10 milyon lirasını ve çeşitli bankalara ait kredi kartları bulunan cüzdanını gasp eden Murat Akpınar 24 , daha sonra Özdemir'i kolundan ve bacağından yaralayarak kaçtı. 
     Özdemir'in şikayeti üzerine Çankırı Emniyet Müdürlüğü'ne bağlı ekipler, kimlik kontrolü yaptıkları sırada kaçan Murat Akpınar'ın peşine düştü. Kovalamaca sırasında düşerek ayağını kıran Akpınar, polis ekipleri tarafından yakalandı. Çankırı Devlet Hastanesi'ne götürülen ve ayağı alçıya alınan Akpınar'ın, sorgulanmasında suçunu itiraf ettiği bildirildi. 
     Akpınar, daha sonra çıkarıldığı nöbetçi mahkemece tutuklanarak Çankırı E-Tipi Kapalı Cezaevi'ne konuldu. 
     
</TEXT>
</DOC>
