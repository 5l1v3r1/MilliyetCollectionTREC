<DOC>
<DOCNO> 243552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/soneko25.html </URL>
<DATE> 2004/05/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Moghadam başkanlığındaki IMF Heyeti 3 Haziran'da geliyor 
</HEADLINE>
<TEXT>

     Türkiye Masası Şefi Rıza Moghadam başkanlığındaki Uluslararası Para Fonu IMF heyeti, 8. gözden geçirme çalışmaları için 3 Haziran'da Türkiye'ye gelecek. 
     Alınan bilgiye göre, heyet çalışmalarına İstanbul'dan başlayarak, burada iş ve finans dünyası temsilcileriyle biraraya gelecek. 
     İstanbul'daki çalışmaların ardından, IMF heyeti Ankara'ya geçerek, Hazine Müsteşarlığı, Maliye Bakanlığı, Bankacılık Düzenleme ve Denetleme Kurumu BDDK , Merkez Bankası, Devlet Planlama Teşkilatı DPT ve ilgili bakanlarla görüşmesi bekleniyor. 
     
     DEPPLER VE KIEKENS DE GELECEK... 
     Öte yandan, IMF Avrupa Sorumlusu Michael Deppler ile Türkiye'nin de aralarında bulunduğu ülkeler grubunun İcra Direktörü Willy Kiekens de Türkiye'ye gelecek. 
     Deppler ile Kiekens'in, 6 Haziran'da Ankara'ya gelerek Hükümet yetkilileriyle görüşmeleri bekleniyor. 
     Görüşmelerde, Şubat 2005'te sone erecek olan mevcut Stand By'ın yerine alacak olan IMF ile yeni anlaşma formatı da ele alınacak. 
     Görüşmelerde gündeme gelmesi beklenen IMF ile yeni anlaşma, ''Program Sonrası İzleme, İhtiyati Stand-By, Normal Stand-By'' gibi üç alternatif arasından seçilecek. 
     Yeni anlaşma formatı üzerindeki görüşmelerde, yeni anlaşmanın vadesi üzerinde de durulması bekleniyor. 
     Daha önce IMF ile yapılan görüşmelerde, bundan sonra yapılması öngörülen 4 gözden geçirmenin 3'e indirilmesini kararlaştırılmıştı. 
     Bu yeni anlaşma çerçevesinde, her gözden geçirmede, 500 milyon dolar yerine, yaklaşık 660 milyon dolar bir kredi dilimi serbest bırakılacak. 
     
</TEXT>
</DOC>
