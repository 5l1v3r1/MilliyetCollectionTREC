<DOC>
<DOCNO> 240320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo30.html </URL>
<DATE> 2004/05/15/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Bursaspor 1 - Samsunspor 0 maç bitti 
</HEADLINE>
<TEXT>

     Birinci Süper Lig'de, Bursaspor'un cezası nedeniyle Adapazarı'nda yapılan maçta Bursaspor, Samsunspor'u 1-0 mağlup etti Ligde kalabilmek için mutlak galip gelmesi gereken Bursaspor, yaklaşık 7 bin taraftarının da desteğiyle maça hızlı başladı. Orta alana hakim olan ve baskılı oynayan Bursaspor, yakaladığı gol pozisyonlarından yalnızca 1'ini değerlendirebildi. 
     12. dakikada Bursaspor'un geliştirği atakta, ceza alanı önünde topla buluşan Okan istediği gibi vuramadı ve top auta çıktı. 
     17. dakikada Osterc'in sağ kanattan yaptığı ortada, topla buluşan Grozdiç sert vurdu. Top, üstten auta gitti. 
     25. dakikada Osterc'in ceza alanı içine ortaladığı topu Okan, kafayla kaleye göndermek istedi ama meşin yuvarlak yandan dışarıya gitti. 
     28. dakikada kazanılan serbest vuruşu Erol kullandı. Top, üst direğe çarparak auta çıktı. 
     33. dakikada Bursaspor öne geçti. Kaleci Shorunmu'nun kısa düşen kaleci atışında topla buluşan Okan, kaleciyle karşı karşıya kaldığı anda yaptığı düzgün vuruşla topu filelere gönderdi 1-0. 
     40. dakikada Samsunspor gole yaklaştı. Celil, kendi geliştirdiği atakta topu kale alanına ortaladı. Kaleci Serdar'ı geçen topa kimse yetişemeyince savunma tehlikeyi uzaklaştırdı. 
     Kalan dakikalarda başka gol olmayınca, ilk yarı Bursaspor'un 1-0 üstünlüğüyle sona erdi. 
     
     KÜNYE 

     Stat Adapazarı Atatürk. 
     Hakemler İsmet Arzuman, Mustafa Emre Eyisoy, Selçuk Kaya. 
     Bursapor Serdar, Miu Ilie, Tayfun, Osterc, Okan, Grozdiç, Egemen, Tamer, Erol, Frasineanu, Mustafa Gürsel. 
     Samsunspor Shorunmu, Can, Evren, Celil, Adnan, Serkan, Caner, Kirita Giani, Musa, Şenol, Kenan. 
     Gol Dk. 33 Okan. 
     
</TEXT>
</DOC>
