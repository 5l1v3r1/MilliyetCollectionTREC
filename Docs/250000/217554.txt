<DOC>
<DOCNO> 217554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/astro/index.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha yapıcıyız 
</HEADLINE>
<TEXT>

   
   
   Gün içinde Ay ve Güneş'in uyumu yapıcı çalışmalara, hayal gücümüzü pratik hale dönüştürebileceğimize işaret ediyor. Maddi konular da vurgulanmakta. Koç'lar şimdi serinkanlı düşünebilirler. Ortaya koyacakları düşüncelerin ne derece uygulanabilir olduğuna özen göstermeleri gerekecek. Ekonomik davranmak gerekli. Boğa'lar kararlı hareket edebilecekleri şartlara sahipler. Duygusal açıdan önem taşıyan konular üzerine yoğunlaşmak daha kolay olacak. İkizler parasal endişeleri nedeniyle kendisini zorda hissedebilir. Olaylara geniş bakmak ve geçmiş hatalardan da ders çıkartmak gerekiyor. Yengeç'ler verimli bir gündeler. Sosyal çalışmalar ve ortaklaşa işler daha zahmetsiz ve yapıcı sonuçlar getirebilir. Yeni planlar yapmak mümkün. Aslan'lar biraz çabayla çok şeyi yoluna koyabilirler. İş hayatında dikkat etmeleri gereken konular ortaya çıkabilir. Artan sorumluluklardan kaçmamak gerekecek. Başak'lar engelleri kolayca aşabilirler. Beraberlikler, ortaklaşa konularda da önemli mesafeler alınabilir. Değerlendirmeleri gereken bir gündeler. 
   Terazi'ler ortaklaşa konularda girişimlerde bulunabilirler. Yeni kazançlar ya da şimdiye kadar bekleyen paralar gündeme gelebilir. Kazançlı çıkmaları mümkün. Akrep'ler yeni anlaşmalar yapabilirler. Anlaşmalardan da kazançlı çıkmak mümkün. Başkalarından çok şey öğrenebilecekleri bir gündeler. Yay'lar göz ardı ettikleri konular yüzünden bazı problemlerle karşılaşabilirler. Detaylara dikkat etmek gerekmekte. Zaman alan işler de onları fazlasıyla oyalayabilir. Oğlak'lar maddi konularda başarı gösterebilecekleri bir gündeler. Hayatın güzel yönlerini de görmek ve keyfe açık durmak iyi olacak. Kova'lar evle ilgili konularda yapıcı çaba sarf etmek zorundalar. Pek çok iş bir anda ortaya çıkabilir. Düşüncelerin havada kalmaması ve somuta indirgenmesi gerekiyor. Balık'lar eğitim, hareket ve zihinsel konularda verimli olabilirler. Yeni fikirleri uygulama imkanı da var. Duygusal alanda da kendilerini daha iyi ifade edebilecekler. 
   
   
</TEXT>
</DOC>
