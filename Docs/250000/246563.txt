<DOC>
<DOCNO> 246563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonspo04.html </URL>
<DATE> 2004/06/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
NBA.. Pistons'ı 99-91 yenen Lakers, final serisinde 1-1 eşitliği yakaladı 
</HEADLINE>
<TEXT>

     ABD Profesyonel Basketbol Ligi NBA play-off final serisinin 2. maçında Los Angeles Lakers, Detroit Pistons'ı, sahasında 99-91 yenerek durumu 1-1'e getirdi. 
     Los Angeles Staples Center'da yapılan maçın ilk çeyreği karşılıklı basketlerle geçerken Lakers, ikinci çeyreğin son dakikalarından itibaren farkı açmaya başladı. 
     Mücadeleyi bırkamayan Pistons, Rasheed Wallace ve Richard Hamilton ikilisinin basketleriyle dördüncü çeyreğe avantajı eline alarak girdi. 
     Maçın bitimine 2.01 saniye kala Lakers, Kobe Bryant'ın 3 sayılık basketiyle karşılaşmayı 89-89 ile uzatma dakikalarına taşımayı başardı. 
     Uzatma dakikalarında Kobe Bryant'ı durdurmayı başaramayan Detroit Pistons, karşılaşmadan da 99-91 yenik ayrıldı. 
     Lakers'da 33 sayı, 4 ribaunt ve 7 asistli Kobe Bryant ile 29 sayı, 7 ribaunt ve 3 asistli Shaquille O'Neal, takım arkadaşlarından yeterli desteği göremeseler de galibiyeti getirmeyi başardılar. 
     Pistons'da ise Mehmet Okur, 1 sayı, 2 ribaunt ve 1 asistlik performans sergiledi. 
     Ayrıca Chauncey Billups'un 27 sayı, 4 ribaunt ve 9 asist ile Richard Hamilton'ın 26 sayı, 8 ribaunt ve 2 asistlik performansları yenligiyi engelleyemedi. 
     İki takım, 11 Haziran Cuma günü sabaha karşı, final serisi 3. maçında karşı karşıya gelecek. 
     
</TEXT>
</DOC>
