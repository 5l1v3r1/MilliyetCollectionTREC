<DOC>
<DOCNO> 217438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/soneko17.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 1.42 prim yaptı... 
</HEADLINE>
<TEXT>

     İMKB Ulusal-100 Endeksi önceki kapanışa göre 260.46 puan artışla, 1. seansı 18,544.48 puandan tamamladı. 
     1. seansta hisse senetlerinin ortalama değer artışı, yüzde 1.42 olarak gerçekleşti. 
     Dün 18,284.02 puandan kapanan İMKB Ulusal 100 Endeksi, 1. seansa 5.49 puan artışla, 18,289.51 puandan başladı. Endeks ilk yarıyı 18,471.09 puandan geçti. 
     Endeks, seans içinde en düşük 18,270.47, en yüksek 18,643.84 puanı gördü. 
     Seans sonunda mali endeks 437.37 puan artışla 25,592.77 puana ve sanayi endeksi 232.77 puan artışla 16,132.42 puana yükselirken, hizmetler endeksi 21.70 puan kayıpla 10,004.39 puana geriledi, Böylece, önceki kapanışa göre mali grup hisseler ortalama yüzde 1.74, sanayi grubu hisseler de ortalama yüzde 1.46 değer kazanırken, hizmet grubu hisseler ortalama yüzde 0.22 değer kaybetti. 
     1. seansta işlem gören toplam 293 hisse senedinden 194'ü değer kazandı, 44 hisse senedi değer yitirdi. 55 hissenin fiyatında değişiklik olmadı. 
     Seansta, 359 trilyon 917 milyar 642 milyon liralık işlem hacmi oluştu. 
     1. seansta Ülker, Doğan Holding, İhlas Holding, İş Bankası C ve Yapı Kredi Bankası en yoğun işlem gören hisseler oldu. 
     Başlangıçta gelen bir miktar alımla 18,350 seviyesinde dengelenen endeks, nakit girişinin devam etmesiyle beraber 18,650 puan direncini test etti. 
     Uzmanlar, piyasanın bu seviyeyi kırması durumunda 19,000 puana kadar bir hareketin gündeme gelebileceğini ancak mevcut görünümün henüz bu direnci kırabilecek işlem hacmine ulaşılamadığını gösterdiğini kaydediyor. 
     
</TEXT>
</DOC>
