<DOC>
<DOCNO> 225431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun22.html </URL>
<DATE> 2004/03/25/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Fransa'da bomba paniği... Örgüt açıklama gönderdi 
</HEADLINE>
<TEXT>

     Fransa'da demiryolu ağına bomba yerleştirdiğini ve istediği fidyenin ödenmemesi halinde bu bombaları patlatacağını iddia eden AZF adlı örgütün, eylemini askıya aldığı bildirildi. 
     Fransız polisi, AZF'nin İçişleri Bakanlığı'na gönderdiği mesajda, bombalı eylem tehdidini askıya aldığını açıkladığını belirtti. 
     Örgüt, Mart ayı başında devletin kendilerine 4 milyon dolar ve 1 milyon euro ödememesi halinde, demiryolları üzerine yerleştirdiği 9 bombayı patlatacağı tehdidinde bulunmuştu. 
     AZF'nin tehdidinin kamuoyuna yansımasından sonra Ulusal Demiryolları İdaresi, 10 bin çalışanıyla yaklaşık 32 bin kilometreyi bulan demiryolu ağında bomba aramıştı. 
     Fransa'nın Troyes kentiyle İsviçre'nin Basel şehri arasındaki demiryolu üzerinde dün toprağa gömülü bir el yapımı bomba bulunmuştu. 
     Bomba imha uzmanlarının etkisiz hale getirdiği patlayıcının, AZF'nin yerleştirdiği iddia ettiği bombalarla ilişkisinin olmadığı açıklanmıştı. 
     Ulusal Demiryolu İdaresi, dün bulunan bombadan sonra yolcuların güvenliği için demiryolu ağında tekrar arama başlatacağını bildirmişti. 
     
</TEXT>
</DOC>
