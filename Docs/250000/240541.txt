<DOC>
<DOCNO> 240541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur01.html </URL>
<DATE> 2004/05/16/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Karayollarında durum... 
</HEADLINE>
<TEXT>

     Karayollarının bazı kesimlerinde sürdürülen yapım ve onarım çalışmaları dolayısıyla, ulaşım kontrollü sağlanıyor. 
     Karayolları Genel Müdürlüğü'nden yapılan yazılı açıklamaya göre, Bolu-Ankara D-100 yolunun Gerede-Yeniçağa arasındaki kesiminde sürdürülen yapım çalışmaları dolayısıyla, sürücülerin trafik işaret ve işaretçilerine dikkat etmeleri gerekiyor. 
     Hasdal kavşağı- Kemerburgaz-Yassıören ayrımı yolunun 32-40. kilometreleri arasındaki yapım ve onarım çalışmaları nedeniyle, eski Kemerburgaz yolu ayrımı Göktürk kesiminde ulaşım güney taşıma yolundan gidiş-geliş olarak sağlanıyor. 
     Finike-Demre yolunun 0-5. kilometreleri arasındaki kesim, yol yapım çalışmaları dolayısıyla 31 Mayıs 2004'e kadar her gün 14.00-15.00 arasında ulaşıma kapatılıyor. 
     
</TEXT>
</DOC>
