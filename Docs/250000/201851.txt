<DOC>
<DOCNO> 201851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sonspo07.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 1 -İstanbulspor. 0 maç bitti 
</HEADLINE>
<TEXT>

     Stat 19 Mayıs. 
     Hakemler Metin Aydoğan, Erhan Sönmez, Ahmet Çalışkan . 
     Gençlerbirliği Damir, El Saka, Erkan, Serkan, M'Bayo, Skoko, Ümit, Deniz, Mustafa Özkan, Veysel, Youla . 
     İstanbulspor Oğuz, Faruk, Deniz Uygar, Saffet, Musa, Saidou, Aytekin, Mehmet, Tolga, Balili, Yordanov . 
     Birinci Süper Futbol Ligi'nde Gençlerbirliği, kazanamama fobisini İstanbulspor maçında 1-0 galip gelerek üzerinden attı. 
     İstanbulspor karşısında Filip, Ali Tandoğan ve Baki'nin yerine Erkan, M'Bayo ve Veysel'e şans vererek 3 forvetle oynayan Gençlerbirliği, tamamıyla golü düşünerek çıktığı karşılaşmada, ilk dakikalarda İstanbulspor kalesinde kurduğu baskıda aradığı golü bulamadı. Konuk takım ise konraatak futbol oynayarak geliştirdiği ender ataklarda Gençlerbirliği kalesinde tehlikeli olamadı. 
     10. dakikada İstanbulspor yarı alanının kaleye yakın bir bölümünde kazanılan serbest vuruşu Skoko kullandı. Bu futbolcunun ceza alanına gönderdiği topa Veysel kafayı vurdu. Kaleci Oğuz yatarak topa sahip oldu. 
     18. dakikada Yordanov'un sol taraftan kullandığı köşe atışından gelen topa altıpas içinde İstanbulsporlu Deniz Uygar kafayı vurdu. Meşin yuvarlak yandan auta çıktı. 
     28. dakikada Mustafa Özkan'ın ceza alanı dışından kafayla kaleye gönderdeği topu kaleci Oğuz elinden sektirince top Youla'nın önüne düştü. Bu futbolcunun vuruşunda, kaleci Oğuz yatarak ayaklarıyla topu uzaklaştırdı. 
     33. dakikada Serkan'ın İstanbulspor ceza alanının sağ çarprazından kaleye attığı sert şutta, kaleci Oğuz'u geçen top üst direği yalayarak auta çıktı. 
     44. dakikada Youla'nın sol taraftan getirip ceza alanına ortaladığı topa Mustafa Özkan kafayı vurdu. Meşin yuvarlak direkten döndü ve maçın ilk yarısı golsüz eşitlikle tamamlandı. 
     
     İKİNCİ YARI 

     İkinci yarıda da baskılı oynayarak ve oyunu rakip yarıalana yıkarak gol arayan kırmızı-siyahlı ekip, Ali Tandoğan'ın oyuna girmesiyle aradığı gole kavuştu ve 3 puanı tek golle aldı. 
     50. dakikada Skoko'nun ceza alanına gönderdiği topa İstanbulspor savunması arasında iyi yükselen Mustafa Özkan topu kafayı vurdu. Filelere gitmekte olan topa kaleci Oğuz güzel bir planjonla sahip oldu. 
     61. dakikada Gençlerbirliği'nin kazandığı köşe atışını Ali Tandoğan kullandı. Bu futbolcunun yerden ceza alanına gönderdiği topu Mustafa Özkan, düzgün bir vuruşla ağlara göndererek skoru 1-0 yaptı. 
     77. dakikada Ali Tandoğan'ın sol taraftan kullandığı serbest atışta ceza alanına gelen topu El Saka, M'Bayo'ya indirdi. Bu futbolcunun yakın mesafeden vuruşunda, top auta çıktı. 
     82. dakikada Ali Tandoğan'ın ceza alanına ortaladığı topa M'Bayo kafayı vurdu. Meşin yuvarlak az farkla kalenin yanından auta gitti. 
     85. dakikada Saidou'nun sol taraftan kale alanına yaptığı ortada kaleci Damir topu kornere çelerek tehlikeyi önledi. 
     Oyunun son dakikası içinde Gençlerbirliği, önce Ali Cansun ardından da Nihat'ın ayağından yakaladığı 2 net pozisyondan yararlanamayınca, kırmızı-siyahlı ekip, 3 puanı tek golle almayı başardı. 
     
</TEXT>
</DOC>
