<DOC>
<DOCNO> 224683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/spor/spo15.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Tuborg'un rakibi Fransız Dijon    İZMİR'DE düzenlenecek FIBA Erkekler Avrupa Kupası Basketbol Dörtlü Finali'nin programı belli oldu. Turnuva, 27 Mart'ta 14.30'da Mitteldeutscher Almanya - Dinamo Moskova Rusya maçıyla başlayacak, ardından da 17.00'de Tuborg, Fransa'nın Dijon takımıyla karşılaşacak. 28 Mart'ta da ilk maçın galip ve mağlupları karşılaşacak. 
   
   'Futbol şaheseri'    BARCELONA karşısında 88. dakikada yediği gole boyun eğen Real Sociedad'ta Nihat beğenildi. Marca Gazetesi, yıldız futbolcu için "tehlikeli" yorumunu yaparken, televizyonlar, Nihat'ın ikinci yarı direkten dönen serbest vuruşu ve ilk yarı ceza sahası içinde topa gelişine sert vuruşunu "futbol şaheseri" olarak değerlendirdi. 
   
   Bilanço ağır 184 yaralı    ÇİZME'DE, "bir çocuğun polis aracıyla ezilip öldüğü" dedikodusu nedeniyle tribünde başlayan infial Lazio - Roma maçının 49. dakikada yarıda kalmasına neden oldu. Tribünlerden boşalan binlerce taraftar bu kez güvenlik güçlerine saldırdı, biri bıçaklama olmak üzere 170 polis ve 14 taraftarın yaralandığı, 15 kişinin ise tutuklandığı açıklandı. 
   
   TSYD yönetimi belli oldu    TSYD İstanbul Şubesi Genel Kurulu dün Levent Sosyal Tesisleri'nde yapıldı. 186 üyenin katılımı ile yapılan seçimler sonunda Yönetim Kurulu şu isimlerden oluştu İlyas Namoğlu, Naci Arkan, Arif Kızılyalın, Behzat Erkoç, Coşkun Türk, Vahap Hacıoğlu, Orhan Yıldırım. Denetleme Kurulu üyeliklerine ise Orhan Ayhan, S.Kemal Yaşar ve Bülent Arslan seçildi. 
   
   Bayrak Tekin'de    HER yıl geleneksel olarak düzenlenen Danino Dünya Kupası'nda bu yıl ülkemizi temsil edecek minik takımının başında Antrenör Metin Tekin yer alacak. Geçen yıl Fransa'da Türkiye adına maçlara çıkan ekibin başında Rıdvan Dilmen bulunmuştu. 
   
   İtalya'da kriz    İTALYA Futbol Federasyonu Başkanı Franco Carraro, şu ana kadar İtalya Birinci ve İkinci Ligi takımlarının yüzde 60'ının, futbolcularının maaş ve sosyal haklarını yatıramadıkları için gelecek sezon bu kulüplere lisans verilmeyeceğini söyledi. Lazio da borçlarını ödemek için borsada hisselerini sattı. 
   
   İlginç iddia    ÇANAKKALE Dardanelspor ile birlikte geçen cuma türbe ziyaretine gitmeyen Mehmet Şen'in, bu nedenle kadro dışı bırakıldığı iddia edildi. Teknik Direktör Cemil Akkoyun, bu futbolcunun o günkü ter idmanına geç kaldığı için kadrodan çıkarıldığını söyledi. 
   
   Devler Ligi'nde bugün 
   21.45 Milan İtalya - Deportivo İspanya 
   21.45 Porto Portekiz - O. Lyon Fransa 
   
   
</TEXT>
</DOC>
