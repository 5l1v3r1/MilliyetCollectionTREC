<DOC>
<DOCNO> 225555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo13.html </URL>
<DATE> 2004/03/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
2004 Atina Olimpiyatları meşalesi yakıldı 
</HEADLINE>
<TEXT>

     Atina 2004 Olimpiyat Oyunları'nın başlaması için ''geri sayım'' anlamına gelen Olimpiyat Meşalesi'nin yakılması töreni, Yunanistan'ın antik Olimpia kentinde gerçekleştirildi. 
     Törende Yunanistan Cumhurbaşkanı Kostis Stefanopulos, Başbakan Kostas Karamanlis, Atina Olimpiyat Oyunları Organizasyon Komitesi Başkanı Yianna Angelopulu-Daskalaki ve Uluslararası Olimpiyat Komitesi Başkanı Jacgues Rogge hazır bulundu. 
     Atina 2004 organizasyonu tarafından yapılan açıklamada meşalenin, ''Ateşimiz tüm evreni birleştiriyor'' sloganıyla 1 hafta süreyle Yunanistan sınırları içinde dolaştırılacağı, sonrasında ise tüm dünyada 27 ülkeyi kapsayan turun başlayacağı kaydedildi. 
     Organizasyon, ilk kez 5 kıtada da yol alacak olan meşalenin, 78 gün boyunca, 11 bin 300 atlet tarafından taşınacağını açıkladı. Temmuz ayında Yunanistan'a geri getirelecek ve yakıldığı Olimpia kentine yerleştirilecek olan meşale, 13 Ağustos'da olimpiyatların başladığının temsili olarak Atina'ya taşınacak. 
     
</TEXT>
</DOC>
