<DOC>
<DOCNO> 220204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yasam/yas10.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cinayetleri ben işledim' 
</HEADLINE>
<TEXT>
   36 saat sonra itiraf etti 
      ELVAN EZBER, OSMAN KARA İstanbul 
   
   Küçükçekmece'de, babası, annesi, eşi ve iki çocuğunu iple boğarak öldürdükten sonra evi ateşe verdiği iddiasıyla gözaltına alınan Selahattin Yıldırım yapılan sorgusunda suçunu itiraf etti. Kanında alkole rastlanmayan ve 36 saat sonra ifadesi alınabilen Yıldırım cinayetleri şöyle anlattı "Olay gecesi eşim portakal suyu sıkmıştı. Bana teklif edince istemedim. Zehirleyeceğinden korkuyordum. Babam ve annem uyuyakaldı. Oğlumun sendeleyerek yürüdüğünü gördüm. Eşimin zehirlediğinden şüphelenmiştim. Eşime, 'Onları zehirledin mi ' diye sordum. Bana 'Keşke ölseler de rahatlasak' diye bağırdı. Babamın yanındaki bastonla vurdum. Daha sonra da boğarak öldürdüm. O sırada fotoğraf makinesiyle içeri giren oğlumu, ardından uykudaki kızımı da boğdum. Anne ve babamı da olayı gördükleri için öldürdüm." Bu arada vahşi cinayetin kurbanları dün Kilyos Mezarlığı'nda gözyaşları arasında toprağa verildi. 
   
   
</TEXT>
</DOC>
