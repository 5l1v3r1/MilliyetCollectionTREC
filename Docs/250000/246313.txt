<DOC>
<DOCNO> 246313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sontur29.html </URL>
<DATE> 2004/06/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İki komşu arasında ''kaçak elektrik'' kavgası 4 ölü 
</HEADLINE>
<TEXT>

     Küçükçekmece'de sorunlu olduğu komşusuna tabancayla ateş eden bisiklet tamircisi, kendi oğlu dahil 4 kişiyi öldürdü. 
     AA muhabirinin aldığı bilgiye göre, Mustafa K, Mehmet Akif Mahallesi İnönü Caddesi Süphan Sokak üzerinde aralarında sorun bulunan komşusu Zeki Kırkoç'a 49 tabancayla ateş açtı. 
     Açılan ateş sonucu Kırkoç ile yanında bulunan oğlu Ozan Kırkoç 19 ve teyzesinin oğlu Hüseyin Kuzucanlı 33 ile zanlının oğlu Ferhat K. yaralandı. 
     Çevredeki Batı Bahat Hastanesi, İstanbul Hospital ve TEM Hospital'a kaldırılan yaralılardan müteahhit Zeki Kırkoç ile oğlu Ozan Kırkoç, Ferhat K. ve Hüseyin Kuzucanlı, yapılan bütün müdahalelere rağmen hayatlarını kaybetti. 
     Bisiklet tamircisi Mustafa K, olaydan sonra Küçükçekmece İlçe Emniyet Müdürlüğü'nde gözaltına alındı. 
     Olay yerinde yapılan incelemelerde de, çok sayıda boş kovan bulundu. 
     Mustafa K. ile Zeki Kırkoç arasında, kaçak elektrik kullanımı nedeniyle sorun olduğu ileri sürülürken, bazı mahalle sakinleri, zanlıya 20 gün kadar önce 1 milyar 190 milyon lira ceza geldiğini belirttiler. 
     Polisin, olayla ilgili başlattığı soruşturma sürüyor. 

     
</TEXT>
</DOC>
