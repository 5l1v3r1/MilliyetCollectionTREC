<DOC>
<DOCNO> 217917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/yazar/cetiner.html </URL>
<DATE> 2004/02/26/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Muhalefeti bölen hastalık 
</HEADLINE>
<TEXT>
   Liderlik tutkusu .. 
   
   Koskoca CHP kadroları içinde yetenekli, seçilme kabiliyeti olan belediye başkan adayları yok mu Sanki eksikleri değil, fazlalıkları varmış gibi 175 milletvekiline sahipler, bugün bir iki oyun önem taşıdığı bir Meclis aritmetiğinde bol keseden milletvekili harcamak ne garip değil mi 
   Şu CHP'nin işine vallahi akıl erdirmek mümkün değil. 
   Siyaset dünyasıdır bu, ne olacağı kestirilemez kolay kolay Bakarsınız bir rüzgar eser, güçlü görünen iktidar partisini böler, hatta devirir O zaman daha da önem kazanır bir oy, iki oy AKP'liler Meclis'te bolluk içindeler ama bir oyları kopsa, yürekleri hop ediyor, bir oy kazansalar şıkır şıkır seviniyorlar 
   Ama bizim anamuhalefet partisi kendi eliyle içini boşaltıyor 
   Bir dostumun söylediği gibi "Yaa... yoksa CHP'liler nasıl olsa seçilemeyeceğiz" diye mi böyle yapıyorlar 
   
   Milletvekilliği cepte 
   İyi güzel de milletvekili iken belediye başkan adayı ol, dışarıda kalmış bu işi en iyi şekilde götürecek değerlerini bir kenara at. Eğer belediye başkanı seçilemez ise milletvekilliği nasıl olsa cepte Ama belediye başkanlığı uçup gitmiş, parti kaybetmiş kime ne 
   Spor dünyasınca bilinen İzmit'in eski Belediye Başkanı Safa Sirmen malum şimdi İstanbul belediye başkan adayı. İzmit'te vaktiyle başarılı olmuşsa İstanbul'da da başarılı olur, seçimi kazanır demek midir bu İki il, sınır komşusudur iç içedir ancak sosyal yapıları öylesine farklıdır ki 
   Saçmalıkların komikliklerin içinden çıkmak mümkün değil. Çevik Bir Paşa'ya İstanbul adayı olmasını teklif etmiş CHP veya yoklamış. Daha birçok isim var. Arkadan, İsmail Cem'e geliyor sıra... Cem bugün bir siyasi partinin genel başkanı. Üstelik bölünmüş solun lider adayı, herkes bunların bir çatı altında birleşmelerini bekliyor. Yani, çocuk kandırır gibi İsmail Cem'e İstanbul Belediye Başkanlığı teklif edilir mi 
   CHP'li Meclis Başkanvekili Yılmaz Ateş Ankara'dan belediye başkanlığına aday. Ya seçilmezse Acaba yerine gelmek isteyen bir başka partili mi var 
   Anamuhalefet işte böyle her ilde sayısız yanlışlar içinde. Bu nedenle bölünüyor bölünüyor Seçimlere kavgalı tartışmalı giriyorlar 
   
   CHP, adamlarını yiyor 
   Murat Karayalçın sol kanadın eski bir genel başkanı. Bir zamanlar hepsi bir arada değil miydi Cem'ler, Baykal'lar, Karayalçın'lar, Ecevit'ler. Şimdi büyük bir ekseriyetle iktidarda oturan, oturduğundan kendisi bile endişelenen AK Parti'yi güçlendiriyorlar... ve hala birbirleriyle dövüşüyorlar 
   Halk oylarının yüzde 34 ile yüzde 65'ini dilediği gibi yönetiyor AK Parti. Solun dağılmış oyları hiçbir zaman fikir anlaşmazlığından olmamıştır. Hep liderlik yönetici takımda yer alma kavgasıyla bölünmüşlerdir Maalesef yine de siyasetçiler iktidara yardım ediyorlar Birbirlerini yiyorlar 
   
   ANAP, DYP heyecansız 
   Sol böyle de ANAP, DYP, MHP çok mu farklı Hastalık aynı liderlik kavgası Hem kendi aralarında hem kendi içlerinde. Hastalığın tezahürleri değişik o kadar 
   Hele hele ANAP ile DYP arasında ne fark var Üstelik ANAP artık bitti, perdeyi indirmiyor sadece Heyecanları kalmadı Öyleyse biraz daha canlı gibi görünen DYP ile niçin birleşmiyorlar veya hiç değilse birbirlerini desteklemiyorlar 
   Güçlü bir lider, anlaşan bir takım çıkana kadar bu siyasi boşluk böyle sürüklenip gider 
   Allah millete kolaylık versin. 
   
   
</TEXT>
</DOC>
