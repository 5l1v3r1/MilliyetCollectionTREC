<DOC>
<DOCNO> 203530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo03.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, Terim'e 22 puan fark attı... 
</HEADLINE>
<TEXT>

     Galatasaray'da 2001-2002 sezonu sonunda yaşanan şampiyonluk sonunda görevine son verilen ve daha sonra Beşiktaş'ın başına getirilen Rumen teknik adam Mircea Lucescu, veliahtı Fatih Terim'e, aradan geçen 1.5 sezonda her açıdan büyük fark attı. 
     Geçtiğimiz sezon iki teknik adam arasında yaşanan kıyasıya şampiyonluk yarışında Lucesculu Beşiktaş mutlu sona ulaşırken, Rumen teknik adam ilk zaferini de böylece elde etmiş oldu. 
     Bu sezon da merakla beklenen yeni sezon rekabetinde Fatih Terimli ''Cim Bom'' henüz ilk yarının sonunda adeta havlu atarken, Lucescu yönetimdeki Beşiktaş, en yakın rakibinin önünde devreyi çok farklı lider bitirdi. 
     Geçtiğimiz sezon lig sonunda 85 puan toplayan Lucescu'nun Beşiktaş'ı, ikinci sıradaki Terimli Galatasaray'a 7 puan fark atarken, bu sezonun ilk yarısındaki 14 puanlık farkla birlikte Lucescu, 1.5 sezon önce başlayan rekabette rakibi olarak gösterilen Terim'e karşı 22 puan farkla öne geçmiş oldu ve büyük üstünlük sağladı. 
     
     TERİM'İN LUCESCU'YA GALİBİYETİ YOK 
     Galatasaray'ın başına iki sezon sonra büyük umutlarla yeniden getirilen Fatih Terim, Beşiktaş'ın ''Başkomutanı'' Lucescu karşısında 3 maçta galibiyet elde edemedi. 
     İki teknik adam 1.5 sezonda ligde 3 kez karşı karşıya gelirken, bunlardan ikisini Lucesculu Beşiktaş kazanırken, bu sezon oynanan karşılaşma da beraberlikle sonuçlandı. 
     
     51 MAÇTA 22 PUAN FARK 
     İki takımın aynı anda şampiyonluk mücadelesi yaptığı 1.5 sezonda Lucesculu ''Kartal'' 51 maçta toplam 128 puan Maç başına ortalama 2.5 toplarken, Terimli Galatasaray ise 106 puan Maç başına ortalama 2.07 elde edebildi. 
     Lucecsu, Türkiye'nin en iyi teknik direktörü olarak gösterilen Terim ile rekabetinde arayı açarken, gol sayısında da iki takım arasında Beşiktaş lehine üstünlük yaşandı. 
     Lucesculu Beşiktaş, 1.5 sezonluk dönemde ligdeki 51 maçta fileleri 106 kez havalandırırken Maç başına ortalama 2.07 gol , Terimli ''Aslan'' ise aynı dönemde 90 gol Maç başına ortalama 1.76 gol atabildi. 
     
     BEŞİKTAŞ 36, GALATASARAY 50 GOL YEDİ 
     Son 1.5 sezon sonunda Beşiktaş, 51 maçta toplam 36 gol maç başına 0.7 yedi. Siyah-beyazlılar, bu sezon ise kalelerinde 17 maçta 15 gol maç başına 0.88 gördüler. 
     Savunmada büyük hatalar yapan ve bu sezon 17 maçta 23 gol Maç başına ortalama 1.35 , 1.5 sezonda da toplam 50 gol Maç başına ortalama 0.98 yiyen Galatasaray, kötü bir performans gösterdi. 
     
</TEXT>
</DOC>
