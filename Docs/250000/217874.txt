<DOC>
<DOCNO> 217874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/siyaset/siy10.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk düşmanı piskoposa Atina'dan soruşturma... 
</HEADLINE>
<TEXT>

   'Türkler barbardır, AB'ye girmemelidir' diyen Hristodulos'un sözleri Yunanistan'da tepki yarattı 
      
   Atina Asliye Hukuk Mahkemesi Savcılığı'nın, Yunanistan Kilisesi Başpiskoposu Hristodulos hakkında Türkiye ve Türkler aleyhindeki açıklamalarında suç unsuru bulunup bulunmadığını belirlemek için soruşturma açtığı bildirildi. Yunan basını, soruşturmanın Sivil Toplum İnisiyatifi Derneği Başkanı Dimitri Yorgokopulos'un Savcılığa şik yette bulunması sonucu açıldığını duyurdu. Radyolar ve gazetelerde yer alan haberlerde, Yorgokopulos'un şik yet dilekçesinde, "Başpiskopos Hristodulos'un açıklamalarının, Yunan devletini veya toplumunu misilleme tehlikesiyle karşı karşıya bırakan ve başka ülkelerle ilişkilerinde gerginlik yaratacak şekilde girişimlerde bulunan vatandaşlara uygulanan ve 3 aydan 3 yıla kadar hapis cezası öngören, ceza kanununun ilgili maddesine aykırı olduğunu da" vurguladığı belirtildi. 
   Hristodulos, Atina'daki Agia Varvara Kilisesi'nde yaptığı konuşmada, "Türklerin Hıristiyan ailesine katılmaması gereken barbarlar olduğunu ve Türkiye'nin Avrupa Birliği'ne AB girmemesi gerektiğini" söylemişti. 
   
   
   
</TEXT>
</DOC>
