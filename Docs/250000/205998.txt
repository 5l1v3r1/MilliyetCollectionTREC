<DOC>
<DOCNO> 205998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko06.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserili esnaf, sardalye balığını hamsi diye satıyor... 
</HEADLINE>
<TEXT>

     Karadeniz'in adeta simgesi olan hamsi, Kayseri'de isim değiştirdi. 
     Havaların erken ısınmasıyla Karadeniz'deki hamsi sürülerinin kuzeye kaçması sonucu, avlanan hamsi miktarı düştü. 
     Tezgahlarında satmak için yeterli miktarda hamsi bulamayan balıkçılar ise görünümü hamsiye benzeyen küçük sardalyeleri ''iri hamsi'' veya ''Karadeniz hamsisi'' adıyla satmaya başladılar. 
     Sardalye balığının da hamsi kadar lezzetli olduğunu savunun uyanık balıkçılar, ''Hamsi bulamayınca sardalyeye yöneldik. Sattığımız sardalyeler de hamsi kadar lezzetli ve taze. Hamsi bulsak balığın adını niye değiştirelim '' diye kendilerini savundular. 
     Bazı balık satıcılarının da daha çok Gelibolu bölgesinde avlanan sardalyeleri hamsiye dönüştürürken, kıvrak zekalarıyla orta yol bularak ''Gelibolu hamsi'' etiketiyle de sardalye satmaya başladılar. 
     
</TEXT>
</DOC>
