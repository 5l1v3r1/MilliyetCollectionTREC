<DOC>
<DOCNO> 236810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/yasam/ayas.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Babat 'cinayeti' raporla kesinleşti 
</HEADLINE>
<TEXT>


Önder Babat'ın ölümünün ardından aylardır beklenen Adli Tıp raporu nihayet çıktı. Rapor, Babat'ın uzak atışla öldürüldüğünü kanıtlıyor, ama cinayeti fazla aydınlatmıyor 

ŞÜKRAN ÖZÇAKMAK, AHU COŞKUN İstanbul 

Beyoğlu İmam Adnan Sokak'taki Devrimci Hareket dergisinden çıktıktan 5-6 metre sonra tek kurşunla öldürülen İstanbul Üniversitesi Hukuk Fakültesi öğrencisi Önder Babat'ın 25 iki aydır beklenen Adli Tıp raporu çıktı. Rapora göre, 9 milimetre çapındaki kurşun, kafatası kırığına yol açıp beyincik sapını geçerek göze yakın bir kemiğe saplanıp içeride kaldı. Babat, bunlara bağlı olarak beyin kanamasından öldü. Uzmanlar, beyin ve karaciğerin ağırlığını ölçerek delillere ulaşmaya çalıştı. Ancak uzak atış ve öldürücü darbe dışında cinayeti aydınlatacak herhangi bir emareye rastlanmadı. 

'Doğrudan hedefti' 
Dosyadaki bilgileri aktardığımız bir uzmanın yorumuna göre, Babat kaza kurşunuyla değil, doğrudan hedef alınarak öldürüldü. Dosyada, silahın niteliğini veya kurşunu sıkanı ortaya çıkaracak tek bir delil bulunmadığı için, cinayet h l kördüğüm. Babat'ın öldürüldüğü sokakta, saldırganın silahını ateşleyebileceği ihtimali bulunan iki ayrı nokta yani bina var. Ancak, bu binalardan biri restore edildiği için delillere ulaşmak artık mümkün değil. Diğer metruk bina ise boş. 

Tek umut Görgü şahidi 
Babat'ın kurşunla değil, başına taş düşmesi sonucu ölmüş olabileceğine inanan polis, yeterli olay yeri incelemesi yapmadığı için mermi kovanı bulunamamıştı. Olayın meydana geldiği 19.10 sıralarında sokağın çok kalabalık olduğuna dikkat çeken Babat'ın yakınlarının tek umudu, bir 'görgü şahidi'. Babat'ın avukatı Anıt Babat ise 'eksik soruşturma' nedeniyle Avrupa İnsan Hakları Mahkemesi'ne gitmeye hazırlanıyor. 

'Yürüyüş'ten dava 

Babat hakkında İstanbul Asliye Ceza Mahkemesi'nde bir davanın sürdüğü ortaya çıktı. 18 Nisan 2002'de İstanbul Üniversitesi'nden Beyazıt'a sloganlar atarak yürüyen 150 öğrenciden 20'si hakkında 'Toplantı ve Yürüyüş Yasasına Muhalefet'ten dava açıldı. Babat da yürüşü organize etmekten h kim karşısına çıkmıştı. 


</TEXT>
</DOC>
