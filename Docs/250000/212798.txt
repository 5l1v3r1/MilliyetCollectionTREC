<DOC>
<DOCNO> 212798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/ekonomi/eko11.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 sektörde büyüme yılı olacak 
</HEADLINE>
<TEXT>

   Demir Hayat Sigorta Genel Müdürü Nihal Us, 2003'ün sadece fiyat rekabeti ile desteklendiği kayıp bir yıl olduğunu kaydetti 
      
   Demir Hayat Sigorta Genel Müdürü Dr.Nihal Us, 2003'ün sektör açısından etik olmayan bazı davranışlarla, sadece fiyat rekabeti ile desteklendiği kayıp bir yıl olduğunu söyledi. 
   Us şunları söyledi "Şirketimiz, geçen yıllarda olduğu gibi kendisi ve sektör adına en doğru yerdeydi. 2004'ün her bakımdan büyüme yılı olacağını düşünüyorum. Bu anlamda tüm grup çalışanlarımızın ortak bir sinerji ile hareket edeceğine ve Demir Hayat'ın sektörde kendisine yakışan bir çıkış yakalayacağına inancım tamdır. Bu, ailenin birbirine kenetlenme gücü en önemli değerlerindendir. 2004 Demir Hayat'ın yılı olacaktır." 
   Demir Hayat Ailesi, Darüşşafaka Tesisleri'ndeki Polo Restoran'daki yemek, ardından ofis içindeki bir kokteyl ile yeni yıla merhaba dedi. 
   
   Patrondan destek mesajı 
   Grup şirketleri Demir Sigorta ve Demir Leasing'in de bir arada bulunduğu akşam yemeğinde, Yönetim Kurulu Başkanı Dr. Sema Cıngıllıoğlu, "İnsan ve toplum olarak tüm yenilgilerimizi bir kez daha tekrar etmeyeceğimiz hatalar ve deneyimler olarak kabul edip, daha iyi ve daha mutlu yarınlar için çalışmalıyız. Yeter ki birbirimize inanalım ve birbirimizi destekleyelim"şeklinde konuşma yaptı. 
   
</TEXT>
</DOC>
