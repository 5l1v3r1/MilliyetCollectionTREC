<DOC>
<DOCNO> 249867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/yasam/ayas.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk hayatınız hareketleniyor 
</HEADLINE>
<TEXT>


2004 yazında sizi neler bekliyor 4 
Hakan Kırkoğlu 

TERAZİ 
Genel Durum 
Terazi'ler için güzel haberlerimiz var. Yaz aylarının sonunda, 26 Eylül'de Jüpiter burcunuza geçerek sizin için hayatın pek çok alanında genişleme, öğrenme ve kendinizi geliştirme fırsatları sunmaya başlayacak. Bu güzel haber aynı zamanda, bu dönemde aldığınız ve sizi özellikle iş ve sorumluluklar alanında sıkıştıran Satürn transitini de daha yapıcı değerlendirebileceğiniz anlamına geliyor. Zira Satürn 2003 yılından bu yana sizi iş hayatında test etmekte. Başarılı bir dönemdesiniz ve çabalarınızı pek çok kişiye gösterebilirsiniz. Sıkı çalışma sayesinde kariyer hayatınızda daha üst mevkilere de tırmanabilecek konumdasınız. Kuşkusuz bu durum özellikle sorumluluklarını aksatmadan yerine getirenler için geçerli. Bu dönemde Neptün ve Pluto gezegenlerinin de desteği ile yaratıcı çalışmalar, sosyal faaliyetler size daha geniş olanaklar sunuyor. Neptün özellikle 6-9 Ekim doğumlu Terazi'lere yaratıcı bir esin, hassasiyet ve hayata daha ruhsal yönden bakabilme olanağı sağlayabilir. 
Pluto ise 13-17 Ekim doğumlu Terazi'lerin hayatına güçlü ve yaratıcı fikirler, başkalarını etkileme gücü ve dayanışma getiriyor. 23 Haziran'a kadar olan dönemde biraz daha dikkatli olmak ve iş hayatında size rekabet getiren koşullarla mücadele etmek gerekecek. Bu arada 27 Eylül'den sonra sizin için yılın en dinamik döneminin de başlayacağını söylemeliyiz. Jüpiter'le birlikte burcunuza geçen Mars, yapmak istedikleriniz yönünde sizi büyük enerjiler ve güvenle donatıyor. Kısaca, biraz sabır ve sağduyu göstererek, önümüzdeki sonbahar için hazırlıklara başlasanız iyi olacak. Bol şans. 

İlişkiler ve aşk 
Terazi Kadını 
Kibar, alımlı ve her zaman estetiğe önem veren bir kadındır. Haritasında Terazi burcu kadını, uzlaşıcıdır, uyum arar, istediklerini diplomasi ve hoşgörü ile elde etmesini bilir. Terazi kadını akılcı olmakla birlikte, aşka da aşıktır. Romantik olmakla beraber, zevklerini abartmadan ifade etmesini bilir. Sosyal alanda da etkin olması onu çekici kılar. Genel olarak onu yönlendirebilecek, kararlı tiplere ilgi duyar. Bu dönemde aşk hayatınızda size en güzel atmosferi sunan dönem 6 Eylül-3 Ekim tarihleri arasında yaşanabilir. Bu dönem sosyal ilişkiler ve arkadaşlıklar açısından da olumlu sayılır. 7 Ağustos'a kadar olan dönemde de aşk hayatınızda hareketlilik var. Venüs'ün uyumlu açısı genel olarak daha tatmink r koşullara işaret ediyor. Hayatınıza girebilecek yeni kişiler belki de hiç tanımadığınız bir çevreden, hatta yurtdışı ya da eğitimle ilgili alanlardan da olabilir. Bununla birlikte Venüs 29 Haziran'a kadar geri harekette olduğu için, bu tarihe kadar her şey biraz daha belirsiz ve tam olarak adını koyamadığınız bir beraberliğe de yol açabilir. 7 Ağustos-6 Eylül arasında ise, aşkta biraz daha temkinli davranmak ve aşırı tepkisel olmamak gerekiyor. 

Terazi Erkeği 
Gerçek bir centilmendir ve zevkleri gelişmiştir. Aşkta baştan çıkarıcı bir Don Juan olabileceği gibi, gerektiği yerde durmasını da bilir. Venüs bu burcun erkeğine kibarlık ve sosyal alanda çekicilik katar. Aşkını güzel yollardan anlatmayı bilir ama aşırı durumlarda şıpsevdi de olabilir. Bu yüzden durulması ve karar vermesi uzun sürebilir. Onunla aşk yaşayan kadın özgürlüğüne de önem vermeli, asla boğucu olmamalıdır. Bu dönemde Terazi erkeğinin aşk hayatını hareketlendiren pek çok transit var. 7 Ağustos'a kadar olan dönemde Venüs'ün rahat açısı altında aşk hayatınıza yeni enerjiler, heyecan ve maceracı bir ruh getirebilir. Bu dönemde yapılan yolculuklar, tatiller son derece canlandırıcı olabilir. 23 Haziran-10 Ağustos arasında da kendinizi iyi ifade edebileceğiniz, özellikle sosyal alanda önde olabileceğiniz fırsatlar ortaya çıkabilir. Bu dönemde yaşanabilecek aşklar çok daha yoğun ve heyecanlı olabilir. Bununla birlikte, 7 Ağustos-6 Eylül arasında beraberliklerde yanlış anlamalar yüzünden ilişkinizi test edebilecek olaylarla karşılaşabilirsiniz. 

Terazi'lerin yaz aylarında aşktaki renkleri Venüs 3 Nisan 7 Ağustos 1 7 Ağustos 6 Eylül 4 6 Eylül 3 Ekim 3 Mars 7 Mayıs 23 Haziran 4 23 Haziran 10 Ağustos 2 10 Ağustos 26 Eylül 3 

Önümüzdeki aylarda Terazi'lerin diğer burçlarla ilişkileri 
1 Çok akıcı ve olumlu 
2 Oldukça iyi 
3 Vasat, heyecansız 
4 Tartışmalı 

Terazi 2 Koç 3 Boğa 2 İkizler 4 Yengeç 1 Aslan 3 Başak 1 Terazi 4 Akrep 2 Yay 4 Oğlak 2 Kova 3 Balık 

Eylülde ilişkiler çıkmaza girebilir 

AKREP 
Genel Durum 
Bu dönemde sert görünümlü gezegenler sizi daha fazla desteklerken, sıkı çalışma ve disiplin başarı getirebilir. Satürn gezegeni burcunuzla uyum içinde yeni şeyler öğrenmek, tecrübeleri daha iyi alanlarda kullanmak ve hayat görüşünüzü daha elle tutulur bir hale getirmek yolunda fırsatlar sunuyor. Zira kendinizi yeni alanlarda denemeniz, önümüzdeki birkaç yıl içinde kariyer hayatınızda çok daha iyi yerlere gelmenize yardımcı olabilir. 25 Eylül'e kadar Jüpiter de destek veriyor ve özellikle grup çalışmaları, ortaklaşa konular ve arkadaş çevrenizde daha fazla hareket, kazançlı çalışmalar sunabilir. Bu dönemde amaçlarınıza erişmek yönünde çok daha kolay destek görebilirsiniz. 
23 Haziran-10 Ağustos günleri arası, sizi yorabilecek bir dönem. Bu dönemde özellikle iş hayatında rekabet arttığı için daha sıkı çalışmanız gerekiyor. Özellikle iş hayatına odaklanabilirsiniz. Bu arada Uranüs ise özellikle 27-30 Ekim doğumlu Akrep'lere yepyeni enerjiler ve yenilenme fırsatları sunuyor. Balık burcundaki Uranüs tüm Akrep'ler için değişimin hızlı sürprizler ve var olan şartlardan özgürleşme yoluyla geleceğini gösteriyor. 5-9 Kasım doğumlu Akrep'lere ise uyarımız var. Dağınıklık, motivasyon kaybı ve özellikle ev hayatını ve yerleşimi etkileyebilecek karmaşa, hayatın pek çok alanında beklemelere yol açabilir. 

İlişkiler ve aşk 
Akrep Kadını 
Hiç de göründüğü gibi olmayabilir. Akrep kadınları ara sıra lav püskürten yanardağlar gibidir. Huzurlu ve güven dolu bir ilişkiyi tercih etseler bile, aşkı tutku ve aşırılıklar yoluyla yaşamaya eğilimlidirler. Akrep kadını doğal bir çekiciliğe ve gizeme sahip olabilir ama kıskançlıklar yüzünden kendisini ve eşini tahrip etmeye de eğilimlidir. Bu yüzden ancak sağlam duran, güven veren partnerlerin yanında aradığı huzuru bulabilir. Yaz aylarında aşkın daha huzurlu yaşanabileceği bir dönem 7 Ağustos-6 Eylül arasında görülüyor. Bu dönemde hayatınıza girecek yeni kişiler size çok geniş ufuklar açabilir. Yolculuk, tatil ya da yabancılarla ilgili konular da ilişkilerinizi hareketlendiren alanlar olabilir. Bununla birlikte 23 Haziran-10 Ağustos arasında ilişkilerde dikkatli davranmak ve abartılı tepkilerden kaçınmak gerekiyor. Süregelen bir ilişki bu dönemde artan tartışmalar yüzünden daha kolay yıpranabilir. 6 Eylül sonrasında ise aşk yine vurgulanmakla birlikte, abartıya kaçmak ya da maddi konular yüzünden ilişkileri zora sokabilecek olaylar gündeme gelebilir. 

Akrep Erkeği 
Yoğun duyguların, güçlü olma arzusunun çok belirgin olduğu bir erkektir. Enerjisini boşa harcamayı sevmez ve amacına ulaşmak için sonuna kadar direnebilir. Akrep sezgilerin de güçlü olduğu bir burçtur ve Akrep erkeği sezgilerini hem iş alanında hem de özel yaşamda sıklıkla kullanır. Bu burcun erkekleri aşk hayatında fiziksel ve ruhsal uçlar arasında gidip gelirler. Akrep erkeği 10 Ağustos-26 Eylül tarihleri arasındaki dönemde kendini daha iyi ifade edebilecek. Bu tarihler arasında arkadaşlıklar, keyif ve sosyal konular da öne çıkıyor. 7 Ağustos'a kadar ise aşk hayatında ve ilişkilerde daha fazla soru işareti var. Kararsızlık, yetersizlik hissi ve duygusal alanda sıkıntılı bir dönem yaşanabilir. Bu bakımdan temmuzla karşılaştırıldığında ağustos ayı çok daha güzel geçebilir. 

Önümüzdeki aylarda Akrep'lerin diğer burçlarla ilişkileri 
1 Çok akıcı ve olumlu 
2 Oldukça iyi 
3 Vasat, heyecansız 
4 Tartışmalı 

Akrep 2 Koç 3 Boğa 3 İkizler 1 Yengeç 4 Aslan 2 Başak 3 Terazi 2 Akrep 3 Yay 2 Oğlak 4 Kova 1 Balık 

Akrep'lerin yaz aylarında aşktaki renkleri Venüs 3 Nisan 7 Ağustos 3 7 Ağustos 6 Eylül 1 6 Eylül 3 Ekim 4 Mars 7 Mayıs 23 Haziran 2 23 Haziran 10 Ağustos 4 10 Ağustos 26 Eylül 2 

YARIN 
YAY VE OĞLAK 



</TEXT>
</DOC>
