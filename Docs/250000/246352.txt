<DOC>
<DOCNO> 246352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/ekonomi/eko05.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, kredili anlaşma yapmalı' 
</HEADLINE>
<TEXT>


Yabancı analistlere göre Türkiye, IMF ile yeni dönemde 'finansman içeren' bir anlaşma yapmalı, çünkü 'yüklü geri ödemeleri' var 


Yabancı analistler, yürürlükteki stand - by'ın bitiminden sonra Şubat 2005 , Türkiye'nin IMF ile yapacağı yeni anlaşma için en uygun biçimin, 'finansman içeren' anlaşma olabileceğini belirtti. Analistlere göre, Türkiye ya 'ihtiyati' ya da 'normal stand-by' imzalamalı. 
Türkiye'nin 'program sonrası izleme anlaşması' gibi, finansman içermeyen anlaşma yerine, finansman içeren anlaşmaları tercih etmesi gerektiğini belirten analistler, ancak bu tür anlaşmalarla Türkiye'nin IMF'ye borçlarını ödeyebileceğini kaydediyorlar. 
8.5 milyar dolarlık ABD kredisinin alınması olasılığının azaldığına ve Ağustos 2003'te IMF kredilerini yeniden yapılandırıldığına dikkat çeken analistler, 2006 ve 2007'te yüklü borç geri ödemeleri nedeniyle Türkiye'nin ek mali imk na ihtiyacı olabileceğini belirtiyorlar. 

IMF heyeti Bakan Babacan'la görüştü IMF, Ankara temaslarına dün Devlet Bakanı Ali Babacan'la başladı. Babacan'la 2.5 saat süren görüşen heyet, gözden geçirme ile 4. madde konsültasyon çalışmalarını masaya yatırdı. Heyet daha sonra, Dışişleri Bakanı Abdullah Gül'le görüştü. 


</TEXT>
</DOC>
