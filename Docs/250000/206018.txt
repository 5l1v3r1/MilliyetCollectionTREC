<DOC>
<DOCNO> 206018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko26.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Dış ticaret açığından korkmamak gerek 
</HEADLINE>
<TEXT>

     Devlet Bakanı Kürşad Tüzmen, TL'nin aşırı değerinin ortadan kalkmasının önemli olduğunu söyledi. 
     İhracat rakamlarının açıklandığı toplantı sonrası gazetecilerin sorularını yanıtlayan Tüzmen, ortalama kurun önemli olduğunu vurgulayarak, dolar geçen yıl sonundaki 1 milyon 300-400 bin seviyesinde olsaydı, bu ihracat artışının yakalanamayacak olduğunu söyledi. 
     Kendileri için aşırı değerlenmiş olan TL'nin, bu aşırı değerinin ortadan kalkmasının önemli olduğunu belirten Tüzmen, aşırı değerli TL'nin yerli sanayi üzerinde olumsuz etkisi olduğunu vurgulayarak, şöyle devam etti 
     ''Çok aşırı değerlenmeler sıkıntı yaratıyor. Çünkü, net ihracatçı konumundan net ithalatçı konumuna gelirsiniz. TL'nin aşırı değerlenmesini bizim yurtdışındaki işçiliği, yurtdışındaki başka sanayileri ve tarım ürünlerini sübvanse etmek demektir.'' Çin'i örnek gösteren Tüzmen, bu ülkenin ihracatının ithalatından fazla olduğuna işaret ederek, ''Bu ülkenin parasını değerli hale getirmesi lazım. Bugün sarı tehlike olmasının sebebi ne Senelerdir bu politakayı izlemesi. İhracattaki pazar payının açılımını devam ettirmek için buna devam ediyor'' dedi. 
     Türkiye'nin ihracata dayalı kalkınma modelini benimsediği için ihracatçının normal bir ortamda bırakılması gerektiğini kaydeden Tüzmen, ''Yani, sun'i ortamları hazırlamamız lazım onlar için. Onları dünya fiyatlarında girdi ile desteklemek lazım ki, ihracat artışı sürsün. Çünkü, ihracat Türkiye'nin çok kötü yönetildiği dönemde dahi Türkiye'nin morali oldu. Dolayısıyla, bu ailenin moralinin yüksek tutulması lazım'' şeklinde konuştu. 
     
     ''DIŞ TİCARET AÇIĞI TEHLİKELİ DEĞİL'' 
     2004 yılında 55 milyar dolarlık ihracat hedefinin yüksek olup olmadığı sorusuna karşılık Tüzmen, ''Yüksek bir hedef ama çıtayı yüksek tutmamız lazım. Çünkü, biz burada artık rekortmen yetiştirmeye başladık. Onlara, normal rakamlar değil. Kırılabilecek hedefler getirmek lazım'' dedi. 
     İhracatçıların kar edemediğine ilişkin olarak da Tüzmen, ihracatçının gayretini dostlar alışverişte görsün diye yorumlamamak gerektiğini ifade etti. Tüzmen, karlılığın, girdi maliyetlerinin dünya fiyatlarıyla aynı olmamasından kaynaklandığını anlattı. 
     Dış ticaret açığından korkmamak gerektiğini dile getiren Tüzmen, şunları kaydetti 
     ''Dış ticaret açığının, toplam dış ticarete oranı önemli. Bu oran, yüzde 20'ler seviyesinde olursa çevrilebilir, bu çok tehlikeli bir gidiş göstermez. 20 milyar dolara yakın dış ticaret açağı ile 2003'ü kapatttık. 115 milyar dolarlık dış ticaret hacmi içinde 20 milyar dolarlık bir açık çok fazla değil. Gönül istiyor ki, 150 milyar dolarlar seviyesindeki bir dış ticaret hacminde 20 milyar dolar açıkla devam edelim. Sonra yavaş yavaş ihracatın ithatı karşılama oranı yüzde 75, 85'lere yükselsin. Bu çok sağlıklı bir gidiş olur. 
     Şu anda, dış ticaret açığını tehlikeli bir açık olarak görmüyorum. Türkiye gibi gelişmekte olan bir ülke ekonomisi için sağlıklı bir göstergedir. Önemli olan ihracatın ithalatı karşılama oranının yüzde 70'ler seviyesinde tutulmasıdır.'' Sarı tehlike olarak görülen Çin'in kırmızı ışık yakılarak durdurulamayacağını ifade eden Tüzmen, ''Sarı tehlikeye kırmızı ile diğer tonlar uyguladığınız zaman mor olma tehlikesi var, morarmamak lazım. Bizim turkuaz renkle yeşil hale çevirmek lazım'' dedi. 
     
     OĞUZ SATICI 
     TİM Başkanı Oğuz Satıcı da, yeni yılda Merkez Bankası ile nasıl strateji izleyecekleri sorusuna karşılık, Merkez Bankası ve izlediği politikanın birinci derecede ihracatçıları ve dış ticaret camiasını ilgilendirdiğini söyledi. 
     Satıcı, ''O yüzden Merkez Bankası'nın uyguladığı para politakalarını yanlış bulduğumuz noktalarda sorgulayacağız, uyaracağız'' dedi. 
     Ekonomi yönetiminin bütün olduğunu, bu bütünden ayrı hareket etmeye çalışan hangi kurum olursa olsun kendilerinin uyarmaya, sorgulamaya ve eleştirmeye devam edeceğini kaydeden Satıcı, şöyle dedi 
     ''Ama bizim meselemiz kur değil, genel para politikalarıdır, ekonomi yönetiminin bütünlük içinde gitmesi gerekliliğidir. Yoksa, aferin ihracat güzel artıyor diyerekten ve bu artış içerisinde kendi uyguladıkları politikaların bir payı varmış gibi göstermeye çalışmaları... Bunlarda payı olmadıklarını ve bunun tamamen üreticilerimizin, ihracatçılarımızın verimliliğine, rekabetçiliğine, risk alma kabiliyetlerine dayalı bir gelişme olduğunu anlatmamızdan kaynaklanıyor.'' Toplantıda, ihracata yaptıkları katkıladan dolayı Dış Ticaret Müsteşarı Tuncer Kayalı, Gümrük Müsteşarı Nevzat Saygılıoğlu ve Eximbank Genel Müdürü Ahmet Kılıçoğlu'na birer plaket verildi. 
     Daha sonra, Devlet Bakanı Kürşad Tüzmen başkanlığında TİM Başkanlar Konseyi ilk kez toplanarak, 2003 yılı gelişmelerini ve 2004 yılı beklentilerini basına kapalı olarak değerlendirdiler. 
     
</TEXT>
</DOC>
