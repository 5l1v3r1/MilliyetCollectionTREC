<DOC>
<DOCNO> 246836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/soneko37.html </URL>
<DATE> 2004/06/10/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Doğrudan Gelir Desteği ödemeleri Haziran'ın son haftasında başlayacak 
</HEADLINE>
<TEXT>

     Doğrudan Gelir Desteği'nde DGD , 2003 yılının ikinci dilimine ilişkin ödemeler Haziran ayının son haftasında başlayacak. 
     Hazine Müsteşarlığı'ndan verilen bilgiye göre, Devlet Planlama Teşkilatı tarafından hazırlanan ''İlçelerin Sosyo-Ekonomik Gelişmişlik Sıralaması'' esas alınarak gerçekleştirilecek ödemeler, her ayın son haftasında yapılarak tamamlanacak. 
     Haziran'ın son haftasında, Van'ın Bahçesaray ilçesi başta olmak üzere 170 ilçede toplam 250.7 trilyon lira ikinci dilim DGD ödemesi yapılacak. 
     Temmuz'da 162 ilçede toplam 250 trilyon lira, Ağustos'ta 293 ilçede toplam 399.7, Eylül'de 231 ilçede toplam 404.6 trilyon lira DGD ödemesi gerçekleştirilecek. 
     İkinci dilim DGD olarak, Haziran-Eylül döneminde toplam 1 katrilyon 307 trilyon lira ödeme yapılacak. 
     DGD uygulaması kapsamında, geçen yıl 2 milyon 761 bin çiftçiye, yaklaşık 2 katrilyon 642 trilyon lira DGD ödemesi tahakkuk ettirilmiş, bunun 1 katrilyon 310 trilyon lirası Aralık 2003-Mart 2004 döneminde ödenmişti. 
     Ödemelere ilişkin sıralama ve toplam ödeme tutarları, Hazine Müsteşarlığı'nın internet sitesinde yayımlandı. 
     
</TEXT>
</DOC>
