<DOC>
<DOCNO> 246903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo19.html </URL>
<DATE> 2004/06/10/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Portekiz 2004'de açılış maçını İtalyan hakem Collina yönetecek... 
</HEADLINE>
<TEXT>

     Portekiz'de yapılacak Avrupa Futbol Şampiyonası finallerinde, ev sahibi ülke ile Yunanistan arasında oynanacak açılış maçını, İtalyan hakem Pierluigi Collina yönetecek. 
     Şampiyonanın en iyi hakemi olarak gösterilen 44 yaşındaki tecrübeli hakem, çok mutlu olduğunu belirtirken, ''İlk defa böyle bir şampiyonada açılış maçı yöneteceğim. Bu maçlar her zaman özeldir'' diye konuştu. 
     12 Haziran Cumartesi günü Porto'da TSİ 19.00'da oynanacak Portekiz-Yunanistan karşılaşmasında, Collina'nın yardımcılıklarını İtalya Futbol Federasyonu'ndan Marco Ivaldi ve Nasciso Pisacreta yapacak. Maçın dördüncü hakemi ise Lüksemburg'dan Alain Hamer olacak. 
     Hakemlik kariyerini gelecek yıl tamamlamayı planlayan Collina, Japonya ve Güney Kore'nin ortaklaşa düzenlediği 2002 Dünya Kupası'nda da Brezilya-Almanya finalini yönetmişti. 

     
</TEXT>
</DOC>
