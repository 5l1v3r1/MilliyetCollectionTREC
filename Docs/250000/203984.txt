<DOC>
<DOCNO> 203984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo25.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaza 3 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesi, bu sabaha karşın yapılan 3 maçla başladı. 
     Philadelphia 76ers'ın Orlando Magic'i 95-73 yendiği maçta 20 sayı, 7 ribaunt, 6 asist ve 1 top çalmayla oynayan Magicli Tracy Mcgrady dikkati çekerken, Gürcü asıllı Türk vatandaşı oyuncu Zaza Pachulia, 3 sayı, 2 ribaunt ve 1 top çalmayla 6 dakika oyunda kaldı. 
     12 sayı ve 6 ribaundla Tyronn Lue, Orlando Magic'in en çok sayı kaydeden 2. oyuncusu oldu. 
     Philadelphia 76ers'da ise, 22 sayı üreten Glenn Robinson, 5 ribaunt, 3 asist ve 1 top çalma performansıyla, galibiyette önemli rol oynadı. Takımda ayrıca Kyle Korver, 16 sayı ve 5 ribauntla Robinson'ı izlerken, 6 ribaunt ve 14 asistle Eric Snow ve 7 ribaunt ve 5 asisti bulunan Aaron Mckie, 14'er sayı üretti. 
     Bu galibiyetle 28. maçında 14. galibiyetini alarak Atlantik Grubu'nda liderliğe yükselen 76ers'da, sakatlıkları süren yıldız oyuncular Allen Iverson ve Derrick Coleman maçta oynayamadı. 
     Günün diğer maçlarında Chicago Bulls, sahasında Utah Jazz'a 92-80 yenilmekten kurtulamazken, Denver Nuggets da sahasında Memphis Grizzlies'i 106-99 yendi. 
     Ligde 9. hafta mücadelesine, yarın sabaha karşı yapılacak 12 maçla devam edilecek. 
     
</TEXT>
</DOC>
