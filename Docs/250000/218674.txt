<DOC>
<DOCNO> 218674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yasam/yas03.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kondisyon' dolandırıcısı 
</HEADLINE>
<TEXT>

   Fenerbahçe'nin kondisyoneri olduğunu söyleyip koşturduğu çocukların emanet ettiği eşyaları çalan Emrullah Aktaş yakalandı 
      ELVAN EZBER İstanbul 
   
   Fenerbahçe'de kondisyoner olduğunu söyleyip koşturduğu öğrencilerin eşyalarını çalan bir kişi yakalandı. Polis, Kadıköy'de okul önlerinde artan dolandırıcılık olayını araştırmaya başladı. Mağdur öğrenciler, başlarına gelen olayı şöyle anlattı "Okul çıkışına sarı - lacivert atkı ve düdükle gelen biri, Fenerbahçe'de kondisyoner olduğunu söyleyip 'Sizi altyapıya futbolcu olarak alabilirim. Ama kondisyonunuzu ölçmeliyim' diyerek 100 metre koşmamızı istedi. Cüzdan, cep telefonu ve çantamızı teslim edip koştuk. Geri döndüğümüzde kaybolmuştu." Bu ifadeler üzerine polis, öğrencilerin, sabıka dosyasından teşhis ettiği Emrullah Aktaş'ı 23 Fatih'teki evinde yakaladı. 50 kişiyi aynı yöntemle dolandırdığı ortaya çıkan Aktaş'ın aynı şekilde dolandırılınca bu işe başladığı anlaşıldı. 
   
   
</TEXT>
</DOC>
