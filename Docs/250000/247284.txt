<DOC>
<DOCNO> 247284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/siyaset/asiy.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış kazanacak 
</HEADLINE>
<TEXT>


DEP tahliyesi ve Kürtçe yayınla atılan yeni reform adımlarına son saldırılarla gölge düşüren PKK'ya karşı aydın ve siyasetçiler, "Tek damla kan akmasın" çağrısı yaptı 

NAMIK DURUKAN, EZELHAN ÜSTÜNKAYA Ankara 


AB yolundaki adımlar, son olarak TRT'nin yerel dillerde yayına başlaması ve eski DEP milletvekillerinin serbest bırakılmalarıyla hayata geçirilirken, "KONGRA-GEL" adını alan terör örgütü PKK'nın yeniden başlayan saldırıları, Kürt siyasetçi ve aydınları kanlı eylemlere karşı harekete geçirdi. 
Terörist Abdullah Öcalan'ın yakalanması ve örgütün büyük sarsıntı geçirdiği süreci de içeren son 5 yılda sürdürdüğünü iddia ettiği ateşkesi 1 Haziran'da sona erdirdiğini duyuran PKK'nın önceki akşam Batman-Gercüş'teki saldırısında bir polis ile bir bekçi yaşamını yitirdi. Kanlı örgüt dün de Tunceli'de askeri bir konvoya saldırırken, Kürt siyasetçileri ile aydınlar, "tek damla kan akmasın" çağrısında bulundular. DEHAP da, basın toplantısıyla örgüte çağrı yapma kararı aldı. Demokratikleşme yolundaki reformlar sürerken başlayan saldırılar üzerine Milliyet'e yapılan değerlendirmeler şöyle 
CHP Genel Başkanı Deniz Baykal Herkesin yaşanan olaylardan gerekli dersi çıkararak, Türkiye'nin tekrar eski çatışmalara sürüklenmemesi konusunda çok dikkatli olmasına gerek vardır. DEP'lilerin tahliyesi kararının bir uyum, barış ve sevgi ortamının oluşmasına yardımcı olmasını dilerim. Tam tersine bir intikam, hesaplaşma, kamplaşma anlayışının vesilesi haline getirilmemelidir. Yeni kavga tahriklerinden herkes uzak durmalıdır. Umarım barış, uzlaşma, sağduyu kazanacaktır. Terör ve gerginlik politikaları işletilemeyecektir.DEHAP Genel Başkanı Tuncer Bakırhan Hükümetin, çok tatmin etmese de Kürtçe yayın yapması, DEP'lilerin bırakılması gibi adımları göz önüne getirildiğinde, bunların yeni gelişmelere vesile olacağını düşünerek, KONGRA - GEL'in ateşkesinin devam etmesi gerektiğini belirtiyoruz. DEHAP, bugün dün yaptığı toplantıda, yarın bugün KONGRA-GEL'e ateşkesi bozmama çağrısında bulunma kararı aldı. Bu çağrıyı yapıyoruz. Ateşkes sürmeli.Eski HADEP Genel Başkan Yardımcısı - Yazar Mehmet Metiner KONGRA - GEL'in silaha başvurma kararı alması siyasal aklın gereklerine uygun düşmüyor. Bu karar herkesten önce Kürtlere zarar verecektir. Bu karar statükonun damarlarına taze kan pompalamaktan öte anlam taşımaz. Şerafettin Elçi Devletten olumlu adımların atıldığı dönemde olumlu gelişmeyi aksatacak bir yeniden şiddet ortamının doğması, Türkiye genelinin ve Kürt halkının yararına değil. Türkiye'nin AB'ye girmesinden rahatsız olan karanlık güçlerin ekmeğine yağ sürülür.Avukat Hasip Kaplan Cumhuriyet'in 80 yılı boyunca, Kürt sorununun çözümünde tabuların yıkılmaya başlandığı bir dönemde silah hiçbir şeye çözüm getirmez. Hükümet ve yönetenler gibi çatışmanın diğer tarafı için de barış çabasında olma gerekliliği bulunuyor.Eski DEP Genel Başkanı Feridun Yazar Şiddetle, silahla bu olayın çözülemeyeceği her alanda anlaşılmış durumdadır. Olumlu gelişmeler de var. Kopenhag kriterlerinin adım adım uygulamaları yapılırken, yeniden silah kullanımının sonuç vereceğini sanmıyorum.Eski DEP Milletvekili Mahmut Alınak Kan dökülmesin, demek yetmiyor. Operasyonlar durmalı. PKK da sürdürdüğü savaşı derhal kesmeli. Orada savaşan gençler aynı ülkenin çocukları. Bir aydın inisiyatifi hem PKK, hem devlet üzerinde ağır bir baskı oluşturmalı. Canları istedi diye kimse savaş çıkartamamalı.Haklar ve Özgürlükler Partisi Genel Başkanı Abdülmelik Fırat Ateşkes kararının bozulması iyi olabilir mi ki Türkiye'nin yanlışları da olsa, barış ve huzur içinde elele yaşamak gerekiyor. PKK'nın kararları Kürt halkının yararına değil. Yanlışlara rağmen, demokratikleşme yolundaki adımları izlemek gerekiyor.Diyarbakır Barosu Başkanı Sezgin Tanrıkulu Şiddet bir yöntem olmamalıdır. Örgütün meşru savunma amaçlı da olsa ateşkesten vazgeçme kararı vermesini tasvip etmiyorum. 5 yıllık çatışmasız ortamın, demokratikleşme anlamında önemli yararı olmuştur.Eski DEP Milletvekili Ahmet Türk Türkiye kabuğunu değiştiriyor. Tüm dünya bu değişimi alkışlıyor. Değişimin ve dönüşümün gerçekleştiği bir aşamada, toplumsal huzur ve barışı sağlayacak güçlü bir arayış içinde olmamız gerekir. 

Emniyet Sözcüsü 
'Barıştan yanayız' 

Emniyet Genel Müdürlüğü Sözcüsü Ramazan Er, "Eski DEP'lilerin tahliyesi, TRT'den Kürtçe yayın yapılması ve KONGRA-GEL'in başlattığı eylemleri" nasıl değerlendirdiğinin sorulması üzerine, PKK'nın, ABD ve AB ülkeleri tarafından "terör örgütü" listelerine alındığını anımsattı. Er, "Biz barıştan yanayız. Bu örgüt ve diğerleriyle ilgili bugüne kadar 8 defa yasa çıkarılmıştır. Bundan yararlanan da olmuştur, yararlanmayan da olmuştur" dedi. 


</TEXT>
</DOC>
