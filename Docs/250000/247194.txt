<DOC>
<DOCNO> 247194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur02.html </URL>
<DATE> 2004/06/11/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Mezarlık duvarına çarpan araçta iki kişi yaralandı 
</HEADLINE>
<TEXT>

     İzmir'in Bornova ilçesinde meydana gelen trafik kazasında 2 kişi yaralandı. 
     AA muhabirinin aldığı bilgiye göre, Pınarbaşı semtinde U.G. 17 yönetimindeki 35 HVM 06 plakalı özel araç, aşırı hız ve dikkatsizlik sonucu mezarlık duvarına çarptı. 
     Kazada, U.G. ile yanında bulunan arkadaşı Enver Başak 22 yaralandı. Ege Üniversitesi Tıp Fakültesi Hastanesi'ne kaldırılan yaralıların hayati tehlikeleri bulunmadığı belirlendi. Her iki gencin de alkollü olduğu öğrenildi. 
     Bu arada kazaya neden olan U.G'nin ehliyetinin olmadığı ortaya çıktı. 
     
     OKUL DUVARINDAN DÜŞTÜ, AYAĞINI KIRDI 
     Buca ilçesindeki Betontaş İlköğretim Okulu'nun duvarında alkol alan Bülent Duru 30 , dengesini kaybederek duvardan düştü. Yeşilyurt Atatürk Eğitim ve Araştırma Hastanesi'ne kaldırılan Duru'nun sağ ayağının kırıldığı belirlendi. 
     Ameliyat edilen Bülent Duru, Ortopedi Servisi'nde gözlem altına alındı. 
     
     MOBİLYA İMALATHANESİNDE YANGIN ÇIKTI 
     Buca ilçesi Şirinyer semti 652 2 sokakta bulunan bir mobilya imalathanesinin zemin katında yangın çıktı. İtfaiye ekiplerinin müdahalesiyle söndürülen yangında ölen ya da yaralanan olmadı. 
     Sigara izmaritinden çıktığı belirtilen yangında, maddi hasar meydana geldi. 
     
</TEXT>
</DOC>
