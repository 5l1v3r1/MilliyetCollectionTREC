<DOC>
<DOCNO> 211501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo14.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Macaristan, ölen genç futbolcusuna ağlıyor... 
</HEADLINE>
<TEXT>

     Macaristan, ölen genç futbolcusu Miklos Feher'e ağlıyor. 
     Geçen pazar akşamı Portekiz liginde oynanan Guimares-Benfica maçının son dakikalarında aniden yere düşen Miklos Feher, tüm müdahalelere rağmen kurtarılamadı. Guimares Hastanesi'ne kaldırılan 24 yaşındaki Macar milli futbolcu Feher'in kalbinin saat 00.10'da durduğu açıklandı. 
     Macar basını olayı hem görsel medyada, hem de yazılı medyada birinci haber olarak verdi. Miklos Feher'in anne ve babası derhal Portekiz'e uçtu. 
     Genç futbolcunun ölümüne kalp krizinin neden olup olmadığının kesinlik kazanmadığını, yapılan otopsiden sonra ölüm nedeninin açıklanacağı bildirildi. 
     Benficalı futbolcunun ani ölümü Macaristan'ı yasa boğdu. 
     Macaristan Futbol Federasyonu, ölen futbolcu için görkemli bir cenaze töreni düzenleyeceğini açıkladı. 
     
</TEXT>
</DOC>
