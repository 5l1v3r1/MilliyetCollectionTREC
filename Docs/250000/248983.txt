<DOC>
<DOCNO> 248983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/soneko19.html </URL>
<DATE> 2004/06/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Müşterisini ıslatan minibüs şoförü, 85-525 milyon ceza ödeyebiliyor 
</HEADLINE>
<TEXT>

     Müşterisini ıslatan minibüs şoförü, müşterisine bağıran ve hakaret eden esnaf, müşterisinin yüzünü kesen berber, 85 milyon ile 525 milyon lira arasında değişen miktarlarda ceza ödeyebiliyor. 
     Trabzon Esnaf ve Sanaktarları Odaları Birliği TESOB Genel Sekreteri Yaşar Bıyıklı, AA muharine yaptığı açıklamada, esnafın müşterisine kötü davranmasının kanunen suç olduğunu kaydetti. 
     Bıyıklı, ayıplı mal ve hizmetten suçlu bulunan esnafın, disiplin yönetmenliğine göre aidatın iki katından başlayan para cezasına çarptırıldığını vurgularken, şunları kaydetti 
     ''Cezalar arasında meslekten men gibi ağır hükümler de bulunuyor. Ancak sistem tüketicilerin ilgisizliği yüzünden sağlıklı bir şekilde işlemiyor. Tüketiciler yaşadıkları sorunları, esnaf ya da ticaret ve sanayi odalarını bildirmesi gerekirken, bildirmiyor. Bu tür sorunlarlarla karşılaşan tüketiciler kesinlikle bizlere başvuruda bulunmalı. Aksi taktirde bu tür kötü hareketler bulunan esnafın cezasız kalmaması gerekir.'' Bıyıklı, Esnaf, Ticaret ve Sanayi Odaları Disiplin Yönetmenliği'ne aykırı davranışları şöyle sıraladı 
     ''Müşteriye, hakarette bulunmak, kovmak, aşağılamak. Eksik gramajlı ekmek, simit satmak. Yolcu üzerine su sıçratmak, parmağını kapıya sıkıştırmak. Terzide elbiseyi ütülerken yakmak, yıkarken boyasını çıkarmak. Terazinin ayarlarını bozmak, kontürlü telefonda süreyi kısmak. Ayıplı mal ve hizmet satmak. Yolcuyu yanlış yerde indirmek. Berberin müşterisinin yüzünü kesmesi veya saçını kısa kesmesi. Hatalı sünnet yapmak. Taksi ve minibüs şoförünün yolcuya bağırması, hakaret etmesi. Müşteriye, alacaksan al, yoksa bizi meşgul etme diye bağırmak. İşyeri veya araçta müziğin fazla açmak. Bozuk para vermeyen müşteriye, git bozdur gel demek. 
     Bıyıklı, disiplin yönetmeliğine aykırı davranmanın çeşitli parasal cezalarının olduğunu vurgulayarak, şöyle konuştu 
     ''İstanbul, Ankara ve İzmir illerinde bu suçlardan herhangi biri ilk kez işlenmiş ise 210 milyon, ikinci kez işlenirse 525 millor lira parna cezası kesiliyor. Diğer illerde bu rakam suçun ilk işlenmesinde 170 milyon, ikinci kez işlenmesinde ise 425 milyon lira olarak uygulanıyor. Kalkınmada öncelikli illerde ise bu suçların ilk kez işlenmesi halinde 85 milyon lira, tekrarı halinde 212.5 milyon lira para cezası kesiliyor.'' 

     
</TEXT>
</DOC>
