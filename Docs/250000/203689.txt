<DOC>
<DOCNO> 203689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun37.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Miami Uluslararası Havaalanı'nda terör paniği 
</HEADLINE>
<TEXT>

     ABD'nin Miami Uluslararası Havaalanı'nda, ayakkabısının içinde demir testerenin ucu ve ustura bulunan bir kişi tutuklandı. 
     Miami Dade polis sözcüsü, ailesiyle seyahat eden David McIntyre 38 adlı kişinin, uçağa binmek üzereyken, ayakkabısının içinde sakladığı demir testerenin ucu ve usturanın metal dedektörlerce tespit edildiğini, şüphelinin gizli silah taşıdığı için tutuklandığını bildirdi. 
     McIntyre'nin demir testerenin ucu ve usturayı neden ayakkabısının içinde taşıdığı bilinmiyor. 
     ABD İç Güvenlik Bakanı Tom Ridge, El Kaide terör örgütünün yeni saldırılar için uçakları kullanabileceğini belirtmiş, dün, ülke içindeki terör tehdidi alarmı, ''sarı''dan, yüksek tehdide işaret eden ''turuncu''ya yükseltilmişti. 
     
</TEXT>
</DOC>
