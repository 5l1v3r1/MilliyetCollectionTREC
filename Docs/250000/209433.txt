<DOC>
<DOCNO> 209433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sondun11.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron, bir sergideki tabloya saldıran İsveç büyükelçisini övdü 
</HEADLINE>
<TEXT>

     İsrail Başbakanı Ariel Şaron, Stockholm'deki bir sergide, Filistinli intihar bombacılarının tasvir edildiği bir tabloya saldırarak zarar veren İsrail'in İsveç büyükelçisini övdü. 
     Büyükelçi Zvi Mazel, açılış sırasında bu tabloya bağlı elektrik kablolarını öfkeyle koparmış ve bir spot lambasını da resme fırlatmıştı. 
     Şaron, büyükelçiye koşulsuz destek verirken, ''Dün gece Büyükelçi Zvi Mazel'i aradım ve kendisine, giderek artan anti-semitizme karşı mücadelede gösterdiği kararlılıktan dolayı teşekkür ettim. Hükümet üyelerinin tümünün arkasında olduğunu söyledim'' dedi. 
     Bu arada, İsrail Dışişleri Bakanlığı, tablonun sergilenmesini protesto için İsveç'in İsrail büyükelçisinin bakanlığa çağrıldığını bildirdi. 
     Mazel de, hareketiyle ilgili açıklamada bulunmak üzere İsveç Dışişleri Bakanlığına çağrıldı. 
     
</TEXT>
</DOC>
