<DOC>
<DOCNO> 247705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun15.html </URL>
<DATE> 2004/06/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Alman SPD Partisi, AP'de yenilgiye uğradı... 
</HEADLINE>
<TEXT>

     Almanya'da iktidarda bulunan Sosyal Demokrat Parti SPD , hem Avrupa Parlamentosu AP , hem de Thüringen eyaletinde yapılan meclis seçimlerinde büyük yenilgiye uğradı. 
     Geçici resmi sonuçlara göre, AP seçimlerinde muhalefetteki Birlik partileri CDU CSU oyların yüzde 44,5'ini alarak 49 milletvekili, SPD ise oyların yüzde 21,5'ini alarak 23 milletvekili çıkardı. 
     İktidar ortağı Birlik 90 Yeşiller Partisi ise 1999 yılında yapılan seçimlere göre oy oranını artırarak yüzde 11,9'a ulaştı ve 13 sandalyeye sahip oldu. 
     Hür Demokrat Parti FDP ile Demokratik Sosyalizm Partisi PDS , yüzde 6,1 oranlarında oy alarak 7'şer sandalye elde ettiler. 
     Thüringen eyaletinde dün yapılan meclis seçimlerinde de, eyalette iktidarda bulunan CDU oy kaybına rağmen, yüzde 43 oranında oy alarak seçimlerden zaferle çıktı. 
     PDS yüzde 26,1 oranında oy alarak ikinci parti olurken, SPD yüzde 14,5 oranla 1999 yılındaki seçimlere göre oy kaybetti. 
     Buna göre, CDU eyalet meclisinde 45, PDS 28, SPD ise 15 sandalyeye sahip oldu. 
     
</TEXT>
</DOC>
