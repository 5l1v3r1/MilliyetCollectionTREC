<DOC>
<DOCNO> 232153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/ekonomi/eko05.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbaz'dan Harbiyelilere EQ'yu kullanın, kazanın 
</HEADLINE>
<TEXT>

      ANKARA Milliyet 
   
   Doğan Holding CEO'su Tufan Darbaz, bilgi çağı 21. yüzyılda duygusal zekanın EQ mantık kadar önemli olduğunu belirterek EQ'yu daha fazla kullanan kadınların bu yüzyılda ön plana çıktığını söyledi. Darbaz, liderin kazanmaya odaklanması gerektiğinin altını çizdi. 
   Kara Harp Okulu'nda düzenlenen "Uluslararası Liderlik Sempozyumu"nun, "21. Yüzyılda Liderlik Stratejileri" başlıklı bölümüne konuşmacı olarak katılan Darbaz, liderin çevresine ilham vermesi, dinlemeyi bilmesi, farklı fikirlerdeki insanlarla çalışabilmesi gerektiğini belirtti. Darbaz, artık bilinen kuralların işlemediğini ifade ederek "Lider, fikirleri ve yapacaklarından dolayı kişileri ve kurumları kızdırmaktan çekinmez" diye konuştu. 
   
   Şahsi ilkeler 
   21. yüzyılda, tükettikçe üretilen hammaddenin "bilgi" olduğunu ifade eden Darbaz, şöyle konuştu "Bu çağda liderin pusulası kendi ilkeleridir. 21. yüzyılda en iyi lider tüm paydaşlarıyla ilişkilerini en etkin yönetebilendir." Yazar ve eğitimci Edward Erickson da, "Dünya ordularına örnek olacak değişimlerde bulunan Türk Silahlı Kuvvetleri 21. yüzyılda bence en iyi ordu olacak" dedi. 
   
   Liderliği anlattılar    Panele Darbaz'ın yanısıra Dr. Yılmaz Argüden, Prof. Dr. Ali Doğramacı, Prof. Dr. Ad Vogelaar, Edward Erickson, Dr. Topçu Yzb. Tamer Kılıç ile Harp Okulu Komutanı Tümgeneral Hulisi Akar konuşmacı olarak katıldı. 
   
   
</TEXT>
</DOC>
