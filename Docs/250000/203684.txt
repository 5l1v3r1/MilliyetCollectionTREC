<DOC>
<DOCNO> 203684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun32.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalılar çöpte elmas arıyor 
</HEADLINE>
<TEXT>

     Hollanda'nın batısındaki Apeldoorn kentinde, bir mücevher satıcısının müşterilerine postaladığı elmaslı zarfların çoğunun reklam zannedilip çöpe atıldığı ortaya çıktı. 
     Mücevher satıcısı Johan De Boer, De Telegraaf gazetesine yaptığı açıklamada, mağazasının açılışının 10. yıldönümü için 4 bin müşterisine gönderdiği mektup zarflarından 200'ünün içine gerçek, geri kalanına ise elbise aksesuarı olarak kullanılan elmas benzeri taş koyduğunu, ancak çoğu müşterinin zarfları ''reklam mektubu'' zannederek, açmadan çöpe attığının anlaşıldığını belirtti. 
     De Boer, üzerinde ''Sanslı biri misiniz '' yazılı zarfları postaya verdikten sonra beklediği tepkiyi alamayınca müşterilerini araması üzerine gerçeğin ortaya çıktığını belirterek, ''Çok safım, artık insanlar bu tür mektuplara güvenmiyor'' dedi. 
     Olayın duyulmasından sonra kent sakinleri, bakmadan attıkları elmaslı zarfları bulmak için çöplerini karıştırmaya başladılar. 
     
</TEXT>
</DOC>
