<DOC>
<DOCNO> 243935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun05.html </URL>
<DATE> 2004/05/30/ </DATE>
<TIME> 01.35 </TIME>
<AUTHOR>  </AUTHOR>
<HEADLINE>
Gazze'deki füze saldırısında ölü sayısı 3'e çıktı... 
</HEADLINE>
<TEXT>

     Gazze kentinin Zeytun semtinde bir İsrail helikopterince düzenlendiği sanılan füze saldırısında, Hamas'ın üst düzey komutanlarından Vael Nassar'ın yanı sıra yardımcısı Muhammed Sarsur'un da öldüğü bildirildi. 
     Hastane yetkilileri, saldırıda ölenlerin sayısının 3'e yükseldiğini belirtirken, hastanenin önünde çoğu Hamas taraftarı kızgın Filistinlilerin tekbir getirdikleri gözlendi. 
     Yerel camilerden hoparlörlerle okunan bildirilerde, Hamas'ın askeri kanadı İzzeddin El Kassam'ın kurucularından Nassar için matem konuşmaları yapıldığı kaydediliyor. 
     Nassar'ın kardeşlerinden birinin de 17 Nisan'da Hamas lideri Abdülaziz Rantisi'nin hayatını kaybettiği suikastta ölenler arasında bulunduğunu belirten Filistinliler, Hamas liderinin 7 akrabasının daha İsrailli güçlerle yapılan çatışmalar sırasında öldüğüne işaret ediyorlar. 
     
</TEXT>
</DOC>
