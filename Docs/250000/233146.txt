<DOC>
<DOCNO> 233146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/soneko28.html </URL>
<DATE> 2004/04/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Üretimde çalışılan saat başına ücret yüzde 22.3 arttı... 
</HEADLINE>
<TEXT>

     Geçen yılın dördüncü döneminde, üretimde çalışılan saat başına ücret yüzde 22.3 artarken, reel bazda indirgendiğinde söz konusu artış yüzde 2.4'te kaldı. 
     Devlet İstatistik Enstitüsü'nün DİE , Üretimde Çalışılan Saat Başına Ücret, Üretimde ve Diğer İşlerde Çalışan Kişi Başına Kazanç endeksi 2003 yılı Dördüncü Dönem Ekim-Kasım-Aralık sonuçları yayımlandı. 
     DİE verilerine göre, üretimde çalışılan saat başına ücret, kamu sektöründe yüzde 18.1 artarken, özel sektörde yüzde 25.5 artış yaşandı. Böylece saat başına ücret artışı ortalama yüzde 22.3 oranında gerçekleşti. 
     Tüketici fiyat endeksleri ile deflate edilerek hesaplanan reel endekse göre incelendiğinde ise geçen yılın söz konusu döneminde üretimde çalışılan saat başına ücret kamu sektöründe yüzde 1.1 azalırken, özel sektörde yüzde 5.1, toplamda da yüzde 2.4 arttı. 
     İmalat sanayini oluşturan sektörler itibariyle ortalama saat başına ücret artışı en fazla radyo, tv haberleşme cihaz, imalatında yaşandı. Bu sektörde ücret artışı yüzde 46.3 olurken, mobilya imalatında yüzde 27.5 artış gerçekleşti. 
     Plastik kauçuk ürünleri imalatı, metalik olmayan diğer mineral maddeler imalatı ve b.y.s makina ve teçhizat imalatında da yüzde 23.8 artış olarak gerçekleşti. 
     Reel bazda bakıldığında ise radyo, tv haberleşme cihaz imalatında yüzde yüzde 22.6, mobilya imalatı yüzde 6.8, b.y.s makina ve teçhizat imalatı da yüzde 3.7 oldu. 
     
     KİŞİLERİN KAZANCI NE OLDU 
     Kişi başına kazançtaki artış verilerine bakıldığında da, kamu sektöründe yüzde 24.3, özel sektörde yüzde 19.3 olurken, ortalama da ise yüzde 18.2 oranında artış yaşandı. 
     Reel bazda ise üretimde çalışan kişi başına kazanç kamu sektöründe yüzde 4.1 artarken, özel sektörde yüzde 0.1 düşüş yaşandı. Ortalamada ise yüzde 0.9 gerileme gerçekleşti. 
     Kişi başına kazançta, en fazla artış yüzde 28.1 ile taşıt araçları ve karoseri imalatında yaşanırken, mobilya imalatında yüzde 25.2, kimyasal madde ürünleri imalatında da yüzde 23.8 artış yaşandı. 
     Reel bazda ise kişi başına kazançta, sektörler itibariyle en fazla artış yüzde taşıt araçları karoseri imalatında yüzde 7.4, mobilya imalatı yüzde 4.8, kimyasal madde ürünleri imalatı da yüzde 3.7 artış oldu. 
     Diğer işlerde çalışan kişi başına kazançlarda ise kamu sektöründe yüzde 31.5, özel sektörde yüzde 22.4, ortalamada da yüzde 23.8 artış gerçekleşti. 
     Reel bazda ise artışlar kamu sektöründe yüzde 10.1, özel sektörde yüzde 2.5, ortalamada ise yüzde 3.6 oldu. 
     
</TEXT>
</DOC>
