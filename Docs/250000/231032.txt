<DOC>
<DOCNO> 231032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonspo20.html </URL>
<DATE> 2004/04/13/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Nihat Ligde kalmak için bir galibiyet daha gerek... 
</HEADLINE>
<TEXT>

     İspanya'nın Real Sociedad takımında oynayan Nihat Kahveci, ligde kalmayı garanti etmeleri için bir galibiyete ihtiyacı olduklarını söyledi. 
     Son haftalarda sergilediği performansla dikkat çeken Nihat, geçen hafta Murcia karşısında attığı 2 golle takımına galibiyeti getirerek, yeniden İspanyol basınının gözdesi oldu. 
     Ligde geçen 32 haftada toplam 12 gol atan Nihat, basına yaptığı açıklamada, ''Henüz ligde kalmayı garantilemedik. Kendimizi rahat hissetmemiz için en azından bir galibiyet daha almamız lazım. Murcia karşısında alınan galibiyet büyük bir adım'' diye konuştu. 
     La Liga'da, ligin bitimine 6 hafta kalan Real Sociedad, 39 puanla 12. sırada bulunuyor. 
     Bu arada, İspanyol basınında yeralan haberlerde Real Soicedad'ın gelecek sezon için transfer çalışmalarına şimdiden başladığı, 4 ya da 5 yeni futbolcunun geleceği iddia edildi. Verilen haberlerde, en azından 2 ortasaha oyuncusu alınacağı ve bunlardan birinin Fransız olacağı öne sürüldü. 
     
</TEXT>
</DOC>
