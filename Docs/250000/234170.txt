<DOC>
<DOCNO> 234170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonsiy10.html </URL>
<DATE> 2004/04/23/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Sezer sordu, 23 Nisan Cumhurbaşkanı Doruk yanıtladı... 
</HEADLINE>
<TEXT>

     Cumhurbaşkanı Ahmet Necdet Sezer, Ulusal Egemenlik ve Çocuk Bayramı nedeniyle Milli Eğitim Bakanı Hüseyin Çelik ve Ankara Valisi Yahya Gür ile beraberlerindeki öğretmen ve öğrenci heyetini Çankaya Köşkü'nde kabul etti. 
     Sezer, kabulde, Çankaya Eşref Bitlis İlköğretim Okulu 4. Sınıf Öğrencisi Doruk Bilmen'i koltuğuna oturttu. 
     23 Nisan Cumhurbaşkanı Bilmen, Sezer'in sorusu üzerine, diplomat ya da öğretmen olmak istediğini söyledi. 
     Bilmen, hazırladığı mesajında, çocuklara şöyle seslendi 
     ''Zaman, savaşma zamanı değil, el ele başarıyı yakalamak zamanıdır. Zaman, kardeşlik zamanıdır. 
     Tüm Türk ve dünya çocuklarına sesleniyorum Bayramınız kutlu olsun. Gelecek günleriniz birlik, beraberlik, dostluk, kardeşlik ve başarılar, sıhhat, sağlık ve mutluluklarla dolu olsun.'' Daha sonra, Sezer, Çelik ve basın mensuplarının sorularıyla katıldıkları ilginç bir söyleşi gerçekleşti. 
     Diyaloglar şöyle gelişti 
     Sezer Kıbrıs'ta referandum var yarın. Nasıl bir sonuç düşünüyorsunuz 
     Bilmen Referandum öncesi gerilim arttı. Ama ben iki tarafın da eşit haklara sahip olduğu Birleşik Kıbrıs Cumhuriyeti olarak AB'ye girmelerini istiyorum. 
     Sezer Bir taraf evet, bir taraf hayır derse ne olur 
     Bilmen Plan ölecek, Kofi Annan'ın da oradaki işi bitecek. 
     Çelik Bana bir emriniz var mı 
     Bilmen Zorunlu eğitimin 12 yıla çıkarılması gelecek nesiller için çok önemli. Okulu olmayan köylere okul yapın, gerekli araç ve gereci gönderin. 
     Gazeteci Diğer hükümet üyelerine bir emriniz olacak mı 
     Bilmen Şu an düşünmüyorum. Çünkü, eğitim her şeyden önce gelir. Gelecek nesiller için eğitime daha çok önem veriyorum. 
     Sezer Bir de sağlık. En önemli şey sağlık. 
     Bilmen Evet. 
     Gazeteci Eğitimin önündeki en önemli problem nedir 
     Bilmen Öğretmenlerimiz bizi geleceğe hazırlayan kişilerdir. Öğretmenlerin yetiştirilmesine önem verilmesi gerekir. 
     
     ''SORUYA ANLAM VEREMİYORUM'' 
     Gazeteci Ekonomi nasıl Öğrencilerin harçlıkları yetiyor mu 
     Bilmen Sayın basın mensupları, şu an ben öğrencilerin harçlıklarının ne kadar olduğunu bilmiyorum. Onun için bu soruya bir anlam veremiyorum. 
     Gazeteci Türkiye'nin genel ekonomisini nasıl görüyorsunuz 
     Bilmen Şu an Türkiye ekonomi açısından bir krizde. 
     Sezer Kriz devam ediyor yani. 
     Bilmen Evet. Ama Türkiye, bu krizi aşacaktır. Gelecek nesiller Türkiye Cumhuriyeti'ni daha iyi yöneteceklerdir. Daha çağdaş, daha uygar, daha iyi bir devlet olacaktır. 
     
     ''OLUMLU SÜREÇ'' 
     Gazeteci Türkiye, AB'den müzakere tarihi alacak mı 
     Bilmen Müzakere tarihi için bir yorum yapmak istemiyorum. Çünkü, 2005'te olabilecek. Ama mutlaka alırız. 
     Sezer Aralık ayına kadar süre var. Olumlu süreç devam ediyor. 
     Bilmen Evet haklısınız. Şu an bir yorum yapmak doğru değil. 
     Gazeteci Türkiye, Irak'a asker göndermeli midir 
     Bilmen Türkiye, Amerika ile birleşip Irak'a girerse, bu Müslüman ülkeyi, bizden olanları sırtından vurmak olur. Onun için bu doğru değil. 
     Cumhurbaşkanı Sezer, ''Sayın Cumhurbaşkanı yoruldu'' sözleriyle söyleşiyi sonlandırdı. 
     Sezer, kabulden sonra, TBMM'de bu akşam verilecek resepsiyona katılıp katılmayacağının sorulması üzerine, hediye olarak getirilen pişmaniyelerin gazetecilere dağıtılacağını kastederek, ''Pişmaniye var'' karşılığını vermekle yetindi. 
     
</TEXT>
</DOC>
