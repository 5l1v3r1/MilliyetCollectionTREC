<DOC>
<DOCNO> 200269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/ekonomi/eko10.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şirketlerini Irak'a davet konferansları 
</HEADLINE>
<TEXT>

   
   ABD, Irak'ın yeniden yapılandırılması konusunda ocak ayında Türkiye'de konferanslar yapılacağını duyurdu. ABD Dışişleri Bakanlığı'nca yapılan açıklamaya göre, ABD Ticaret Bakanlığı, ocakta İstanbul, Ankara ve İzmir'de düzenlenecek konferanslarla Türk şirketlerini Irak'ın yeniden inşası çalışmalarına katılmaya teşvik edecek. 
   Bakanlık, Washington'da yapılan Türk - Amerikan Ekonomik Ortaklık Komisyonu toplantısında Irak'la Türkiye arasındaki ulaşım ağının iyileştirilmesi, Irak'a Türkiye'den verilen elektriğin artırılması ve Türk firmalarının Irak'ın yeniden yapılandırılmasına katılması konularında görüş birliği sağlandığını belirtti. 
   
   
</TEXT>
</DOC>
