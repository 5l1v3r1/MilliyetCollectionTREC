<DOC>
<DOCNO> 228679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonsiy02.html </URL>
<DATE> 2004/04/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İzmir milletvekili Akalın, CHP Parti Meclisi'nden istifa etti 
</HEADLINE>
<TEXT>

     CHP İzmir milletvekili Hakkı Akalın, partinin köklü bir değişime gereksinim duyduğunu belirterek, ''Bu doğrultuda gerçekleştirilecek bir yaklaşıma örnek oluşturması amacıyla'' Parti Meclisi PM üyeliğinden istifa ettiğini açıkladı. 
     Hakkı Akalın, CHP Genel Başkanlığı'na gönderdiği istifa dilekçesinde, Türkiye'nin bilinmeyen bir geleceğe doğru sürüklendiğini, bu nedenle ilkesizlere, ilkelere ihanet edenlere, işsizliğe, yoksulluğa, açlığa karşı toplumsal, siyasal ve ekonomik bir mücadele verilmesi gerektiğini kaydetti. 
     Dilekçesinde, ''Başımıza geçirilen çuvalı çıkartmak ve bileklerimize vurulan zinciri kırmak için çözüm halkımıza yeniden öncü ve sözcü olacak Cumhuriyet Halk Partisi gibi bir Cumhuriyet Halk Partisi'dir'' görüşünü ifade eden Akalın, şunları kaydetti 
     ''Ancak partinin durumu ortadadır. Genel merkez üst yönetimi, kamuoyunda ve örgütlerimizde geniş bir şekilde tartışılmakta ve sorgulanmaktadır. Partinin köklü bir değişime gereksinimi vardır. Bu doğrultuda gerçekleştirilecek bir yaklaşıma örnek oluşturması amacıyla Parti Meclisi üyeliğinden istifa ediyorum'' Akalın, kendisine iki kez ''PM üyeliği onurunu yaşatan'' kurultay delegelerine şükranlarını ileterek, siyasal mücadeleyi sonuna kadar devam ettireceğini bildirdi. 
     

     
</TEXT>
</DOC>
