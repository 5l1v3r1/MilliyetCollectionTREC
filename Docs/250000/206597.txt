<DOC>
<DOCNO> 206597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo09.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent'te ilk talip Bursaspor 
</HEADLINE>
<TEXT>

     Kadrosunu güçlendirmek için oyuncu arayışlarını sürdüren Bursaspor, Galatasaray'da ligin ikinci yarısında forma giyemeyeceği söylenen kaptan Bülent Korkmaz'ı renklerine katmak istiyor. 
     Bursaspor Kulübü Teknik Asbaşkanı Nurettin Karayaka, deneyimli futbolcuyu, takımı toparlayacak, diğer futbolculara ağabeylik yapacak karakterde olduğu ve oyun sistemlerine uyduğu için transfer etmek istediklerini söyledi. 
     Galatasaray'da Bülent gibi ikinci yarıda forma giymeyecekleri belirtilen Baliç, Hakan Ünsal ve Arif ile ilgilenmediklerini anlatan Karayaka, ''Sadece Bülent'i istiyoruz. A Milli Futbol Takımı'nın da kaptanı olan Bülent, Bursaspor'a gelmek isterse, kulübünün onayını alarak hemen kadromuza dahil ederiz'' dedi. 
     
</TEXT>
</DOC>
