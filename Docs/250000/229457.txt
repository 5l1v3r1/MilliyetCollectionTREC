<DOC>
<DOCNO> 229457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/ekonomi/eko11.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamehmet'e altı yıla kadar hapis istemi 
</HEADLINE>
<TEXT>

   İSTANBUL Milliyet 
   
   İstanbul Gümrükleri Başmüdürlüğü'nün şik yeti üzerine Çukurova Grubu patronu Mehmet Emin Karamehmet ile yedi kişi hakkında altı yıla kadar hapis istemiyle dava açıldı. 
   Bakırköy Cumhuriyet Başsavcılığı'nın hazırladığı iddianamede Karamehmet'le grup şirketlerinden BMC Sanayi ve Ticaret Anonim şirketinin yedi yönetim kurulu üyesinin "teşekkül halinde kaçakçılık" yaptığı öne sürüldü. Savcılık, Karamehmet'in sahibi olduğu ve Romanya'ya ihracat yapan BMC şirketinin, bazı gümrük beyannamelerinde, ihraç edilen malın değerini çok yüksek gösterdiğini iddia etti. Şirketin bu yolla yüksek vergi iadesi alarak, haksız kazanç sağladığı ve BMC şirketinin, gerçeğe aykırı gümrük çıkış beyannamesi ibraz ettiği ileri sürüldü. 
   
   
</TEXT>
</DOC>
