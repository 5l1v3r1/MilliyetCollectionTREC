<DOC>
<DOCNO> 214602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/astro/index.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygu ve düşünce çatışabilir 
</HEADLINE>
<TEXT>

   
   
   Akrep burcundaki Ay sezgilere önem vermemize işaret ediyor. Geçmişe ait konular yüzünden duygusal alanda kendimizi zorlayabiliriz. Koç'lar duygularının esiri olmamalı. Sesini yeteri kadar duyuramamaktan şikayet edebilir. Duygusal açıdan hassas bir gündeler. Boğa'lar bugün alınganlık gösterip gerginlik yaşayabilirler. Halbuki ikili ilişkilerden öğrenecekleri çok şey var. Aşırı inat onlara zarar verebilir. İkizler günlük işlerinde yeni metotlar geliştirebilirler. Yeteneklerini sergileyebilmeleri için ilginç fırsatlar var. Aceleci olmamak gerekiyor. Yengeç'ler için rahat şartlar söz konusu. Yaratıcı konularda, aşk hayatında çok daha şanslılar. Kendilerini iyi ifade edebilirler. Aslan'lar sabırlı olmak durumundalar. Güvenlikle ya da evle ilgili bazı uğraşlar vakitlerini alabilir. İş ve ev arasındaki dengesizliklerden sıkılabilirler. Başak'lar düşünceleri ilgi toplayabilecekleri verimli bir gündeler. Hareket ve iletişim onlara iyimserlik katıyor. 
   Terazi'ler parasal konularda orijinal düşünceler geliştirerek yeni kazanç yolları yaratabilirler. Beklenmedik fırsatlarla karşılaşabilirler. Yeni anlaşmalardan gelebilecek kaynaklar da söz konusu olabilir. Akrep'ler son derece ilgi çekici bir gündeler. Kişisel girişimlerden yana şanslılar. Bu arada ailevi konularla da uğraşabilecekler. Yay'lar kendilerine çekidüzen vermeleri gerekiyor. Gerçekçi davranamadıkları durumlarda kayıplarla karşılaşma ihtimalleri var. Dikkatsizlik ve önlemci olamamaktan ötürü sıkıntılar ortaya çıkabilir. Oğlak'lar yeni düşünceler ve planlarla dolu. Düşüncelerini çok daha rahat ortaya koyabilirler. Bu arada grup çalışmalarından fayda görecekler. Dünkü gerginliklerden kurtulabilirler. Kova'lar için kıpırdanma ve harekete geçme zamanı geldi. Biraz huzursuz olabilirler ama kendilerini riske sokmaları da gerekiyor. Kariyer konusu da dikkat çekebilir. Balık'lar için hızlı ve verimli bir gün. Çok sayıda konuşma, iletişim ve belki de yabancı kişilerle temas gündeme gelebilir. 
   
   
</TEXT>
</DOC>
