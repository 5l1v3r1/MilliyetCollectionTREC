<DOC>
<DOCNO> 213486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sondun09.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sri Lanka'nın en yaşlı kadını 116 yaşında öldü... 
</HEADLINE>
<TEXT>

     Sri Lanka'nın en yaşlı kadını O. T. Engonona 116 yaşında öldü. 
     Basında çıkan haberlerde, başkent Kolombo'nun 110 kilometre güneyindeki Unawatuna köyünde yaşayan Engonona'nın, kısa süren bir rahatsızlıktan sonra öldüğü belirtildi. Engonona'nın rahatsızlığı açıklanmadı. 
     Engonona'nın doğum belgesi bulunmadığı, ancak yaşının doğruluğu halinde şu anda Guinness Rekorlar Kitabı'nda dünyanın en yaşlısı olarak geçen Amerikalı kadından daha büyük olduğu kaydedildi. Amerikalı kadının 114 yaşında olduğu bildirildi. 
     Kolombo Tıp Fakültesi'nden bir profesör de, doğum belgesi bulunmamasına rağmen, diğer bazı belgelerin Engonona'nın yaşının doğru olduğunu kanıtladığını söyledi. 
     Vejetaryen olan Engonona'nın 114 yaşında yapılan tetkiklerinde herhangi bir hastalık belirtisine rastlanmadığı da kaydedildi. 
     
</TEXT>
</DOC>
