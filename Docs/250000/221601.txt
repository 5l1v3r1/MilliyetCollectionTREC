<DOC>
<DOCNO> 221601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur19.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojmanı boşaltmaları istenince yangın çıkardı... 
</HEADLINE>
<TEXT>

     Muğla'nın Bodrum İlçesi'ndeki sağlık ocağının hemşire lojmanını boşaltması istenen kişinin eşi, evde yangın çıkardı. 
     Alınan bilgiye göre, İlçe Emniyet Müdürlüğü ekibi, Bodrum Kaymakamlığı'ndan gelen tahliye tebliğini, 2 No'lu Sağlık Ocağı'nın hemşire lojmanlarında kalan sağlık memuru Kadir M'ye bildirdi. Kadir M'nin eşi Nigar M, boşaltmayacaklarını söyleyerek eve girdi ve kapıyı kilitledi. Bir süre sonra evden duman çıktığını fark eden polisler, camı kırarak içeri girdi ve Nigar M. ile 2 çocuğunu dışarı çıkardı, daha sonra da yangını söndürdü. 
     Bodrum Sağlık Grup Başkanı Erhan Kaya, olay nedeniyle lojmanda kalanlardan şikayetçi oldu. 
     Gözaltına alınan Nigar M'nin ''devlet malına zarar vermek, yangın çıkarmak'' suçlarından adliyeye sevk edileceği bildirildi. 
     
</TEXT>
</DOC>
