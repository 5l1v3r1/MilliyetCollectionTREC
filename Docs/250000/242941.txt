<DOC>
<DOCNO> 242941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/soneko18.html </URL>
<DATE> 2004/05/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
TÜPRAŞ Yönetim Kurulu Başkanlığı'na Hasan Köktaş atandı 
</HEADLINE>
<TEXT>

     TÜPRAŞ Yönetim Kurulu Başkanlığı'na, Özelleştirme İdaresi Başkan Yardımcısı Hasan Köktaş atandı. 
     TÜPRAŞ'tan İMKB'ye gönderilen açıklamaya göre, şirketin Yönetim Kurulu Başkanı Kahraman Emmioğlu ve Yönetim Kurulu Üyesi Aziz Ahmet Kaçar görevlerinden istifa ederken, Cafer Sait Okray da Bakanlığın oluruyla görevinden ayrıldı. 
     Bu kişilerin yerlerine Sibel Ergun, Sevil Server Oktay ve Arzu Atik, boş bulunan Yönetim Kurulu üyeliklerine de Mehmet Kara ve Goncagül Işıklılar getirildi. 
     TÜPRAŞ Yönetim Kurulu Başkanlığı'na da ''C'' grubu hisselerini temsilen Yönetim Kurulu üyesi olarak görev yapmakta olan Hasan Köktaş atandı. 
     TÜPRAŞ'dan istifa eden Denetim Kurulu Üyesi Hamdi Sedat Eratalar ile görevinden ayrılan Şükrü Dilaver ve Muzaffer Ersin Altınordu'nun yerine de Figen Ceylan, H.H. Ferda Samancı ve Seçkin Turan getirildi. 
     
</TEXT>
</DOC>
