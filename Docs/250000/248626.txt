<DOC>
<DOCNO> 248626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/yasam/axyas02.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre, Beckham'ı büyüyle durduracak 
</HEADLINE>
<TEXT>


Okurlara David Beckham'a benzeyen bebek dağıtan İsviçre gazeteleri, "İğne batırın, İngiltere'yi yenelim" diye yazıyor 

DIŞ HABERLER SERVİSİ 

İsviçre'deki gazete ve dergiler, Euro 2004 futbol turnuvası çerçevesinde bugün oynanacak İsviçre - İngiltere maçı öncesi, milli takımlarının İngiltere'yi alt edebilmesi için kara büyüye vodo başvuruyor. 
Okuyucularına İngiliz Milli Takımı'nın yıldızı David Beckham'a benzeyen bir vodoo bebeği hediye eden gazeteler, bu bebeğe iğne, çivi, zımba gibi cisimlerin batırılmasının İngilizlere uğursuzluk getireceğini, böylece maçı İsviçre'nin kazanacağını yazdı. Gazete ve dergiler, "İşe yarayacağına inanırsak, gerçekten işe yarar" derken, ülkenin 12 büyük reklam ajansı da kampanyaya destek veriyor. Ülkenin en çok satan gazetesi Blick'in editörlerinden Elie Peter da, "İngiltere karşılaşması İsviçreli taraftarlar için turnuvanın en önemli maçı. Bu maçı gerçekten kazanmak istiyoruz" diye konuştu. 



</TEXT>
</DOC>
