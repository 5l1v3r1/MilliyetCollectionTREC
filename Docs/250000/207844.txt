<DOC>
<DOCNO> 207844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/yasam/ayas.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu pazartesi işe mutlu gidin 
</HEADLINE>
<TEXT>

   İş hayatı yönelimleri uzmanı Richard Reeves, her pazartesi işe mutlu gitmenin sırlarını yazdı 
      Ümran Avcı 
   
   İş hayatı, modern yaşamın en kötü sorunlarının nedeni olarak gösteriliyor. Öyle ki, stres, boşanma, kalp hastalıkları, uykusuzluk, kanser, depresyon ve cinsel sorunlar, çalışma hayatının getirdikleri arasında sıralanıyor. 
   'Mutlu Pazartesiler' adlı kitabın yazarı Richard Reeves, hayatı daha iyi hale getirme fırsatının, insanın elinde olduğu görüşünde. Reeves'e göre sorun, çalışmakta değil, insanların çalışmaya karşı tutumlarında. "Çalışma hakkında yeni ve daha iyi, gerçeği yansıtan bir söyleme ihtiyacımız var" diyen Reeves, bu nedenle 'Çalışmak harika bir şeydir' sloganıyla, 'iş hayatına' rağmen hayatı güzelleştirmenin yollarını kitabında toplamış. 
   Siz de pazartesi sendromunu yaşayan çalışanlardansanız, Türkiye Metal Sanayicileri Sendikası MESS tarafından yayımlanan, Reeves'in 'Çalışmayı Zevke Dönüştürmek - Mutlu Pazartesiler' adlı kitabındaki şu önerilere göz atın 
   
   İşte altın öneriler 
   Bitkinliği unutun gerçek düşman paslanmadır.Serüvenlerin en büyüğü, yaptığınız iştir.Çalışma, rehin alınan zamanımız için ödediğimiz fidyedir.Sevdiğiniz bir işte çok fazla çalışmak sizi sosyal parya yapmaz.Bütün deliller dikkate alındığında, çalışma suçsuzdur. Mesele sadece, çalışmanın geveze sınıfların tercihlerinin günah keçisi haline getirilmiş olmasıdır.Çalışma, mutluluk hapıdır.Günlerden pazartesi, saat sabahın dokuzu İşte oyun zamanı... 
   
   Richard Reeves kimdir 
   Richard Reeves, İngiltere'de Endüstriyel Topluluk adlı kuruluşta Gelecek Çalışmaları Direktörü. Aynı zamanda gazeteci olan Reeves, The Guardian gazetesinde iki haftada bir köşe yazıyor. Observer ve New Statesman gazetelerinde de sık sık makaleleri yayımlanan Reeves, işyerindeki trendler konusunda İngiltere'nin önde gelen uzmanları arasında yer alıyor. 
   
   
</TEXT>
</DOC>
