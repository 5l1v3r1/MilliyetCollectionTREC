<DOC>
<DOCNO> 229814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yasam/yas04.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Karatahtada ölüm korkusu 
</HEADLINE>
<TEXT>

   Araştırmaya göre ölümden en çok öğretmenler, en az pilotlar korkuyor 
      SİBEL KAHRAMAN 
   
   Uzman psikolog Senem Eke'nin, Marmara Üniversitesi Eğitim Fakültesi Öğretim Üyesi Prof. Dr. Adnan Kulaksızoğlu başkanlığında yaptığı 'Mesleklere göre ölüm kaygıları' araştırması, ilginç sonuçlar ortaya koydu. 
   Değişik mesleklerden 290 kişiyle yapılan araştırma sonucu, mesleklerin ölüm riski ile ölüm korkusu arasında ters orantı olduğu anlaşıldı. 
   Buna göre, ölüm kaygısını en fazla taşıyanların öğretmenler olduğu, psikolog, muhasebeci, polis ve itfaiyecilerin onları takip ettiği belirlendi. Ölüm karşısında en az kaygı duyanlar pilotlar çıktı. 
   Ayrıca kadınların erkeklerden, ölümden sonra hayata inanmayanların da inananlardan daha fazla ölüm korkusu çektiği ortaya çıktı. 
   Araştırmanın diğer birkaç çarpıcı sonucu da şöyle 
   Ölüm tehlikesi atlatan daha az korkuyor.Sürekli ilaç kullananlar daha fazla kaygı taşıyor.Ruhsal bir hastalık geçirenlerin korkuları, geçirmeyenlere oranla yüksek. 
   
</TEXT>
</DOC>
