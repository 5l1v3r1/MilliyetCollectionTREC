<DOC>
<DOCNO> 249951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/soneko25.html </URL>
<DATE> 2004/06/22/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
MB Beklenti Anketi'nde TÜFE beklentisi yüzde 11.5'e indi... 
</HEADLINE>
<TEXT>

     Merkez Bankası anketinde, yıl sonu Tüketici Fiyatları Endeksi TÜFE beklentisi yüzde 11.5'e indi. 
     Merkez Bankası'nın ayda iki kez yapılan beklenti anketinin, Haziran ayı ikinci dönem sonuçları açıklandı. 
     Buna göre TÜFE beklentisi, ilk ankete göre 0.1 puan azalarak yüzde 11.6'dan yüzde 11.5'e indi. 
     Uygun ortalama enflasyon beklentisi, Haziran ayının ilk anketinde yüzde 11.6 olmuştu. 
     Merkez Bankası her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Haziran ayı ikinci anket sonuçlarını açıkladı. 
     Buna göre, Haziran ayının ilk anketinde yüzde 7-15 aralığında seyreden yıl sonu TÜFE öngörüsü Haziran ayının ikinci anketinde yüzde 8-15 aralığında gerçekleşti. 
     Haziran ayının ilk anketinde yüzde 0.5 olan cari ayın TÜFE'ye uygun ortalama enflasyon beklentisi Haziran ayının ikinci anketinde değişmedi. 
     Haziran ayının ilk anketinde yüzde - 1-1.6 aralığında gerçekleşen cari ayın TÜFE beklentisi, Haziran ayının ikinci anketinde yüzde - 0.5-1.6 aralığında gerçekleşti. 
     
     İKİ AY SONRASI İÇİN TÜFE BEKLENTİSİ 

     Haziran ayının ikinci anket sonuçlarına göre 2 ay sonrası için öngörülen TÜFE beklentisi aralığı yüzde 0-1.3, uygun ortalama değişmeyerek yüzde 0.6 oldu. 
     Haziran ayının ilk anketinde TÜFE beklenti aralığı yüzde - 0.4 -1.5 aralığında olmuştu. 
     Gelecek 12 aylık dönemin TÜFE beklentisi aralığı Haziran ayının ikinci anketinde ilk ankette olduğu gibi yüzde 6.4-14.6 aralığında gerçekleşirken uygun ortalama TÜFE beklentisi yüzde 10.6'dan yüzde 10.4'e indi. 
     
     FAİZ ORANLARI 

     Öte yandan Haziran ayının ikinci anketinde, Haziran ayının ilk anketine göre, cari ayın uygun ortalama bileşik faiz oranı beklentisinde azalış yaşandı. 
     Buna göre, Haziran ayının ikinci anket sonuçlarına göre uygun ortalama faiz oranı yüzde 24.6'dan yüzde 24.5'e indi. Haziran ayının ilk anketinde yüzde 20-29 aralığında seyretmesi öngörülen cari ayın bileşik faiz beklentisi ikinci anketinde yüzde 21-29 aralığına oluştu. 
     Yıl sonu bileşik faiz oranı beklentisi uygun ortalaması yüzde 20'den 20.3'e çıkarken, ilk ankette yüzde 12-28 aralığında gerçekleşen beklenti ikinci ankette yüzde 12-31 olarak belirlendi. 
     
     DÖVİZ KURU BEKLENTİSİ 

     Bankalararası döviz piyasası dolar kuru çerçevesinde katılımcıların cari ayın kur beklentileri Haziran ayının ikinci anketinde, 1 milyon 400 bin lira-1 milyon 750 bin lira aralığında olurken, ortalama kur öngörüsü 1 milyon 492 bin 900 lira oldu. 
     Haziran ayının ilk anketinde 1 milyon 400 bin lira-1 milyon 750 bin lira aralığında olurken, ortalama kur öngörüsü 1 milyon 488 bin lira olmuştu. 
     Yıl sonu kur beklentileri Haziran ayının ikinci anketinde 1 milyon 285 bin lira-2 milyon 120 bin lira aralığında olurken, ortalama kur öngörüsü 1 milyon 598 bin 900 lira oldu. 
     Yıl sonu kur beklentileri Haziran ayının ilk anketinde 1 milyon 285 bin lira-2 milyon 120 bin lira aralığında olurken, ortalama kur öngörüsü 1 milyon 604 bin 600 lira olarak belirlenmişti. 
     Cari işlemler açığı 13 milyar dolar ile 5 milyar dolar açık aralığında seyredeceği öngörüldü. Haziran ayının ilk anketinde cari işlemler açığı 13 milyar ile 4 milyar 500 milyon dolar arasında seyredileceği öngörülmüştü. Büyüme beklentisi önceki ankette olduğu gibi yüzde 4.9 oldu. 

     
</TEXT>
</DOC>
