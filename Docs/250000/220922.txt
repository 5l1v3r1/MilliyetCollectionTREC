<DOC>
<DOCNO> 220922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun06.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusunda giderek büyüyen alkol problemi... 
</HEADLINE>
<TEXT>

     Amerikan ordusundaki askerler arasında alkol probleminin giderek büyüdüğü bildirildi. 
     ABD Savunma Bakanlığı Pentagon tarafından 2002 yılında Amerikan ordusundaki askerler üzerinde yapılan araştırmalar neredeyse her beş Amerikan askerinden birinin aşırı içki tükettiğini gösterdi. 
     Pentagon tarafından 12500 asker üzerinde yapılan araştırma, 1998 yılında yapılan benzeri bir araştırmanın sonuçlarıyla kıyaslanması sonucu, aşırı içki içen, uyuşturucu kullanan ve sigara içen askerlerin sayısında geçen yıllara oranla artış olduğu gözlendi. 
     Yetkililer aşırı içki içenlerin oranının en fazla erkek ve genç yaş grubundaki askerlerde olduğunu belirttiler. Araştırmanın sonuçlarının iki hafta önce açıklandığını kaydeden Pentagon yetkilileri, halen soruşturulmakta olan ordu içindeki erkek askerlerce kadın meslektaşlarına yönelik yapılan cinsel saldırı iddialarının aşırı alkol alımı ile bağlantısı olabileceğine dikkati çekti. 
     Araştırmaya katılan askerlerin yüzde 18.1'i aşırı alkol tükettiğini belirtirken aşırı alkolün tanımı ise haftada en az bir defa bir oturuşta en az 5 alkollü içki içmek olarak tanımlandı. 
     1998'de yapılan araştırmada ise bu oran yüzde 15.4 olarak belirlenmişti. Araştırma erkek askerlerin yüzde 19.4'ünün, kadın askerlerin ise yüzde 5.3'ünün aşırı alkol tüketettiğini gösterdi. 
     Araştırmayı yöneten Robert Bray ise araştırmada 18-25 yaşındaki Amerikan askelerininin yüzde 27.3'ünün aşırı alkol tüketenler arasında yer aldığının ortaya çıktığını belirtti. ABD genelinde aynı yaş grubundaki aşırı alkol tüketenlerin oranının ise yüzde 15.3 olduğuna dikkati çeken Bray, 26 yaş ve üstü askerlerdeki aşırı alkol tüketenlerin oranının genel nüfusa oranından çok az yüksek olduğunu kaydetti. 
     
</TEXT>
</DOC>
