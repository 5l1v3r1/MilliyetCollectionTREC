<DOC>
<DOCNO> 242533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/guncel/gun90.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Biz vazgeçtik .. 

Ben Evleniyorum, Biz Evleniyoruz, Sevda Masalı adı altında 3 kez yapılan yarışma, İkinci Bahar olarak devam ediyor. Bu yarışmaya göre, bir evde 3 ay geçiren kız ve erkekler, yapılan oylamalar sonucunda birinci olup, evlenmeye çalışıyorlar. Ve memlekette kıyamet kopuyor... Toplumun oldukça büyük bir kesimi yapılan işin etik olmadığı, 40 yıllık evli insanlar bile birbirini tam olarak tanıyamamışken 3 ayda birbiriyle evlilik kararı veren insanların bu işi yarışma ödülü olarak verilen "ev-araba ve 50 milyar nakit para" için yaptıklarını söyleyerek hem yarışmayı düzenleyenleri, hem de katılanları, oldukça sert bir şekilde eleştiriyorlar... 
3 kez düzenlenen yarışmanın bir ve üçüncü etaplarında 2'şer çift evlenirken ikinci yarışmada Caner ve Tülin evlenmediler ama evlenmekten bin beter ettiler. Derken, şimdi orta yaş ve yukarısı olaya dahil oldu. Allah akıl fikir versin kendilerine... 
Kaba bir hesap yapmak gerekirse, yarışmada verilen ödüllerin tutarı 1 Ev Nerden baksak 100-120 milyar... 2 Araba 30 milyar civarında... 3 Para 50 milyar... Yani, yaklaşık 200 milyar, üstelik 3 ay gibi kısa bir sürede... Bu durumda da, fazla tartışmaya gerek kalmıyor. 200 milyar kazanabilmek için, aşağıdaki meslekleri icra etseler ne kadar zaman gerekirdi, bir bakalım... 
1 Memur 9 1 Maaş 471,000,000 TL 424 ay, yaklaşık 35 yıl. 
2 Öğretmen 9 1 Maaş 600,650,000 TL 333 ay, yaklaşık 28 yıl. 
3 Polis 11 1 Maaş 791,250,000 TL 252 ay, yaklaşık 21 yıl. 
4 Doktor 8 3 Maaş 813,400,000 TL 246 ay, yaklaşık 21 yıl. 
5 Hakim 8 1 Maaş 976,500,000 TL 204 ay, yaklaşık 17 yıl. 
Not Ocak 2004 maaşlarına göre, hiçbir şey yememek, içmemek, harcamamak şartıyla... 
Tablo gayet açık ve net... 3 ay ekmek elden su gölden "kebap yapmak" ya da muhtemelen ev-araba-bankada nakit para sahibi olamadan yıllarca sürünmek. Bir ülkede başbakan bile geçinemezken üstelik yanında bir de eş verilirken, ünlü olunurken, kime kızacağız 

Kimsenin özel hayatı beni ilgilendirmez .. 
Wilhelm Conrad Roentgen 

Nevada araştırmaları 

Nevada Uluslararası Sosyolojik ve Psikopatolojik Araştırmalar Merkezi NUSPAM 'ın geçtiğimiz günlerde yaptığı açıklamaya göre Arkadaş grubu içerisinde mütemadiyen, alkol alımı ve alkolün etkilerine karşı geliştirdiği toleranstan bahseden deneklerin alkol alımı sonrasında diğer denek gruplarına göre 91.5 daha çok kustuğu saptanmış... 

Kaçak elektrik kullanırken yakalananların görevli teknisyene savunma sözleri Top10 
1 Allah Allah nasıl olur 
2 Valla haberim yok bizden önceki kiracı yapmıştır .. 
3 Bizde kesinlikle kaçak maçak olmaz .. 
4 Abi ben ne anlarım elektrikten 
5 Ya görmeseniz olmaz mı 
6 Bak abi bu seferlik işlem yapma yarın tekrar gel eğer kaçak bulursan 10 misli ceza yaz .. 
7 Kaçak kullanıyorsak neden bu kadar yüksek fatura geliyor ki 
8 Abi al sen şu parayı bu defalık affet .. 
9 Kaç para ceza gelir 
10 Ben imza mimza atmam bu tutanağa .. 

Onaylayın Varlığınızı 
"Siz de varlığınızı belli etmek için 20XX'ye mesajınızı yollayın .." b b 
</TEXT>
</DOC>
