<DOC>
<DOCNO> 249628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko07.html </URL>
<DATE> 2004/06/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Mayıs'ta kapasite kullanımı arttı... 
</HEADLINE>
<TEXT>

     İmalat sanayiinde üretim değeri ağırlıklı kapasite kullanımı, bu yılın Mayıs ayında yüzde 84.3 olarak gerçekleşti. 
     DİE, Mayıs ayına ilişkin imalat sanayi aylık eğilim anketi sonuçlarını açıkladı. 
     Buna göre 2003 yılı Mayıs ayında yüzde 78.7 olan üretim değeri ağırlıklı kapasite kullanımı, 2004 yılı Mayıs ayında artarak yüzde 84.3 seviyesine yükseldi. 
     İmalat sanayiinde üretim değeri ağırlıklı kapasite kullanımı, bu yılın Mayıs ayında yüzde 84.3 seviyesinde gerçekleşti. 
     Alt sektörlere bakıldığında, üretim değeri ağırlıklı kapasite kullanımı Mayıs ayında en yüksek yüzde 92.7 ile ağaç ve mantar ürünleri imalatında görülürken, diğer bazı sektörlerdeki kapasite kullanımları şöyle gerçekleşti 
     ''Kağıt ve kağıt ürünleri imalatı yüzde 91.8, makina ve techizatı imalatı yüzde 89.9, kok kömürü, rafine edilmiş petrol ürünleri imalatı yüzde 89.3, basım ve yayım imalatı yüzde 88.4, radyo, TV haberleşme cihazları imalatı ve ana metal sanayi yüzde 87.1, taşıt araçları ve karoseri imalatı ile metalik olmayan diğer mineral madde yüzde 85.8, kimyasal madde ürünleri imalatı yüzde 85.7, plastik kauçuk ürünleri imalatı yüzde 85.1, giyim eşyası imalatı yüzde 81.6'' 
     
     TAM KAPASİTEYLE ÇALIŞAMAMA NEDENLERİ 

     İşyerlerinin 2004 yılı Mayıs ayında ilişkin görüşlerinin ağırlıklı ortalamaları, bir önceki yılın Mayıs ayı hakkındaki görüşleri karşılaştırıldığında, işyerlerinin bu ayda bir önceki yılın aynı ayına göre üretimlerinin arttığı, yurtiçi satışlarının düştüğü, satış fiyatlarının ve hammadde fiyatlarının yükseldiği görüşünde olduklarını belirttiler. 
     Yine aynı işyerlerinin 2004 yılı Haziran ayı beklentilerine bakıldığında, işyerlerinin yine bir önceki yılın aynı ayına göre üretimlerinin ve yurt içi satışlarının azalacağı, satış ve hammadde fiyatlarındaki artışın olacağı beklentisi içinde oldukları görüldü. 
     
</TEXT>
</DOC>
