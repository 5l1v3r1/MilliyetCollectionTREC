<DOC>
<DOCNO> 210525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/ekonomi/eko01.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'3.5 katrilyon ek kaynak lazım' 
</HEADLINE>
<TEXT>

   Bakan Babacan, IMF ile Hazine'nin üzerinde anlaştığı ek kaynak miktarının 3.2 katrilyon lira olduğunu açıkladı 
      EKONOMİ SERVİSİ 
   
   Devlet Bakanı Ali Babacan, asgari ücret ve emekli maaşlarına yapılacak artışın getireceği yükün telafisi için Uluslararası Para Fonu IMF ile üzerinde uzlaşılan ek kaynak miktarının 3.2 katrilyon lira olduğunu açıkladı. 
   Hazine Müsteşarlığı, önceki gün yaptığı açıklamada, IMF ile asgari ücret ve emekli maaş artış yükü için bütçe harcamalarında kesinti yapılması konusunda görüşbirliğine varıldığını duyurmuştu. 
   Davos'ta bulunan Babacan NTV'nin sorularını yanıtlarken, "IMF ile görüştüğümüz konulardan biri bütçe projeksiyonları. 2004 bütçesiyle ilgili olarak ek yükler görüşüldü. İkinci etap görüşmeler şubat ayında devam edecek" dedi. 
   "Gözden geçirmeler birleştirilecek mi " sorusunu da Bakan Babacan, "2004 yılında 5 tane gözden geçirme ve olağan 
   4. maddenin gözden geçirmesi var. Bu bir yılda sıkışık olacak birleştirmeye sıcak bakıyorlar. Ama somut olarak kaç gözden geçirme olsun karar verilmedi" diye yanıtladı. 
   
   
</TEXT>
</DOC>
