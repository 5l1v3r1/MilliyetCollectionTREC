<DOC>
<DOCNO> 229520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yazar/asik.html </URL>
<DATE> 2004/04/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kıbrıs yolunda... 
</HEADLINE>
<TEXT>

   
   "Annan Planı İsviçre'ye giderken belirsizliklerle doluydu. Ama şimdi değişti, belirsizlikler ortadan kalktı." 
   KKTC Başbakanı Mehmet Ali Talat, önceki gün 4. Annan Planı ile ilgili söyledi bunları. Böylece birinci, ikinci ve üçüncü Annan planlarının belirsizliklerle dolu olduğunu itiraf etmiş oldu... 
   Ne var ki Talat ve birçok köşe yazarı Annan planı ilk açıklandığında "kabul edelim" diye bastırmışlardı. Denktaş'ın hasta yatağında direnişi olmasa yeni planlar yapılmayacak, Türklere yeni haklar ve güvenceler verilmeyecek, Annan Planı adı altında bugünküne göre çok güvencesiz bir plan kabul edilecekti. 
   
   KKTC Cumhurbaşkanı Rauf Denktaş dün Ankara'dan Kıbrıs'a hareket ederken dikkati çekiyordu 
   - Annan Planı üzerinde fikir beyan eden hiç kimse 9 bin maddelik Annan Planı'nı okumamıştır. Plan henüz Türkçeye çevrilememiştir. Kıbrıs halkı planı okumadan riskli bir geleceğe evet veya hayır diyecektir... 
   CHP Milletvekili Onur Öymen önceki gün TBMM'de planın tartışılmayan sayfalarını gündeme getiriyordu 
   - Senato seçiminde Kıbrıslı Türkler Türk kesimiyle birlikte oy kullanacak. Ama, Temsilciler Meclisi oylamasında Kıbrıslı Rumlar Türk tarafına yerleşmişlerse, Türk tarafıyla birlikte oy kullanacaklar. Sonuçta geçen yıllar içinde güneyde bir Rum devleti oluşacak, kuzeyde bir Türk - Rum karma devleti olacaktır... 
   Planın tuzakları bu sayfalara sığmayacak kadar çok... 
   
   Devletler arası hukukta adaletin kılıcı, nalıncı keseri oldu. 
   Akif Kökçe 
   
   Çoğaldıkça azalmak...    Türkiye'nin en büyük sorunu nedir 
   Hiç tartışmasız hızlı nüfus artışı... 
   Bu nüfus artışına ne eğitim ayak uydurabiliyor, ne üretim, ne tüketim... 
   Peki Türkiye'nin üzerinde en az durulan sorunu nedir 
   Nüfus artışı... 
   Kimse bu meseleye el atmıyor... Bir gönüllü nüfus planlaması bile düşünülmüyor. Başbakan Erdoğan geçmişte nüfus artışını destekleyen demeçleriyle tanınıyor... 
   Kim duracak bu sorun üzerinde Ne zaman Nasıl 
   
   Elektrik ve ampul    Pendik Konutkent'te yaşayan okurumuz Ergün Köklü anlatıyor... 
   "Yerel seçim öncesi gelen elektrik faturalarının çok düşük olduğu dikkatimizi çekmişti... Faturalar 30 - 40 milyon dolayındaydı. Bugün dün yeni elektrik faturaları geldi. Bunlar da normalin en az iki katı, 140 - 160 milyon liralık faturalar. Biraz soruşturma yaptık. Meğer seçim öncesi faturaları kasten düşük tutmuşlar. Bir çeşit seçim yatırımı yapmışlar. 
   - Beyefendi seçimi AKP kazandı mı 
   - Evet... 
   O zaman maksat hasıl olmuş oluyor... 
   
   Barlas olmak zor...    Mehmet Barlas yazıya tumturaklı bir başlık atmış 
   - Bazı gerçekleri bazı kafalar anlayamaz ki.. 
   Mevzu nedir Kendisi hakkındaki övgümüz 
   Barlas, Star'daki röportajda 
   - Bankaları en fazla kim hortumladı En fazla tasarruf sahibi hortumladı. Yüzde 133, yüzde 140 faizleri ödedi bu zavallı Dinç Bilgin, zavallı Erol Aksoy.. Asıl hortumlayan halk.. Halk soydu... 
   deyince bu beyinsel mucizeyi "Herkes Mehmet Barlas olamaz" diye alkışlamıştık. O da dün bize cevap vermiş. Dinç Bilgin'in halkı değil halkın Dinç Bilgin'i hortumladığında ısrarlı 
   Bu gerçeği neden TMSF ve BDDK kabul etmiyor da hala Dinç Bilgin'den götürdüğü paraları getirmesini istiyorlar Bu konuda açıklık yok Mehmet'in yazısında... 
   Bu arada patronu Dinç Bilgin'e büyük özür borcu olduğunu burada kaydedelim... Arşive baktık... Mehmet, Yeni Şafak'ta yazdığı 2000 - 2001 yılında sürekli Etibank'ın boşaltıldığından söz ediyor. Mesela 4 Aralık 2000 tarihli yazısında Sabah'ı yönetenlerin hapse atılmamasını eleştiriyor 
   "Şimdi de, 'Etibank - Sabah - ATV' birlikteliği, hukuku ve adalet anlayışını zorluyor... Banka boşaltanların bir kısmı cezaevinde çile çekerken, bir bölümü de hiçbir şey olmamış gibi gazete yönetiyor, kamuoyu oluşturuyor..." 
   O tarihlerde Yeni Şafak'la Sabah kapışıyor. Sabah bir açıklama yayınlıyor. Mehmet Barlas yazıyor 
   "Meğer bütün bu yapılanlar laikliği savunmak için yapılmış Etibank'ın boşaltılması, Halkbank'tan alınan kredilerle Londra'da, New York'ta katlar, yatlar alınması hep laiklik mücadelesinin gereği imiş Meğer Dinç Bilgin'in İngiliz bayraklı yatı, denizlerde laikliği savunmak için dolaşırmış... New York'daki kat, Londra'daki malikane, birer "laiklik tapınağı" yapılsın diye alınmış..." 
   Halk tarafından soyulan Dinç Bey'i böyle tarif ediyor Mehmet Barlas 3 yıl önce... Herkes Barlas olabilir mi 
   
   Ordu, Kıbrıs konusunda topu hükümete atmış. Tayyip Erdoğan'la Abdullah Gül rahatça ver - kaç yapabilir artık. 
   Haldun Ertem 
   
   
      
   
   
</TEXT>
</DOC>
