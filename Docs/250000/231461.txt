<DOC>
<DOCNO> 231461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonyas13.html </URL>
<DATE> 2004/04/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
X-men güzeli boşanıyor... 
</HEADLINE>
<TEXT>

     Hollywood'un ünlü çifti Rebecca Romijn Stamos ile aktör John Stamos'un boşanacakları açıklandı. 
     Internetteki ''eonline'' sitesinin haberine göre, modellikten beyazperdeye adım atan ve ''X-Men'' filmiyle parlayan Rebecca Romijn Stamos, aktör John Stamos ile 5 yıllık evliliğine nokta koydu. 
     Basın sözcüsü Lewis Kay, çiftin dostça ayrıldıklarını ifade ederek, ''Stamos çifti, zor bir dönem geçirdikleri için medyadan özel hayatlarına saygı göstermesini bekliyor'' dedi. Kay, ayrılığa çiftin arasına ''üçüncü bir kişinin girmesinin'' neden olduğu yönündeki haberleri de yalanladı. 
     Dizi yıldızı John Stamos ile güzel model Rebecca Romijn, 1994 yılında Victoria's Secret'ın defilesinde tanışmıştı. 1994 yılında görüşmeye başlayan çift, 1998'de evlenmişti. 
     Evlendiği sırada manken olan Rebecca Romijn, ''X-Men'' serisiyle parladı ve daha sonra ''Femme Fatale'' adlı filmde rol aldı. Güzel yıldızın, John Travolta ile rol aldığı ''The Punisher'' adlı filmi yakında izleyiciyle buluşacak. 
     Ülkemizde de gösterilen ''Full House'' adlı diziyle isim yapan John Stamos ise uzun süredir beyazcamdan uzak. Tiyatro çalışmalarına ağırlık veren Stamos, Antonio Banderas ile ''Nine'' adlı müzikalde rol aldı. 
     
</TEXT>
</DOC>
