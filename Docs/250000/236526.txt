<DOC>
<DOCNO> 236526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur11.html </URL>
<DATE> 2004/05/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Türkiye'de dersaneler için yapılan yıllık harcama 1.2 katrilyon lira... 
</HEADLINE>
<TEXT>

     Türk Eğitim-Sen'in yaptığı araştırma, Türkiye'de dershaneler için yıllık harcama tutarının 1 katrilyon 213 milyar 44 milyon liraya ulaştığını ortaya koyuyor. 
     Araştırmada, Türkiye'de 2 bin 615 dershane bulunduğu ve toplam 606 bin 522 öğrencinin tüm kategoriler buralarda öğrenim gördüğü belirtildi. 
     Üniversiteye hazırlık için dershane ücretlerinin 1 milyar ile 8 milyar arasında değiştiği ifade edilen araştırmada, ''Durum böyle olunca da Türkiye'de dershaneler için yapılan harcama tutarı yıllık 1 katrilyon 213 milyar 44 milyor liraya ulaşıyor'' dedi. 
     Araştırmaya göre, üniversiteye giriş sınavının tek aşamaya indirildiği 1999'dan bu yana dershanelerdeki öğrenci sayısında artış meydana geldi. 
     Buna karşın, Türkiye'de yıllara oranla ÖSS'ye başvuranların sayısı ve başarı oranına bakıldığında genel kazanma oranının çok yüksek olmadığı belirtilen araştırmada, şu tespitlere yer verildi 
     ''Başarı, dershaneye giden öğrenci sayısının artışıyla paralel değildir. Ayrıca, üniversiteye adım atanların sayısı düşerken, üniversite sınavına başvuranların sayısı da yıldan yıla artış göstermektedir. 2002 yılında ÖSS'ye başvuranların sayısı 1 milyon 540 bin 422, 2003'te 1 milyon 597 bin 302, bu yıl ise 1 milyon 902 bin 250'dir. 
     Tüm rakamlar, Türkiye'de hala sağlıklı bir eğitim sisteminin gerçekleşmediğine işarettir. İlk ve ortaöğretim sağlıklı verilebilseydi, öğrenciler dershaneye gitmek zorunda kalmayacaktı. Şu bir gerçektir Dershaneler artık rant kapısına dönüşmüş, karlı bir sektör haline gelmiştir.'' 
     
</TEXT>
</DOC>
