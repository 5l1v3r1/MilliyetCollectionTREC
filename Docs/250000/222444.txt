<DOC>
<DOCNO> 222444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/soneko03.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım Danışma Konseyi Toplantısı'na doğru... 
</HEADLINE>
<TEXT>

     Devlet Bakanı Ali Babacan, Yatırım Danışma Konseyi Toplantısı'na katılan çok uluslu şirketlerin üst düzey yöneticileriyle kahvaltıda biraraya geldi. 
     Ali Babacan'ın Türkiye ekonomisi ve yatırım ortamına ilişkin bir sunum yaptığı Çırağan Sarayı'ndaki kahvaltıya, Dünya Bankası Başkanı James Wolfensohn ve IMF Avrupa Direktörü Michael Deppler de katıldı. 
     Hazine Müsteşarı İbrahim Çanakçı'nın da hazır bulunduğu kahvaltıda, Ford Motor Company Avrupa Başkanı Lewis Booth, Citigroup Küresel Yatırım Bankacılığı Grubu CEO'su Michael Klein, Newmont Mining Group Başkanı Pierre Lassonde, Metro AG CEO'su Hans-Joachim Korber, Siemens AG Yönetim Kurulu Üyesi Johannes Feldmayer, Lafarge Yönetim Kurulu Başkanı ve CEO'su Bertrand Collomb, BNP Paribas Yönetim Kurulu Başkanı Danışmanı Jacques de Larosiere, Arcelor Başkan Yardımcısı Paul Matthys, Hyundai CEO'su Dong-Jin Kim, Nunza B.V. Yönetim Kurulu Başkanı Peter Van Kesteren, Unilever NV K. Afrika, Ortadoğu ve Türkiye Başkanı Rachid Rachid, Rio Tinto Plc CEO'su Leigh Clifford, ISCAR Yönetim Kurulu Başkanı Stef Wertheimer, Nestle Başkan Yardımcısı Michael Garret, Merloni CEO'su Andrea Guerra, Fiat SpA CEO'su Guiseppe Morchio, Pirelli SpA Başkanı Marco Tronchetti Provera, Toyota Avrupa Başkan ve CEO'su Shuhei Toyoda, Nortel Networks Corp. Avrupa, Ortadoğu ve Afrika Başkanı Steve Pusey yer aldı. 
     
     MITSUI AVRUPA BAŞKANI, ÖZÜR DİLEDİ 

     Bu arada, rahatsızlığı nedeniyle kahvaltıya katılamadığı öğrenilen Mitsui Co. Ltd. Avrupa Başkanı Norio Shoji'nin, özel kurye ile gönderdiği mektupta, Yatırım Danışma Konseyi Toplantısı'nda yer alamadığı için özür dilediği ve daha sonra yapılacak benzer toplantılara kendisinin dahil edilmesini istediği belirtildi. 
     
</TEXT>
</DOC>
