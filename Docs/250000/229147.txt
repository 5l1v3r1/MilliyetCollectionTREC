<DOC>
<DOCNO> 229147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/siyaset/siy04.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina evet için 7 neden buldu 
</HEADLINE>
<TEXT>

   ATİNA Milliyet 

   
   Yunanistan Dışişleri Bakanlığı, Annan planını inceleyerek 7 olumlu, 3 olumsuz unsur saptadı. Bakanlık bu saptamasını bir rapor halinde Başbakan Karamanlis'e sundu. Yunan Dışişleri'nin raporuna göre Annan Planı'ndaki olumlu unsurlar şunlar 
   İşlevsellik Uzun bir eşbaşkanlık dönemi öngören eski Annan planlarının aksine yeni plan merkezi hükümet başkanlık konseyi tarafından başkan ve başkan yardımcısı seçimini öngörüyor. Geçici dönem kısalıyor Birleşik Kıbrıs Cumhuriyeti 25 Nisan'dan itibaren faaliyet gösterebilecek. Ayrıca 13 Haziran'da da seçimler yapılacak. Mal mülk artıyor Önceki planlarda Rum göçmenlerin mal mülklerinin yüzde 10'una sahip olacakları belirtiliyordu. Şimdi göçmenler bunların üçte birine sahip olacak, geri kalan üçte ikisi de kendilerine hisse senedi ve tahvil olarak ödenecek.Kuzeye daha çok göç Önceki planlarda yüzde 22 olan kuzeye geçecek Rumların oranı yüzde 18'e indirilmekle birlikte 19 yıl sonra Kıbrıs Türk kurucu devletinin nüfusunun yüzde 33'üne kadar Rum kuzeye göç edebilecek. Kuzeyde ev hakkı Göçmen kategorisinin dışındaki Rumlar, istedikleri takdirde, Kıbrıs Türk kurucu devletinin vatandaşı olmadan oy kullanmadan burada ev sahibi olabilecek. Türk askerleri Türk askerlerinin çok büyük bir bölümü adadan çekilecek. TC ve Yunan vatandaşları TC ve Yunanistan vatandaşları nüfusun yüzde 5'ini geçmemek kaydıyla Kıbrıs Türk ve Kıbrıs Rum kurucu devletlerine yerleşebilecekler. 
   
   Olumsuz yanlar 
   Güvenlik için garantiler Türkiye Kıbrıs'a tek taraflı müdahale hakkını koruyacak. Türkiye'den gelen göçmenler 45 bin Türkiye'den gelen göçmen adada kalacak. Toprak konusu Rum - Yunan tarafı planda hiçbir değişiklik sağlayamadı. 
   
   
</TEXT>
</DOC>
