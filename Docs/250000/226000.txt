<DOC>
<DOCNO> 226000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/guncel/gun20.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Schumacher'ler para basıyor 
   Alman Bild gazetesi, ünlü ve ünlü olmayan 101 kişinin aylık yaklaşık brüt kazançlarını yayımladı. Formula - 1 Dünya Şampiyonu Michael Schumacher'in 4 milyon 100 bin euro ile birinci, kardeşi Ralf Schumacher'in 1.5 milyon euro ile ikinci sırada yer aldığı listede, 470 - 489 euro alan stajyer öğrenciler ve 300 euro alan emekliler son sırada. 
   
   Hortumcular kralı Suharto 
   Transparency International TI adlı sivil toplum kuruluşu, son 20 yılda dünyanın en fazla yolsuzluk yapan politikacılarının listesini hazırladı. İlk sırada yer alan eski Endonezya Devlet Başkanı Muhammed Suharto, 35 milyar doları yaklaşık 46 katrilyon 375 trilyon lira "hortumladı." İkinci sıradaki eski Filipinler lideri Ferdinand Marcos ise 10 milyar dolar yaklaşık 13 katrilyon 250 trilyon lira çaldı. 
   
   Korsakoff için ikinci tedbir 
   Avrupa İnsan Hakları Mahkemesi AİHM , İstanbul Adli Tıp Kurumu'nun önce "iyileşemez", sonra "iyileşti" raporu vererek cezaevine dönebilecekleri yönünde görüş bildirdiği Wernicke Korsakoff hastası tutuklu ve hükümlülerden biri hakkında daha tedbir kararı aldı. 
   Adli Tıp, önce iki kez "Wernicke Korsakoff hastası, iyileşemez" diye rapor verdiği hükümlü Sinan Eren'in Cumhurbaşkanlığı affından yararlanmak istemesi üzerine cezaevine dönebileceğini kararlaştırdı. Eren'in, başvurusu üzerine konuyu görüşen AİHM, Türkiye'yi Eren'in infazını başlatmaması konusunda uyardı. AİHM, 19 Mart'ta Türkiye için bağlayıcılığı bulunan "tedbir" kararı verdi. AİHM, Adli Tıp'ın cezaevine dönmesini kararlaştırdığı hükümlü Bekir Balyemez'in şubattaki başvurusu üzerine de tedbir kararı vermişti. 
   
   
   
</TEXT>
</DOC>
