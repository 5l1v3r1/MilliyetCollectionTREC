<DOC>
<DOCNO> 234311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/spor/spo03.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'den tam not 
</HEADLINE>
<TEXT>

   Rumen teknik adam, iyi bir futbol oynadıklarını belirtti, "Deplasmanda on net gol pozisyonu bulduk. Daha fazlasını bekleyemezdim. İyi yoldayız. Aynı şekilde devam etmeliyiz" dedi 
      
   Futbolcularını kutladı 
   MALATYASPOR karşısında ortaya koyulan başarılı futbol ve alınan üç puan Galatasaray Teknik Direktörü Gheorghe Hagi'nin yüzünü güldürdü. Genç hoca, "Uzun zamandır deplasmanda böyle bir galibiyeti bekliyorduk. Maçın başından sonuna devamlı atak geliştirdik. Böyle bir deplasmanda on tane net gol pozisyonu bulduk ki, takımımdan daha fazlasını bekleyemezdim. Oyuncularımı istekleri için tebrik ediyorum. İyi bir yoldayız ve bu şekilde devam etmeliyiz" diye konuştu. 
   
   Mecburen, mecburiyetten 
   ZAMANA ihtiyaç duyduklarının altını çizen Hagi, "Eski Galatasaray'ın haline dönmemiz lazım. Buna mecburuz" ifadelerini kullandı. Hasan Şaş'ı da öven Gheorghe Hagi, şöyle devam etti "Hasan her yönüyle çok özel bir oyuncu. Yavaş yavaş eski bildiğimiz görüntüsüne dönüyor. Her maç daha iyi oynuyor. Onun gibi birkaç oyuncum daha olsun isterdim. Mehmet'i tebrik ediyorum, çok iyi bir takım yaratmış. Ama bizim şansımız, bugün de iyi oynamamız ve maçı kazanmamız oldu". 
   
   Şükür'e, Katar'dan teklif    GALATASARAY'IN golcüsü Hakan Şükür'e talip çıktı. Son yıllarda Avrupa'nın isim yapmış futbolcularını kadrosuna katan Katar'ın Al Ryyan takımının, Sarı - Kırmızılılar'a müthiş bir teklif yaptığı öğrenildi. Önerinin yıllık 3 milyon Euro'ya yakın astronomik bir para olduğu ifade edildi. Öte yandan sakatlanarak 48. dakikada oyundan çıkan golcünün kaburgasında kırık şüphesi belirdi. İğne olmasına rağmen ağrısının bulunduğunu belirten Hakan, bugün MR çektireceğini söyledi. 
   
   İşi, gücü transfer    ORHAN YILDIRIM 

   25 yaşında savunmacı 
   100. yılda başarıya koşacak bir kadro kurmanın hazırlıklarını sürdüren Galatasaray, transfer konusunda da görüşmelerini devam ettiriyor. Listesinde 30 kadar futbolcu bulunan Sarı - Kırmızılılar'a menajerler de birçok teklif iletiyor. Cim-Bom'a son olarak Hırvat Milli Takımı'nın formasını giyen ve aynı zamanda Ukrayna'nın Dinamo Kiev kulübünde oynayan Goran Sablic'in önerildiği ifade edildi. 25 yaşındaki futbolcu savunmada görev yapıyor. 
   
   Gürsoy nabız yokladı 
   
</TEXT>
</DOC>
