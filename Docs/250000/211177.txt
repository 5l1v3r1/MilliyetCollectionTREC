<DOC>
<DOCNO> 211177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/yasam/yas05.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutsuz görünmenin faydası da varmış .. 
</HEADLINE>
<TEXT>

   İnsanların temel amacı mutlu olmaktır. Ancak "Mutsuzluk Emrinizde" adlı kitap, mutsuzluğu lehe çevirme kılavuzu gibi... 
      ÜMRAN AVCI İstanbul 
   
   MUTSUZ olup da çevrenizdekilerin ilgisini toplamak, iş ve özel hayatınızda sorumluluktan kaçmak istiyorsanız, "Mutsuzluk Emrinizde" adlı kitap tam size göre. Londra Üniversitesi Goldsmiths Collage'de öğretim üyesi olan psikoterapist Dr. Windy Dryden'a göre, mutsuz olmanın gizli getirileri, mutlu olmanın ise açık bedelleri var. Bu yüzden insan her ne kadar mutsuzluktan vebadan kaçar gibi görünse de, bir yandan da kendini depresif, kıskanç ve öfkeli, kısacası mutsuz kılmak için elinden geleni yapıyor. İşte Dryden'ın kitabına göre mutsuz görünmenin getirileri... 
   İnsanlardan sempati toplarsınız.İnsanlar birçok işte size yardımcı olur.İşten izin alabilirsiniz, maaşınız yine ödenir.İnsanlar sizden zor işler talep etmez.İnsanlar sizi strese sokmaktan kaçınırlar. Böylece daha rahat bir hayatınız olur.Size göz kulak olan çıkar. 
   
   
</TEXT>
</DOC>
