<DOC>
<DOCNO> 249095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur32.html </URL>
<DATE> 2004/06/18/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Dolmabahçe Sarayı da Zirve'ye hazırlanıyor... 
</HEADLINE>
<TEXT>

     İstanbul'da 28-29 Haziran tarihlerinde yapılacak ''NATO Zirvesi''nin hazırlıkları devam ediyor. 
     Zirve çerçevesinde bazı programların gerçekleştirileceği Dolmabahçe Sarayı'nda da hazırlıklar sürüyor. 
     Temizlik çalışmalarının yapıldığı Dolmabahçe Sarayı'nın avizeleri, teker teker sökülüp yıkanıyor. 
     ''NATO Zirvesi'' çerçevesinde Cumhurbaşkanı Ahmet Necdet Sezer'in konuk devlet başkanları onuruna akşam yemeği vereceği sarayda, bu önemli etkinliğe ilişkin de ayrıntılı hazırlık yapılıyor. 
     Zirvenin organizasyonunda görev alan Visitur Yönetim Kurulu Başkanı Talha Çamaş, A.A muhabirine yaptığı açıklamada, Cumhurbaşkanı Sezer'in devlet başkanlarına akşam yemeğini Dolmabahçe Sarayı'nın Muayede Salonu'nda vereceğini belirterek, yemeğe ilişkin çalışmaların devam ettiğini anlattı. 
     Çamaş, bu çerçevede Muayede Salonu'na yemek masası kurulduğunu, salonun parke olan yerlerinin cilalanacağını ve halı kaplanacağını söyledi. 
     
</TEXT>
</DOC>
