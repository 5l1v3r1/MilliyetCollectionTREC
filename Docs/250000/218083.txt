<DOC>
<DOCNO> 218083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sontur24.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'da basın toplantısı... 
</HEADLINE>
<TEXT>

     ANKARA Milliyet 

Genelkurmay Başkanlığı, ikinci "aylık basın bilgilendirme toplantısı"nı bugün yapacak. 
     Genelkurmay Başkanlığı Karargahı'nda, 14.30'da başlayacak toplantıya, basın - yayın kuruluşlarının Ankara temsilcileri ve savunma muhabirleri katılacak. Genelkurmay İkinci Başkanı Orgeneral İlker Başbuğ'un, toplantıda, Irak'ın geleceğini belirleyecek geçiş dönemi, yasa taslağı ve Kıbrıs'la ilgili gelişmelere ilişkin değerlendirme yapması bekleniyor. 
     Genelkurmay Başkanı Orgeneral Hilmi Özkök, kuvvet komutanları ve generallerin katılımıyla hafta başında yapılan ve "beyin fırtınası" diye yorumlanan toplantı nedeniyle dikkatler Başbuğ'un bugünkü toplantısına çevrildi. Başbuğ'un, hafta başında yapılan geniş katılımlı toplantı konusunda da açıklama yapabileceği bildirildi. 
     
</TEXT>
</DOC>
