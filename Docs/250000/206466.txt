<DOC>
<DOCNO> 206466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/magazin/mag02.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney gizlice evlendi 
</HEADLINE>
<TEXT>

   Britney Spears'in, cumartesi günü çocukluk arkadaşı Jason Allen Alexander ile evlendiği ortaya çıktı. Yakınları ise, evliliğin yıldırım hızıyla biteceği görüşünde 
      DIŞ HABERLER SERVİSİ 
   
   ABD'li pop şarkıcısı Britney Spears'ın 22 , cumartesi sabahı Las Vegas'ta çocukluk arkadaşı Jason Allen Alexander'la 22 'yıldırım nik hla' gizlice evlendiği ortaya çıktı. Spears'ın, yakınlarının 'fazla ileri gitmiş bir şaka' olarak nitelendirdiği evliliği bitirmek için şimdiden girişimlere başladığı da belirtildi. 
   Bazı internet sitelerinde yayımlanan habere göre, Spears, doğup büyüdüğü Louisiana'nın Kentwood kentinden çocukluk arkadaşı Alexander'la, Las Vegas'ta 'Little White Wedding' adlı kilisede, başında beyzbol şapkası, üzerinde kot pantolonla dünya evine girdi. 
   AP haber ajansı, imzalı evlilik belgesinin bir kopyasını ele geçirirken, Spears'ın tören sırasında çekilen video kaydını arkadaşlarına izlettirdiği bildirildi. 
   
   'Boşanmak istiyor' 
   Spears'a yakın kaynaklar, evliliğin, "fazla ileri gitmiş bir şaka" olduğunu, Spears'ın evliliği bitirmek için şimdiden çalışmalara başladığını belirtti. Arkadaşları, Britney'nin, Alexander'la yıllar sonra tekrar görüşmeye başladığını, yılbaşını birlikte geçirdiklerini ancak damat hakkında kimsenin pek bir şey bilmediğini kaydetti. 
   
   
</TEXT>
</DOC>
