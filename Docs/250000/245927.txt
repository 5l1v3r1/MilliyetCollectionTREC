<DOC>
<DOCNO> 245927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun21.html </URL>
<DATE> 2004/06/07/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Denktaş'tan 'Talat-Erdoğan' görüşmesine Biraz tuhafıma gitti 
</HEADLINE>
<TEXT>

     KKTC Cumhurbaşkanı Rauf Denktaş, Başbakan Mehmet Ali Talat'ın dün aniden İstanbul'a giderek Başbakan Recep Tayyip Erdoğan ile görüşmesiyle ilgili olarak, ''İstişare ederek gitmesi lazım. Biraz tuhafıma gitti'' dedi. 
     Cumhurbaşkanı Denktaş, bir kabulü sırasında konuyla ilgili şunları söyledi 
     ''Başbakan gidiyor, mal-mülk konusunda ne yapılacak diye Türkiye ile konuşuyor. Hükümet başkanı olarak hakkıdır ama burada benimle, Dışişleri Bakanı ile istişare ederek gitmesi lazım. Temel konularda öneri götürecekse Meclis'te bile bunu tartışarak götürmesi lazım. 
     Gidip ne konuştuğunu ben bilmiyorum. Ansızdan bakarsınız Türkiye ikna edilir, Başbakan istedi diye bir şey kabul edilir, ondan sonra biz burada birbirimize düşeriz. Doğru değil, biraz tuhafıma gitti.'' Cumhurbaşkanı Rauf Denktaş, Başbakan Talat ile bugün Cumhurbaşkanlığı'nda yemekte biraraya geleceklerini de söyledi. 

     
</TEXT>
</DOC>
