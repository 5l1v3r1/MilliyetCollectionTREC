<DOC>
<DOCNO> 218224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun26.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos "Türk tarafı görüşlerimize P.tesi yanıt verecek" 
</HEADLINE>
<TEXT>

     Kıbrıs Rum yönetimi lideri Tasos Papadopulos, bugünkü görüşmede ''birinci başlıktaki tüm konuların ele alındığını, ancak konuyla ilgili müzakerelerin tamamlanmadığını'' söyledi. 
     Papadopulos, Kıbrıs müzakerelerinden sonra Rum başkanlık sarayına dönüşünde yaptığı açılamada, Rum tarafının bugünkü görüşmede ortaya koyduğu görüşlere, Türk tarafının pazartesi günü yanıt vereceğini kaydetti. 
     Papadopulos, müzakerelere gitmeden önce yaptığı açıklamada ise federal organların çalışmasını ele almaya devam edeceklerini, bu konunun tamamlanması durumunda toprak konusuna geçileceğini belirtmişti. 
     Papadopulos, Rum Ulusal Konseyi'nin yarın saat 09.30'da toplanarak Kıbrıs konusundaki gelişmeleri ele alacağını da söyledi. 
     
     RUM SÖZCÜ ''BİR KONU ÜZERİNDE ANLAŞMA YOK'' 
     Bu arada, Rum yönetimi sözcüsü Kibros Hrisostomidis, Kıbrıs müzakerelerinde herhangi bir konu üzerinde anlaşmaya varılmadığını, ancak değerlendirme yapmak için henüz erken olduğunu söyledi. 
     Müzakere gündeminin BM tarafından belirlendiğini ifade eden Hrisostomidis, Papadopulos'un Annan planında gerekli değişikliklerin yapılması için yoğun çaba harcadığını kaydetti. 
     Hrisostomidis, KKTC Cumhurbaşkanı Rauf Denktaş'ın iki devlet hedefinde ısrar ettiğini söyledi. 
     Rum sözcü, bir soru üzerine, KKTC Başbakanı Mehmet Ali Talat'ın, Denktaş'ın açıklamalarıyla tam uyum içinde olduğunu belirtti. 
     
</TEXT>
</DOC>
