<DOC>
<DOCNO> 241835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun10.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rodos'taki 'it dalaşı' evlerin camlarını kırdı 
</HEADLINE>
<TEXT>


ATİNA Milliyet 

Ege'de dün Türk ve Yunan savaş uçakları "it dalaşı"na dog fight girişti. Birbirlerine tehlikeli pozisyonda yaklaşan uçaklar ses duvarının üzerinde yüksek hızlara çıkınca, Rodos'ta ev ve dükk nların camları kırıldı, halk büyük korku yaşadı. Yunan televizyonlarında yayımlanan haberlere göre, Rodos yakınlarında Türk ve Yunan jetleri dün 10.45 sıralarında it dalaşına tehlikeli manevralarla karşı karşıya gelmek tutuştu. Kısa süre sonra Rodos adasında büyük bir patlama duyuldu ve bazı dükk nların vitrinleriyle bazı evlerin camları kırıldı. Ada halkı paniğe kapıldı. Yunan Genelkurmay yetkilileri, olaya açıklama getirecek bilgiye sahip olmadıklarını belirtirken, Türk savaş uçaklarından birinin Rodos'un güneydoğusunda uçarken ses duvarını aştığı iddia edildi. 


</TEXT>
</DOC>
