<DOC>
<DOCNO> 246574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonspo15.html </URL>
<DATE> 2004/06/09/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
FIFA Dünya Klasmanı'nda Türkiye 5. sırada... 
</HEADLINE>
<TEXT>

     Uluslararası Futbol Federasyonları Birliği FIFA dünya klasmanında Türkiye, haziran ayında 2 basamak yükselerek, 733 puanla Arjantin ve Hollanda ile beşinciliği paylaştı ve tarihindeki en yüksek sırasına ulaştı. 
     Klasmanda ilk 3 sıra değişmezken, Brezilya 842 puanla birinci, Fransa 812 puanla ikinci, İspanya 785 puanla üçüncü sırada yer aldı. Sıralamada 6 puanla 205. ve sonuncu sırada yer alan Montserrat'ın yeri ise yine değişmedi. 
     Türkiye, İngiltere, İtalya ve Almanya gibi futbolda söz sahibi ülkelerin de üzerinde yer almayı başardı. 
     A Milli Takım'ın Dünya Kupası Eleme Grubu'ndaki rakiplerinden Danimarka 2, Gürcistan ve Kazakistan 4'er, Ukrayna 6 sıra düşerken, Yunanistan ve Arnavutluk'un ise yerleri değişmedi. Klasmanda, 696 puanlı Danimarka 15., 627 puanlı Yunanistan 35., 523 puanlı Ukrayna 71., 481 puanlı Arnavutluk 91., 445 puanlı Gürcistan 102., 317 puanlı Kazakistan ise 140. sırada kaldı. 
     
     AVRUPA SIRALAMASI 

     Türkiye, Avrupa sıralamasında ise Fransa ve İspanya'nın ardından Hollanda ile üçüncülüğü paylaştı. 
     Ay-yıldızlıları, Almanya, İtalya, Çek Cumhuriyeti ve İngiltere izledi. 

     
</TEXT>
</DOC>
