<DOC>
<DOCNO> 209225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/spor/bbas.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu şölen kaçmaz 
</HEADLINE>
<TEXT>

   Fenerbahçe ve Galatasaray bugün potada kozlarını paylaşacak. Ekonomik zorluklar nedeniyle sıkıntılı günler yaşayan iki kulübün Haldun Alagaş Spor Salonu'ndaki buluşmasında tansiyon yine yüksek olacak 
      BOZHAN MEMİŞ 

   
   Saat 16.30'da 
   BASKETBOL Ligi'nde zor günler geçiren ezeli rakipler Fenerbahçe ve Galatasaray Haldun Alagaş Salonu'nda saat 16.30'da karşı karşıya gelecek. Ligin ilk yarısında oynanan maçı 66 - 64 kaybeden Sarı - Lacivertli takımın coachu Murat Özgül, "Biz bu derbiye zirveye oynayan iki takım olarak çıkmak isterdik. Ancak kulüpler ekonomik kriz içinde. Derbilerin önemini çok iyi biliyoruz. Taraftarımızı maça bekliyoruz. Onların da desteği ile kazanacağımıza inanıyorum" dedi. 
   
   Taraftara çağrı 
   GALATASARAY Coachu Halil Üner ise derbi maçların her zaman heyecan içinde geçtiğini belirterek, "Derbinin favorisi olmaz. İki takım da elinden geleni yapacaktır. Amacımız basketbolu Türkiye'de herkese sevdirmek. Ekonomik zorluklar yaşasak da elimizden geleni yapıyoruz. Bugün taraftar desteğini arkamızda hissetmek istiyoruz. Dostça bir maç olmasını umuyorum. Tabii kazanan taraf olmak amacındayız" ifadesini kullandı. 
   
   Avrupa'da tam isabet    Liderlik geldi 
   BASKETBOLDA Avrupa Ligi'ndeki temsilcilerimiz Efes Pilsen ve Ülkerspor, aldıkları iki "kritik" galibiyetle dokuzuncu haftayı "en k rlı" şekilde geçtiler. C Grubu'nda Efes, Fransa'nın ASVEL takımını rakip sahada da yenerek ilk sıraya yerleşti. Genel Menajer Engin Özerhun, "Hedefimiz grubu ilk sırada bitirmek. Bu hafta oynayacağımız Benetton maçı çok büyük önem taşıyor. İşimiz zor ama amacımız kazanmaya devam etmek" dedi. 
   
   'Daha iyi olacağız' 
   A Grubu'nda dört maç sonra galip gelen ve son sıradan kurtularak üzerindeki "ölü toprağını" atan Ülkerspor ise ikinci raund için yeniden ümitlendi. Yeni coachu Ergin Ataman ile de ilk kez galip gelen Ülkerspor'un Genel Menajeri Lütfi Arıboğan, "Böyle bir galibiyete ihtiyacımız vardı. Ülkerspor olarak öncelikle iyi ve göze hoş gelen basketbol oynamaya çalışıyoruz. Takım yeni yeni oturuyor. Daha da iyi olacağız" diye konuştu. 
   
   A GRUBU TAKIMLAR O G M A Y P Barcelona 9 7 2 672 580 16 Partizan 9 5 4 695 662 14 Cibona 9 5 4 722 743 14 Pau Orthez 9 4 5 770 740 13 Olimpija 9 4 5 699 723 13 AEK 9 4 5 689 721 13 ÜLKERSPOR 9 4 5 666 711 13 L.Roma 9 3 6 667 700 12 
   Olimpija - Pau Orthez 84 - 78, Cibona Zagreb - Barcelona 74 - 68, Lottomatica Roma - AEK 70 - 73, ÜLKERSPOR - Partizan 81 - 73 
   
   C GRUBU TAKIMLAR O G M A Y P EFES PİLSEN 9 7 2 667 608 16 Benetton 9 6 3 762 686 15 TAU Ceramica 9 5 4 774 741 14 Pamesa V. 9 5 4 700 698 14 Idea Slask 9 5 4 702 726 14 Olympiacos 9 4 5 734 742 13 Alba Berlin 9 2 7 702 760 11 ASVEL V. 9 2 7 638 718 11 
   ASVEL - EFES PİLSEN 67 - 73, TAU Ceramica - Benetton 88 - 81, Pamesa Valencia - Olympiakos 78 - 90, Idea Slask - Alba Berlin 92 - 80 
   
   Frankie King Aslan'da    BASKETBOLDA ezeli rakibi Fenerbahçe ile bugün karşı karşıya gelecek olan Galatasaray, zorlu maç öncesi kadrosuna 1.96 boyunda ve 31 yaşındaki tecrübeli ABD'li forvet Frankie King'i kattı. 1995 yılında Los Angeles Lakers tarafından ikinci turda draft edilen, NBA'de şans bulamadıktan sonra İspanyol, Yunan, Alman ve Fransız kulüplerinde forma giyen King, Sarı - Kırmızılılar ile sezon sonuna kadar anlaştı. 
   
   Potada dün 
   İÜSK - Galatasaray 77-53 
   
   Potada bugün 
   Erkekler Ligi 
   Haldun Alagaş Salonu 
   18.30 Tekelspor-Aras İTÜ 
   Abdi İpekçi Salonu 
   14.00 Efes Pilsen-Tofaş 
   Ankara Atatürk Salonu 
   16.00 Büyük Kolej-D.Şafaka 
   Bursa Atatürk Salonu 
   17.00 O.Renault-Ülkerspor 
   İzmir Celal Atik Salonu 
   17.00 P.Karşıyaka-Tuborg 
   
   
</TEXT>
</DOC>
