<DOC>
<DOCNO> 235274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo01.html </URL>
<DATE> 2004/04/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Göztepe, Cem Pamiroğlu ile yollarını ayırdı, Tanju Çolak'ı istiyor 
</HEADLINE>
<TEXT>

     İkinci Futbol Ligi A Kategorisi ekibi Göztepe'de Kulüp Başkanı İskender Tuğsuz, Teknik Direktör Cem Pamiroğlu ile ''yollarını ayırma kararı'' aldıklarını, Tanju Çolak'a teklif götürdüklerini bildirdi. 
     Tuğsuz, AA muhabirine yaptığı açıklamada, bu gece toplanan Yönetim Kurulu'nun, Teknik Direktör Cem Pamiroğlu ile masaya oturduğunu ve mutabakat sağlayarak, ''yolları ayırma kararı'' aldığını söyledi. 
     Yarın sabah, Pamiroğlu ile bir kez daha bir araya geleceklerini, her türlü hakkını vererek, ''ibralaşacaklarını'' belirten İskender Tuğsuz, şöyle dedi 
     ''Biz dostluk içinde ayrılmayı prensip edinmiş kulüpleriz. Cem Pamiroğlu hocamızın bugüne kadar yaptıklarına teşekkür ettik. Teknik direktörlük için eski gol kralımız Tanju Çolak'a teklifte bulunduk. Çolak'ın yarın İzmir'e gelmesini bekliyoruz. Anlaşabilirsek, Çolak ile yolumuza devam edeceğiz.'' 
     
</TEXT>
</DOC>
