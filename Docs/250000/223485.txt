<DOC>
<DOCNO> 223485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonsiy07.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan'dan Erdoğan'a dörtlü toplantı için davet... 
</HEADLINE>
<TEXT>

     BM Genel Sekreteri Kofi Annan'ın, dörtlü toplantı için tarafları İsviçre'ye davet ettiği ve bu çerçevedeki davet mektubunu Başbakan Recep Tayyip Erdoğan'a gönderdiği öğrenildi. 
     Edinilen bilgiye göre, Annan, davet mektubunda, New York'ta üzerinde anlaşılan biçimde, tarafların üst düzey yetki sahibi temsilcilerini İsviçre'ye davet etti. 
     Annan, tarafları 23 Mart Salı günü İsviçre'nin Burgenstock kasabasına davet ettiği mektubunda, kendisinin de görüşmelere mart ayı sonunda dahil olacağını bildirdi. 
     
     Karamanlis 28 Mart'ta gidiyor 

     Yunanistan Başbakanı Kostas Karamanlis'in dörtlü Kıbrıs müzakerelerine katılmak üzere 28 Mart'ta İsviçre'ye gideceği açıklandı. 
     Başbakanlık Basın Merkezi, Karamanlis'in BM Genel Sekreteri Kofi Annan'ın müzakerelere davetini kabul ettiğini duyurdu. 

     
</TEXT>
</DOC>
