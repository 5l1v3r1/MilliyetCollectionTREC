<DOC>
<DOCNO> 233709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/spor/spo00.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat anayasa deliniyor 
</HEADLINE>
<TEXT>

   Ligin en ateşli haftalarında, Trabzon'a, oynayacağı rakiplerinden, Fenerbahçe'ye ise sporun sorumlu bakanından gelen şampiyonluk desteği şaşkınlık yaratıyor, dengeleri alt üst ediyor 
   HABER YORUM 

   
   Bu ülkede Merkez Hakem Kurulu başkanı, gönlünde yatan aslanı açıkladı diye kapı dışarı edilir. Bu ülkede bir hakemin takım tuttuğundan şüphelenmek bile kariyerini bitirmek için yeterlidir. 
   Yani maçları yönetenlerin tarafsız olması istenir. Peki, ya maçları oynayanların Onların, başka bir takımın şampiyonluğunu arzulaması normal midir Bir takımın yöneticisi, şampiyon adayları arasında yer alan, hem de son haftalarda oynayacakları takımı tutarak, nasıl tercih kullanabilir Sporun hangi dalı vardır ki, kazanan yarışanların oylarıyla belirlensin kaybeden kulübü rakipleri tespit etsin 
   Ama özellikle Trabzon'un avantajlı bir rotaya girmesinden sonra, sezonun kalan haftalarında sadece izleyici tribününde yer alacak, hem de ligin galibini belirleyecek rakip kulüplerin sorumlu - sorumsuz isimlerinden medyaya yansıyan açıklamalar "etik" değerlerle hiç örtüşmüyor. Galatasaray'ın gönlünde yatan aslan demeçleri, Gençlerbirliği'nden kupaya endeksli fırlayan mesajlar, Gaziantep'in PAF kadrolu idmanları "Başlamadan biten maç" yorumlarına açıkça çanak tutmuyor mu Ya da UEFA Kupası şansını bile "Anadolu İhtilali" adına çöpe atıp, bir şampiyon adayı olan Fenerbahçe'yi konuk edecek Denizli'nin "Trabzon'un şampiyon olmasını istiyoruz" seslenişi, "şampiyon oylamasının " bariz belgesi olmuyor mu 
   Düşünsenize, bugün Trabzonspor'a verilen bu desteklerin onda biri, üç büyüklerden biri için dile getirilseydi, her hafta sonu hastanelerin acil servisleri fazla mesai yapmaz, ahlak değerleri savunanların kalemlerinden kan damlamaz mıydı 
   Hadi onlar, futbolun haftalık yalazlarından terlemiş, başarısızlıklardan tükenmiş diyelim peki bu ülkenin bakanı ligin bitmesine dört fırtınalı hafta varken, nasıl şampiyon olması gereken takımı işaret edebilir 
   Bu gidiş, hayra alamet değildir. 
   Futbolun Anayasası bir kere delindiğinde gelecek sezonların şampiyonları pekala kulüpler birliği toplantılarında belirlenebilir. Bu konuda fikir yürüten futbolcular, yöneticiler, hocalar, başkanlar, bakanlar ve diğerleri yarışmacılık ruhunu öldürerek kendi varlık nedenlerini yok etmektedir. 
   
   TRABZONSPOR'UN KALAN MAÇLARI 
   Diyarbakırspor 
   Gaziantepspor D 
   Galatasaray 
   Gençlerbirliği D 
   
   Kimler, ne dedi 
   M.ALİ ŞAHİN Spordan Sorumlu Devlet Bakanı 
   "Her zaman, Türkiye'yi en iyi kim temsil edecekse, o şampiyon olsun diyorum. Bu noktaya en yakın takım da Fenerbahçe". 
   
   ERGUN GÜRSOY G.Saray II. Başkanı 
   "Eğer Galatasaray şampiyon olamazsa, Trabzonspor'un şampiyon olmasını isterim. Fenerbahçe diyeyim de komik mi olsun Ben doğru adamım, fikrimi söyledim. Etik olmayabilir, ama günahı benim. Kimi seveceğimi kimseden öğrenecek değilim. Ama bu demek değildir ki, yenileceğiz". 
   
   HAKAN ŞÜKÜR G.Saraylı futbolcu 
   "Gönlüm, Trabzonspor'un şampiyon olmasından yana... Ancak onlarla maçımızda galibiyet için elimizden geleni yapacağız". 
   
   İLHAN CAVCAV G.Birliği Başkanı 
   "Trabzonspor, Şampiyonlar Ligi'ne gitsin ki, biz de Avrupa'ya gidelim" 
   
   NURULLAH SAĞLAM Gaziantep Teknik Direktörü 
   "Dedikoduların önünü kesmek için maçlarımıza galibiyet parolası ile çıkacağız. Yöneticilerin isteğiyle yine genç oyunculara şans vereceğiz". Gaziantep yönetimi, Yusuf, Hakan Bayraktar ve Nuri'yi takımdan uzaklaştırdı. 
   
   TURGUT DALAMAN Denizli Futbol Şube Sorumlusu 
   "Bizim, UEFA Kupası'na katılmamız için Trabzonspor'un, Türkiye Kupası'nı kazanması ve ligi üçüncü bitirmesi gerekiyor. Şampiyonlar Ligi'ne katılması yolumuzu kapatır. Ama şampiyonluğu Trabzonspor hak etti. Biz Trabzonspor'un olmasını istiyoruz". 
   
   YILMAZ ZEHİROĞLU Rizespor Futbol Şube Sorumlusu 
   "Hepimiz Trabzonspor için oynuyoruz. Fenerbahçe'yi yendik, Samsunspor da gitti puan aldı, Trabzonspor'un şansı bir kat daha arttı. Trabzonspor'u, Karadeniz takımları şampiyonluğa ulaştıracak". 
   
   ŞENER YAVUZ Trabzonspor Basın Sözcüsü 
   "Galatasaray'ın bizim şampiyonluğumuzu istemesi, Gaziantepspor'un genç kadroyla sahaya çıkması normal. Biz de şampiyonluk yarışında olmadığımızda, gelecek planları yaparak, genç oyunculara şans verdik". 
   
   Böylesi de var    DİYARBAKIRSPOR Başkanı Ahmet Göksu, diğer takımların aksine şampiyonluk için yorum yapmadı, hangi takımın şampiyon olacağının ya da olduğunun kendilerini ilgilendirmediğini söyledi. Göksu, "Trabzonspor karşısında, Diyarbakır'a ve Diyarbakırspor'a yakışır bir şekilde top oynayacağımıza inanıyorum. Futbol üç neticelidir, ama Trabzonspor maçından puan alacağımıza canı gönülden inanıyorum" diye konuştu. 
   
   
</TEXT>
</DOC>
