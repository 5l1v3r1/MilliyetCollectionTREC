<DOC>
<DOCNO> 235689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur39.html </URL>
<DATE> 2004/04/28/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Askerden izinli olarak gittiği İzmir'de trafik kazasında öldü 
</HEADLINE>
<TEXT>

     Askerden izinli giden bir kişinin İzmir'de trafik kazasında hayatını kaybettiği bildirildi. 
     Alınan bilgiye göre, Muş'un Malazgirt İlçesi'nde vatani görevini yaparken, 15 Nisan 2004 tarihinde izinli olarak eşi ve çocuklarını görmeye gittiği İzmir'de sürücüsünün kimliği henüz belirlenemeyen 35 LC 415 plakalı aracın çarpması sonucu ağır yaralanan Hüseyin Aydoğan, tedavi gördüğü 9 Eylül Tıp Fakültesi Hastanesi'nde önceki gün yaşamını yitirdi. Aydoğan'ın cenazesi doğum yeri olan Mardin'in Kızıltepe İlçesi'ne bağlı Çakır Köyü'nde bugün toprağa verildi. 
     Oğlunun ölümüne neden olan aracın plakasının belirlenmesine rağmen, sürücüsünün halen yakalanmadığını söyleyen baba Abdullah Aydoğan, sürücünün yakalanmasını istedi. 
     Sürücünün olaydan sonra kaçtığını söyleyen Aydoğan, ''Oğlumu hastaneye kaldırsaydı, sürücü insani görevini yapmış olsaydı oğlum belki kurtulabilirdi'' dedi. 
     Hüseyin Erdoğan'ın eşi Meryem Aydoğan da eşine çarpıp kaçan sürücünün yakalanmasını istedi. 
     
</TEXT>
</DOC>
