<DOC>
<DOCNO> 207176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/siyaset/asiy.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatay ticaret merkezi olacak, sorun aşılacak 
</HEADLINE>
<TEXT>

   Harita sorununun geride kaldığına işaret olan ekonomi anlaşmasına imza atan Suriye Devlet Başkanı Başar Esad, Hatay''da sınır ticaret merkezi kurulmasına da onay verdi 
      Utku Çakırözer 

   
   Suriye Devlet Başkanı Başar Esad, Türkiye''ye yaptığı tarihi ziyaretin ikinci gününde Genelkurmay Başkanı Org. Hilmi Özkök, Dışişleri Bakanı Abdullah Gül ve CHP Genel Başkanı Deniz Baykal ile bir araya geldi. İmzaladığı ekonomik anlaşmalarla, 1939''dan bu yana hak iddia ettikleri Hatay''ın Türkiye sınırları içinde olduğunu teyit eden Esad, yıllardır savaş nedeni sayılan şehrin, sınır ticaret merkezi olmasını kabul etti. Böylece Hatay sınırlarındaki Cilvegözü sınır kapısında kurulacak sınır ticaret merkezinde yılda 50 milyon dolarlık ticaret yapılmasının yolunun açıldığı belirtiliyor. Yetkililer, Cilvegözü''nün yanı sıra Karkamış, Korkuteli Gaziantep , Ceylanpınar Şanlıurfa ve Nusaybin''de de Mardin Suriye ile benzer sınır ticaret merkezlerinin kurulmasının amaçlandığını vurguladı. Hilmi Özkök''le görüşmesinde ağırlıklı olarak PKK ve Kuzey Irak gibi güvenlik konularını ele alan Esad, Suriye''nin PKK''yla mücadelede Türkiye''ye verdiği desteğin süreceğini vurguladı. 
   
   ''Şaron''la olmaz'' 
   Esad - Gül görüşmesinde de İsrail - Filistin sorunu ve Irak hakkında konuşuldu. Ankara, Esad'a İsrail ve Suriye'nin istemesi durumunda Türkiye'nin iki ülke arasında barışa ulaşılması için "kolaylaştırıcı rol" oynamaya hazır olduğu mesajını iletti. Türkiye'nin Esad'a gelin burada konuşun, isterseniz Türk diplomatları özel temsilci sıfatıyla gözlemci olarak toplantılarınızda yer alsın önerisini ilettiği kulislere sızdı. 
   Türkiye''nin çabalarının içten olduğuna inandığını, kendilerinin de kalıcı barış istediğini vurgulayan Esad, İsrail''in bugünkü yönetimiyle adil bir anlaşma sağlamanın mümkün olmadığının altını çizdi. Esad, Gül''ün ardından görüştüğü Ankara''daki Arap büyükelçilerine de "İsrail Başbakanı Ariel Şaron''la bu iş olmaz" dedi. Gül''e yakın kaynaklar da, Esad''ın Ankara''dan bir arabuluculuk talebinin bulunmadığına dikkat çekti. 
   Esad Ankara'daki temaslarda dünyaya açılım için Türkiye'yi önemli bir kapı olarak gördükleri mesajını vererek, "AB'ye de sizinle ulaşacağız" ifadesini kullandı. 
   
   İstanbul'a geldiler 
   Esad, eşi ve iki çocuğuyla dün İstanbul'a geldi. Konukevi'nde 10 dakika kalan Esad, daha sonra Çırağan Oteli'ne geçti. Esad, bugün önce İstanbul Menkul Kıymetler Borsası'nın açılışında bulunacak, saat 11.30'da da Çırağan Oteli'ndeki İş Konseyi Toplantısı''na katılacak. Heyetin Topkapı Sarayı'nı da gezmesi bekleniyor. 
   
   Yemekte Hayrünnisa Gül de vardı 
   Washington Kale Restoran''da verilen öğle yemeğinde Abdullah Gül ve Hayrünnisa Gül, Başar Esad ile eşini ağırladı. Yemeğe Kürşad Tüzmen ve eşi Perihan Tüzmen de katıldı. Gül, yemekten görüntü alınmasına izin vermedi. Yemek sonrası gazetecilerin isteği üzerine devreye giren Esma Esad, Hayrünnisa Gül''ü yanına çağırıp fotoğraf karesine girmesini sağladı. Esad, Gül ve Tüzmen, daha sonra eşleriyle birlikte restoranın bahçesinden Ankara''yı seyretti. 
   
      Tarihi metni Milliyet ele geçirdi    UTKU ÇAKIRÖZER Ankara 

   
   Suriye Devlet Başkanı Başar Esad'ın imzaladığı ve Şam yönetiminin 1939'dan bu yana ilk kez Türkiye'nin Hatay'ı da içine alan sınırlarını kabul ettiği tarihi metni Milliyet ele geçirdi. 
   Türkiye'yi ziyaret eden ilk Suriye lideri sıfatıyla gerçekleştirdiği gezinin ilk gününde Esad'ın Cumhurbaşkanı Ahmet Necdet Sezer'le yaptığı görüşme sonrası çifte vergilendirmenin önlenmesi ve yatırımların karşılıklı teşviki anlaşmaları imzalandı. Esad ve Sezer'in huzurunda Maliye Bakanı Kemal Unakıtan ve Devlet Bakanı Kürşad Tüzmen, Suriye adına da Turizm Bakanı Saadalah Al Kalaa anlaşmalara imza koydu. Anlaşmalar ekonomik içerikli olmasına rağmen, Şam yönetimi ilk kez Türkiye Cumhuriyeti'nin Hatay'ın da dahil olduğu sınırlarını tanımış oldu. 3. maddede yer alan "Genel Tanımlar" bölümünde Türkiye'nin tanımı şöyle yapıldı 
   "Bu anlaşmadaki Türkiye terimi, uluslararası hukuka uygun olarak, Türkiye'nin, üzerinde egemenlik hakları bulunan iç suları, karasuları ve bunların altındaki toprağı ve üzerindeki hava sahasını içermek üzere Türkiye Cumhuriyeti ülkesini ve Türkiye'nin tabi kaynakların araştırılması, işletilmesi ve korunması konularında üzerinde egemenlik haklarını icra ettiği deniz alanlarını ifade eder." 
   
   Diğerlerinden farklı 
   Suriye'nin daha farklı bir metni imzalamasını şart koşan Türkiye'nin 50 kadar ülkeyle imzaladığı çifte vergilendirme ve yatırım teşvik anlaşmalarında ülke tanımı şöyleydi 
   "Bu anlaşmadaki Türkiye terimi Türkiye'nin sahip olduğu egemenlik alanını, karasularını, aynı zamanda uluslararası hukuka uygun olarak doğal kaynakların araştırılması, işletilmesi korunması amaçlarıyla yargı yetkisi veya egemenlik haklarına sahip olduğu deniz alanlarını ifade eder." 
   
   Tarihi geziden notlar    Ecevit''i arayıp hatırını sordu    Başar Esad, eski Başbakan Bülent Ecevit''i de telefonla aradı. "Filistin davasına desteğinde Ecevit''i hep takdir ettim" diyen Esad, DSP liderine dostluk duygularını iletti. 
   Çankaya Köşkü''nde kırmızı ve beyaz şarap ikram edilen resmi yemeğin ardından Gül çiftinin verdiği yemekte sadece meyve suyu yer aldı. Somon balığı, suböreği, zeytinyağlı tabağı, et, kahve ve Türk lokumundan oluşan mönüden sonra Hayrünnisa Gül''ün getirttiği baklava ikram edildi. 
   Eşi ve iki çocuğuyla Çankaya Köşkü''ndeki Camlı Köşk''te kalan Esad, dünkü kabullerini de burada yaptı. Özkök, Gül ve Baykal''ı her seferinde Köşk''ün kapısına kadar uğurlayan Esad, Özkök''ün otomobilinin ardından el salladı. 
   Esad''ın eşinin yanı sıra iki çocuğunu da Ankara''ya getirmesini Arap gözlemciler "Biz ailecek görüşen iyi dostlarız" mesajı olarak yorumlandı. 
   İsrail''in gezi öncesinde Türkiye ile Manavgat Suyu anlaşmasını yapacağını duyurması, "geziyi baltalama girişimi" olarak değerlendirildi. 
   Ülkelerinde pek sık kar görmeyen Suriyeliler, yoğun kar yağışını keyifle izlerken zor anlar yaşadılar. Suriye Turizm Bakanı Saadallah Al Kalaa buzlanan zeminde düşüp başını yardı, Esad''ın korumalarından biri de kolunu kırdı. 
   
   Sezer'i müzikalle ağırladılar 
   Başar Esad ve eşi Esma Esad Ankara'daki son günlerinde ev sahipliği yaptı. Esad çifti, Cumhurbaşkanı Sezer ve eşi Semra Sezer'i Suriyeli sanatçılarca sergilenen "Zennube" isimli müzikalde ağırladı. Esad çiftinin ev sahipliği yaptığı gece Resim Heykel Müzesi'nde gerçekleşti. 
   
   
   
</TEXT>
</DOC>
