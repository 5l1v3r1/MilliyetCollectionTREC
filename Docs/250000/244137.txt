<DOC>
<DOCNO> 244137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun13.html </URL>
<DATE> 2004/05/31/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Öğrenci yurdunda şiddetli patlama 
</HEADLINE>
<TEXT>

     Kosova'nın Arnavutluk sınırına yakın Yakova kentinde, gece yarısı kimlikleri belirsiz kişilerin silahlı saldırısına uğrayan iki genç hayatını kaybetti, bir genç de ağır yaralandı. 
     Kosova polisi, Yakova'da da maskeli kişilerin bir kişinin gömleğinden içeri bomba atarak kaçtığını, hedef olan kişinin, gömleğinin bol olması sayesinde yere düşen bombayı uzaklaştırıp ölümden kurtulduğunu bildirdi. Daha sonra patlayan bombanın ise maddi zarara yol açtığı açıklandı. 
     Polis ayrıca, İpek kentinde bir marketin otomatik silahlarla tarandığını, markete el bombaları atıldığını, olayda can kaybı olmadığını duyurdu. 
     Öte yandan Priştine Üniversitesi öğrenci yurdunun banyosunda dün sabah erken saatlerde şiddetli patlama meydana geldi. Saldırıda ölen ya da yaralanan olmadı. 
     Priştine Üniveristesi Öğrenci Derneği, saldırıyı sert bir dille kınayarak, suçluların yakalanıp adalete teslim edilmesini istedi. 
     
</TEXT>
</DOC>
