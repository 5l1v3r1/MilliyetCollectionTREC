<DOC>
<DOCNO> 211016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun07.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da grevciler polisle çatıştı 4 ölü 
</HEADLINE>
<TEXT>

     İran'da polisin grevci işçilere müdahale etmesi üzerine patlak veren olaylarda 4 işçi öldü. 
     Kirman milletvekillerinden Mansur Süleyman Meymendi, mecliste bugün konuşurken, kanlı olayların Şehribabek kentinde dün meydana geldiğini bildirdi. Milletvekili, çatışmalarda çok sayıda kişinin yaralandığını söyledi. 
     Reformcu milletvekili, Şehribabek yakınlarındaki fabrikada geçici sıfatıyla çalıştırılan işçilerin, kadrolu olabilmek için birkaç gün önce greve başladıklarını, polisin müdahalesi üzerine çatışma çıktığını anlattı. 
     Milletvekili, yerel yetkilileri basiretsiz davranmakla suçladı, polis operasyonunun ''ahaliyi aşağıladığını'' söyledi ve devlet başkanıyla meclis başkanının duruma el koymalarını istedi. 
     İran'da grev hakkı bulunmuyor. Son yıllarda birkaç kez grevler şiddet kullanılarak bastırıldı. 
     
</TEXT>
</DOC>
