<DOC>
<DOCNO> 203682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun30.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk dijital güzellik yarışması... Miss Digital World düzenleniyor 
</HEADLINE>
<TEXT>

     Dünyanın ilk dijital güzellik yarışması düzenleniyor. 
     Yarışmanın organizatörlüğünü yapan İtalyan Franz Cerami, ''Sanal gerçekliği kullanarak günümüzün güzellik idealini arıyoruz'' diye konuştu. 
     Birinci seçilecek sanal güzeli yaratana 5000 dolar ödül verileceğini belirten Cerami, başvuruların www.missdigitalworld.com adresine yapılabileceğini söyledi. 
     Bu güzellik yarışmasının da kuralları olduğunu kaydeden Cerami, daha önce porno filmlerinde oynayan ya da utanç verici açıklamalarda bulunan sanal güzellerin yarışmaya katılmak için başvuramayacağını belirtti. 
     Başvuran kişilere elektronik posta yoluyla sanal podyum gönderileceğini ifade eden Cerami, finalin gelecek yıl aralık ayında yapılacağını kaydetti. 
     Cerami, internet kullanıcılarının oy verebileceğini söyledi. 
     
</TEXT>
</DOC>
