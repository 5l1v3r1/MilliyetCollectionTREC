<DOC>
<DOCNO> 210982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/yasam/yas02.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un 'ilk'leri 
</HEADLINE>
<TEXT>

   Telefon gelince 'dedikodu' patladı. Sarhoşlar kadın hamamını basınca, içki yasaklandı. İşte Alpay Kabacalı'nın kaleminden, İstanbul'da 'ilk'ler 
      ŞENOL DEMİRCİ İstanbul 
   
   Edebiyat ve tarih araştırmalarıyla tanınan Alpay Kabacalı'nın Denizbank Kültür Yayınları'na hazırladığı 'Geçmişten Günümüze İstanbul' adlı kitapta, İstanbul'da yaşanan ilkler ve gündelik yaşam üzerindeki etkiler anlatılıyor. 
   İngilizce ve Türkçe basılan kitapta, telefonun İstanbul'a gelmesiyle dedikodu patlaması yaşanmasından, sarhoşların kadın hamamlarını basmasının içki yasağına gerekçe olarak gösterilmesine birbirinden ilginç olaylar anlatılıyor. 
   Kitaptaki en çarpıcı bilgilerden biri de, İngilizlerin 1807'de Çanakkale'nin kendilerine bırakılması için 16 gemilik filoyla İstanbul Boğazı'nı kuşatması. 
   
   İngilizleri ilk yenişimiz 
   İngilizlerin, 100 yıl kadar sonra 250 bin kayıp verecekleri Çanakkale için giriştikleri bu kuşatma ve diğer birkaç 'ilk' şöyle anlatılıyor 
   Donanma Komutanı Amiral John Duckworth'un oğlu, su için çıktığı Kınalıada'da esir alındı. Bunu fırsat bilen Osmanlı Donanması toparlanınca İngilizler kuşatmayı kaldırdı. Çanakkale'den çıkışlarında da Türk topçusunun ateşiyle uğurlanırken 130 ölü, 412 yaralı vererek Akdeniz'e kaçmak zorunda kaldılar.Gaddarlığı ile ünlü Sadrazam Nasuh Paşa, 1611 yılında İstanbul'daki tüm köpekleri kayıklara bindirerek Üsküdar'a sürgün etti. Nasuh Paşa, yaşamını aynı gaddarlıkla başı kesilerek noktaladı.12 Ekim 1579'da derdini anlatmaya gelen bir İstanbullu, Sokollu Mehmet Paşa'yı bıçakladı. Paşa ölürken, suikastcı elleri ve ayakları dört ayrı ata bağlanarak dört parça edildi. Her parçası İstanbul'un dört kapısına asıldı.İstanbul'da ilk genelevler 1856'da Beyoğlu ve Galata'da hizmete açıldı. Genelevlerde ithal fahişeler çalışıyordu ve İstanbul frengi ile ilk kez tanıştı. 
   
   Ve işte diğer 'ilkler' 
   Kitapta, İstanbul'daki gündelik yaşamı derinden etkileyen gelişmeler ve yaşandıkları yıllardan bir kaç örnek de şöyle 
   İlk kahvehane 1554İlk tütün kullanımı 1601İlk ve son 'Recm' 1680İlk matbaa 1727Zorunlu öğretim 1808İlk tıp eğitimi 1827İlk Türkçe gazete 1831Harp Akademisi 1834İlk müzik okulu 1834İlk hastane 1843Boğaz vapurları 1844İlk tiyatro binası 1848İlk belediye 1855İlk üniversite 1863İlk tramvay seferi 1869İlk metro 1875İlk telefon 1881İlk elektrik 1914 
   
   
</TEXT>
</DOC>
