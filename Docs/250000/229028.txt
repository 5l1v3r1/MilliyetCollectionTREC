<DOC>
<DOCNO> 229028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo21.html </URL>
<DATE> 2004/04/06/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Beşiktaşlı Sergen'in acı günü... 
</HEADLINE>
<TEXT>

     Beşiktaş'ın yıldız futbolcusu Sergen Yalçın, dedesi Hasan Bocuk'un 86 cenaze törenine katıldı. 
     Sergen Yalçın'ın dedesi, Kilyos Camii'nde kılınan öğle namazının ardından toprağa verildi. 
     Cenaze töreninde, Sergen'in annesi, babası ve kardeşleri yer alırken, Beşiktaş'tan herhangi bir futbolcu ve yöneticinin cenazeye katılmaması dikkati çekti. 
     
     AHMED HASSAN BAŞKONSOLOSLUKTA 
     Beşiktaş'ın Mısırlı futbolcusu Ahmet Hassan Kamel, Bebek'teki Mısır Başkonsolosluğu'nu ziyaret etti. 
     Mısır'ın 2010 Dünya Kupası'na evsahipliği adaylığı için konsoloklukta düzenlenen törene katılan Ahmet Hassan, bu adaylık için Türkiye'den destek istedi. 
     Başkonsolos Asraf Muhammed Seoud ve Mısır Futbol Federasyonu 2. Başkanı Hüssam Azmiy'in de yer aldığı toplantıda, Türk ve Mısır halklarının kardeş olduğu ve adaylık için Türkiye'nin desteğinin beklendiği ifade edildi. 
     Ahmed Hassan, yaptığı açıklamada, 6 yıldır Türkiye'de futbol oynadığını ve burada bulunmaktan mutlu olduğunu belirterek, ''Mısır ve Türk halkları kardeştir. Ben, Türkiye'nin 2010 Dünya Kupası finallerine katılacağına inanıyorum. Umarım bu finaller Mısır'da yapılır'' diye konuştu. 
     Hüssam Azmiy ise 2010 Dünya Kupası finallerine ev sahipliği yapmak için çaba sarfettiklerini, Türkiye'den de bu konuda destek beklediklerini ifade etti. 
     
</TEXT>
</DOC>
