<DOC>
<DOCNO> 230610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun55.html </URL>
<DATE> 2004/04/12/ </DATE>
<TIME> 23.07 </TIME>
<AUTHOR>  </AUTHOR>
<HEADLINE>
11 Mart Madrid saldırısıyla ilgili olduğu sanılan 3 kişi gözaltına alndı 
</HEADLINE>
<TEXT>

     İspanya'nın başkenti Madrid'te 11 Mart'ta düzenlenen bombalı terör saldırılarının sorumlularını bulmak için yapılan araştırmalarda 3 kişi daha gözaltına alındı. 
     Polis kaynaklarından basına sızan bilgilerde, Paskalya tatili süresince 8-12 Nisan Madrid'in Parla ilçesinde Kuzey Afrikalı 3 kişinin 11 Mart saldırılarıyla bağlantılı olarak gözaltına alındığı kaydedildi. Böylece saldırılarla ilgili toplam gözaltına alınanların sayısının 30'a yükseldiği belirtildi. 
     Söz konusu 3 kişinin, daha önceden gözaltına alınanlardan bazılarının kardeşleri oldukları ifade edildi. 
     Bu arada gözaltına alınan şüphelileri soruşturan Ulusal Mahkeme Hakimi Juan Del Olmo, bu zaman kadar 2 kez gözaltına alınıp serbest bırakılan Faslı Fuad El Murabit'i bugün 3. kez soruşturarak, terör gruplarıyla işbirliği içinde olmak suçundan yargılanmak üzere hapse attı. 
     El Murabit'le birlikte hapiste bulunanların sayısının da 18'e yükseldiği kaydedildi. 
     Öte yandan 3 Nisan'da Madrid'in Leganes ilçesinde teröristlerin bulunduğu eve düzenlenen baskın sırasında kendilerini patlatarak intihar eden 7 teröristten 3'ünün kimliğinin halen belirlenemediği bildirildi. 
     
</TEXT>
</DOC>
