<DOC>
<DOCNO> 221841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sonspo25.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom, 'kriterler' için UEFA'ya başvurdu 
</HEADLINE>
<TEXT>

     Galatasaray Spor ve Futbol İşletmeciliği Ticaret A.Ş, UEFA kriterlerine uygun lisans başvurusunu yaptı. 
     Galatasaray Kulübü'nün resmi internet sitesinden yapılan açıklamada, hazırlıkları aylardır sürdürülen çalışmaların tamamlandığı ve yüzlerce sayfa tutan dokümanlarla birlikte lisans başvurusunun bugün gerçekleştirildiği bildirildi. 
     Galatasaray Futbol A.Ş'den, Türkiye Futbol Federasyonu'na TFF yapılan ve bugünün tarihini taşıyan başvurunun giriş bölümünde şu ifadeler yer aldı 
     ''UEFA TFF Kulüp Lisans Sistemine göre kulübümüze lisans verilmesini rica ediyoruz. 
     Bu talebi yapmak suretiyle kulüp lisans talimatı ve onun ekleri, başvurularla ilgili olarak bu çerçeve içerisinde yapılacak değerlendirme sonucu verilecek karara karşı Türk Futbol Federasyonu Tahkim Kurulu'nun tek yetkili olacağını, Türk Futbol Federasyonu tarafından belirlenecek şartlarla denetleme yapmak üzere Türk Futbol Federasyonu tarafından tayin edilecek denetçi ile çalışmayı kabul ettiğimizi beyan ve taahhüt ediyoruz. 
     Talebimizin ele alınması ve gerekli işlemlerin başlatılmasını müsaadelerinize sunarız.'' 
     
</TEXT>
</DOC>
