<DOC>
<DOCNO> 208313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sondun18.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri rastgele ateş açtı 1'i çocuk 2 kişi öldü 
</HEADLINE>
<TEXT>

     Irak'ın başkenti Bağdat'ta, Amerikan askerlerinin bir otomobile ateş açmasıyla, sürücü ile 10 yaşındaki bir çocuk öldü. 
     Olayın dün, Filistin caddesinde giden otomobilin, devriye gezen 2 Humvee askeri aracını sollaması üzerine meydana geldiği bildirildi. Otomobilin Humvee'leri sollamasından sonra, yola yerleştirilmiş bir bomba askeri araçlardan biri geçerken patladı. Bunun üzerine diğer Humvee'den hedef gözetilmeksizin ateş açıldı. 
     Açılan ateşte, bir aileyi taşıyan otomobilin sürücüsü ile 10 yaşındaki çocuk yaşamını yitirdi, iki kişi de ağır yaralandı. 
     Askeri yetkililer dün, bir Amerikan askeri konvoyunun yanında bomba patladığını ve saldırıda bir Amerikan askerinin öldüğünü, 2 Amerikan askerinin de yaralandığını açıklamışlardı. 
     Amerikalı askeri yetkililer, askerlerin saldırı iddiasını henüz doğrulamazken, konuyla ilgili soruşturma yapıldığını belirttiler. 
     
</TEXT>
</DOC>
