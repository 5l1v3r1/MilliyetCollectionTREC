<DOC>
<DOCNO> 207164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/guncel/gun06.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li gazetede 'şeriat' hatası 
</HEADLINE>
<TEXT>

      VEYSEL EROL İzmir DHA 
   
   Selçuk AKP İlçe Başkanlığı'nın çıkardığı "Selçuk Akhaber" gazetesinde yayılan Atatürk'ün Gençliğe Hitabesi'nde "şerait" yerine "şeriat", "istiklal" yerine de "istikbal" kelimelerinin yazılması tepki gördü. 
   AKP İlçe Başkan Yardımcısı Celal Yurtseven'in imtiyaz sahibi göründüğü "Selçuk Akhaber"in 30 Aralık 2003 tarihli ilk sayısında, Atatürk'ün Gençliğe Hitabesi'ne yer verildi. Ancak Atatürk'ün "Bir gün istiklal ve cumhuriyeti müdafaa mecburiyetine düşersen, vazifeye atılmak için, içinde bulunacağın vaziyetin imkan ve şeraitini koşullar - şartlar düşünmeyeceksin. Bu imkan ve şerait çok namüsait bir mahiyette tezahür edebilir" sözleri, "Bir gün istikbal ve cumhuriyeti müdafaa mecburiyetine düşersen, vazifeye atılmak için, içinde bulunacağın vaziyetin imkan ve şeratini düşünmeyeceksin. Bu imk n ve şeriat, çok namüsait bir mahiyette tezahür edebilir" şeklinde yer aldı. 
   
   İmtiyaz sahibi özür dile 
   Vatandaşlar Selçuk Akhaber gazetesinin bu hatasını tepkiyle karşıladı. Bazı vatandaşlar AKP yetkililerinin yanlışlığı "dizgi hatası" olarak açıklamalarının, kamuoyunu aldatmaya yönelik olduğunu öne sürdü. 
   Yanlışlığın dizgi hatasından kaynaklandığını söyleyen Yurtseven, "İkinci sayıda Atatürk'ün Gençliğe Hitabesi hatasız olarak tekrar yayımlanacak. Halkımızdan özür dileriz" dedi. 
   
   
   
</TEXT>
</DOC>
