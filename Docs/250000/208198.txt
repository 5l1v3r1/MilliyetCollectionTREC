<DOC>
<DOCNO> 208198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sontur27.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak olarak Avrupa'ya gitmeye çalışan Mısırlı kalp krizi geçirdi 
</HEADLINE>
<TEXT>

     Kaçak olarak Avrupa ülkelerine gitmek isterken yakalanan 34 yaşındaki Mısırlı genç, getirildiği Yeni İmaret Polis Noktası'nda geçirdiği kalp krizi sonucu öldü. 
     AA muhabirinin aldığı bilgiye göre, Mısır uyruklu Muhammed Muhammed 34 , kaçak olarak Yunanistan'a geçmek isterken, jandarma sınır devriyeleri tarafından yakalandı. Muhammed, Edirne Emniyet Müdürlüğü bünyesinde kaçakların barındığı Yeniimaret Polis Karakolu'na getirildiğinde, alınan ifadesinde, daha iyi yaşam koşullarına sahip olmak amacıyla, Avrupa ülkelerine gitmek istediğini belirtmişti. 
     Muhammed bir süre sonra fenalık geçirerek, aynı yerde barınan kaçaklardan yardım istedi. Kaçakların durumu polislere bildirmesi üzerine harekete geçen ekipler, ambulans istediler. Ambulansla hastaneye kaldırılan Muhammed, yolda yaşamını yitirdi. 
     Muhammed'in cesedi Trakya Üniversitesi Tıp Fakültesi Hastanesi Morgu'na kaldırıldı. 
     
</TEXT>
</DOC>
