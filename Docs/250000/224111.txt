<DOC>
<DOCNO> 224111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/ekonomi/eko02.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Malımızı isteyen alır isteyen almaz' 
</HEADLINE>
<TEXT>

   Çin Büyükelçisi Aiguo, iş adamlarının şik yetçi olduğu Çin malları için, 'Biz ucuz olduğu kadar, pahalı mallar da üretiyoruz. İsteyen istediği malı alır' dedi 
      ÖNDER YILMAZ Ankara 
   
   Türkiye, Çin mallarına karşı tedbir almaya hazırlanırken, Çin'in Ankara Büyükelçisi Yong Aiguo, "Bizim hem ucuz, hem pahalı mallarımız var. İsteyen ucuzunu, isteyen pahalısını alır" dedi. İmarzede Çinli diplomatlar da, paralarını alamadan Türkiye'den ayrılmak zorunda kaldı. 
   Aiguo, hükümetin Çin malları konusundaki şik yeti ve almaya hazırlandığı tedbirler konusunda şunları söyledi "Ticaret bu. Biz ucuz mallar kadar pahalı mallar da üretiyoruz. İsteyen istediği malları alır. Serbest ticaretin gereği bu değil midir Çin, süper güç olma yolunda büyük atılımlar içinde. Ancak süper güç olmak istemiyoruz. Çünkü tek kutuplu bir dünya, dünya halkları için çok tehlikeli. Bunu görüyoruz. Çin büyüyor, büyük bir devlet olacak, ama süper güç olmayacak. Benim işim iki ülke arasında ticari açıdan yaşanan bu hoşnutsuz durumu giderebilmektir." 
   
   Çinli İmarzedeler 
   Aiguo, İmar Bankası'nda parası olan Çinli diplomatlarla ilgili hükümet ve BDDK ile yaptıkları görüşmelerden sonuç alamadıklarını belirterek, "Bankada parası bulunan diplomat arkadaşlarımız paralarının bir kısmını alamadan başka ülkelere gitmek zorunda kaldı. Bankanın kamuoyuna açıkladığı ödeme planında belirtilen miktarda paramızı alabildik. Arkadaşlarımızın çoğu geri kalanını alamadan tayin edildikleri yerlere gittiler, bazıları Çin'e döndü" dedi. 
   Çinli diplomatların İmar Bankası'nda 200 bin dolara yakın hesaplarının bulunduğunu kamuoyuna Milliyet duyurmuştu. 
   
   
</TEXT>
</DOC>
