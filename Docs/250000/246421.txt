<DOC>
<DOCNO> 246421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/yasam/yas04.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarkalı turiste gasp 
</HEADLINE>
<TEXT>


ÖZCAN TİKİT İzmir DHA 

Tatil için İzmir'e gelen Danimarkalı emekli işçi, kimliği belirlenemeyen iki kişinin saldırısına uğradı. Danimarkalı turistin çantasını alan saldırganlar, feci şekilde dövdükleri turisti bırakıp kaçtı. Önceki gün kaldığı otele doğru yürüyen Danimarkalı Wie Wiel 65 , Dörtyol Kavşağı Migros önünde saat 17.00 sıralarında kimliği belirlenemeyen iki gaspçının saldırısına uğradı. İki saldırgan öldüresiye dövdükleri Wiel'in, içinde pasaport, para ve kredi kartlarının bulunduğu çantasını aldıktan sonra kaçtı. Ağır yaralanan Wiel, çevredeki vatandaşlar tarafından kaldırıldığı poliklinikte yapılan ilk müdahalenin ardından İzmir Özel Alsancak Hastanesi'ne kaldırıldı. Yoğun bakımda tedavi altına alınan Wiel'in durumunun ağır olduğu bildirildi. Çeşme Polisi, Wie Wiel'i dövdükten sonra kaçan gaspçıların yakalanması için soruşturma başlattı. 


</TEXT>
</DOC>
