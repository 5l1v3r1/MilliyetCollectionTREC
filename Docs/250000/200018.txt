<DOC>
<DOCNO> 200018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo02.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
2006 Dünya Kupası'nın bilet fiyatları belli oldu 
</HEADLINE>
<TEXT>

     Almanya'nın başkenti Berlin'deki Olimpiyat Stadı'nda oynanacak olan 2006 yılı Dünya Futbol Şampiyonası final karşılaşmasının en pahalı biletinin 600 euro olacağı bildirildi. 
     Almanya'da 2006 yılında düzenlenecek olan Dünya Futbol Şampiyonası karşılaşmalarının bilet fiyatları belli oldu. 
     Dünya Şampiyonası İcra Komitesi tarafından belirlenen fiyatlara göre, karşılaşmalarda en ucuz biletin fiyatı 35 euro olacak. Eleme maçlarında en ucuz bilet fiyatı 45 euro olarak belirlenirken, çeyrek final karşılaşmalarında en ucuz bilet 55, yarı final karşılaşmalarında da 90 euro olacak. 
     Toplam 3 milyon 200 bin biletin satışına en erken 2004 yılının Aralık ayında başlanması bekleniyor. 
     Almanya'nın Münih Olimpiyat Stadı'nda 9 Haziran 2006 tarihinde başlayacak olan Dünya Futbol Şampiyonası, 9 Temmuz'da Berlin Olimpiyat Stadı'nda yapılacak final karşılaşmasıyla sona erecek. 
     Karşılaşmalar, Almanya'nın başkenti Berlin ve Münih'in yanı sıra Dortmund, Frankfurt, Gelsenkirchen, Hamburg, Hannover, Kaiserslautern, Köln, Leipzig, Nürnberg ve Stuttgart kentlerinde yapılacak. 
     
</TEXT>
</DOC>
