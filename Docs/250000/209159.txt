<DOC>
<DOCNO> 209159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur38.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırklareli'nde fırtına... Hükümet Konağı'nın çatısı uçtu... 
</HEADLINE>
<TEXT>

     Kırklareli'nin Demirköy İlçesi'nde şiddetli fırtına nedeniyle Hükümet Konağı'nın çatısı uçtu. 
     AA muhabirinin edindiği bilgiye göre, öğleden itibaren etkisini artıran fırtına Hükümet Konağı'nın çatısının uçmasına neden oldu. İlçede bazı ağaçlar da fırtınadan dolayı devrildi. 
     Hükümet Konağı'nın çatısından uçan parçalar, 50 metre uzaklıktaki Sağlık Ocağı ile 3. Hudut Taburu'nun revir binasında maddi hasara yol açtı. Bu arada fırtınanın etkisiyle, Kaymakamlık lojmanının bahçe duvarı da devrildi. 
     Öte yandan yaklaşık 13 yıl önce yapılan Hükümet Konağı'nın şiddetli fırtınalarda zarar gördüğü, binanın yapıldığı dönemden bu yana 4 kez çatısının uçtuğu belirtildi. 
     
</TEXT>
</DOC>
