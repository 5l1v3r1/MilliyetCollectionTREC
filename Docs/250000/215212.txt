<DOC>
<DOCNO> 215212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/ekonomi/eko03.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketlere atama 
</HEADLINE>
<TEXT>

   Telekom, çimento, medya ve diğer şeklinde dört grupta toplanan şirketlere yeni yönetim atandı 
   ANKARA Milliyet 
   
   Dün gerçekleştirilen operasyonla, Uzan Grubu'na ait 219 şirketin oluşturduğu dört ayrı grupta görev yapacak dört yönetim kurulu başkanı, 14 yönetim kurulu üyesi ile yedi denetleme kurulu üyesi atadı. Şirket grupları ve atanan yeni yönetim kurulllarının ana özellikle şöyle 
   Medya Grubu Uzanlar'ın medyada 74 şirketle faaliyet gösterdiği tespit edildi. Medya grubu yönetimi Adem Gürses başkanlığındaki 5 kişilik kurula bırakıldı. 
   Bu grubun yönetim kurulu üyeliklerine Uğur Hayırlı, Ömer Küçüközcan, Hasan Tahsin Emre ile Yusuf Toklu atandı. Bu grubun denetleme kurulu üyeliklerine de Mehmet Ali Kaynar ile Zeynel Koç getirildi. 
   Çimento - inşaat grubu Uzan ailesine ait 67 şirkete el konuldu. Hidayet Nalçacı başkanlığındaki dört kişilik yönetim kurulu şirketleri devralırken iki denetçi ataması yapıldı.Telekomünikasyon - iletişim grubu Aralarında Telsim'in de bulunduğu 64 şirketi Mehmet Taşaltın başkanlığındaki dört kişilik yeni yönetim kurulu devraldı. Diğer şirketler Diğer üç gruba girmeyen gıda ve ticaret faaliyeti gösteren 14 şirket tespit edildi. Diğer şirketler grubunun yönetimi İsmet Tuğul başkanlığındaki üç kişilik bir kurula bırakılırdı. Bu gruptaki şirketlere bir denetim kurulu üyesi ataması yapıldı. 
   TRT kökenli başkan 
   Yayın Grubu Başkanlığı'na atanan Adem Gürses, TRT kökenli bir gazeteci. 1984 yılında TRT'de 'Elimizden Obamızdan' programı ile TYB ödülünü aldı. 2001 yılında TRT Genel Müdürlüğü'ne aday oldu. Bu dönemde ANAP - MHP - DSP koalisyonunda MHP'nin desteğini aldı. Daha sonra BRT Televizyonu'nda Genel Müdür olarak çalıştı. 
   Uzanlar'ın Telekom - iletişim şirketlerinin başına atanan Mehmet Taşaltın, 1998'de Türk Telekom Genel Müdür Yardımcılığı'na getirildi. Taşaltın ve başka bazı isimlerin Türk Telekom'a yapılan atamaları, 'kadrolaşma' olduğu gerekçesi ile tepki çekmişti. 
   Çimento şirketlerinin yönetimine atanan Hidayet Nalçacı Sivas Çimento Fabrikasında genel müdür olarak çalıştı. 
   Uzan Grubu'nun 'diğer şirketler'inin yönetiminden sorumlu olarak atanan İsmet Tuğul, daha önce Türk Ticaret Bankası Yönetim Kurulu Üyeliği yapmıştı. 
   
   
</TEXT>
</DOC>
