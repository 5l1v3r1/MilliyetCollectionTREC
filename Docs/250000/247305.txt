<DOC>
<DOCNO> 247305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/spor/yaksoy.html </URL>
<DATE> 2004/06/12/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Profesyonellik 
</HEADLINE>
<TEXT>



Yaz geldi. Acaba şimdi iç piyasada profesyonel futbolcular ne yapar diye düşünmek akıl k rı bir iş midir 
Hatırlıyoruz da, Alman futbolcu, büyük golcü Müller, Dünya Kupası'nı kazanmalarının arkasından böyle bir sual sorulduğunda şöyle cevap vermişti "Profesyonel bir futbolcunun, tam anlamı ile bir tatili yoktur. Gıdasına, uykusuna ve kondisyonuna dikkat etmesi, bilhassa antrenmanlarına, çeşitli spor faaliyetleri ile ara vermemesi gerekir." 
Acaba bizim futbolcularımız da böyle düşünüyor mu 
Milyon dolarlık kazançlar genç sporcularda tabii ki, bazı karakter değişikliklerine yol açabilir. Kadına ve kumara itebilir. 5 yıldızlı otellerde boy gösterebilir. Süratli arabalar kullanabilir. Ama unutulmamalıdır ki, futbol gençliği ve diriliği ister. Ve bu iki özellik sporda ancak itina ile korunabilir. Formdan düştü denilen ve yıldızları sönen futbolcuları mercek altına alırsanız, yukarıda sayılan faktörleri muhakkak bulabilirsiniz. Bu bakımdan, kendi düşen ağlamaz. Ve bu yıldızlara da artık kimse acımaz. 


</TEXT>
</DOC>
