<DOC>
<DOCNO> 231081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur25.html </URL>
<DATE> 2004/04/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Türk kaptan gemi seyir halindeyken beyin kanaması geçirdi 
</HEADLINE>
<TEXT>

     Malta Bayraklı bir yük gemisinin Türk kaptanı Fatin Kumbasar 67 , gemi seyir halindeyken geçirdiği beyin kanaması sonucu hastaneye kaldırıldı. 
     AA muhabirinin aldığı bilgiye göre, İtalya'nın Porto Marghera Limanı'ndan Bulgaristan'ın Varna Limanı'na boş olarak gitmekte olan Malta bayraklı ''TK-Glasgow'' adlı yük gemisinin kaptanı Fatin Kumbasar, gemi Bozcaada'nın 20 mil açığında seyrettiği sırada rahatsızlandı. 
     Durumun Boğaz Trafik İstasyonu yetkililerine bildirilmesi üzerine geminin üzerine Sahil Güvenlik Botu sevkedildi. 
     Gemiden alınarak Çanakkale Devlet Hastanesi'ne kaldırılan kaptanın Acil Servis'te yapılan ilk müdahalesinde, yüksek tansiyona bağlı olarak beyin kanaması geçirdiği belirlendi. 
     Nörolog Dr. Rengin Altuğ, hastanın hayati tehlike riski nedeniyle Ankara İbn-i Sina Hastanesi'ne sevkedileceğini bildirdi. 
     
</TEXT>
</DOC>
