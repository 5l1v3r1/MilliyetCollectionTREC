<DOC>
<DOCNO> 217781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sonspo42.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma G.Antep'e geldi... Martino Burada olmaktan mutluyuz 
</HEADLINE>
<TEXT>

     UEFA Kupası 3. tur ilk maçında yarın Gaziantepspor'la karşılaşacak İtalya'nın As Roma takımı, Gaziantep'e geldi. 
     Yaklaşık 3 saatlik uçak yolculuğunun ardından Gaziantep Havaalanı'na gelen sarı kırmızılı kafileyi, apronda Gaziantepspor Asbaşkanı Bülent Mamatoğlu ve diğer yöneticiler karşıladı. 
     Kulüp Başkanı Sensi'nin kızı Angela Fioravaite ve Kulüp İkinci Başkanı Ciro Di Martino'yu çiçekle karşılayan Mamatoğlu, ''Türkiye'ye ve Gaziantep konukseverliğine hoş geldiniz'' dedi. 
     Futbolcular, 45'e yakın gazeteci ve 100 kadar taraftar, güvenlik önlemleri altında otobüslerle kalacakları otele götürüldü. 
     As Roma Kulübü İkinci Başkanı Ciro Di Martino, Türk konukseverliği ile karşılandıklarını söyleyerek, ''Yarın, Türk ve İtalyan dostluğu içerisinde güzel, çekişmeli bir karşılaşma izleyeceğiz. Burada bulunmaktan çok mutluyuz'' dedi. 
     Öte yandan, eksik kadroyla Gaziantep'e gelen As Roma'da Teknik Direktör Fabio Capello'nun kadroyu, bu akşam saatlerinde yarın maçın oynanacağı Kamil Ocak Stadı'nda yapılacak son çalışmada netleştireceği belirtildi. 
     Teknik Direktör Capello, bugün akşam saatlerinde Kamil Ocak Stadyumu VIP salonunda basın toplantısı düzenleyecek, ardından AS Roma takımı, 1,5 saatlik bir antrenman yapacak. 
     
</TEXT>
</DOC>
