<DOC>
<DOCNO> 202207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun43.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Saddam'ın saklandığı çukur... 
</HEADLINE>
<TEXT>

     Irak'ın devrik lideri Saddam Hüseyin'in El Dor kasabasında El Hadra bahçesinde yakalandığı çukur ve tek odalı ev basına gösterildi. 
     Saddam Hüseyin'in yakalandığı çukurun hemen yanında tek odalı bir ev, bir tuvalet bulunuyor. 
     Saddam'ın mutfağında ise en son yemiş olduğu veya yemek için alınan kivi, muz ve salatalık görülürken, dağılan mutfak eşyaları arasında bir kutu baklava, lokum ve neskafe duruyor. 
     Odanın hemen 2 metre ilerisinde ise yalnızca bir kişinin uyuyabileceği genişliğe sahip, ortalama 2 metre uzunluğundaki çukur, bir boru ile havalandırılıyor. Yetkililer, etrafın sakin olduğu zamanlarda Saddam Hüseyin'in oda içerisinde oturduğunu, yalnızca uyumak için çukura girdiğini düşünüyor. 
     Ayrıca oda içerisinde 2 yatak, birkaç parça mobilya bulunuyor. Mutfağın hemen yanında ise Saddam'ın banyo ve tuvalet ihtiyacını karşıladığı küçük bir alan bulunuyor. Evin bahçesinde ağaca asılı şekilde kurutulmaya bırakılmış sucuklar da var. 
     Tek odalı evin ve çukurun basına tanıtıldığı sırada Amerikan askerleri de hatıra fotoğrafı çektirdiler. 
     
</TEXT>
</DOC>
