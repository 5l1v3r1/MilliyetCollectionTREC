<DOC>
<DOCNO> 201561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sondun21.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ABD karargahına top ateşi 
</HEADLINE>
<TEXT>

     Irak'ın başkenti Bağdat'ta, ABD öncülüğündeki koalisyon karargahlarına sabah erken saatlerde havan topu saldırısı düzenlendiği bildirildi. 
     Yaralanan ya da ölenin olmadığı saldırının, Bağdat'ın merkezindeki koalisyon güçlerini barındıran bölgenin direnişçiler tarafından hedef alınabilmesi nedeniyle dikkat çekici olduğu belirtiliyor. 
     Koalisyondan askeri bir sözcü, saldırıda ''Yeşil bölge'' olarak adlandırılan alandaki bir binada hafif hasar meydana geldiğini kaydetti. 
     ABD güçlerinin geçen ay direnişçilere karşı ''Demir Çekiç Operasyonu'' adıyla başlattığı büyük karşı saldırıdan bu yana ilk kez Bağdat'ın merkezinde karargahlarını hedef alan böyle bir saldırıyla karşı karşıya kaldığına dikkat çekiliyor. 
     
</TEXT>
</DOC>
