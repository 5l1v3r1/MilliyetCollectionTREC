<DOC>
<DOCNO> 238754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sondun13.html </URL>
<DATE> 2004/05/10/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
ABD'li ve Iraklılar Felluce'de ilk kez birlikte... 
</HEADLINE>
<TEXT>

     Amerikan askerleri ve Irak sivil savunma güçleri, Nisan ayındaki kanlı çatışmalardan sonra ilk kez Irak'ın Felluce kentinde birlikte devriye gezdi. 
     Kentteki AFP muhabiri, eski Irak bayrağı taşıyan Irak sivil savunma güçlerinin desteğindeki Amerikan askerlerinin, başkent Bağdat'ın batısındaki Sünni kentte sembolik olarak devriye gezdiğini kaydetti. 
     Aynı kaynak, 10'dan fazla Amerikan zırhlısından oluşan konvoya Irak polisi ve sivil kuvvetlere ait araçların da katıldığını ve konvoyun kentte bulunduğu sırada Amerikan deniz piyadelerinin kenti kuşattığını, helikopterlerin de kent üzerinde uçtuğunu belirtti. 
     Felluce'de Nisan sonunda Amerikan askerleriyle Sünni direnişçiler arasında varılan anlaşmadan beri sadece Irak polisi ve yeni Felluce Tugayı kentte devriye gezmişti. 
     Felluce Tugayı, sivil kuvvetler ve polisin güvenliği sağlama görevini üstlenmesinden 1 hafta sonra ortak konvoyun kente girmesinin, bir sınav niteliği taşıdığı belirtiliyor. 
     
</TEXT>
</DOC>
