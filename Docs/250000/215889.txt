<DOC>
<DOCNO> 215889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/siyaset/siy04.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'CHP, DEHAP'la gizlice görüştü' 
</HEADLINE>
<TEXT>

   SHP Genel Başkanı Karayalçın, DEHAP'la ilişkilerine yönelik Baykal'ın eleştirilerine, "O zaman CHP niye gizli gizli DEHAP'la görüştü" yanıtını verdi 
      EZELHAN ÜSTÜNKAYA Ankara 

   
   SHP Genel Başkanı Murat Karayalçın'ın, "Ankara formülü" olarak adlandırılan önerisinin CHP'den "DEHAP'ı bırak, gel" yanıtı alması, solda işbirliği çalışmalarını yine sonuçsuz bıraktı. Karayalçın, CHP Genel Başkanı Deniz Baykal'ın DEHAP'a yönelik eleştirilerine, "O zaman CHP niye gizli gizli DEHAP'la görüştü" yanıtını verdi. 
   Yerel seçimlerde yaşanacak bölünmenin sorumlusunun CHP olacağını söyleyen Karayalçın, "Ankara'da 94 ve 99 seçimini yaşatmayalım" dedim. Benim adaylığım önemli değildi. Ancak Baykal elinin tersiyle itti. CHP'den bir şey beklemiyorum" dedi. Baykal'ın etnik siyaset eleştirisi getirirken, Türkiye'nin uluslaşamadığına işaret etmesini "yanlış" bulduğunu söyleyen Karayalçın, şöyle devam etti 
   
   'Aradan 13 yıl geçti' 
   "Eğer 1991'deki SHP - HEP ittifakını yanlış buluyorlarsa, aradan 13 yıl geçti. 13 yılda önemli gelişmeler oldu. PKK yenildi. Kürt sorununun çözümü için anayasal ve yasal düzenlemeler yapıldı. 13 yıl önceyi yanlış görüyorlarsa itmek değil kucaklamak gerek." 
   
   
   
</TEXT>
</DOC>
