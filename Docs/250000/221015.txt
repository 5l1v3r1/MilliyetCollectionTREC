<DOC>
<DOCNO> 221015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sonspo07.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a başarı Ziya Doğan'la geldi... 
</HEADLINE>
<TEXT>

     Trabzonspor, teknik direktörleri Ziya Doğan yönetiminde, bu sezon görev yapan diğer 2 teknik adam dönemine oranla daha başarılı bir performans ortaya koyuyor. 
     Bu sezon Samet Aybaba, Turgay Semercioğlu ve Ziya Doğan olmak üzere 3 teknik adama görev veren Trabzonspor, en başarılı dönemini şu anda görevde bulunan Doğan dönemi ile yaşıyor. 
     Karadeniz ekibi, ligin ilk 14 haftasında görevde kalan teknik direktör Samet Aybaba döneminde 14 maçta, 8 galibiyet, 4 beraberlik ve 2 mağlubiyet alarak yüzde 57'lik, ligin 14-19. haftaları arasında görev yapan Turgay Semercioğlu döneminde 5 maçta, 3 galibiyet ve 2 beraberlik alarak yüzde 40'lık bir galibiyet yüzdesi yakaladı. 
     Bordo-mavililer, Doğan döneminde ise 5 maçta 4 galibiyet ve 1 beraberlik elde ederek yüzde 80'lik bir galibiyet oranı yakalayıp, diğer dönemlerden daha başarılı oldu. 
     
     GOLLERDE BAŞARI 

     Trabzonspor, Ziya Doğan yönetiminde attığı ve yediği gollerde de eski teknik adamlara oranla başarı yakaladı. 
     Bordo-mavililer, Aybaba döneminde 23 gol atarken maç başına 1.64 , Semercioğlu döneminde 7 golle Maç başına 1.40 , Doğan döneminde ise 9 golle maç başına 1.80 gol ortalaması yakaladı. 
     Karadeniz ekibi, Aybaba döneminde 15 gol yiyeyerek maç başına 0.93 , Semercioğlu döneminde 10 gol yiyerek Maç başına 2 , Doğan döneminde ise 2 gol yiyerek Maç başına 0.40 gol ortalaması elde etti. 
     
     3 TEKNİK ADAM 

     

TEKNİK ADAM O G B M A Y G.yüzde 1-Ziya Doğan 5 4 1 - 9 2 80 2-Samet Aybaba 14 8 4 2 23 15 57.14 3-Turgay Semercioğlu 5 2 - 3 7 10 40      
</TEXT>
</DOC>
