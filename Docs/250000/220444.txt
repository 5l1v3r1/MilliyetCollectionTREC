<DOC>
<DOCNO> 220444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/yasam/yas09.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Buckingham'ı büyüleyen Türk 
</HEADLINE>
<TEXT>

   Genç Türk piyanist Berrak Dyer, Prenses Anne huzurunda verdiği piyano resitalinde dakikalarca ayakta alkışlandı 
      NEVSAL ELEVLİ Londra 
   
   Henüz 17 yaşında olmasına rağmen İngiltere'de klasik müzik çevrelerinin övgüsünü kazanan ve 10'dan fazla prestijli ödül alan Berrak Dyer, Buckingham Sarayı'nda St. Thomas - Guy Hastanesinin yeni çocuk bölümü yararına verilen resepsiyonda, piyano restaliyle İngilizleri büyüledi. 
   Ankara doğumlu Berrak müzik eğitimine 4 yaşında başladı. 1995'te İngiltere'ye geldiğinde hiç İngilizce bilmeyen genç sanatçı, iki yılda ülkenin önde gelen okullarından City of London'da müzik bursu kazanarak 7 yıl eğitim gördü. 
   
   Ödüle doymuyor 
   2003 yılında Worshipful Company of Bakers'in en iyi genç piyanist bursunu kazanan Berrak, Guildhall School of Music ve Royal College of Music okullarının giriş sınavını kazandı. 
   İngiltere'nin önde gelen müzik hocalarından Joan Havill'den ders alan Berrak'ı müzik otoriteleri geleceğin piyanisti olarak tanımlıyor. Berrak Dyer, 1996 ile 2003 yılları arasında katıldığı etkili müzik yarışmalarının çoğunda birincilik ödülü alarak dikkatleri üzerinde topladı. 
   
   
</TEXT>
</DOC>
