<DOC>
<DOCNO> 213526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/soneko10.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekerde özelleştirme başlıyor... 
</HEADLINE>
<TEXT>

     Şekerde özelleştirme başlıyor. Bu kapsamda ilk olarak, Kütahya Şeker Fabrikası'nda bulunan Özelleştirme İdaresi Başkanlığı'na ÖİB ait yüzde 56'lık payın satışı için, 1 ay içinde ilana çıkılması hedefleniyor. 
     ÖİB yetkililerinden edinilen bilgiye göre, bu yılın ilk yarısında Kayseri, Amasya ve Kütahya Şeker Fabrikaları'ndaki kamu payının satışı planlanıyor. 
     Kayseri Şeker Fabrikası'nda yüzde 10, Amasya Şeker Fabrikası'nda ise yüzde 15 kamu payı bulunuyor. 
     
     GRUPLANDIRMA ÇALIŞMALARI SÜRÜYOR 
     Bu arada şeker fabrikalarının özelleştirilmesi kapsamında, 5-7 arasındaki fabrikadan oluşan grupların oluşturulmasına ilişkin çalışmalar da sürüyor. 
     ÖİB yetkilileri, şeker özelleştirmelerinde henüz yöntem konusunda karar vermezken, paketler halinde yapılacak satış ile sektörde tekelleşmenin önüne geçilebileceği vurgulanıyor. 
     Öte yandan yapılan çalışmalarda, şekerdeki arz sürekliliğinin nasıl sağlanabileceği üzerinde de duruluyor. 
     
     ŞEKER İHALELERİ BU YIL BİTECEK 
     Bu arada geçen yılın Ağustos ayında ÖYK'dan, 31 Ekim 2003 tarihine kadar 'Türkşeker'e ait fabrikalardan portföy grupları oluşturulması, bu portföylerin gerekirse anonim şirket haline dönüştürülmesi' kararı çıkmıştı. 
     Karar kapsamında, '2004 yılı Mayıs ayından itibaren ihale ilanına çıkılması ve ihalelerin 31 Aralık 2004 tarihine kadar tamamlanması da' öngörülmüştü. 
     
</TEXT>
</DOC>
