<DOC>
<DOCNO> 211659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun02.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar'da en genç aday 13 yaşında 
</HEADLINE>
<TEXT>

     Oscar ödüllerinde kadın oyuncu dalında en genç aday olan 13 yaşındaki Keisha Castle-Hughes, aday olduğunu duyunca bunu rüya sanmış. 
     Yeni Zelandalı Keisha, Ulusal Radyo'ya yaptığı açıklamada, annesinin ''Keisha aday gösterildin'' diye koşarak odasına geldiğini, kendisinin de bunu rüya sanarak ''sabah mutlu uyanacağım'' diye düşündüğünü söyledi. 
     Keisha, ancak 3 saat sonra medyanın ve kutlamaların çağrısıyla ayakta olduğuna inandığını anlattı. 
     ''Whale Rider'' filmindeki rolüyle Oscar'a aday gösterilen Keisha, 29 Şubat'ta yapılan ödül töreninde heykelciği almak için Diane Keaton, Charlize Theron, Samantha Morton ve Naomi Watts ile yarışacak ve kazanırsa en iyi kadın oyuncu dalında Oscar'ı alan en genç oyuncu olacak. Bu dalda, şu ana dek Oscar'a ulaşan en genç oyuncu, 1986'da 21 yaşındaki Marlee Matlin olmuştu. 
     Şimdiye kadar Oscar'a tüm dallarda aday gösterilenler arasında en genci, 1979 yılında ''Kramer Kramer'e Karşı'' filmindeki oyunuyla 8 yaşında Justin Henry oldu. 
     En genç Oscar sahibiyse hala 1973 yılında 10 yaşında yardımcı kadın oyuncu dalında Oscar'ı alan Tatum O'Neal. 
     
</TEXT>
</DOC>
