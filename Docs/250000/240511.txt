<DOC>
<DOCNO> 240511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo11.html </URL>
<DATE> 2004/05/16/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Beşiktaş'ın inanılmaz çöküşü... 
</HEADLINE>
<TEXT>

     Birinci Süper Futbol Ligi'nde 2003-2004 sezonu, Beşiktaş'a gönül verenler için kolay kolay unutulamayacak bir düş kırıklığı içinde sona erdi. 
     Siyah-beyazlılar, sezonun 2. yarısına en yakın takipçisi Fenerbahçe'nin 8 puan önünde namağlup lider girince, taraftarları üst üste gelecek 2. şampiyonluğu erken kutlamanın hesaplarını yapmaya başlamıştı. Ancak tarihe geçen ''Samsunspor faciası'' ile başlayan 2. yarıda Beşiktaş'ın inanılmaz puan kayıpları, siyah-beyazlı taraftarları adeta kahretti. 
     İlk yarıyı namağlup kapatan Beşiktaş, 2. yarıda oynadığı 17 maçta tam 8 kez sahadan yenik ayrılıp, 4 kez de eşitliği bozamayınca, sadece 5 kez 3 puan alıp, toplam 32 puan yitirdi. 
     Ligin 2. yarısında toplam 23 gol atıp, kalesinde 30 gol gören Beşiktaş, ligi şampiyon Fenerbahçe'nin 14, ikinci sıradaki Trabzonspor'un da 10 puan gerisinde 3. sırada tamamlayabildi. 
     Siyah-beyazlılar sezonun son 6 maçında galip gelemezken, son 4'ünü yitirdi, son 3'ünde gol dahi atamadı. 
     
     KAHREDEN TABLO 
     2003-2004 sezonunun 2. yarısında siyah-beyazlı takımın yaptığı maçlarda aldığı sonuçlar şöyle 
     Beşiktaş - Samsunspor........ 0 - 4 Hükmen . 
     Bursaspor - Beşiktaş......... 0 - 1. 
     Ankaragücü - Beşiktaş........ 1 - 1. 
     Beşiktaş - Denizlispor....... 3 - 1. 
     Malatyaspor - Beşiktaş....... 0 - 0. 
     Beşiktaş - İstanbulspor...... 1 - 2 İzmit'te oynandı . 
     Trabzonspor - Beşiktaş....... 3 - 0. 
     Beşiktaş - Elazığspor........ 5 - 3. 
     Diyarbakırspor - Beşiktaş.... 3 - 1. 
     Beşiktaş - Gaziantepspor..... 4 - 1. 
     Galatasaray - Beşiktaş....... 1 - 2. 
     Beşiktaş - Gençlerbirliği.... 2 - 2. 
     Konyaspor - Beşiktaş......... 2 - 2. 
     Beşiktaş - Fenerbahçe........ 1 - 3. 
     Adanaspor - Beşiktaş......... 1 - 0. 
     Beşiktaş - Akçaabat Sebatspor 0 - 2. 
     Çaykur Rizespor - Beşiktaş... 1 - 0. 
     
</TEXT>
</DOC>
