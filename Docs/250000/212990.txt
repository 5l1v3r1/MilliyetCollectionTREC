<DOC>
<DOCNO> 212990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/magazin/mag02.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Seki Kopya Tarkan ne kadar doğru 
</HEADLINE>
<TEXT>

      DENİZ ALTUNTAŞ Antalya 
   
   Jüri üyesi olduğu Popstar'dan olaylı şekilde ayrılan Deniz Seki, Kurban Bayramı'nın ikinci gecesi Antalya Lara'daki Titanic Hotel'de sahneye çıktı. Seki, iş yoğunluğunun artmasında Popstar'ın etkisi olduğunu kabul ederek şunları söyledi "Yarışma, benim bir televizyon yüzü olmamı sağladı. Ama bundan önce dört albüm yapmış bir sanatçıydım. Yani kariyerimi Popstar'a borçlu değilim". Seki, Popstar'da Firdevs'le birlikte finale kalan Abidin için de şu yorumu yaptı "Abidin Tarkan'a çok benziyor. Kopya Tarkan yaratmak ne derece doğru bilemiyorum. Suretler hiç bir zaman aslından daha önemli olmamıştır. Finalde, Tarkan benzerliği Abidin için dezavantaj olur". 
   
   
</TEXT>
</DOC>
