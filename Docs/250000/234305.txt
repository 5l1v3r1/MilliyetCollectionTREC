<DOC>
<DOCNO> 234305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/spor/bbas.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener yolu yarıladı 84-73 
</HEADLINE>
<TEXT>

   Sarı-Lacivertliler, Ankara'da yendiği Türk Telekom'a evinde de şans tanımadı, seride 2-1 üstünlük yakaladı. Jones attığı 22 sayıyla galibiyette önemli rol oynadı 
      
   FENERBAHÇE, play-off ilk tur ikinci maçında, Türk Telekom'u 84-73 yenerek, seride 2-1 öne geçti. Dengeli geçen ilk periyot sonrası Rasim, Erkan ve Jones ile 17. dakikada farkı 9 sayıya çıkaran Sarı-Lacivertliler, devreyi de 38-31 önde kapadı. İkinci yarıda da temposunu sürdüren Sarı-Lacivetli takım 29. dakikada 17 sayılık üstünlüğü buldu. Son periyotta Dickel da devreye girince Fenerbahçe rahat bir galibiyete ulaştı. Seride üçüncü maç 25 Nisan'da oynanacak ve Fenerbahçe kazanırsa bir üst tura çıkacak. 
   
   Maçın karnesi 
   HAKEMLER İsmail Özgün, Rüştü Nuran, Caner Kanan 
   FENERBAHÇE Dickel 7 12, Erdal 4 2, Jones 8 22, Umut Yenice 6 7, Harvey 4 , Rasim 7 17, Erkan 6 14, Zeki 5 2, Umut Tınay 6 8, İsmail 3 , Altan 3 
   TÜRK TELEKOMSPOR Mack 6 13, Bekir 6 10, Şemsettin 7 14, Stanescu 5 7, Umut 6 12, Can 5 9, Mutlu 5 8 
   1.PERİYOT 15 - 16 Telekom , 2.PERİYOT 38 - 31 Fenerbahçe , 3.PERİYOT 61 - 47 Fenerbahçe , MAÇ SKORU 84 - 73 Fenerbahçe 
   
   Kriz masaya yattı    BASKETBOLDA A klasmanı hakemlerinin maçlara çıkmama yönünde aldığı karar sonrası yaşanan kriz dün İstanbul'da yapılan toplantıda masaya yatırıldı. Federasyonu'nun girişimleri sonucu boykottan vazgeçen hakemler Başkan Turgay Demirel ile bir araya geldi. Demirel federasyonun özerklik başvurusunun kabulüyle birlikte her konuda daha olumlu çalışmaların yapılacağını belirtti ve hakemlere yardımlarından dolayı teşekkür etti. 
   
   Ereğli-F.Bahçe    BAYANLAR Basketbol Ligi finalinin ikinci randevusunda bugün, Erdemir ile Fenerbahçe karşı karşıya gelecek. Ereğli Spor Salonu'nda saat 16.00'da başlayacak karşılaşmaya seride 2 - 0 önde çıkacak olan Fenerbahçe, bu maçtan da galip ayrılırsa şampiyonluğunu ilan edecek. 
   
   Aras İTÜ-Tekel    BASKETBOL Ligi play - off ilk turunda Aras İTÜ ile Tekelspor bugün ikinci kez mücadele edecek. Normal sezon sonunda 1 - 1'lik eşitlikle başlayan serinin ilk maçını kazanan Tekel, 2 - 1 üstün durumda bulunuyor. Ayazağa Spor Salonu'ndaki karşılaşma 16.00'da başlayacak. 
   
   
</TEXT>
</DOC>
