<DOC>
<DOCNO> 226226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/magazin/amag.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkstar'ın ilk dört finalisti belirlendi 
</HEADLINE>
<TEXT>

   Kanal D ekranlarında yayımlanan Türkstar'da ilk finalistler belirlendi. Yapılan halkoylamasında Faruk Emre Kürklüoğlu ilk finalist oldu... 
      Deniz Altuntaş 
   
   Kanal D'de yayımlanan Türkstar yarışmasında ilk 4 finalisti belli oldu. Türkiye elemelerinde ilk 20'ye giren yarışmacılar arasından kurayla belirlenen ilk 10'undan dördü dün gece elendi. Yapılan halkoylaması sonrası Faruk Emre Kürklüoğlu yüzde 21.34 ile birinci, Seçil Ünsal yüzde 13.53 ile ikinci, Simge Bağdatlı yüzde 11.69 ile üçüncü ve Emrah Keskin ise yüzde 11.53 ile dördüncü sırayı aldı. 
   İlk Türkstar'da finalist olamadan elenen ve ikinci elemelere de katılan 17 yaşındaki Rabia Karmış ise yine ilk 13'e giremeden yarı finalde elendi. Karmış elendiği öğrenince büyük bir şok yaşadı. Yarışmanın Türkiye'den katılan diğer 4 finalisti ile Avrupa'dan gelen 2 finalist ise bugün belli olacak. 
   
   Finalistler ne dedi 
   Faruk Emre Kürklüoğlu Çok mutluyum. Tüm Türkiye'ye teşekkür ediyorum. Bende bir fark var. Bunu demek ki insanlara gösterebildim. 
   Simge Bağdatlı O kadar çok mutluyum ki kelimelerle anlatamıyorum. İnsanların beni sevmiş olması benim için dünyadaki en büyük mutluluk. Zerrin Özer'e çok şey borçluyum. Bana inanan belki de tek insandı. 
   Seçil Ünsal Çok mutluyum. Bundan sonra ne olacağını bilemiyorum. İnşallah hak eden kazanacak. 
   Emrah Keskin Elenenlere üzüldüm. Amacım Türkstar olmak. Jüri benim fantezi okuduğumu söylüyor. Bayhan gibi değilim ama oturaklı, ağır biriyim. 
   
   
</TEXT>
</DOC>
