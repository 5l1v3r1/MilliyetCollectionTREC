<DOC>
<DOCNO> 241792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonyas06.html </URL>
<DATE> 2004/05/21/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Bilim adamları uyardı "Deli dana sanılandan tehlikeli" 
</HEADLINE>
<TEXT>

     İngiliz bilim adamları, sığırdan bulaşan, halk arasında deli dana olarak bilinen ve insanlarda Creutzfeld Jakob hastalığının yeni bir versiyonu olarak tanımlanan beyin hastalığının, düşünüldüğünden daha çok kişiyi etkisi altına almış olabileceğini kaydettiler. 
     Plymouth kentindeki Derriford hastanesinde görevli bilim adamları tarafından yapılan araştırmalarda, hastalığın belirtilerinin, beklenenden çok daha fazla kişide ortaya çıktığı tespit edildi. 
     Bilim adamları, halkı bu konuda duyarlı olmaya çağırdı. 
     Araştırmaya katılan 12674 kişinin apandis ve burunlarından alınan kültürlerin incelenmesi sonucunda 3 hastanın hastalık belirtilerini taşıdığı saptandı. 
     Bilim adamları, bu sonuca göre, İngiltere'de 3800 kişinin deli dana hastalığını taşıyor olabileceğini kaydettiler. 
     Sonuçların son derece kaygı verici olduğunu söyleyen araştırma başkanı Prof. John Collinge, hastalığın genelde çok geç teşhis edildiğini belirtti. 
     Collinge, başka bir araştırmanın sonuçlarına göre, deli dana hastalığından ölenlerin sayısının kayıtlardaki gibi 141 değil, 500'ün üzerinde olabileceğini ifade etti. 
     
</TEXT>
</DOC>
