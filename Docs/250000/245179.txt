<DOC>
<DOCNO> 245179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/guncel/gun20.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



ABD PKK teröre hiç ara vermedi 

ABD, PKK KONGRA -GEL'in teröre hiçbir zaman son vermediğini belirterek, saldırıların yeniden başlayacağı açıklamasının temelde bir değişiklik yaratmadığını bildirdi. ABD Dışişleri Bakanlığı'ndan bir yetkili, "PKK, terör eylemlerini zaten sürdürüyordu. Açıklamaları temelde bir şey değiştirmiyor" dedi. "Bizim amacımız, PKK'nın Irak'ın kuzeyinden tasfiyesi" diyen yetkili, PKK'nın terör örgütü niteliğine dikkati çekti. Başbakan Erdoğan'ın Washington temasları sırasında PKK'nın K. Irak'tan tasfiyesi konusunda olumlu mesajlar veren ABD tarafı, siyasallaşma faaliyetleri yürüten PKK'nın ofislerine baskın düzenlemişti. 

Rızgari Yaşadığını saklamamızı istedi 

İHSAN DÖRTKARDEŞ, ŞEYHMUS ÇAKAN DHA 
Yasadışı Rızgari örgütü, İstanbul'da 11 yıl önce ortadan kaybolan ve yaklaşık bir hafta önce Almanya'da olduğu ortaya çıkan Aysel Malkaç'ı sakladığını açıkladı. Malkaç'ın, tehlikelerden korunmak için, yaşadığının saklanmasını istediği belirtildi. Kürtçü, ancak PKK karşıtı politika izleyen Rızgari'nin bazı internet sitelerine gönderdiği açıklamada, 1993'te kaybolan Malkaç'ın 1995'te "Can güvenliğim yok" diyerek örgüte sığındığı iddia edildi. Açıklamada, "Konunun son günlerde değişik biçimlerde gündeme gelmesi üzerine, Malkaç'a ulaşılarak, kamuoyuna bir açıklamada bulunması önerilmiştir" denildi. 

Osman Öcalan KYB'ye sığındı 

PKK'nın eski Başkanlık Konsey üyeleri Osman Öcalan, Nizamettin Taş ve Hıdır Yalçın'ın üç gün önce örgüt kampından ayrıldığı ve dün Kürdistan Yurtseverler Birliği KYB lideri Celal Talabani'ye sığındığı öğrenildi. Eski Başkanlık konseyi üyelerinin, siyasi faaliyette bulunmama karşılığında can güvenliklerinin sağlanması sözü aldığı bildirildi. PKK lideri Abdullah Öcalan'ın avukatları aracılığı ile yaptığı açıklamayla, kardeşi Osman Öcalan ile Başkanlık Konseyi üyeleri Taş ile Yalçın'ı hedef göstermişti. Terör örgütü de kongrede, Murat Karayılan dışındaki tüm Başkanlık Konseyi üyelerini tasfiye etmiş ve Öcalan, Taş ve Yalçın gibi isimlerin örgütle bağlantılarını kesmişti. 

AİHM'den 'sol örgüt' cezası 

Avrupa İnsan Hakları Mahkemesi AİHM , yasa dışı TKEP L terör örgütüne üye oldukları gerekçesiyle tutuklanan 15 kişinin yaptığı şik yet başvurusunda, Türkiye'nin maddi tazminat ödemesini kararlaştırdı. AİHM kararına göre, Türkiye, yaklaşık 328 bin euro yaklaşık 610 milyar 80 milyon TL maddi tazminat ödeyecek. AİHM, adil yargılanma hakkının ihlal edildiği gerekçesiyle yapılan ayrı bir başvuruda da, Türkiye'nin yine tazminat ödemesini kararlaştırdı. AİHM kararı gereği, Türkiye, başvuran 4 kişiye 7500 euro yaklaşık yaklaşık 13 milyar 950 milyon TL maddi tazminat ödeyecek. 

'Sahte danışman' TBMM'de 

ANKARA Milliyet 
Milli Eğitim Bakanı Hüseyin Çelik'in yeğeni olduğunu söyleyen ve danışmanlığını yaptığını belirten Malik Çelik TBMM'de gözaltına alındı. Gazi Üniversitesi'nden terk olduğunu belirten Vanlı Çelik 23 , Çelik'in gerçek danışmanlarınca yakalanarak Kavaklıdere Karakolu'na teslim edildi. Çelik'in, bakanın adını kullanarak, Kızılay'daki bir otele 500 milyon liralık borç bıraktığı anlaşıldı. Mahkemeye çıkarılan Çelik tutuksuz yargılanmak üzere serbest bırakıldı. 


</TEXT>
</DOC>
