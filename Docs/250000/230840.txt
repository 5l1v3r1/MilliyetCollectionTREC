<DOC>
<DOCNO> 230840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/yasam/yasz1.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Otobüs dereye uçtu, 5 kişi öldü    EMRE SEDEF, KAAN ÖZOL Kırklareli DHA 
   İstanbul - Edirne seferini yapan Ali Yılmaz 24 yönetimindeki Arena Turizm'e ait yolcu otobüsü, dün sabaha karşı saat 03.00 sıralarında, D-100 karayolu, Kuleli Köyü çıkışında köprü korkuluklarına çarparak 10 metre aşağıdaki dereye uçtu. Kazada sürücü Yılmaz, yolcular Abidin Şişman 30 , Hidayet Demirer 66 , Yalçın Yılmaz 31 ve Eyüp Çan can verdi. Yaralı 22 yolcu, Trakya Üniversitesi Tıp Fakültesi Hastanesi'ne kaldırıldı. Sürücü Yılmaz'ın yol boyunca esnediği, bu yüzden inmeye kalkan bazı yolcuların 'İyiyim' demesi üzerine vazgeçtiği iddia edildi. 
   
   Kestiği ağaç kalbini vurdu    ADANA DHA 
   Adana'nın Tufanbeyli İlçesi'nde kestiği ağacın bahçe sahibinin üzerine düştüğünü gören Cuma Boyraz, fenalaşarak öldü. Elemanlı köyünde dün meydana gelen olayda, Cuma Boyraz'ın 55 , Mehmet Doğan'a ait bahçede hızar motoruyla kestiği ağaçlardan biri devrilerek, bahçe sahibinin üzerine düştü. Mehmet Doğan'ın yaralandığını gören Cuma Boyraz, aniden fenalaşarak yaşamını kaybetti. Yetkililer, ağır yaralanan Mehmet Doğan'ın Kayseri Devlet Hastanesi'ne kaldırıldığını, Cuma Boyraz'ın kesin ölüm nedeninin otopsi sonrasında belirleneceğini bildirdiler. 
   
   Silvan'da ev çöktü 1 çocuk can verdi    Diyarbakır'ın Silvan İlçesi'nde bir evin çökmesi sonucu bir kişi öldü, 2 kişi yaralandı. Selahattin Mahallesi'nde Ali Samancı'ya ait olduğu bildirilen tek katlı boş ev, henüz belirlenemeyen nedenle çöktü. Evin bahçesinde oyun oynayan Eyüp Ağlar 8 enkaz altında kalarak olay yerinde hayatını kaybetti. Ağır yaralanan Zafer Ağlar 14 ve Uğur Ağlar 13 ise tedavi altına alındı. 
   
   
</TEXT>
</DOC>
