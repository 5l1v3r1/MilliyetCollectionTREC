<DOC>
<DOCNO> 240066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo37.html </URL>
<DATE> 2004/05/14/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
A Milli Takımın aday kadrosu açıklandı... 
</HEADLINE>
<TEXT>

     Avustralya ve Güney Kore ile hazırlık maçları yapacak A Milli Futbol Takımı'nın aday kadrosu açıklandı. 
     Milli Takımlar Teknik Direktörü Ersun Yanal tarafından belirlenen 28 kişilik aday kadro, 16 Mayıs Pazartesi günü İstanbul'da toplanacak. 17 Mayıs Salı günü Avustralya'ya gidecek olan milliler, Avustralya ile 21 Mayıs'ta Sydney, 24 Mayıs'ta da Melbourne'de olmak üzere 2 maç yapacak. 
     28 Mayıs'ta Güney Kore'ye geçecek olan A Milli Futbol Takımı, 2 Haziran'da Seul'de, 5 Haziran'da da Daegu'da, Güney Kore ile karşı karşıya gelecek. Milliler, 7 Haziran Pazartesi günü Türkiye'ye dönecek. 
     A Milli Futbol Takımı aday kadrosunda şu futbolcular bulunuyor 
     Ümit Özat, Fatih Akyel, Tuncay Şanlı, Serhat Akın, Volkan Demirel, Ali Güneş Fenerbahçe , Fatih Tekke, Tolga Seyhan, Mehmet Yılmaz Trabzonspor , Hakan Şükür, Bülent Korkmaz, Hasan Şaş Galatasaray , Ömer Çatkıç, İbrahim Toraman Gaziantepspor , Deniz Barış, Serkan Balcı Gençlerbirliği , İbrahim Üzülmez Beşiktaş , Murat Hacıoğlu Diyarbakırspor , Zafer Biryol Konyaspor , Koray Avcı Çaykur Rizespor , Rüştü Reçber Barcelona , Okan Buruk, Emre Belözoğlu Inter , Nihat Kahveci Real Sociedad , Yıldıray Baştürk Bayer Leverkusen , Ümit Davala Werder Bremen , Hamit Altıntop Schalke 04 , Önder Turacı Standard Liege . 
     
     A2 MİLLİ TAKIMI ADAY KADROSU DA AÇIKLANDI 

     Japonya A Milli Futbol Takımı ile 26 Mayıs'ta hazırlık maçı yapacak olan A 2 Milli Futbol Takımı aday kadrosu açıklandı. 
     Futbol Federasyonu tarafından yapılan açıklamada, 26 Mayıs Çarşamba günü Japonya A Milli Takımı ile hazırlık maçı yapacak A 2 Milli Futbol Takımı kadrosunun, teknik direktör Ünal Karaman tarafından belirlendiği bildirildi. 
     Milli takımın aday kadrosunda şu futbolcular bulunuyor 
     Servet Çetin, Selçuk Şahin, Mehmet Yozgatlı Fenerbahçe , Erdinç Yavuz, Volkan Kürşat Bekiroğlu, Hüseyin Çimşir Trabzonspor , Çağdaş Atan, Ersen Martin Denizlispor , Aykut Erçetin, Cihan Haspolatlı, Necati Ateş Galatasaray , Baki Mercimek Gençlerbirliği , Orkun Uşak, Hüseyin Kartal, Adem Dursun Ankaragücü , Sedat Yeşilkaya Konyaspor , Kürşat Duymuş Çaykur Rizespor , Metin Aktaş Akçaabat Sebatspor , Uğur Boral Büyükşehir Belediyesi Ankaraspor , Birol Aksancak İstanbul Büyükşehir Belediyesi , Fatih Sonkaya Roda Kerkrade , Halil Altıntop Kaiserslautern . 
     2 takım arasındaki karşılaşma, 26 Mayıs'ta Tokyo Ajinomoto Stadı'nda TSİ 12.20'de yapılacak. 
     Milliler, 21 Mayıs Cuma günü Polat Renaissance Otel'de toplanıp, kampa girecek. 
     A 2 Milli Takımı, 22 Mayıs Cumartesi günü de Florya Metin Oktay Tesisleri'nde antrenman yapacak ve aynı gün Japonya'nın başkenti Tokyo'ya gidecek. 
     Milliler, Japonya ile yapacağı maç sonrası 28 Mayıs Cuma günü Türkiye'ye dönecek. 

     
</TEXT>
</DOC>
