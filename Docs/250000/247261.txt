<DOC>
<DOCNO> 247261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/ekonomi/eko06.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıf arazisine takas 
</HEADLINE>
<TEXT>



İstanbul Beyoğlu İlçesi Okmeydanı bölgesindeki vakıf arazilerinin, "eşdeğer gayrimenkul alınarak" Hazine'ye devri yoluyla mülkiyet sorununu çözmeye yönelik protokol imzalandı. 
Başbakan Yardımcısı Mehmet Ali Şahin protokolle, 4916 sayılı yasanın toplu yapılaşmaya tabi yerlerde getirdiği 'takas imk nı'nda ilk adımın atıldığını söyledi. Şahin, şöyle konuştu 
"Milli Emlak, Vakıflar Genel Müdürlüğü'ne Kartal'da ve Küçükçekmece'de eş değer gayrimenkuller veriyor. Okmeydanı'ndaki Vakıflar ise Hazine ve Milli Emlak'a veriyor. Milli Emlak da Beyoğlu Belediyesi'ne devredecek. Belediye teknik çalışmaları yaparak, mülkiyet sorununu çözecek." 

Gelirin yarısı Hazine'ye 
Maliye Bakanı Kemal Unakıtan da, "Belediyeler dönüşüm projelerini tatbike başlayacak. Gecekondudaki halkın tapu sorunu çözülecek" dedi. Unakıtan, gelirin yarısını Hazine'nin yüzde 40'ını belediyelerin, yüzde 10'unu da büyükşehir belediyelerinin alacağını söyledi. 


</TEXT>
</DOC>
