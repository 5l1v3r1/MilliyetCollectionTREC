<DOC>
<DOCNO> 219890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/ekonomi/eko06.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çin frenlenmezse 30 milyon kişi işsiz kalır' 
</HEADLINE>
<TEXT>

      EKONOMİ SERVİSİ 
   
   Türk ve Amerikan tekstil ve hazır giyimcileri yayınladıkları ortak deklarasyonda, Dünya Ticaret Örgütü'nün DTÖ en kısa sürede harekete geçerek kotaların kalkacağı son entegrasyon aşamasının uygulanmasını 31 Aralık 2007'ye ertelemesini talep ettiler. İstanbul'da düzenlenen basın toplantısında, Amerikan Tekstil Üreticileri Enstitüsü ATMI , Amerikan Üreticileri Ticari Eylem Koalisyonu AMTAC , Türkiye Hazır giyim ve Konfeksiyon İhracatçıları Birlikleri İHKİB , Türkiye Tekstil ve Hammaddeleri İhracatçı Birlikleri İTKİB , Türkiye Tekstil Sanayi İşverenleri Sendikası ve Türkiye Giyim Sanayicileri Derneği TGSD imzalı ortak deklarasyon kamuoyuna açıklandı. 
   Deklarasyonda, kotalar kaltkığında Çin'in dünya tekstil ve konfeksiyon ticaretinin yüzde 50'sinden fazlasına sahip olacak güce sahip bulunduğu ve bunun dünyada 30 milyon tekstil ve konfeksiyon çalışanını işsiz bırakacağı belirtildi. 
   
   'Kriz yaklaşıyor' 
   Çin'in bu sektörü düşük para birimi, düşük faizli kredi gibi ticareti bozan uygulamalarla teşvik etmesinin bu ürünlerde fiyatları yüzde 75 düşürmeye imk n verdiği kaydedilen deklarasyonda, DTÖ'nün önlem alınması için Temmuz 2005'ten önce acil oturum yapması talep edildi. 
   İHKİB Başkanı Süleyman Orakçıoğlu, İstanbul deklarasyonuna yakında Meksika, Japonya ve Güney Afrika'nın da katılmayı düşündüğünü söyledi. ATMI Başkanı Johnson da "Bir kriz yaklaşmakta, eğer bir adım atılmazsa Çin dünya tekstil ticaretinin yüzde 75'ini ele geçirecek" dedi. 
   
   
</TEXT>
</DOC>
