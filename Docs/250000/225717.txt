<DOC>
<DOCNO> 225717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yasam/yas01.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler 'kalpten ölümü' bitiriyor .. 
</HEADLINE>
<TEXT>

   İngiltere Sağlık Bakanlığı, sağlığa yatırım, tıbbi gelişmeler ve yeni ilaçlarla 10 yıl içinde kalpten ölen kimsenin kalmayacağı iddiasında 
   Nevsal Elevli 
   
   İngiltere Sağlık Bakanlığı, önümüzdeki 10 yıl içinde 65 yaşın altındaki kişilerde kalp hastalıklarından ölümün, bugünkü trendin korunması halinde tarihe karışacağını duyurdu. 
   Independent gazetesinde yer alan haberde, sağlık alanına yapılan yatırımlar, yeni teknikler ve kolesterol düşürücü yeni ilaçlar sayesinde her yıl yaklaşık olarak 7 bin yaşamın kurtarıldığı kaydedildi. 
   
   1.5 katrilyon döktüler 
   Yılda 110 bin kişinin kalp hastalığından öldüğü İngiltere'de 1997 - 2002 arasında kalp hastalıklarından ölüm, yüzde 23 oranında düştü. 
   1990'da kalp hastası olan her 100 bin kişiden 90'ından fazlası ölürken, 2000'de bu sayı 100 binde 50'ye geriledi. Nisandan itibaren kalp hastalarının ameliyat bekleme süreleri 6 ayı geçmeyecek. 2 yıl önce ameliyat bekleyen hasta sayısı 2 bin 700 idi. İngiltere'de sadece 2000'den itibaren kalp cerrahi ünitelerinin yapımına ya da genişletilmesine 600 milyon sterlin yaklaşık 1.5 katrilyon lira harcama yapıldı. 
   
   
   
   
</TEXT>
</DOC>
