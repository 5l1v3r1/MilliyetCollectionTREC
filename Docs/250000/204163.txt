<DOC>
<DOCNO> 204163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/soneko11.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmalat krizi... Merkez Bankası Başkanı istifa etmiyor... 
</HEADLINE>
<TEXT>

     İtalya'da, mali yolsuzluk nedeniyle batma noktasına gelen gıda devi Parmalat skandalında sorumluluğu olduğu nedeniyle eleştirilen Merkez Bankası Başkanı Antonio Fazio'nun istifa etmeyeceği belirtildi. 
     Fazio, La Repubblica Gazetesi'nde yer alan demecinde, istifa söylentilerini ''yalan'' olarak nitelendirirken, ülkenin bankacılık sisteminden memnun olduğunu ifade etti. 
     Fazio, İtalya'daki düzenleyici sistemin şirketler üzerindeki kontrolünün güçlendirilmesi gerektiğini de kaydetti. 
     İtalya'da, düzenleyici sistemin çok parçalı olduğunu öne sürenler, bunların bağlı olacağı ''süper otorite''nin oluşturulması gerektiğini ileri sürüyorlar. 
     
</TEXT>
</DOC>
