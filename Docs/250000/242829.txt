<DOC>
<DOCNO> 242829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/magazin/amag.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kazandığımız hiçbir şey değil' 
</HEADLINE>
<TEXT>


Tamer Karadağlı, lüks otomobil merakını ve kazandığı parayı eleştirenlere "Amerikalılara göre biz hiç kazanmıyoruz" diye yanıt verdi.. 

Birsen Altuntaş 

Hollywood'a açılmaya hazırlanan Tamer Karadağlı, kendisi gibi popüler oyuncuların aldığı paralar yüzünden hedef haline gelmesine anlam veremediğini söyledi. Şöhretin tadını çıkardığını belirten Karadağlı ile söyleştik... 

Hollywood projeniz ile ilgili gelişme var mı 
- Aclan Büyüktürkoğlu'nun filmi 'High Places'ı Hollywood'da ağustosta çekeceğiz. Film, Mel Gibson'ın 'Cehennem Silahı' gibi bir CIA, bir MİT ajanı var. MİT ajanını ben canlandıracağım. 'Matrix' filminin oyuncusu Lawrence Fishburne ile çalışamayacağız. Türkiye'den ajansını arayan gazeteciler olmuş. Rahatsız oldu, vazgeçti. 

Yabancı projelerde Türk oyuncu sayısı niçin çok az 
- Türk oyuncular, yurtdışından yönetmenler, yapımcılar gelsin, onları keşfetsin diye bekliyor. Oysa bu işin kuralı oraya gidip araştırmaktan ve dil öğrenmekten geçiyor. Bu yüzden bizim oyunculara çok kızıyorum. Yeni kuşak oyunculardan kime 'En çok kimi beğeniyorsunuz ' diye sorsanız isim söylemekten çekiniyor. Malesef bizim piyasada kimse kimseyi sevmiyor. 

'Çocuklar Duymasın'dan beri sadece 'Bir Tutam Baharat' filminde oynadınız... 
- Çok teklif geldi ama doğru iş için bekledim. Şimdi, Mustafa Altıoklar'ın çekmek istediği 'İstanbul İşgal Altında' filminde Atatürk'ü oynayacağım. Bu büyük bir şeref. 

Şöhret olduktan sonra aldığınız paralar, lüks otomobil merakınız sürekli gündeme geldi... 
- 18 yıllık oyuncuyum, Türkiye'de hatta dünyada örneği olmayan bir dizide başrol oynuyorum. 85 bölüm dizi çektik, tekrarlarıyla yaklaşık bin kez yayımlandı. Para kazanmam ayıp mı, otomobilim olmasın mı Bugün 'Friends' dizisinde bir oyuncu bölüm başına 150 bin, Tom Cruise film başına 30 milyon dolar alıyor. Buna bakarsanız biz Türkiye'deki oyuncular hiçbir şey kazanmıyoruz. Türkiye'de bölüm başına alınan ve yüksek bulunan fiyatları eleştirmeye hakkımız yok. Oyuncu hangi fiyatı biçiyorsa, ona göre ederi odur. Yeteneğin fiyatını o kişi dışında kim belirleyebilir ki 



</TEXT>
</DOC>
