<DOC>
<DOCNO> 218638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/guncel/gun90.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Takıntılar ..    ShockHabercilerden ve SerinDuruşçulardan gelen takıntılara devam... 
   Birden fazla gazete aldığınızda en saygın gazetenin üste gelmesine dikkat eder misin 
   Biri size "gözleriniz çok güzel" dediğinde daha önce boş boş bakarken daha anlamlı bakmaya çalışır mısınız 
   Tavla oynarken son attığınız zar aynı zamanda oyunun o anki skoruysa gereksiz yere mutlu olur musunuz 
   Konuşmanız esnasında "saat" kelimesi geçiyorsa o anda saate bakma gereği duyar mısınız Bunu her yapışınızdan sonra bu davranışın çok saçma olduğunu düşünüp kendinize sinir olur musunuz 
   Yatmadan önce hem su içip hem de tuvalete gidecekseniz önce suyu içer misiniz Böylece tuvalete de o sudan artık maddeleri boşalttığınızı düşünür müsünüz 
   Havaalanlarında pasaport kontrolü yapılırken görevlinin sizi inceleyip resimdeki adamın siz olup olmadığını kontrol ederken, pasaportunuzdaki pozunuzu verir misiniz Eğer böyle yapmazsanız adamın kuşkulanıp sizi sorgulayacağını düşünür müsünüz 
   Taksiden inerken şoföre "hayırlı işler" veya "iyi günler" deyip cevap alamadığınızda taksinin kapısını tam kapatmayıp hemen uzaklaşmaya özen gösterir, şoförün oturduğu yerden tam kapatmadığınız kapıyı kapatmak için uğraşmasına neden olur musunuz 
   Canlı yayın konuklarının taktıkları kulak içi kulaklıkların herkes tarafından kullanıldığını düşünüp iğrenir misiniz Bir gün böyle bir canlı yayına çıkma durumumum olursa ne yaparım diye şimdiden hesap yapar mısınız 
   Kanal kanal gezerken karar kıldığınız bir program o an reklam verdiğinde bunun sizin yüzünüzden olduğunu çünkü o programı izleyerek popülerliğini arttırdığınızı düşünür müsünüz Bu yüzden vicdan azabı çekip hiç izlenmeyen kanalları izler misiniz 
   Gece su içmeye kalktığınızda odanızdan mutfağa kadar olan bütün ışıkları açma gereği duyar mısınız 
   
   SerinDuruş Hollywood kazanç araştırması ..    a Hollywood kazanç rekortmeni kadınlar Top10 
   1 Julia Roberts 1.885.864.955 dolar... 23 film 
   2 Carrie Fisher 1.546.860.122 dolar... 17 film 
   3 Whoopi Goldberg 1.505.537.440 dolar... 25 film 
   4 Kathy Bates 1.339.011.662 dolar... 19 film 
   5 Drew Barrymore 1.287.426.803 dolar... 26 film 
   6 Bonnie Hunt 1.271.323.335 dolar... 10 film 
   7 Sally Field 1.199.668.305 dolar... 24 film 
   8 Glenn Close 1.191.268.890 dolar... 24 film 
   9 Meg Ryan 1.170.858.199 dolar... 24 film 
   10 Michelle Pfeiffer 1.160.106.123 dolar... 29 film 
   
   b Hollywood kazanç rekortmeni erkekler Top10 
   1 Harrison Ford 3.230.893.589 dolar... 33 film 
   2 Samuel L. Jackson 2.941.724.894 dolar 59 film 
   3 Tom Hanks 2.803.217.369 dolar... 29 film 
   4 Eddie Murphy 2.403.718.530 dolar... 28 film 
   5 Robin Williams 2.174.174.824 dolar... 39 film 
   6 Mel Gibson 2.157.971.535 dolar... 33 film 
   7 Tom Cruise 2.146.781.940 dolar... 24 film 
   8 Gene Hackman 2.121.529.692 dolar... 76 film 
   9 Bruce Willis 2.094.706.324 dolar... 38 film 
   10 Bill Paxton 2.039.209.824 dolar... 45 film 
   
   Doktor bu ne 
   Frankenstein Dr. Frankenstein'a 
   
   Öhö 
   "Lütfen Ayşe Hatun Önal''ın şarkısını çalar mısınız bu şarkıya bayılıyorum eğer çalmazsanız geberin .." 
</TEXT>
</DOC>
