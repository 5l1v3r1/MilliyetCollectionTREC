<DOC>
<DOCNO> 200175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/yazar/okur.html </URL>
<DATE> 2003/12/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tüpraş'a en yüksek teklif 1.1 milyar dolar 
</HEADLINE>
<TEXT>

   
   Özelleştirme İdaresi Başkanlığı ÖİB , Tüpraş'a verilen teklif zarflarını açamıyor Neden 
   Diyorlar ki "Petrol Piyasası" kanunu Meclis'ten geçmeden bu iş olmazdı. O yüzden ÖİB'de beklemeyi tercih etti " Yanlış. Çünkü Tüpraş özelleştirmesi ile "Petrol Piyasası" kanunu arasında bir ilişki yok. Sadece bir detay var. Detay, kanunun 5'inci maddesinin b fıkrası. O da diyor ki 
   "Rafinerisi olan şirket dağıtım şirketi satın alabilir veya lisans alabilir." İşte bütün ilişkinin özeti. 
   
   Fiyat bilmecesi 
   O halde ÖİB'nin neden teklif zarflarını açamadı Sözün özü ÖİB fiyat tutturamamaktan korkuyor. 
   Eh, kolay mı Evimizin en kıymetli antikasını satıyoruz. İşin başında Tüpraş özelleştirmesinde gelir hedefi 2 ile 2.5 milyar dolar diye telaffuz edildi. Açık açık olmasa da ÖİB'de ince hesap buna göre yapıldı. 
   Ancak, gelin görün ki evdeki hesap çarşıya uymadı. Rusya'ya gözünü dikip, İngiltere'yi izlemek kafa karıştırdı. 
   Çünkü elin oğlu akıllı, uyanık. Yüzde 34'ü halka açık, yüzde 66'sı blok olarak satılacak Tüpraş için en düşük 750 milyon dolar ile en yüksek 1.1 milyar dolar teklif veriyor. 
   Sakın yanlış anlaşılmasın. Bu fiyatları 10 şirket değil, topu topu iki şirket verdi. İşin acıklı yanı da bu... 
   Hemen hatırlatalım. Tüpraş'a Tataristan'dan Tatneft 1.1 milyar dolar teklif verdi. Tatneft, Tüpraş'ın yüzde 100'ünün 1 milyar 600 milyon dolar edeceği hesabı üzerine planlama yapmış. Diğer teklif sahibi Anadolu Konsorsiyumu. Çukurova Holding başı çekiyor. Yanında Kazakistan Cumhurbaşkanı Nazarbayev'in damadının şirketinin yer aldığı söyleniyor. 
   
   Roger Tamraz sahnede 
   Bu arada Tüpraş danışmanı Citigroup, unutulmasın. 1990'lı yıllarda Rusya'da petrol şirketlerinin özelleştirmesini yaptı. Arkasından Malezya'ya gitti. Malezya, Citigroup'u sevmedi... Şimdi Türkiye'de Tekel'e ve Tüpraş'a danışman, satış bitecek, parasını alacak. 
   Hal böyle olunca biz hafta başı ABD'ye giden ÖİB Başkanı Metin Kilci'nin dönüşünü bekliyoruz. Önümüzdeki hafta işinin başında olacak. Kilci'ye açık açık soruyoruz 
   "Sakın, bu işin arkasında başka iş olmasın " Çünkü Tatneft ile Tamoil bu yolculukta birlikte. Ama nasıl 
   İşte püf noktası. Eğer ÖİB bir an önce teklif zarflarını açarsa bu birlikteliğin nasıl olduğunu öğrenme şansımız olacak. 
   Tamoil, Libya kökenli İtalyan şirketi. Amoco ile birlikte. Kuruluşunda en önemli aktör Lübnan doğumlu ABD vatandaşı Roger Tamraz. 
   Diyeceksiniz ki ne var bunda Elbette bir şey yok ama 1995 yılına dönelim ve hatırlatalım. 
   Tamraz'ın sicili karanlık. Siyaset - ticaret deyince işleri karıştırıyor. Türkiye'den Bakü Ceyhan boru hattı için tam imtiyaz istemiş, dönemin MHP Genel Başkanı Alparslan Türkeş ile görüşüp Çiller'e gitmemiş miydi Ermenistan - Azerbaycan - Türkiye üçgeninde yapmaya çalıştığı döngü dönemin Başbakanı Tansu Çiller'in eşi Özer Çiller'le iş yaptığı iddiası ortalığı karıştırmamış mıydı 
   Durum böyle olunca 8 yıl sonra Tamraz'ın bir şekliyle sahnede yer alacağı da bizim için çok önemli. 
   Bu şartlar altında Tüpraş'ın özelleştirme ihalesinin önümüzdeki hafta sonuçlanması bekleniyor. 
   
      
   
</TEXT>
</DOC>
