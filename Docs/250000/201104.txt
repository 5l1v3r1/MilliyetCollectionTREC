<DOC>
<DOCNO> 201104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun29.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD'lilere ölüm oyuncak ve kutu kolalalardan geliyor 
</HEADLINE>
<TEXT>

     Irak'ta Amerikan askerlerine karşı saldırılarda, oyuncak arabalar, kola kutuları ve hayvan leşleri gibi akla gelebilecek her türlü nesne kullanılıyor. 
     İşgal güçlerine karşı savaşan gerillalar, bu tür objeleri C4 ve diğer patlayıcılarla doldurarak yol kenarlarına yerleştiriyor ve Amerikan askerleri geçerken uzaktan kumandayla patlatıyor. 
     Askeri terminolojide, ''uydurulmuş patlayıcı cihaz'' IED olarak adlandırılan bu tür patlayıcılar yapmanın pek fazla uzmanlık ve para gerektirmediği belirtiliyor. 
     Amerikalı askeri yetkililer, gerillaların bu bombaları yollara kendilerinin yerleştirmelerinin de gerekmediğini, paraya ihtiyacı olan sıradan kişileri bu iş için kullandıklarını söylediler. 
     4. Piyade Tümeni'nden Yarbay Steven Russell, IED saldırıları geçen ay azalmış olsa da, bunların sürprizlerle dolu sokaklarda devriye gezen askerlere karşı psikolojik silahlar olarak da etkili olduklarını söyledi. 
     
</TEXT>
</DOC>
