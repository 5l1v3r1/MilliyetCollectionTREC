<DOC>
<DOCNO> 220104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur18.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP muhalefeti sertleşiyor 'Erdoğan, kimlerin maşasısın sen' 
</HEADLINE>
<TEXT>

     CHP Grup Başkanvekili Haluk Koç, Başbakan Recep Tayyip Erdoğan'ın bir ''Emperyalist aferin'' alabilmek için kalıptan kalıba girdiğini ileri sürerek, ''Kimsin nesin, kimlerin maşasısın sen. Seni ipinde oynatan kimler '' diye sordu. 
     Koç, Parlamento'da düzenlediği basın toplantısında, Başbakan Recep Tayyip Erdoğan'ın ''CHP paranoyasıyla fren tutmayan bir üslupla'' seçim meydanlarında konuştuğunu, vatandaşları ''Azarladığını'' ifade etti. Erdoğan'ın bu üslubunun yeni olmadığını, geçmişte de medyadan çiftçilere kadar çeşitli toplum kesimlerine tepkiler gösterdiğini kaydeden Koç, bunlardan örnekler sıraladı. 
     Bu üslubun Türkiye'yi yöneten Başbakan konumundaki bir kişiye yakışmadığını ifade eden Koç, ''Recep Tayyip Erdoğan'ın, kabadayılıkla, racon kesmekle, milletin yükselen feryatlarını azarlayarak, küçümseyerek Başbakanlık yapılamayacağını öğrenmesi lazım'' diye konuştu. 
     
     ''KARTON KAHRAMANLAR'' 
     Son günlerde Türkiye'de bir ulusal yükseliş olduğunu, bir tepkinin kabardığını bildiren Koç, sözlerini şöyle sürdürdü 
     ''Herkes adına soruyorum Başbakan'a, sen kimin Başbakanısın Milletin başbakanı mısın Ülke üzerinde çıkarları olan ve bunu her fırsatta fütursuzca sergileyen, sayende Türkiye üzerinde kısa ve uzun vadede tüm emellerini gerçekleştirmek üzere yola çıkanlara verdiğin cesarete bak Sayın Başbakan... Meşru olmak için, millet için utanç olan bir Emperyalist aferin almak için kalıptan kalıba giriyorsun, kimlikten kimliğe giriyorsun. Bazen demokrat oluyorsun, bazen dayatıcı, bazen din bezirganı, bazen sahte laik, kimsin Allah aşkına Kimsin, nesin sen... Kimlerin maşasısın sen. Seni ipinde oynatan kimler 
     Siyasi tarih öyle bir süreçtir ki, sizi bugün amaçlarına hizmet ettiğiniz için yaldızlayıp parlatanlar işlerini gördükten sonra siyasi posanızı bir kenara fırlatıp atarlar. Ondan sonra da sıkılmadan Bir dönem dini siyasete alet ettik diyen maskeli yüzünüzle bu sefer bu büyük milletin önünde Bizi kullandılar geçmişte demek noktasına gelirsiniz. Tüm açıklığıyla söylüyoruz ve söylemeye devam edeceğiz. Sayın Başbakan ve AKP kadroları Türkiye'nin ulusal çıkarları için siyaset zararlısıdır. Unutmayın bu ulus kendi değerlerini koruyarak tüm zararlılarla mücadele etmesini bilmiştir, tarih süresince. Şimdi de bunu başarabilecek durumdadır. 
     CHP ve Türk Ulusu tarih boyunca bunlar gibi nice karton kahramanlar gördü.'' ''CHP İLE HESAPLAŞMAK İSTİYORLAR'' Çok uluslu güçlerin Türkiye üzerindeki hesaplarını engellemek için KKTC Cumhurbaşkanı Rauf Denktaş'ın istediği sesin çıkartılması gerektiğini belirten Koç, iktidarın Kıbrıs sorunu nedeniyle de CHP'den rahatsız olduğunu söyledi. 
     Koç, ''CHP ile hesaplaşmak istiyorlar. Biz buradayız, biz hazırız Sayın Başbakan. CHP seninle ve kadrolarınla her platformda, her yerde ve her konuda hesaplaşmaya hazırdır. Çarpık çoğunlukla elde ettiğin gücün bu ülkeyi rayından çıkartmak için sana ehliyet vermeyeceğini bilmen lazım. Bilmezsen bunu sana öğreteceğiz'' dedi. 
     Koç, AK Parti Genel Başkan Yardımcısı Dengir Mir Mehmet Fırat'ın CHP'ye yönelik ''Çakıl taşı'' benzetmesini ise şöyle yanıtladı 
     ''O çakıl taşı o kadar önemli ki, gerçi CHP'nin bir kaya olduğunu unutuyor. O çakıl taşı bunların arabasının tekerine bir girdi mi o arabanın hareket edemeyeceğini hesaplamaları lazım. Ağırdan al da molla desinler demek geliyor içimden sayın Fırat'a. Şunu ben bütün AKP kadrolarına hatırlatmak istiyorum CHP ile uğraşmayın. CHP'nin kimliği, geçmişi, misyonu, ulusal duruşu hepinizi ezer ezer, altında kalırsınız, feryadınızı da kimse duymaz.'' 
     
     NTV MUHABİRİNE KÖTÜ MUAMELE 
     CHP Grup Başkanvekili Haluk Koç, NTV Muhabiri Hilmi Hacaloğlu'nun gözaltında tartaklanması ile ilgili bir soru üzerine de olayı kınadıklarını bildirdi. Koç, sorumluların cezalandırılmasını beklediklerini söyledi. 
     Koç, yarın Ankara'da yapılması planlanan ''Kamu Reformu Yasası'na Hayır'' mitinginde meydana gelecek herhangi bir olayın sorumlusunun İçişleri Bakanı Abdülkadir Aksu olacağını da sözlerine ekledi. 
     
</TEXT>
</DOC>
