<DOC>
<DOCNO> 200021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo05.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray İstanbul'a fark attı 
</HEADLINE>
<TEXT>

     Galatasaray ile İstanbulspor, yarın yapacakları karşılaşmayla birlikte, Birinci Futbol Ligi'nde 41. kez karşı karşıya gelecek. 
     2 takım arasında geride kalan maçlarda sarı-kırmızılı ekibin galibiyet sayısında, sarı-siyahlılara karşı açık ara üstünlüğü bulunuyor. Ligdeki maçlardan 26'sını Galatasaray kazanırken, İstanbulspor ise yalnızca 3 kez sahadan galip ayrılabildi. Taraflar 11 kez de eşitliği bozamadı. 
     ''Cim Bom'' lig maçlarında atılan gol sayısı bakımından da ''İstanbul Boğaları'' karşısında üstünlüğünü sürdürüyor. Galatasaray'ın attığı toplam 86 gole, İstanbulspor 32 golle karşılık verebildi. 
     
     GALATASARAY, 5 MAÇTIR PUAN YİTİRMİYOR 
     Galatasaray, İstanbulspor karşısında en son puan kaybını 2000-01 sezonunda yaşadı. 
     Sarı-kırmızılılar, 2000-01 sezonunda Ali Sami Yen Stadı'nda yaptığı karşılaşmada 1-1 berabere kaldığı rakibini ligde son 5 maçta da yenmeyi başardı. 
     Galatasaray ile İstanbulspor arasında yapılan son 5 lig maçında alınan sonuçlar şöyle 
     
     
Sezon Maç Sonuç 2000-01 İstanbulspor-Galatasaray 3 - 5 2001-02 Galatasaray-İstanbulspor 4 - 1 İstanbulspor-Galatasaray 0 - 2 2002-03 Galatasaray-İstanbulspor 2 - 0 İstanbulspor-Galatasaray 1 - 2 
     
</TEXT>
</DOC>
