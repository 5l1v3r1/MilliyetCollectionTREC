<DOC>
<DOCNO> 200081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sontur25.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem Ali Aydın meclis gündeminde... 
</HEADLINE>
<TEXT>

     AK Parti Samsun Milletvekili Suat Kılıç, Devlet Bakanı ve Başbakan Yardımcısı Mehmet Ali Şahin'e, Hakem Ali Aydın'ın Fenerbahçe-Ankaragücü maçına verilmesinin nedenini sordu. 
     Kılıç, Bakan Şahin tarafından yanıtlanması istemiyle TBMM Başkanlığı'na verdiği yazılı soru önergesinde, Hakem Ali Aydın'ın Fenerbahçe-Rizespor maçında yaptığı hatayla Rizespor'un kaderiyle oynadığını ve hiçbir şey olmamış gibi ödüllendirilircesine 2 hafta sonra yine Fenerbahçe maçına verildiğini belirterek, şu soruların yanıtlanmasını istedi 
     ''Türkiye Ligi'nde alışkanlık haline gelmesi nedeniyle artık büyük kaygılara yol açan ve genellikle Anadolu takımlarının kayıplarıyla sonuçlanan hakem hataları karşısında yaptırım gücünüz nedir 
     Fenerbahçe-Rizespor karşılaşmasındaki hatalı kararlarıyla Türkiye Ligi'ni sarsan hakem Ali Aydın'ın Merkez Hakem Kurulu tarafından ödüllendirilircesine Ankaragücü-Fenerbahçe maçına verilmesinin nedeni nedir 
     Bu görevlendirme için kimler, hangi nedenlerle devreye girmiştir Kusurlu hakemlerin koruyucuları kimlerdir 
     Bedel ödemeye devam eden Anadolu takımlarının hukukunu korumakla kimler görevlidir '' 
     
</TEXT>
</DOC>
