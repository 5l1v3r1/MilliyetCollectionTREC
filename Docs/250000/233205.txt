<DOC>
<DOCNO> 233205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonspo03.html </URL>
<DATE> 2004/04/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ç. Rizespor Matematiksel olarak ligde kalmayı garantilemeliyiz... 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, hafta sonunda Akçaabat Sebatspor ile sahalarında yapacakları maçtan iyi bir sonuçla ayrılarak ligde kalmalarını matematiksel olarak garantilemek istediklerini söyledi. 
     Zehiroğlu, AA muhabirine yaptığı açıklamada, ligde 39 puana ulaştıklarını belirterek, ''Ligde kalmayı matematiksel olarak garantilemedik. Akçaabat Sebatspor tüm maçlarını kazandığı zaman 42, Bursaspor ise 40 puan yapar. Matematiksel olarak ligde kalmayı garantilemek istiyoruz'' dedi. 
     Ligde ilk 10'a girdiklerinde bazı avantajlar elde edeceklerini dile getiren Zehiroğlu, şöyle konuştu 
     ''Tabii bu arada Akçaabat Sebatspor, kendi ipini kendisi çekmiştir. Rakibi olan bir takımı yenememiştir. Yenemediği gibi yenilmiştir. Biz kendi işimize, onlar da kendi işlerine bakacaklar. Maç öncesi yapılan dedikodulara kulaklarımızı kapadık.'' 
     
</TEXT>
</DOC>
