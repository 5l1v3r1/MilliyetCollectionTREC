<DOC>
<DOCNO> 205057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/yasam/yas08.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin magandası böyle oluyormuş 
</HEADLINE>
<TEXT>

   Yürürken çarptığı vatandaşa önce küfür eden polis memuru hızını alamayıp silahına davrandı 
      GÖKHAN KARAKAŞ İstanbul 
   
   Zeytinburnu Emniyet Müdürlüğü'nde görevli polis memuru Alaattin Boybay, Üsküdar'da eşiyle yürüyen özel güvenlik görevlisi Mesut Akkaya 27 ile 'çarpışma' yüzünden kavga edince silahına davrandı. Akkaya'yı ayağından vuran polis memuru hakkında soruşturma başlatıldı. 
   Mesut Akkaya, geçtiğimiz salı günü Üsküdar'da geçtiğini iddia ettiği olayı şöyle anlattı 
   "Eşim Nur Akkaya ile yürürken bir kişi bana çarptı. Özür dileyeceğine küfür etti. Bunun üzerine aramızda kavga başladı, Kargaşa sırasında silahını çıkartan şahıs ateş etmeye başladı. İlk mermi ayağıma geldi. İkinci mermi ise bir vatandaşın kafasının üzerinden geçti." 
   Kendisini vuranın polis olduğunu karakolda öğrendiğini anlatan Akkaya, Haydarpaşa Numune Hastanesi'nde olayın polisler tarafından kapatılmak istendiğini, tedavisinin ardından Üsküdar Doğancılar Polis Merkezi'ne götürüldüğünde de buradaki görevlilerin kendisine kötü davrandığını öne sürdü. 
   Akkaya, polislerin meslektaşlarının tüm sorunlarıyla ilgilendiğini ve cep telefonuyla görüşmeler yapmasına izin verdiğini, ancak kendisini nezarette beklettiklerini de iddia etti. Akkaya'nın şik yetçi olduğu Boybay hakkında idari soruşturma başlatıldı. 
   
   
</TEXT>
</DOC>
