<DOC>
<DOCNO> 211503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo16.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
4 yaşında satranç, 18 yaşında otomobil... 
</HEADLINE>
<TEXT>

     Gençlik ve Spor Genel Müdürlüğü GSGM , kendisine bağlı federasyonlarda spora başlama, asgari lisans çıkarma ve serbest transfer yaş sınırlarını yeniden belirledi. 
     Genel müdürlüğün, Sporcu Lisans, Tescil, Vize ve Transfer Yönetmeliği'nde yaptığı değişikliklerle belirlenen yeni kurallara göre en düşük spora başlama yaşı 4 ile satranç branşı olarak belirlendi. Artistik buz pateni ve tekvando da ise başlama yaşı 5 olarak tespit edildi. 
     Ayrıca en yüksek spora başlama yaşı ise 18 ile otomobil sporlarına getirildi. 
     Lisans çıkarmada yapılan değişikliklerle de en düşük lisans çıkarma yaşı 4 ile satranç, 5 ile artistik buz pateni ve 6 ile tekvando biçiminde değiştirildi. En yüksek lisans çıkarma yaşı ise yine 18 ile otomobil sporlarının oldu. 
     
     SERBEST TRANSFER YAŞ SINIRI 
     Genel müdürlük, serbest transfer yaş sınırlamalarında da bazı değişiklikler yaptı. 
     Buna göre, serbest transferde en yüksek yaş sınırı erkeklerde 26, bayanlarda da 24 ile yelkene verildi. Bu değişiklikle en düşük serbest transfer yaşı ise 10 ile cimnastik olarak açıklandı. 
     
</TEXT>
</DOC>
