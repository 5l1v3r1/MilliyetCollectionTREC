<DOC>
<DOCNO> 216467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun26.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin, ilk türbanlı Türk yargıçı tartışıyor .. 
</HEADLINE>
<TEXT>

     Almanya'nın başkenti Berlin'de yaşayan ve kentte ilk türbanlı yargıç olan Selma H. 60 tartışma konusu oldu. 
     B.Z gazetesi, Tiergarten Sulh Mahkemesi'nde görev yapan Selma H'nın, başından omuzlarına kadar sarkan bir türban taktığını, boşandığı Alman eşinin alkolik olduğunu, kızı Anneliese'nin ise türban takmadığını yazdı. 
     Gazetenin haberinde, mahkemede yargılanan 3 sanığın, ''Böyle dolaşan bir kişinin aklında şeriat vardır'' dedikleri, adam dövmekten yargılanan bir kişinin de, ''İçki içtiğimi ve domuz eti yediğimi duyarsa davayı baştan kaybettim'' şeklinde konuştuğu belirtildi. 
     Aynı mahkamede görev yapan yargıç Beate Müller 50 , ''Bu tür iddialardan endişe ediyordum. Ancak bu konuda henüz hiçbir şey yapamayız. Berlin eyalet hükümetinin türban yasağı konusunda hazırladığı yasayı beklemek zorundayız'' dedi. 
     İstanbul'dan 21 yaşındayken Berlin'e gelen, 5 çocuk ve 3 torun sahibi Selma H. ise, ''Gerçek İslam hoşgörülüdür ve insanların inançlarıyla kıyafetleri konusunda zorlama yapmaz'' diye konuştu. 
     
</TEXT>
</DOC>
