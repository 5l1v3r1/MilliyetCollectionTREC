<DOC>
<DOCNO> 233556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo14.html </URL>
<DATE> 2004/04/21/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Diyarbakırspor Bizi hangi takımın şampiyon olacağı ilgilendirmiyor... 
</HEADLINE>
<TEXT>

     Diyarbakırspor Kulübü Başkanı Ahmet Göksu, hangi takımın şampiyon olacağının ya da olduğunun kendilerini ilgilendirmediğini söyledi. 
     Göksu, AA muhabirine yaptığı açıklamada, Trabzonspor maçı hazırlıklarını aralıksız sürdürdüklerini ve takımın çok hırslı olduğunu belirtti. 
     Son haftalarda alınan başarısız sonuçların telafisini Trabzonspor'dan puan alarak kapatacaklarına inandığını ifade eden Göksu, şöyle dedi 
     ''Bizi hangi takımın şampiyon olacağı ya da olduğu ilgilendirmiyor. Trabzonspor karşısında, Diyarbakır'a ve Diyarbakırspor'a yakışır bir şekilde top oynayacağımıza inanıyorum. Futbolda 3 neticelidir, ama Trabzonspor maçından puan alacağımıza canı gönülden inanıyorum.'' Göksu, takımda sakat ve cezalı futbolcunun da bulunmadığını bildirdi. 
     
</TEXT>
</DOC>
