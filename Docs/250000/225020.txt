<DOC>
<DOCNO> 225020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy20.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Nüfus kaydından 'fişleme' çıktı...    Ankara'da nüfus kaydı talep eden bir kişinin kaydından fişleme çıktı. Kocaeli'nde yaşayan Mahmut Karahan, 18 Mart'ta nik h işlemleri için Ankara Adliye'ndeki nüfus temsilciliğinden vukuatlı aile nüfus kaydını talep etti. Kaydını alan Karahan, belgenin "düşünceler" bölümünde kendisi için "THKP C Dev Sol üyesi" nitelemesini görünce şaşkına döndü. Terör örgütüne üyelik suçundan cezası bulunmadığını belirten Karahan, kişilik haklarına saldırıda bulunulduğu iddiasıyla, İçişleri aleyhine 10 milyarlık manevi tazminat davası açtı. Nüfus ve Vatandaşlık İşleri Genel Müdürü Cengiz Aydoğdu, konuyla ilgili soruşturma başlattı. 
   
   Org.Özkök Ev alma, komşu al    ANKARA Milliyet 

   Pakistan'ın Milli Günü nedeniyle dün akşam Sheraton Oteli'nde verilen resepsiyona katılan Genelkurmay Başkanı Orgeneral Hilmi Özkök, Türkiye'ye komşu ülkelerde yaşanan çatışmalar ve gerilimleri anımsatarak, "Ateş çemberi içindeyiz" diyen bir gazeteciye, "Ne demişler, 'Ev alma komşu al.' Ancak, Biz Anadolu coğrafyasında yaşıyoruz ve gidecek başka yurdumuz da yok" dedi. Gecede yer alan Genelkurmay 2. Başkanı Orgeneral İlker Başbuğ da, Irak'taki PKK varlığının sona erdirilmesi konusunda ABD yönetiminin harekete geçmesini beklediklerini ifade etti. 
   
   DYP'li Hızlan'dan 'Kadıköy Kart'ı    İSTANBUL Milliyet 

   Kadıköy'ün ilk Belediye Başkanı Osman Hızlan, 15 yıl aradan sonra tekrar aday oldu. Önemli projelere imza attığını belirten DYP adayı Hızlan, yeni projelerini açıkladı "Kadıköy Kart adlı proje ile denetime en açık belediyecilik anlayışını getireceğim. Kadıköylülere verilecek bu kart ile belediyemizin her birimi 24 saat denetim altında tutulacak. Trafik sorununu da ortadan kaldıracağım." 
   
   Zeybek Her yıl mal beyanı vereceğim    İSTANBUL Milliyet 

   CHP Sarıyer Belediye Başkan adayı Gökan Zeybek, "Sarıyer korunacak ama bazı şeyler değişecek" sloganıyla seçim çalışmalarını sürdürüyor. Evsiz Sarıyerli kalmayana kadar depreme dayanıklı konutlar yaptıracağını vaat eden Zeybek, eski binaları rehabilite edeceğini söylüyor. Kadınlar için dayanışma evi açacağını ve ev kadınlarına iş imk nları sağlayacağını anlatan Zeybek'in projeleri arasında 500 yataklı belediye hastanesi kurulması başta geliyor. "Her yıl mal beyanı vereceğim" diyen Zeybek'in vaatlerinden bazıları şöyle "Yaşlı ve kimsesizler için bakımevleri. Park ve yeşil alanların düzenlenmesi ve artırılması. Tek tip tabela düzeni. Deniz ulaşımına öncelik. Katlı otopark. Yeni iş alanlarının oluşturulmasına öncülük edilmesi. Balıkçılığa önem verilmesi. Gençler için kültür alanları." 
   
   Ekşi Küçükçekmece ustalık eserim olacak    İSTANBUL Milliyet 

   CHP Küçükçekmece Belediye Başkan Adayı Dr. Naci Ekşi, 29 Mart günü her şey daha güzel olacağını belirterek, "Küçükçekmece'de hizmet başlayacak" dedi. Bakırköy Belediye Başkanlığı yapan, bir dönem de milletvekili seçilen Ekşi, 40 kişilik ekiple hazırlandıklarını, projeler ürettiklerini açıkladı. "Bakırköy kalfalık eserimdi, Küçükçekmece ustalık eserim olacak" diyen Ekşi, "Biz, Küçükçekmece'de göreve, belediyeciliği öğrenmek için değil, seçildiğimiz ilk günden itibaren hizmete başlamak için talibiz. Modern bir Küçükçekmece yaratacağız" dedi. 
   
   'Kadıköy'ü Avrupa kenti yapacağım'    GÖKHAN KARAKAŞ İstanbul 

   Kadıköy'de iki dönem görev yapan CHP'li Belediye Başkanı Selami Öztürk, diğer adaylardan birikimli olduğunu ve yerlisi olduğu Kadıköy'ü daha iyi tanıdığını ifade etti. Seçimlerde kendisini daha şanslı gören ve üçüncü kez görev isteyen Öztürk, ilçede modern anlayışın devam etmesi gerektiğini belirterek, şunları söyledi "500 kişilik bir öğrenci yurdu yapıyoruz. 2500 öğrenciye burs vereceğiz. Yoksul ailelerin çocuklarının okuması için çalışmalar yapıyoruz. Kadıköy Meydanı'nı otobüs ve minibüs garajı görüntüsünden kurtaracağız. İlçe Avrupa kenti olacak. Kadıköy CHP'nin kalesi olarak bilinir. Ama asıl demokrasinin kalesidir." 
   
   Erzen'den Bakırköy'e Kemal Derviş vaadi    İSTANBUL Milliyet 

   CHP Bakırköy Belediye Başkan adayı Ateş Ünal Erzen, deprem riski taşıyan binaları ücretsiz onarmak amacıyla ihtiyaç duyulan krediyi Dünya Bankası'ndan, Kemal Derviş'in yardımıyla alacaklarını söyledi. Seçmenden, "28 Mart'ın karanlığını, 29 Mart sabahına taşımayalım. Bakırköy kalesini kaybetmeyelim" diyerek oy isteyen Erzen, "Bakırköy'de kaçak yapı ve rant var. Bu sorunları el birliğiyle çözeceğiz" dedi. Erzen, vaatlerini ise şöyle sıraladı "Her sokağa bir kreş. Kadınlara iş eğitimi. Okullardaki musluk suyu içilebilir hale getirilecek. Her mahalleye ambulans ve sağlık ocağı. Eski fabrika binaları kültür ve eğlence merkezlerine dönüştürülecek." 
   
   Cem Onlar tartışsın, partimiz kök salıyor    TURAÇ TOP İzmir DHA 

   YTP Genel Başkanı İsmail Cem, "AKP ve CHP'nin kök tartışması, Karagöz - Hacivat oyununa benzedi. Onların kök tartışması bir yana dursun, bizim partimiz kök salıyor" dedi. Menemen'in Zeytinlik köyünde seçim bürosu açılışı yapan Cem, Asarlık beldesi belediye başkan adayı Mustafa Salman'ı seçmenlerle tanıştırdı. Cem, "Bu seçimde yürekli seçmen istiyorum. 'Oyum kaybolur mu, kaybolmaz mı' dememeli. YTP'ye verilecek her oy, Türkiye'de solun derlenip toparlanmasını, yenileşmesini sağlayacak" diye konuştu. 
   
   AKP ve DYP'nin seçim kavgası kana bulandı    SAMSUN DHA 

   Tekkeköy'ün Aşağıçinik beldesinde, AKP ile DYP'li belediye başkan adaylarının yakınları arasında çıkan silahlı kavgada bir kişi öldü, iki kişi ağır yaralandı. AKP adayı Aşağıçinik Belediye Başkanı Halil İnci'nin yakınları, DYP adayı Necati Canbaz'ın yakınlarınca durduruldu. İnci'nin akrabaları Ali ve İbrahim Soyal kardeşler, DYP'li gruptan açılan ateş sonucu ağır yaralandı. İki kardeşle Cavit Sevilmiş hastaneye kaldırıldı. Ali Soysal kurtarılamadı. Ateş eden kişinin Canbaz'ın aynı adı taşıyan yeğeni Necati Canbaz olduğu öne sürüldü. Soysal'ın kızı R. 14 intikam yemini etti. 
   
   Boşaltılan köye sandık kurulacak    Diyarbakır DHA 

   Güvenlik gerekçesiyle, 1993 - 1994 yıllarında boşaltılan köylerde muhtarlık kayıtlarına göre seçmen listesi hazırlandığı için, kimse oturmasa da sandık kurulacak. Olay, Diyarbakır'ın Kulp ilçesi Alaca köyünde yaşarken 10 yıl önce köyünü terk eden Mehmet İlbey'in, Kulp Kaymakamlığı'na verdiği şik yet dilekçesiyle ortaya çıktı. Yetkililer, güvenlik gerekçesiyle veya terör nedeniyle boşaltılan köylerin tüzel kişiliklerinin halen sürdüğünü ve bu köylerin muhtarlarının bulunduğunu belirterek, "Eğer seçimden önce muhtar seçmen yazdırmış ise o köye veya Seçim Kurulu'nun uygun gördüğü bir yere sandık kurulur ve köy adına 5 kişi dahi oy kullanırsa bu geçerli sayılır" dedi. 
   
   Ağar Milletvekilleri de ihale takipçiliği yapsın    AYDIN HASAN Osmaniye 

   DYP Genel Başkanı Mehmet Ağar, aldıkları maaşla geçinemeyen hükümet üyelerinin ticaretle uğraştığını belirterek, "Milletvekilleri de ihale takipçiliği yapsın" dedi. Adana Havaalanı'nda Ağar'ı davul - zurnayla karşılayan partililer arasında bulunan bazı kadınlar, "Başkanımız gezileri nedeniyle zayıflamış ve esmerleşmiş" yorumunu yaptı. 40 araçlık konvoyla Kahramanmaraş'a hareket eden Ağar, Ceyhan'da seçim otobüsünden halka seslendi. Ağar, yoksullara yardımcı olacaklarını söyledi. 
   
   İşsizlerin yeni geçim kaynağı 'seçim' oldu    Sakarya DHA 

   Yerel seçimler nedeniyle yapılan toplantı, miting ve karşılama törenleri işsiz gençlere ekmek kapısı oldu. Bazı siyasi parti ve başkan adaylarının miting ve toplantılarının daha kalabalık ve coşkulu geçmesi için ücretle adam tuttuğu iddia edildi. Bayrak taşımaktan, parti mitinglerinde figüranlık yapmaya, broşür dağıtmaktan afiş asmaya kadar çeşitli işler yapan "seçim işçileri" bunun karşılığında 10 milyon ile 20 milyon lira arasında değişen ücretler alıyor. AKP Sakarya İl Başkanı Yusuf Alemdar da konu ile ilgili olarak, "Bunların hepsi her seçimde olan şeyler. AKP'nin böyle şeylere ihtiyacı yok" diye konuştu. 
   
   
   
</TEXT>
</DOC>
