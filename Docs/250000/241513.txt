<DOC>
<DOCNO> 241513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sonyas02.html </URL>
<DATE> 2004/05/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Çırılçıplak haber sunuyorlar 
</HEADLINE>
<TEXT>

     Nafiz ALBAYRAK BOSTON-DHA 
KANADA'DA kablolu yayın yapan haber kanalı "Naked News"un spikerleri "saklayacak bir şey yok" sloganıyla haberleri çırılçıplak sunuyor. Ulusal ve uluslararası politika, ekonomi, magazin, spor, sağlık ve eğlence haberlerini dönüşümlü olarak sunan birbirinden alımlı on spiker haberleri okurken soyunmaya başlıyor. 
     Zaman zaman stüdyo dışında da göğüsleri açık olarak röportaj yapan "Naked News" çalışanları yaptıkları işi çok sevdiklerini belirterek, "Hiçbir şey kapalı ya da gizli kalmamalı. Bu bizim haber anlayışımız ve haberleri sunuşumuzda da somutlaşıyor" diyor. 
     Kanada'nın yanısıra, ABD ve Latin Amerika ülkelerinde de izlenebilen Naked News, haberlerini hem İngilizce hem de İspanyolca sunuyor. 
     Zaman zaman izlenme rekorları kıran ve erkek sunucuların da soyunduğu kanalın yapımcısı David Warga, yakında Fransızca ve Portekizce yayınlara başlayacaklarını da belirtiyor. 
     
</TEXT>
</DOC>
