<DOC>
<DOCNO> 246680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/ekonomi/eko03.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık sektörü yüzde 17 büyüdü 
</HEADLINE>
<TEXT>


Bankacılığın toplam aktifleri 2003'te yüzde 17 artarak 250 katrilyona yükseldi. Aktiflerin gayrisafi milli hasılaya oranı ise yüzde 70'e düştü 


Türkiye'de geçen yıl bankacılık sisteminin toplam aktifleri yüzde 17 artışla 250 katrilyon liraya ulaştı. 
Bankalar Birliği verilerine göre, Türkiye'de 2003 yılında faaliyet gösteren banka sayısı 54'ten 50'ye geriledi. Faaliyet gösteren bankaların 36'sını mevduat bankası, 14'ünü mevduat kabul etmeyen bankalar oluşturdu. 
Bankalarda çalışan sayısı 123 bin, bankaların şube sayısı ise 6 bin civarında gerçekleşti. Hem çalışan hem de şube sayısında son dönemde yaşanan düşüş önemli ölçüde yavaşladı. 
Toplam aktifler, yüzde 17 artarak 249.8 katrilyon liraya ulaştı. Dolar bazında toplam aktifler 179 milyar dolar oldu. Toplam aktiflerin gayrisafi milli hasılaya oranı 2002 yılındaki yüzde 78 düzeyinden yüzde 70'e düştü. Kamu bankası olan Ziraat Bankası, 46 katrilyon 655 trilyon 144 milyar lira ile aktif büyüklükte birinci sırada yer aldı. İş Bankası 31.1 katrilyon lira ve Akbank 29.5 katrilyon liralık aktif büyüklüklerle Ziraat Bankası'nı izledi. 
Aktif büyüklükte ilk 10'da 2002 yılı sonuna göre bazı bankaların yerlerinin değiştiği gözlendi. İş Bankası, Akbank'ı geride bırakarak ikinci sıraya yükseldi. Pamukbank dokuzdan 11. sıraya indi. Finansbank bir basamak çıkarak dokuzuncu, Dışbank iki basamak çıkarak 10. oldu. 

K r 4 milyar dolar 
Bankacılık kesiminin toplam özkaynakları yüzde 38 oranında artarak 35.5 katrilyon liraya 25.5 milyar dolar yükseldi. Özkaynakların toplam aktiflere oranı yüzde 12.1'den yüzde 14.2'ye çıktı. Özkaynaklardaki iyileşmeye en önemli katkı dönem k rındaki artıştan geldi. 
Sektörün net k rı yüzde 95 oranında büyüyerek 5 katrilyon 610 trilyon lira 4 milyar dolar oldu. Bankacılık sisteminin, brüt k rı yüzde 128 oranında, net k rı ise yüzde 138 oranında büyüdü. Vergi karşılığı yüzde 111 oranında artarak 2 katrilyon 435 trilyon olarak gerçekleşti. 


</TEXT>
</DOC>
