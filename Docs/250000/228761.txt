<DOC>
<DOCNO> 228761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur20.html </URL>
<DATE> 2004/04/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
14 yaşındaki kızla ilişkiye giren 12 kişi tutuklandı 
</HEADLINE>
<TEXT>

     Mardin'in Ömerli İlçesi'nde 14 yaşındaki kız ile cinsel ilişkiye girdikleri belirlenen 12 kişi tutuklandı. 
     Edinilen bilgiye göre, 8 gün önce, Ömerli Polis Merkezi'ne başvuruda bulunan anne Katibe Aras, kızı R.S.'nin 14 İsmail Çalgıcı ile kaçtığını belirterek, bulunmasını istedi. 
     Mardin Emniyet Müdürlüğü Asayiş ve Çocuk Şube Müdürlüğü'nce yapılan çalışmalar sonucunda İsmail Çalgıcı ve R.S. Mardin'de bir evde yakalandı. 
     R.S., Çocuk Şube Müdürlüğü'ndeki ifadesinde, 3 ay önce tanıştığı İsmail Çalgıcı'yı sevdiğini, kendi isteği ile kaçtığını ve birkaç kez cinsel ilişkide bulunduğunu söyledi. 
     Mardin Devlet Hastanesi'nden alınan raporda da, R.S.'nin kız olmadığı belirlenirken, İsmail Çalgıcı ve kardeşi Bülent Çalgıcı tutuklandı. 
     Para karşılığı cinsel ilişkiye girdiği yönündeki duyum üzerine ifadesi alınan R.S., Yakup Y., Bedi D., Murat E., Murat A., Mizgin C., Fırat S., Mehmet S., Rıdvan S., Kenan A., Masum A., İbrahim A. ve İrfan E. ile para karşılığı cinsel ilişkiye girdiğini, M.E. ve A.S. adlı kadınların da kendisine yardımcı olduğunu söyledi. 
     R.S. ile cinsel ilişkiye girdikleri iddia edilen 12 kişi ile yardımcı olduğu öne sürülen 2 kadın gözaltına alındı. Mahkemeye sevk edilen 14 kişiden 12'si tutuklanırken, 2 kadın serbest bırakıldı. 
     Olayla ilgili olarak M.A., S.A., Ş.Y., K.B. ve Z.E.'nin de arandığı belirtildi. 
     
</TEXT>
</DOC>
