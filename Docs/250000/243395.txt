<DOC>
<DOCNO> 243395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonyas14.html </URL>
<DATE> 2004/05/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Lady Diana'nın evliliğine 5 yıl biçilmiş... 
</HEADLINE>
<TEXT>

     Trafik kazasında ölen Lady Diana'nın, kocası Prens Charles'a, evlilikleri için 5 yıl izin verildiğine inandığı ileri sürüldü. 
     Diana'nın uşağı Paul Burrell tarafından çıkarılan ''A Royal Duty'' adlı kitabın basında yer alan kısımlarında, Diana'nın, ''tahta bir veliaht ve yedeğini doğurmak üzere kraliyet ailesine satıldığı'' hissini taşıdığı öne sürüldü. 
     Burrell, Diana'nın, Charles'ın babası Prens Philip'in ''oğlunun Diana ile 5 yıl evli kaldıktan sonra bu evliliği yürütemezse sevgilisi Camilla Parker Bowles'a dönebileceğini kabul ettiğini'' söylediğini aktardı. 
     Paul Burrell, bu yıl başında da Prenses Diana'nın ölümünden yaklaşık 10 ay önce yazdığı ve ''eski eşinin kendisini öldürtmesinden korktuğu'' yolundaki kuşkular içeren mektubunu yayınlamıştı. 
     Diana, 1997'de Paris'te bir trafik kazasında hayatını kaybetmişti. 
     
</TEXT>
</DOC>
