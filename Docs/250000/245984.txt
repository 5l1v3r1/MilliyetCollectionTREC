<DOC>
<DOCNO> 245984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko36.html </URL>
<DATE> 2004/06/07/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kristal Elma için 937 eser yarışacak... 
</HEADLINE>
<TEXT>

     Reklamcılar Derneği'nin bu yıl 16.'sını düzenlediği Kristal Elma Türkiye Reklam Ödülleri Yarışması'na, İstanbul ve Ankara'dan toplam 937 eser katıldı. 
     Başvuranlar arasında 37'si Reklamcılar Derneği üyesi 66 reklam ajansı, 2 internet şirketi, 1 doğrudan pazarlama şirketi, 10 reklam filmi yönetmeni, 6 reklam müziği bestecisi, 3 reklam fotoğrafı sanatçısı yer aldı. 
     16. Kristal Elma Ödülleri'nin ilk bölümü, 13 Haziran Pazar günü Yeni Melek Gösteri Merkezi'nde yapılacak. 
     Büyük Ödüllerin sahiplerini bulacağı ikinci bölüm ise aynı gece Maslak Venue'de gerçekleştirilecek. Venue'deki törenin ardından yapılacak partide, Londra'nın ''acid jazz'' sahnesinin öncü gruplarından Brand New Heavies sahne alacak. 
     Reklam sektöründe faaliyet gösteren ajansların özgün ve yaratıcı çalışmalarını ödüllendirmek amacıyla düzenlenen yarışmanın seçici kurulu, Deniz Barlas'ın Manajans Thompson başkanlığında toplandı. 
     Kurul, Barış Akbaş Y R Reklamevi , Metin Aroyo Piramit , Uğur Çakır Pars McCann-Erickson , Murat Işık Güzel Sanatlar Saatchi Saatchi , Engin Kafadar Markom Leo Burnett , Paul McMillen RPM Radar , Ayşe Bali Sarç Rafineri , Derya Tambay TBWA İstanbul , Kurtcebe Turgul Medina Turgul DDB , Güngör Türkömer'den Tayfa oluşuyor. 
     
</TEXT>
</DOC>
