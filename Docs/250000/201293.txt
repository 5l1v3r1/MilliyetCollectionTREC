<DOC>
<DOCNO> 201293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/yasam/ayas.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede 10 yıl 
</HEADLINE>
<TEXT>

   Kanal D, 10. kuruluş yıldönümünü Doğan TV Center'da düzenlenen muhteşem bir davetle kutladı. "Bir Televizyonun İç Dünyası" davetinde, Kanal D mutfağı seçkin konuklara açıldı 
      Fotoğraflar DENİZ ALTUNTAŞ, MUSTAFA SEVEN 
   
   TÜRKİYE'NİN reyting şampiyonu Kanal D, 10. kuruluş yıldönümünü Doğan TV Center'da düzenlediği muhteşem bir davetle kutladı. Başbakan Recep Tayyip Erdoğan'ı Doğan Holding Yönetim Kurulu Başkanı Aydın Doğan'ın karşıladığı davet kokteylle başladı. Ardından özel dekore edilen dev bir stüdyoda sırasıyla Kanal D Genel Müdürü Murat Saygı, Kanal D İcra Kurulu Başkan Yardımcısı Arzuhan Yalçındağ, Aydın Doğan ve Başbakan Erdoğan birer konuşma yaptı. 
   
   Yayın teröristleri var 
   AYDIN Doğan törende şunları söyledi 
   "Bugün ülkemizde h l kendi yayın organlarındaki sahipliklerini gizleyen ve bir nevi illegal yayın yapan, yasalardaki her türlü boşluktan istifade ederek ülkenin namuslu ve dürüst kişilerini karalayan yayın teröristleri vardır. Buradan bütün meslektaşlarıma, yayıncılara sesleniyorum. Sahip oldukları yayın organının sahipliğinden korkanlar, açıklıktan, dürüstlükten, şeffaflıktan ürkenler Gelin, bir cesaret gösterin ve milat ilan edin. 
   Televizyonlarınızın, gazetelerinizin sahibi olduğunuzu Türk halkı önünde yüreklilikle açıklayın. Bunu yapamadığınız sürece sizi daima illegal ve korkak ilan etmeye devam edeceğiz. Bu kişiler ülkenin ekonomik hayatını felce uğrattı. Bankaları kendi menfaatleri için kullandı. Bunları haber yaptığımız zaman da sahip olduğu yayın organlarını her türlü ahlak ve insaf ölçüsünün dışında kullanarak dünyanın en güzel mesleği olan yayıncılığın saygınlığına darbe vurdu. 
   Bu mesleğe gönül vermiş tüm gazeteci ve televizyoncu arkadaşlarımı, iyiyle kötüyü, namusluyla namussuzu ayırt edebilmek için olanları dikkatle izlemeye, mesleğimizin evrensel kurallarını uygulayan yayın kurumlarına sahip çıkmaya davet ediyorum. Medya, haksız kazanç peşinde koşanların kılıcı, kalkanı, şantaj silahı olmasın." 
   
   10. Yıl Özel Programı 
   KONUŞMALARIN ardından program Can Dündar, Mehmet Ali Birand ve Haldun Dormen'in katkılarıyla hazırlanan "Kanal D'nin 10. Yıl Özel Performansı" ve konservatuvar öğrencilerinden oluşan koronun Kanal D şarkısını pyroteknik ses ve ışık gösterileri eşliğinde seslendirmeleriyle son buldu. 
   
   Aynı anda üç şov 
   GECEDE konuklar Beyaz'ın Emre Altuğ, Ercan Saatçi ve Popstar yarışmasının finalistlerinden Bayhan'ı konuk ettiği, Okan Bayülgen'in İstanbul Büyükşehir Belediye Başkanı Ali Müfit Gürtuna, Deniz Seki ve Popstar yarışmasının bir diğer finalisti Serkül'ü, Mehmet Ali Erbil'in de Popstar yarışmasının finalistleri Aydan ile Barış'ı konuk ettikleri canlı şovlarını, üç ayrı stüdyoda ve eşzamanlı izledi. Davetliler, Beşiktaş - Chelsea maçını canlı izleyip, Kanal D Haber Stüdyosu ile rejiyi de gezdi. 
   
      Kanal D ile birlikte yürüyüp mesafe aldık    BAŞBAKAN Recep Tayyip Erdoğan, 10 yıl önce Kanal D yayın hayatına başlarken, İstanbul Büyükşehir Belediye Başkanlığı'na seçildiğini hatırlatarak, "Sizinle birlikte ben de halka yönetici olarak hizmete başlayışımın 10. yılını kutlamış oluyorum" dedi. 
   Sorumluluklarının büyük, yükün çok ağır olduğunu dile getiren Erdoğan, şöyle devam etti 
   "Şundan emin olunuz ki asil milletimizin dualarından başka hiçbir himmete muhtaç değiliz. Bu noktada kendimizi tam bağımsız ve hür addediyoruz. Halkın esiri olmuş bir hizmet anlayışının bahşettiği ilkeli bir özgürlük şuuruyla durmadan, dinlenmeden, yorulmadan, bezginliğe kapılmadan çalışıyoruz. Çalışmaya da devam edeceğiz. Medyamızın da ancak ve ancak böyle bir anlayış ile özgürleşeceğine inanıyoruz. 
   Başka hevesler peşinde koşanların ne kadar acı ve utandırıcı bir zillet içine düştüklerini hep birlikte üzülerek gördük. Eğer basını, medyayı bir şantaj aracı olarak kullanarak bir yerlere gelmek veya menfaatler elde etmek isteniyorsa, onlar da aynı akıbetle karşı karşıya kalmaya mahk mdur." 
   
      Felsefemiz Türkiye ile var olmak    KANAL D İcra Kurulu Başkan Yardımcısı Arzuhan Yalçındağ, konuşmasında şunları söyledi 
   "Doğan televizyon merkezinde, CNN Türk dahil altı televizyon kanalı, üç radyo istasyonu yayın yapmakta, ayrıca Doğan Haber Ajansı, ANS Production firması, Galaxi Teknik de bu binada. Komplekste büyüklükleri bin 200 metrekare ile 100 metrekare arasında değişen 9 stüdyo var. Benzerini bölgede bulamadığımız bu ölçekte bir tesisi ancak Wood Lane'deki BBC tesislerinde görebilirsiniz. Stüdyolarda 47 ayrı programın üretimi için ayda 415 yayın yapılıyor. 
   
   Daha iyi yayınlar için 
   Kanal D'yi dünya çapında iddia sahibi olmaya taşıyacak bu teknoloji yatırımı, bizim gözlerimizi kamaştırıyor. Sizlere daha iyi yayınlar sunabilmek için hepimizi sabırsızlandırıyor. 
   Kanal D, yayıncılık sorumluluğunu birinci öncelik olarak belirlemiştir. Pusulamız etik değerlere bağlı kalmak, halkı doğru ve tarafsız bilgilendirmek, eğlendirirken toplumsal değerlere saygılı olmaktır. 
   Kanal D sürdürdüğü istikrarlı program yapısı, reklam taşıma kapasitesi, genç ve dinamik kadrosuyla televizyonculuk sektörünün amiral gemisidir. Felsefemiz, Türkiye ile var olmaktır." 
   
   Kanal D'nin 10. yaş gününe kimler katıldı    AYDIN Doğan'ın ev sahipliğini üstlendiği, "Bir Televizyonun İç Dünyası" davetine, başta Başbakan Erdoğan olmak üzere Ulaştırma Bakanı Binali Yıldırım, DYP Genel Başkanı Mehmet Ağar, SHP Genel Başkanı Murat Karayalçın, İstanbul Büyükşehir Belediye Başkanı Ali Müfit Gürtuna, eski Ulaştırma Bakanı Necdet Menzir, İstanbul Valisi Muammer Güler, İTO Başkanı Mehmet Yıldırım, ATO Başkanı Sinan Aygün, Cem Boyner, Bülent Eczacıbaşı, Halis Komili gibi siyaset ve iş dünyasından isimlerin yanı sıra sanat ve medya dünyasından da birçok seçkin konuk katıldı. 
   
   
</TEXT>
</DOC>
