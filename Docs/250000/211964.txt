<DOC>
<DOCNO> 211964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko49.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko, Grundig için 24 milyon Euro ödeyecek... 
</HEADLINE>
<TEXT>

     Beko Elektronik, Grundig AG satın alma operasyonunun mali tutarını açıkladı. 
     Beko Elektronik A.Ş.'nin Borsa Başkanlığı'nın talebi üzerine gönderdiği açıklamaya göre, marka, patent, AR GE faaliyeti ve bu faaliyetlerle ilgili makina, kalıp ve ekipman, satış sonrası servis teşkilatı için 48 milyon Euro Beko Elektronik'in payı 24 milyon Euro ödenecek. 
     Almanya ürün stokları ve Avrupa satış şirketleri, Due Diligence çalışmalarından sonra çıkacak değer üzerinden satın alınacak. 
     Toplam satınalma değeri için, 80 milyon Euro'ya Beko Elektronik'in payı 40 milyon Euro kadar limit konuldu. 
     Bedelin 20 milyon Euro'luk bölümü Beko'nun kendi kaynaklarından, 20 milyon Euro'luk bölümü orta vadeli kredi alınarak karşılanacak. 
     Grundig AG'nin satın alınmasının bu yıl için yaklaşık 700 bin adet satış ilavesi getireceği, daha sonraki yıllarda bu adedin artmasının öngörüldüğü bildirildi. 

     
</TEXT>
</DOC>
