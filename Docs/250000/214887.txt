<DOC>
<DOCNO> 214887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/siyaset/siy06.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaça en az 3 yıl hapis 
</HEADLINE>
<TEXT>

   Türk Ceza Kanunu'nda hırsızlık suçları yeniden tanımlanıyor. Açken ekmek çalana hapis yok... 
   GÜNSELİ ÖNAL Ankara 

   
   Türk Ceza Kanunu Tasarısı üzerindeki çalışmalarını sürdüren TBMM Adalet Alt Komisyonu, hırsızlık suçlarını yeniden tanımlayarak cezaları belirledi. Malın değerinin az olması durumunda h kime cezada indirim yapabilme veya ceza vermeme konusunda takdir yetkisi verildi. Böylece baklava çalan çocuk da malın değerinin azlığı kapsamında ceza almaktan kurtulabilecek. Ağır ve acil ihtiyaç karşılamak için hırsızlık yapılması durumunda da örneğin çok açken yiyecek, hastayken ilaç çalınması cezada indirim yapılabilecek veya h kim ceza vermeyebilecek. 
   Tasarıda yer alan hırsızlık suçlarından bazıları ve cezaları şöyle 
   Suçun kapkaç yaparak, doğal afet veya sosyal olayların yarattığı kargaşadan yararlanıp talan yoluyla maymuncukla kilit açarak maske takarak yetkisi olmadığı halde resmi sıfat kullanarak ahırdan, ağıldan, sürüden hayvan çalınarak işlenmesi durumunda 3 yıldan 7 yıla kadar hapis cezasına hükmolunacak.Yağma suçunun silahla, birden fazla kişi tarafından birlikte, yol keserek, konuta girerek, suç örgütüne yarar sağlamak için veya gece işlenmesi halinde 10 yıldan 15 yıla kadar hapis cezası verilecek.Cami önünden ayakkabı veya içinden halı çalan kaçak elektrik kullanan kişiler 2 yıldan 5 yıla kadar hapis cezasına çarptırılacak."Yağma" başlıklı maddede yapılan değişikliğe göre, bir başkasını, vücuduna zarar vermek veya tecavüz etmekle tehdit edip veya zor kullanıp hırsızlık yapanlara verilecek ceza 10 - 20 yıl aralığından 6 - 10 yıl aralığına çekildi. Bunda, CHP'li üye Orhan Eraslan'ın, "Bıçakla bir insanın gözünü oyana 5, bıçakla tehdit edip gözlüğünü çalana 20 yıl hapis cezası veriliyor, büyük dengesizlik var" örneğini vermesi etkili oldu. 
   
</TEXT>
</DOC>
