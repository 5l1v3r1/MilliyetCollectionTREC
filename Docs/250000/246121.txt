<DOC>
<DOCNO> 246121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/guncel/gun90.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Türkiye'de "sanatçı" tabir edilen bazı kadınlar gündemde kalmak için selülitlerini basına malzeme ediyorlarmış. Bu işte de para kalmadı artık... 
Tony Board selülit kremi üreticisi 

Vah İbrahim Sadri .. 

Gerçi şiirlerini de pek sevmezdik ama Atv'deki programını Televizyon Milleti seyredince "keşke yine şiir okuduğu günlere dönse" dememek elde değil. İbrahim Sadri Bey yıllar önce yaptığımız "ŞOK " programının olabildiğince kötü bir taklidini yapmakla meşgul şu sıralar. Üstelik ilginçtir aynı kanalda .. Halbuki arşivlerinde malın orijinali duruyor, hem de reyting alabilen cinsten olanı .. Ayıptır söylemesi cumartesi saat 24 00 gibi yayınlanan ve gün ikincisi olabilen bir programdı ŞOK .. Yani İbrahim Sadri'ninkinden epeyce farklı .. Neyse İbrahim Sadri'nin kötü taklidini görünce aklımıza "ŞOK " ile ilgili bir anımız geldi. Hemen aşağıda... 

Gaipten gelen tuhaf bir adam .. 

Kamera şakası programlarının yoğun gündemde olduğu 97'de abartılı bir kamera şakası haberi yapalım demiştik. Şaka oldukça basitti. Sözde 3 kişi yoldan geçen bir adamı evire çevire dövecekti sonra da bunun bir kamera şakası olduğunu söyleyip kurbanın kameraya el sallamasını isteyeceklerdi. Tabii bu 3 kişi ve diğer dayak yiyecek adam da bizim cast'dan kişilerdi... 
Bayrampaşa meydanında uygun bir mekan bulundu. Kamerayı bir apartmanın 5. katındaki dairenin penceresine konumlandırdık. Ve "kayıt " dedik. Yanımıza monitör almadığımız için olayı net olarak göremiyorduk. Çektiğimiz konudan bihaber kameramanımıza ara sıra "nasıl gidiyor " diye sorduğumuzda "çiçek gibi " yanıtını veriyordu... 
Kayıt 30-40 dakika devam etti ve Bayrampaşa'da işimiz bitti. Bandı aldık, Atv'de montaj odasına girdik ve seyretmeye başladık. Olay gayet normal başlıyordu, bizim 3 eleman köşede bekliyorlar 2-3 dakika sonra dayak yiyecek 4. eleman geliyor ve üçü birden 4. elemanın tepesine biniyor, numaradan sopa atıyorlardı. 4-5 dakika her şey normal devam ediyordu... 
Çevre halkı kamerayı görmediği için olayı gerçek sanıyor, meraklı gözlerle anlam vermeye çalışıyor ama bulaşmamayı tercih ediyordu. Bant akmaya devam ediyor... Ve Bomba Halkın içinden bir adam çıkageliyor ve bizim dayak yiyen oyuncumuza saldırıveriyor. Diğer 3 oyuncumuz rol gereği bizim 4. oyuncuyu döverken gaipten gelen bu adam tekme-tokat harbi saldırıyor, ciddi ciddi vuruyor. Gözlerimiz ve ağzımız açık bandı izlemeye devam ediyoruz. Gaipten gelen adam 10-15 dakika 4. elemanımızı tepeledikten sonra küfür ederek kadrajdan çıkıp yok oluyor. Elemanın çekimden haberi olmadığını göz önünde bulundurarak, kendi kendimize soruyoruz 
1 Yolda 3 kişi bir kişiyi dövüyor, sen niye olaya girersin Sorun nedir 
2 Hadi olaya girdin adamlar zaten üçe bir. Neden düşene bi tekme de sen 
3 Kimsin nesin Yolda gördüğün her olaya dalar mısın Bu nasıl bir tarzdır 
Şaşkınlıktan bitap düştüğümüz için yorum yapamıyoruz. Birbirimize bakıyoruz, defalarca bandı geri alıp derin kahkahalarla tekrar tekrar izliyoruz ama nafile. Bu 5. adam kimdir nerden ve neden gelmiştir Neden oyuncumuza saldırmıştır Hiçbir zaman çözemiyoruz... Ama asıl ilginci, ne 3 kişilik şakacı oyuncu kadromuz ne de dayak yiyen oyuncumuz bu olaydan bize söz etme gereği dahi duymuyorlar ve normal hayatlarına devam ediyorlar... 

Eyvah 
"Yaptıklarım yapacaklarımın göstergesidir..." b b 
</TEXT>
</DOC>
