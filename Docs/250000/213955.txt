<DOC>
<DOCNO> 213955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/ekonomi/eko02.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'IMF, Türkiye'nin başına silah dayamış' 
</HEADLINE>
<TEXT>

   Harvard'lı Profesör Dani Rodrik, IMF'nin Türkiye'nin başına silah dayamış durumda olduğunu, kurtulmanın yolunun da siyasi hata yapılmamasından geçtiğini söyledi 
      
   ABD Harvard Üniversitesi Uluslararası Siyaset ve Ekonomi Profesörü Dani Rodrik, Uluslararası Para Fonu'nun IMF , Türkiye'nin başına silah dayamış durumda olduğunu savundu. 
   Türk - Amerikan Ticaret ve Sanayi Odası TATSO tarafından düzenlenen etkinlikler çerçevesinde bir konuşma yapan Rodrik, "Ama IMF yakında tablodan çıkacak ve Türkiye'yi rahat bırakacak" dedi. 
   Rodrik, bunun için siyasi partilerin yeniden hata yapmamalarının ve açık bütçe politikasından mutlak surette vazgeçmelerinin şart olduğunu vurguladı. 
   "Bir ülkede ekonomiyi geliştirmenin en iyi yolu o ülke girişimcilerinin yatırım yapmalarını sağlamaktır" diyen Rodrik, yabancı yatırımcının yerli yatırımcıyı izlediğini ve ülkeye daima ondan sonra geldiğini kaydetti. 
   Türkiye'nin son derece dinamik bir özel sektöre sahip olduğuna dikkati çeken ve "Türkiye'nin ekonomik büyüme hızı hayli yüksek. Bu başka ülkelerde pek rastlanmayan bir durum'' dedi. 
   
   'Gelecek çok parlak'    Türk ekonomisinin geleceğinin çok parlak olduğunu söyleyen Profesör Dani Rodrik, "Türkiye, enflasyonu düşürme mücadelesinde benzeri az görülür bir başarı kazandı" dedi. "Türkiye'nin en büyük sorunlarından biri makro ekonomide görülen istikrarsızlık" diyen Rodrik, "Orta ve uzun vadede makro ekonomik istikrar mutlaka sağlanmalı" tavsiyesinde bulundu. Türk ekonomisi açısından kötü haberin, orta vadede çok fazla belirsizlik bulunması olduğunu kaydeden Rodrik, "Buna rağmen gelecek çok parlak" dedi. Rodrik, dış borç konusunda daha yapılacak çok şey olduğunu da sözlerine ekledi. 
   
   
</TEXT>
</DOC>
