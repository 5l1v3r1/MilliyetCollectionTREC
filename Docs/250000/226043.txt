<DOC>
<DOCNO> 226043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yasam/yas00.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben devletimi bir oğlan için satmam' 
</HEADLINE>
<TEXT>

   AKP'den Savur ilçesi belediye meclis üyesi adayı olup ardından istifa eden Habib Aktaş'ın babası Aziz Aktaş, CHP lideri Deniz Baykal'ı dava edecek... 
      ELİF KORAP Mardin 
   
   CHP Genel Başkanı Deniz Baykal Adana mitinginde, "Teröristin babası AKP'nin adayı" dediğinde gözler ona çevrildi. İstanbul'daki terör saldırılarını organize eden El Kaide'nin Türkiye emiri olduğu öne sürülen Habib Aktaş'ın babasıydı ve yerel seçimlerde Mardin'in Savur ilçesi belediye meclis üyesi adayı olmuştu. Baykal'ın açıklamalarından sonra adaylıktan çekilen Aziz Aktaş, Milliyet'e konuştu 
   
   Baykal'ın sözlerinden sonra neden istifa ettiniz Partinin baskısı mı oldu    Kendi isteğimle istifa ettim. Bu kara leke benim başıma inmiş. Onun başına da gelebilir. Ailemden biri suç işledi diye hepimiz suçlu mu olacağız Baykal'a dava açacağım. Oğlum bir işe karıştı diye benim TC vatandaşlığından çıkarılmamı mı istiyor Ben vatandaşına, 'Geçmiş olsun, bunlar her yerde olur' diyerek destek çıkmasını beklerdim. 
   
   Baykal'a oğlunuza "terörist" dediği için mi kızdınız Yoksa sizi hedef gösterdiğini mi düşünüyorsunuz    8000 nüfuslu bir yerde, beşinci sırada bir meclis üyesi adayının görev bakımından hiçbir değeri yoktur. Başbakan olmadım, parti başkanı da değilim. Böyle açıklama yapmak siyasi amaçlıdır. Beni alet ederek AKP'yi kötülemek amacındadır. 
   
   Partiden istifa etmeniz için size bir öneri de mi gelmedi    Hayır. Devletin, milletin karşısında durumumu güzel görmediğim için, partimizin selameti için istifa ettim. Kimisi bizden gıcık kapar, oy vermez. En iyisi dedim, istifa edeyim. 
   
   Siz kamuoyuna durumunuzun bu şekilde yansıyacağını tahmin etmediniz mi    Beni Savur'da herkes tanır. Buradaki hiçbir partili, hangisinden olursa olsun, hakkımda, "Böyle bir şey yapmaz" demiştir. Tahmin etmemiştim, Baykal yaptı. 
   
   Neden AKP'den aday oldunuz    AKP, esnafımızın kapanmış kepenklerini açmıştır. Sevdim ve AKP'ye niyetlendim. AKP iktidar partisidir. Başka parti kazansa fark etmez. Ama hükümet partisi, kazandığı yerlere daha çok destek olur. Ben hizmet etmek istedim. Gençlerimize örnek olayım istedim. 
   
   Oğlunuzun suçsuz olduğunu düşünüyor musunuz    İstanbul'da beyin yıkayanlar vardır. Bütün vatandaşlara da seslenmek isterim. Çocuklarına daha yakın olsunlar, beyin yıkayanlardan korusunlar. Türkiye Cumhuriyeti'ni yıkmak, bölmek için bir sürü olay olmaktadır. Biz devletimizden bunları bulsunlar istiyoruz. Oğlumu birkaç senede bir ancak görüyordum. Öğrenince çok şaşırdım. Üniversitede iki yıl okudu ama yarım bıraktı. İstanbul'da normal hayatını yaşıyordu. Benim ailem, şerefim vardır. Ben devletimi, milletimi bir oğlan için satmam. 
   Bir de gazetelerde 'terörist babası' yazmak doğru değildir. Zanlısı denildiği zaman daha iyi. Terör de demeyeceksin. Bombacı diyeceksin daha iyi. Hiç değilse insanlar korkar, yapmaz. 
   
   O olayların ardından hayatınız nasıl değişti    Binlerce Aktaş ailesi ağlıyor. Oğlum yaptıysa da lanet olsun. Buradan sesleniyorum. Teslim olsun. Hanımım, 'Biz nasıl böyle bir evlat yetiştirdik ' diye her gün ağlıyor. Ama inşallah yakalanır, yaptı mı yapmadı mı ortaya çıkar. Bizim Türkiye'de sadece bu bölgede 2 bin akrabamız vardır. Alnımıza kara leke sürüldü. Yakalanırsa lekemiz biraz azalır. 
   
   Oğlunuz terörist olsa da, ölmediğini öğrendiğinizde mutlu oldunuz mu    Hiçbir anne baba, çocuğu ne kadar kötü de çıksa ölsün istemez. Ölmediği için mutlu olduk. Çünkü içimizde az da olsa 'Acaba suçsuz mu ' umudu doğdu. Ama ben derim ki, keşke ölseydi de böyle bir olayı görmeseydim. Zaten Türkiye'de idam kalkmıştır. Teslim olsun, cezasını çeksin. En ufak bir haberim olursa, onu yakalatırım. Bu kadar zalim bir emele girmişse onu cezaevinde bile ziyaret etmem. Ama bir temiz çıksın, bütün malımı millete bağışlayacağım. 
   
   Oğlunuz asker kaçağı mıydı    Madem öyle, adreslerimiz belli. İstanbul'da yıllarca niye yakalamadılar 
   
   Habib Aktaş'ın iki çocuğuna siz mi bakıyorsunuz    Evet. Karısını cezaevine koydular. Niye, ne ifade verdi bilmiyoruz. Hiç ziyarete gitmedik. Çocuklara 'Annen hastanede, baban işte' dedik. Zaten biri 4 yaşında, öbürü daha küçük.. 
   
   İçkiyi, sigarayı ve çapkınlığı bırakmış    Ne iş yapıyorsunuz    64 yaşındayım. 1978'den beri Savur Esnaf ve Sanatk rlar Kooperatifi Başkanıyım. Onun dışında Savur'da bir değirmen aldık, çocuklarımız çalışıyor. 
   
   Kaç çocuğunuz var    Tek hanımdan 11 çocuğum var. Beşi kız. Ama artık Habib yok. Torunlarımın sayısını bilmiyorum. 
   
   Çocuklarınıza nasıl bir dini eğitim verdiniz    Herkes gibi. Namaz kılıp ibadet edecek, herkese güzel yollar göstereceksin. Yoksa 'Müslüman ol, git eylem yap' gibi şeyler bizde olmaz. Ben evde namaz kılarım, camiye gitmem. 
   
   Eşinizle nasıl tanıştınız    Hanımımla aramızda aşk zamanla gelişti. Evlendik, sonuca vardırdık. 30 yıl sigara içtim, by - pass olunca bıraktım, içkiyi de bıraktım. Çapkındım, onu da bıraktım. 
   
   
</TEXT>
</DOC>
