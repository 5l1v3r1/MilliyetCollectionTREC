<DOC>
<DOCNO> 232208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yasam/yas04.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Poşetteki bebekten dram çıktı .. 
</HEADLINE>
<TEXT>

   
   Tekirdağ Çorlu'da 1.5 ay önce bir okulun bahçesine poşet içinde terk edilen iki günlük bebek bir aile dramını ortaya çıkardı. Çorlu İlçe Emniyet Müdürlüğü ekiplerince bulunan bebeğin annesinin Kütahya'da yaşayan 14 yaşındaki bir ilköğretim okulu öğrencisi, babasının da, kızın kendisinden iki yaş büyük abisi olduğu belirlendi. İfadesine başvurulan A.Y., lise öğrencisi abisi B.Y'nin 16 iki yıl önce tecavüzüne uğradığını, bu tarihten sonra da evde yalnız kaldıklarında kendisiyle zorla ilişkiye girdiğini söyledi. B.Y, sorgusunun ardından tutuklanırken, anneanne G.Y. de 35 bebeği vermek için Çorlu'daki Çocuk Esirgeme Kurumu'na götürdüklerini, ancak kurumun bebeği kabul etmediğini öne sürerek, "Bunun üzerine bebeği bir poşetin içine koyup adını hatırlamadığım bir okula bırakarak Kütahya'ya döndük" dedi. 
   
   
</TEXT>
</DOC>
