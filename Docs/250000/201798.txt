<DOC>
<DOCNO> 201798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/yazar/tamer.html </URL>
<DATE> 2003/12/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Lütfen medeniyeti yeniden tarif eder miydiniz 
</HEADLINE>
<TEXT>

   
   Hani 21. Yüzyıl'da bize barış içinde yaşayacağımız vadedilmişti 
   Berlin Duvarı'nın yıkılışını izleyen yıllarda zannediyorduk ki savaşlar gerilerde kaldı, insanlar artık barış içinde yaşayabilecek olgunluğa ulaştı... 
   Çok değil, daha 10 yıl önce böyle düşünüyorduk. Kendimizi sonsuz barış ortamına usul usul hazırlıyorduk. Ve bu arada da Prof. Samuel Huntington'a fena halde kızıyorduk 
   Ama Huntington, yaşadığı ülkede için için tırmanan eğilimi bizlerden çok daha önce fark etmiş olmalı ki medeniyetler çatışması tezini taa 1993'te ortaya atabilmiş. Ve şimdi daha iyi anlıyoruz ki, hak etmediği kadar da çok eleştiri almış 
   
   Huntington haklı    Bugün gelinen noktada bir yanda Amerikan üst yönetiminde 90'lı yıllar boyunca beslenip filizlenen, oğul Bush iktidara gelince de hayata geçebilme olanağına kavuşan dünyada tek hegemon güç olma ihtirası, diğer yanda ise 11 Eylül'ün ardından giderek küreselleşen ve maalesef İslami görüntü veren terör... Prof. Huntington'un haklı çıkmakta olduğunu, galiba yakında teslim etmemiz gerekecek. 
   Sayısız medeniyetin doğup büyüdüğü, yüzyıllar boyu barış içinde yaşadığı Anadolu topraklarından ve özellikle de bu medeniyetlerin harmanlandığı İstanbul'dan dünyaya farklı bir ses yükselemez mi 
   Acaba medeniyetlerarası çatışmanın tırmanma sürecini ters yüz edecek bir sıçrama noktasını, burada İstanbul'da yakalayamaz mıyız 
   Türkiye Sinema ve Audiovisual Kültür Vakfı TÜRSAK, küresel terörün onlarca insanımızın ölümü, yüzlerce insanımızın da yaralanması gibi çok ağır bir faturayı gerisinde bıraktığı bu hassas dönemde Medeniyetlerarası Diyalog gibi çok iddialı ve güncel bir temayla karşımıza çıkıyor. Film gösterimleri, paneller, sergi ve söyleşilerle tüm İstanbulluları, Medeniyetlerarası Diyalog konusunda düşünmeye davet ediyor. 
   
   Sinema ve tarih    Dün gece açılışı yapılan 6. Uluslararası Sinema Tarih Buluşması çerçevesinde 1 hafta boyunca Fransız Kültür Merkezi, Osmanlı Bankası Müzesi ve Alman Kültür Merkezi'nde gösterilecek filmlerden ilgi duyduklarınızı ücretsiz izleyebilir, sinema ile tarihi buluşturan bu filmlerden yola çıkarak insanlığın geleceği üzerine düşünebilirsiniz. Tam da yeni bir yıla girerken hiç de fena olmayabilir. Sadece Beyoğlu - Beyoğlu ve Levent Sinema TÜRSAK'taki filmler ücretli. Öğrenci 3 milyon, tam 4 milyon lira . Festivalin ana sponsoru Alman perakende devi METRO Group'un Türkiye bölümü. 
   
   Medeniyete yeni bakış    TÜRSAK Başkanı Engin Yiğitgil, bu yılki sinema - tarih buluşmasının amacını şu 2 maddeyle özetliyor 
   1 Avrupa'nın çok kültürlü ortamında, Anadolu medeniyetlerinin ve felsefesinin "toplumlararası barışa" yapacağı katkı üzerine düşünülmesini sağlamak. 
   2 Medeniyetleri yaratan insanların, tarih boyunca yaşadıkları acıların perdedeki örneklerine yer vererek, günümüz "medeniyet" tanımına bu açıdan bakılmasına aracı olmak. 
   Son yıllarda yaşadıklarımızın ışığında belki medeniyet kavramının yeniden tanımlanmasına bile ihtiyaç olabilir Ne dersiniz 
   
   Düşünce festivali    Film programı hazırlanırken, sinemanın gücünün aynı zamanda toplumun "aydınlanma" sürecine katkıda bulunacak bir düşünsel güç olarak da vurgulanması göz önünde bulundurulmuş. Sinema ve Tarih Buluşması bu yönüyle dünyadaki diğer film festivallerinden farklı bir yerde, sanatın yanı sıra bir Düşünce Festivali olarak da öne çıkıyor. Ve insanların geleceği ve medeniyetler üzerine düşünmek isteyenleri, bir hafta süreyle sinema salonlarında konuk ediyor. 
   
   Not Prof. Dr. İlber Ortaylı'nın yöneteceği ve gerek Doğulu gerekse Batılı yabancı uzman konuşmacıları dinleyebileceğiniz Medeniyetler Buluşması paneli, bugün saat 15.00'te Galatasaray Üniversitesi'nde. 
   
      
   
   
   
</TEXT>
</DOC>
