<DOC>
<DOCNO> 229755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/dunya/dun04.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

   
   Paris'te istasyonlara 'bomba' araması 
   Fransa'nın başkenti Paris'teki bazı tren istasyonları, bomba ihbarı nedeniyle boşaltıldı. Paris polisi, başkenti banliyölere bağlayan RER-A hattında trafiği dün TSİ 21.15'de durdurdu. Bomba araması için RER - A tren hattının Paris ve banliyölerdeki bütün istasyonları ile bu hattı Paris metrosuna bağlayan bütün istasyonları boşaltıldı. CIA'nın TSİ 21.30-22.30 arasında saldırı düzenlenebileceği istihbaratı üzerine Paris polisini uyardığı bildirildi. 
   
   Kerry, Bush'u son ankette de geçti 
   ABD'de Demokrat Parti'nin başkan adayı John Kerry, halk desteğinde Başkan George W. Bush'un 6 puan önüne geçti. "Rasmussen Reports"un kamuoyu yoklamasının sonucuna göre bugün seçim yapılsa Kerry oyların yüzde 48'ini, Bush ise yüzde 42'sini alacak. Uzmanlar, "Bush'un, Kerry'nin adaylığı kesinleştikten bu yana ilk kez bu derece düşük destek sağladığını" vurguladılar. 
   
   5 Yunan askerini elektrik çarptı 
   Yunanistan'ın Meriç sınır bölgesinde bulunan bir askeri birlikte, 5 Yunan askerinin elektrik akımına kapılarak yaşamını yitirdikleri bildirildi. Atina Haber Ajansı ANA tarafından verilen haberde askerlerin, bölgedeki şiddetli rüzg r nedeniyle devrilen bayrak direğini kaldırmak istedikleri sırada elektrik tellerine takılarak cereyana kapıldıkları ve olay yerinde hayatlarını kaybettikleri belirtildi. 
   
   
   
</TEXT>
</DOC>
