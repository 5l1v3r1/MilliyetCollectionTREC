<DOC>
<DOCNO> 202921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun15.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İhanette kadın birinci 
</HEADLINE>
<TEXT>

     FHM dergisinin anketine göre kadınların yüzde 45'i, erkeklerin yüzde 35'i partnerini aldatmış. Çiftler sekse haftada 30-45 dakika ayırıyor 'Çapkın erkek, sadık kadın' imajı sarsıntıya uğradı. Dünya genelinde yapılan bir araştırma kadınların erkeklere oranla eşlerini çok daha fazla aldattıkları ortaya çıktı. Üstelik kadınlar, sevgililerini sık sık hemcinsleriyle de aldatıyor. 
     Ünlü erkek dergisi FHM, dünya genelinde cinsellik ve aldatma üzerine geniş kapsamlı bir araştırma yaptı. Çeşitli ülkelerden 75 bin kişinin katıldığı anketten ilginç sonuçlar çıktı. Araştırmaya göre artık kadınlar erkeklerden daha çapkın. Ankete katılan her iki kadından biri yüzde 45 sevgilisini veya eşini en az bir kere aldattığını itiraf ederken, erkeklerin sadece yüzde 35'i eşlerini ve sevgililerini aldatmış. 
     
     Hemcinsle yakınlaşma 
     Kadınların önemli bölümü hemcinsleriyle ilişki yaşamakta sakınca görmüyor. Erkekler ise erkekle ilişki konusunda daha tutucu çıktı. Araştırmaya göre kadınların yüzde 37'si en az bir kere bir kadınla birlikte olduklarını söylerken, erkek erkeğe ilişkiye girenlerin oranı ise sadece yüzde 9. 
     
     Erkek ilk gözlere bakıyor... 
     Erkeklerin ve kadınların karşı cinste aradığı özellikler de birbirinden farklı. Erkekler, bir kadını çekici kılan unsurların gözler, kalça ve göğüsler olduğunu savunurken, kadınlar öncelikle erkeklerin kalçasına bakıyor. Liste, bacaklar, eller, güç ve para şeklinde uzuyor. Kişiliğin önemli olduğunu düşünen erkeklerin oranı sadece yüzde 5, kadınların ise yüzde 11. 
     FHM, araştırmasında çiftlerin seks yaşamına ilişkin sorular da yöneltti. Anket sonucuna göre çiftler haftada iki-üç defa, toplam 30-45 dakika seks yapıyor. 
     
</TEXT>
</DOC>
