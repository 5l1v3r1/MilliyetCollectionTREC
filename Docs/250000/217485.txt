<DOC>
<DOCNO> 217485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sonspo21.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Serhat'ın derbiye yetişmesi zor... 
</HEADLINE>
<TEXT>

     Fenerbahçe, 29 Şubat Pazar günü Galatasaray ile yapacağı derbi maçın hazırlıklarını, 1 günlük izinden sonra yarın sürdürecek. 
     Ligin 22. haftasında deplasmanda Gaziantepspor karşısında alınan 5-1'lik farklı skorlu galibiyetin ardından, bugünü izin yaparak geçiren sarı-lacivertliler, yarın öğleden sonra Samandıra Tesisleri'nde antrenman yapacak. 
     
     SERHAT'IN DURUMU 
     Sakatlığı bulunan Serhat'ın Galatasaray maçına yetişmesinin zor olduğu açıklandı. 
     Kulüp doktoru Ethem Kavukçu, tedavisi sürdürülen Serhat'ın bu maçta forma giymeyi çok istediğini, ancak yetişme olasılığının düşük olduğunu kaydederek, ''Maç gününe kadar durumunun daha iyi olma ihtimali var, ancak zor görünüyor'' dedi. 
     Sakatlığı nedeniyle Gaziantepspor maçında kadroda yer almayan Selçuk'un derbiye yetişeceğini ifade eden Kavukçu, sakat futbolculardan Rebrov'un düzeldiğini, Servet'in ise kasığındaki ağrılarının azaldığını sözlerine ekledi. 
     
</TEXT>
</DOC>
