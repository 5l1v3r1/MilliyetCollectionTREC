<DOC>
<DOCNO> 235882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/soneko29.html </URL>
<DATE> 2004/04/29/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
CEO Celal Metin Sabancı Holding'in ilk 3 ayı çok iyi geçti 
</HEADLINE>
<TEXT>

     Sabancı Holding CEO'su Celal Metin, Holding açısından bu yılın ilk üç ayının, gerek karlılık gerek bütçelenen rakamlara göre çok iyi geçtiğini bildirdi. 
     Metin, Sabancı Üniversitesi Yönetici Geliştirme Birimi'nin ''Pratikte Strateji Türkiye ve Dünya Örnekleri'' konulu 1. Strateji Zirvesi'nde gazetecilerin sorularını yanıtladı. 
     Bu yılın ilk üç ayının, Holding açısından nasıl geçtiğine yönelik soruya Metin, ''Sabancı Holding açısından ilk üç ay çok iyi geçti. 2003'e göre çok daha iyiyiz. Gerek karlılıkta, gerekse bütçelediğimiz rakamlara göre çok iyiyiz. Rakamları genel kurulda açıklayacağız. Rakamlardan son derece mutluyum rakamlar çok iyi'' yanıtını verdi. 
     Celal Metin, ''rakamların yıl sonu hedeflerine paralel olup olmadığı'' sorusu üzerine, rakamların hedeflerden çok daha iyi olduğunu söyledi. 
     ''Revizyon yapacak mısınız '' sorusunu da Metin, şöyle yanıt verdi 
     ''Yapacağız. Her üç ayda bir rakamlarımıza bakıp gözden geçiriyoruz. Bu, zaten kayan bir program. Ama bunu revizyon diye anlamamak lazım. Çünkü, zaten yapı itibariyle devamlı değişen birşey. Planlarını yenilemeyen bir grup Sabancı Grubu olamaz zaten. O bakımdan müspet gidiyoruz. Ekonomi gayet iyi gidiyor. Biz de zaten dikenli yolda yürüdüğümüz için, ekonomi ve işadamları devamlı öyle yürürler, rakamlarımıza bakıyoruz. Ama ben 2004'ten çok umutluyum. 17 Mayıs'taki Genel Krul'da 2003 konsolide sonuçlarımızı açıklayacağız. 2002'den 2003'e geçerken konsolide sonuçlarımızdaki değerleri, ne kadar iyi olduğunu göreceksiniz. Bütün bunlar bizim başkanımıza, Sakıp Sabancı'ya verdiğimiz sözlerin devamıdır. Çok daha iyi yapacağız.'' 
     
     ''BAŞKAN AİLE İÇİNDEN HERKES OLABİLİR'' 
     Sabancı Holding Genel Kurulu'nun 17 Mayıs'ta yapılacağını belirten Metin, ''Bu yıl seçim yılımız. Yönetim kurulumuz yenilenecek'' dedi. 
     Metin, Yönetim Kurulu Başkanlığına ilişkin soru üzerine, şu anda Sabancı Holding'in iki başkan yardımcısı ve başkan vekili bulunduğunu anımsatarak, 17 Mayıs'taki genel kurulla yönetim kurulu başkanlarını seçeceklerini bildirdi. 
     Celal Metin, ''Sakıp Sabancı'nın ardından Yönetim Kurulu Başkan adayının kim olacağı'' sorusu üzerine, ''Biz koskocaman bir aileyiz. Aile içindeki herkes olabilir. Sabancı Holding'in yüzde 80 küsuru Sabancı ailesindedir'' diye konuştu. 
     Kredi derecelendirme kuruluşu Moody's'in, dün 'Türkiye'deki cari açığın endişe verici boyutlarda olduğuna' yönelik açıklamalarının anımsatılması üzerine Metin, ''Tabii ki problemlerimiz var. Problemlerimizin olmadığını söylemeye imkan var mı Türk ekonomisinin borçluluk yapısıyla problemleri olduğunu biliyoruz. Ama üst üste baktığımız zaman, ekonomi iyiye doğru gidiyor'' yanıtını verdi. 
     
     KIBRIS VE TÜRKİYE-AB İLİŞKİLERİ 
     Metin, Kıbrıs konusunun Türkiye-AB ilişkilerini nasıl etkileyeceğine yönelik soru üzerine ise şunları kaydetti 
     ''Ben, bu sonucu çok fazla AB'nin bir parçası olduğunu düşünmüyorum. Zaten herkes hemen hemen bu sonucu bekliyordu. Bence ekonomiyi sadece bir olaya doğru endekslemek yanlıştır. Kırılganlık yaratır. Karnenize biraz daha bakalım, üç ay sonra tekrar gözden geçirelim denilirse, dünyanın sonu mu olacak Bence Türkiye doğru yolda ileriye doğru gidiyor. Türkiye'deki tesislerin kapasite kullanımları artıyor. Bunlar pozitif. Bence bardağa hep müspet taraftan bakmak lazım. Çok önemli müspet gelişmelerimiz var. 
     
</TEXT>
</DOC>
