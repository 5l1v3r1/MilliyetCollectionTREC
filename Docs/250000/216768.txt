<DOC>
<DOCNO> 216768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo09.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da tek hedef galibiyet... 
</HEADLINE>
<TEXT>

     Birinci Süper Futbol Ligi'nde yarın Samsunspor ile karşılaşacak olan İstanbulspor'da tek hedef galibiyet. 
     Ligde son 6 maçtır galip gelemeyen ve sadece 1 puan alabilen sarı-siyahlılar, düşme korkusu yaşamamak için ikinci yarının flaş takımı Samsunspor'u yenerek, çıkışa geçmek istiyor. 
     Menajer Sinan Dinler, Samsunspor'un gücünü bildiklerini belirterek, ''Ligde iyi oynadığımız maçları kazanamadık. Artık şanssızlığımızı yenmek ve çıkışa geçmek istiyoruz'' dedi. 
     İstanbulspor, öğleden sonra yapacağı antrenmanın ardından Güneş Otel'de kampa girecek. 
     
     MUHTEMEL 11 
     İstanbulspor'da sakat olan Güven ile sarı kart cezalısı Deniz Uygar, yarınki maçta forma giyemeyecek. Sakatlığı devam eden Balili'nin de Samsunspor maçında oynamasının zor olduğu öğrenildi. 
     Sarı-siyahlıların yarınki maça şu muhtemel 11 ile çıkması bekleniyor 
     Oğuz, Cem, Yalçın, Saffet, Faruk, Musa Kuş, Aytekin, Saidou, Musa Büyük, Yordanov, Boliç. 
     Güngören Mimar Yahya Baş Stadı'nda saat 13.30'da başlayacak maçı hakem Serdar Tatlı yönetecek. 
     
</TEXT>
</DOC>
