<DOC>
<DOCNO> 209215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/siyaset/siy06.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna AKP'yle bütünleştim 
</HEADLINE>
<TEXT>

   ŞENOL DEMİRCİ İstanbul 

   
   İstanbul Büyükşehir Belediye Başkanı Ali Müfit Gürtuna, AKP'yle bütünlüşmiş bir kişi olduğunu belirterek, "Halk beni AKP'li sanıyor" dedi. 
   Hangi partiden aday olacağı merakla beklenen Gürtuna, dün Başkanlık makamında gazetecilerin sorularını yanıtladı. 
   RP il başkanı olduğu dönemde tanıştıkları Başbakan Erdoğan'ın kendisini partiye davet ettiğini söyleyen Gürtuna, "RP'ye Erdoğan'ın desteğiyle girdim. Bana o zaman gösterilen tepkileri Erdoğan göğüsledi. Acıları, sevgileri ve dostlukları paylaştığım Erdoğan'ın benim siyasi hayatımda önemli bir yeri var" diye konuştu. Erdoğan'la görüşmesinde adaylık ön şartı sürmediğini belirten Gürtuna, "AKP kurulduğunda partiye geçmediniz. Tepkilerin temeli bu mu " sorusuna şu yanıtı verdi 
   "O dönem, belediyede müfettiş ablukaları, soruşturmalar, davalar, görevden almalar, birçok şey yaşandı. Bu nedenle de partiye geçişim olamadı. Ben AKP'yle bütünleşmiş bir insanım. Taban da, tavan da beni tanıyor. Bazı çatlak sesler çıkabilir. Oysa parti teşkilatlarıyla ve hükümetle diyaloğumuz çok iyi. Zaten anketlerde görülüyor. Halk da beni AKP'li biliyor." 
   
   
</TEXT>
</DOC>
