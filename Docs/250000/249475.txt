<DOC>
<DOCNO> 249475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur15.html </URL>
<DATE> 2004/06/20/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Hortum felaketi... Ankara'da ölen 3 kişinin cenazesi toprağa verildi 
</HEADLINE>
<TEXT>

     Ankara'nın Çubuk İlçesi'ne bağlı Sünlü Köyü'nde dün meydana gelen hortum sonucu ölen 3 kişinin cenazeleri toprağa verildi. 
     Çubuk Devlet Hastanesi morgundan alınan Hayriye 60 , Kürşat 7 ve Bahar Cinci'nin 9 cenazeleri sabah saatlerinde Sünlü Köyü'ne getirildi. 
     Köyde düzenlenen törene, Çubuk Kaymakamı Mehmet Niyazi Tanılır, Belediye Başkanı Adem Tuğluca, ölenlerin yakınları ve çok sayıda vatandaş katıldı. 
     Törenin ardından Sünlü Köyü'nde bulunan boş bir alanda Çubuk Müftüsü İzzettin Yusufkıran, önce Hayriye, ardından Bahar daha sonra da Kürşat Cinci'nin cenaze namazını kıldırdı. Namazın ardından cenazeler, Sünlü Köyü Mezarlığı'nda toprağa verildi. Cenazelerin defin sırasında ölen çocukların annesi Aysel ve babası Ali Cinci'ni fenalık geçirdikleri gözlendi. 
     Köyde cenaze namazına katılanlara, Ankara Büyükşehir Belediyesi tarafından yemek verildi. 
     Ankara'nın Çubuk İlçesi'nin Sünlü Köyü'nde dün meydana gelen hortumda, 3 kişi ölmüş, 3'ü ağır 14 kişi yaralanmış, 15 ev kullanılamaz hale gelmişti. 
     
</TEXT>
</DOC>
