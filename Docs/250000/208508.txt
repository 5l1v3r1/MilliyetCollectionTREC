<DOC>
<DOCNO> 208508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas09.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbek uçağı piste çakıldı 37 ölü... 
</HEADLINE>
<TEXT>

      CENK BAŞLAMIŞ Moskova 
   
   Özbekistan'da iç hat seferi yapan bir yolcu uçağının başkent Taşkent Havaalanı'na inişe geçtiği sırada düşmesi sonucu en az 37 kişi öldü. Rus haber ajansları, YAK - 40 tipi uçağın yolcuları arasında, Birleşmiş Milletler BM ve diğer bazı uluslararası kuruluşların temsilcilerinin de bulunduğunu duyurdu. 
   Termez - Taşkent seferini yapan uçak havaalanına inişe geçtiği sırada piste çakıldı, ardından infilak etti. 32 yolcu ile 5 kişilik mürettebatın bulunduğu uçağın parçaları ve cesetler geniş bir alana yayıldı. Görgü tanıkları, facia öncesinde alan çevresini yoğun bir sisin kapladığını söyledi, ancak havaalanı yetkilileri uçağın inişini engelleyecek bir durum bulunmadığını savundu. Özbekistan Devlet Başkanı Kerimov, enkaz kaldırma çalışmalarını izledi. Uçağın havalandığı Termez'in Afganistan sınırında yer alması nedeniyle bir terör eylemi düzenlenmiş olabileceği yolunda söylentiler yayıldı, yetkililer iddiaları yalanlandı. 
   
   
   
</TEXT>
</DOC>
