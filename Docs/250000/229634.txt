<DOC>
<DOCNO> 229634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko43.html </URL>
<DATE> 2004/04/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Rekabet Kurulu Tüpraş ile ilgili tüm belgeler yeterli görülmüştür 
</HEADLINE>
<TEXT>

     Rekabet Kurulu Başkanı Mustafa Parlak, Özelleştirme İdaresi Başkanlığı'ndan ÖİB , Tüpraş'ın devriyle ilgili tüm bilgilerin istendiği ve istenen bilgilerin yeterli görüldüğünü bildirdi. 
     Parlak, yaptığı yazılı açıklamada ''Tüpraş'ın Tatneft'e devri rekabet açısından incelendiği sırada yeterli bilgi verilmediği'' yönündeki yorumların gerçeği yansıtmadığı ifade etti. 
     Parlak, Kurul'un faaliyete geçişinden bu yana 557 birleşme ve devralma dosyasının karara bağlandığı hatırlatırken, Kurul'un bu işlemleri yaparken, ürün pazarının yapısı, tarafların pazardaki faaliyetlerinin titizlikle incelendiğini, bu uygulamanın Tüpraş'ın özelleştirme yoluyla devri dosyası da dahil olmak üzere, herhangi bir istisnasının bulunmadığını kaydetti. 
     Parlak, ÖİB'nin verdiği bilgilere göre, devralan tarafın Efremov olduğunu, Tatneft'in ise Efremov üzerinde kontrol unsuruna sahip olduğunun görüldüğü ifade etti. 
     
     SATIŞ, DİKEY ENTEGRASYON ANLAMI TAŞIMAKTADIR 

     Parlak, Tatneft'in uluslararası düzeyde faaliyette bulunan bir ham petrol üreticisi olduğunu hatırlatırken, Tüpraş'ın Tatnefte satışının ise rekabet hukuku bağlamında 'dikey entegrasyon' anlamı taşıdığı, bunun da kısa dönemde etkisinin Tüpraş'a ham petrol temini açısından güvece sağlamasından ibaret olduğunu kaydetti. 
     Bu tür entegrasyon modelinin, petrol sektörünün tüm dünya genelindeki yapıyla paralellik gösterdiğinu vurgulayan Parlak, bu modelin Türkiye açısından yeni bir model olmadığını, Ataş rafinerisine sahip olan ortakların da, dünya çapında ham petrol üretimi, rafinajı ve dağıtım pazarlama faaliyetlerinde bulunduklarının bilindiğine dikkati çekti. 
     Parlak, Kurul tarafından yapılan değerlendirmede, esas olanın, Tatneft'in uluslararası düzeyde faaliyette bulunan ham petrol üreticisi olduğunu, bunun dışında Tatneft'e ortak olanların petrol sektörü dışında kalan ya da Türkiye ile ilgili olmayan faaliyetlerinin ise Tüpraş'ın devrine ilişkin değerlendirmeler bakımından 'rekabet hukuku bağlamında herhangi bir önemi bulunmadığını' kaydetti. 
     
</TEXT>
</DOC>
