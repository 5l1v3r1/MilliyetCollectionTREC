<DOC>
<DOCNO> 200774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/spor/spo04.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer bin pişman 
</HEADLINE>
<TEXT>

   Trabzon'un eski başkanı, "Hiç hesaplamadığım sebeplerden ötürü kulübe sıkıntılar çektirdim. Suçlu arayanlar beni gösterebilir" dedi 
   
   TRABZONSPOR Kulübü eski Başkanı Özkan Sümer, Fenerbahçe'nin bir maçlık cezasının kaldırmasının ardından verdiği istifası sonrasında hiç düşünemediği ve hesapta olmayan olaylar yaşandığını belirtti. Sümer, "Şayet, Trabzonspor'un bu denli büyük rahatsızlıklar yaşayacağına ihtimal vermiş olsaydım, kendimce çok haklı olan gerekçelerimi ikinci plana atar, görevimi sürdürebilirdim" dedi. 
   CAMİADA "suçlu kim" arayışı olduğu müddetçe bir çözüm üretilemeyeceğini de dile getiren Özkan Sümer, "Eğer suçlu aranıyorsa, beni suçlu gösterebilirsiniz. Ancak, ona da gerek yok. Ben, sebep olduğum olaylardan dolayı üzüntümü ve yanlışlığımı dile getirdim. Artık yeni sayfalar açmalıyız. Günahkar arzuların peşinden koşarak, Trabzonspor'un içinde yer almayı düşünmedik" diye konuştu. 
   
      Aybaba'ya taş 
   BORDO - Mavililer'in yeni hocası Turgay Semercioğlu, takımda kondisyon eksiğinin olduğunu söyledi. Çiçeği burnunda teknik adam, "Bir anda ağır yükleme yapmamız mümkün değil. İlk yarının sonuna gelinmiş, futbolcular belli oranda yorulmuş. Şimdi hafif hafif eksikleri kapayacağız" ifadesini kullandı. 
   
   Hırsız var 
   GAZİANTEPSPOR maçı sırasında futbolcuların tesislerdeki odalarına hırsız girdiği ortaya çıktı. Karşılaşma sonrası tesislere dönen Trabzonsporlu futbolculardan Hasan Üçüncü, Alişen, Gökdeniz ve Augustine cep telefonlarıyla, paralarını bulamadılar. Bunun üzerine yönetim hemen araştırmaya girişti. 
   
   
</TEXT>
</DOC>
