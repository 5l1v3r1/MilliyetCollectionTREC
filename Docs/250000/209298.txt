<DOC>
<DOCNO> 209298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sonspo03.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Rize'ye şans tanımıyor .. 
</HEADLINE>
<TEXT>

     Fenerbahçe ile Çaykur Rizespor, yarın yapacakları tekrar maçıyla birlikte Birinci Süper Futbol Ligi'nde 17. kez karşı karşıya gelecek. 
     İki takım arasında bu sezon 8 Kasım 2003'de yapılan maçın, son dakikalarında Çaykur Rizesporlu futbolcu Victoria maçtaki ikinci sarı kartını görmüş, ancak kural gereği gösterilmesi gereken kırmızı kartı hakem Ali Aydın çıkarmamıştı. Bu hata nedeniyle 1-1 biten maçın sonucu tescil edilmedi ve Futbol Federasyonu maçın yeniden oynanmasına karar verdi. 
     Her iki takım arasında daha önce yapılan 16 lig maçının 9'unu Fenerbahçe, 4'ünü Çaykur Rizespor kazanırken, 3 maç ise berabere sona erdi. 
     Fenerbahçe rakip filelere toplam 30 gol atarken, Çaykur Rizespor, sarı-lacivertlilere 13 golle karşılık verdi. 
     İki takım arasında 2001-2002 sezonunda yapılan son lig maçlarını Fenerbahçe, kendi evinde ve deplasmanda aynı skorla 2-1 kazanmıştı. 
     
     ÇAYKUR RİZESPOR'UN SON GALİBİYETİ 1987'DE 
     Çaykur Rizespor, Fenerbahçe karşısında son galibiyetini 16 yıl önce aldı. 
     Güçlü rakibi karşısında ligde son galibiyetini 1986-87 sezonnuda, 31 Mayıs 1987'de 2-1'lik skorla alan Çaykur Rizespor, daha sonra rakibiyle yaptığı 8 maçta galibiyete hasret kalırken, 7 yenilgi, 1 beraberlik aldı. 
     
     İSTANBUL'DAKİ MAÇLAR 
     ''Sarı-Kanaryalar'', rakibiyle İstanbul'da yaptığı 8 maçta 6 galibiyet, 2 yenilgi aldı. 
     İstanbul'daki maçlarda Fenerbahçe 18, Çaykur Rizespor ile 6 gol attı. 
     
     İSTANBUL'DAKİ SON 6 MAÇI KAZANDI 
     Çaykur Rizespor ile ligde ilk kez 1979-80 sezonunda karşılaşan Fenerbahçe, kendi sahasında 2-1 yenildi. 1980-81 sezonunda da İstanbul'daki maçta rakibine 3-2 mağlup olan sarı-lacivertliler, bu karşılaşmadan sonra kendi sahasında yaptığı 6 maçta da Çaykur Rizespor'u yendi. 
     Fenerbahçe, kendi evinde Çaykur Rizespor ile yaptığı son 6 lig maçında toplam 15 gol atarken, kalesinde sadece tek gol gördü. 
     
</TEXT>
</DOC>
