<DOC>
<DOCNO> 218844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/guncel/gun02.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Güldünya şehitliğe defnedildi 
</HEADLINE>
<TEXT>

      FEYAT ERDEMİR, ÖZCAN ÇİRİŞ Bitlis DHA 
   
   Kuzeninin kocasından hamile kaldığı gerekçesiyle İstanbul'da erkek kardeşleri Ferit ve İrfan Tören tarafından vurularak öldürülen Güldünya Tören 22 , Bitlis'in Güroymak ilçesi Budaklı köyünde toprağa verildi. 
   65 haneli Budaklı köyünün erkekleri ve gençleri sabah çevre köylerden gelenlerle 60 araçlık konvoy oluşturdu. Baba Mehmet Şerif Tören ile kardeşleri ve amcalarının da bulunduğu konvoy, cenazeyi getiren ambulansı, Bingöl il sınırında karşıladı. 
   Şego Aşireti'nin ileri gelenlerinden Güroymak İl Genel Meclisi üyesi Abdülaziz Sabaz, "Cenazeyi alıp, geleneğimize yakışır bir şekilde Budaklı'da toprağa vereceğiz. Hiçbir olay olmayacak" dedi. 
   
   Aile meclisi kararı yok 
   Baba Tören, kızının aile meclisi kararıyla öldürüldüğü iddialarının asılsız olduğunu, onu yaşatmak için İstanbul'a gönderdiğini söyledi. Tören, şunları söyledi "İrfan ve Ferit köyde değildi, İstanbul'daydı. Güldünya'yı neden öldürdüler h l aklım almıyor. Belki bu olayı yapan onlar da değildir. Ayrıca karşı taraftaki çocuğun ailesiyle de barışmıştık. Eğer oğullarım cinayeti işlemişse evlatlıktan reddederim." 
   İstanbul Büyükşehir Belediyesi'ne ait ambulansla ilçeye getirilen Tören'in cenazesi, Budaklı Şehitliği'nde defnedildi. 
   
   
   
   
</TEXT>
</DOC>
