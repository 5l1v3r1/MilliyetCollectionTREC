<DOC>
<DOCNO> 217525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur20.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder, Ankara'dan ayrıldı... 
</HEADLINE>
<TEXT>

     Başbakan Recep Tayyip Erdoğan, Sugözü Termik Santralı'nın hizmete açılışını birlikte gerçekleştirdiği Almanya Başbakanı Gerhard Schröder'i, Adana Havaalanı'ndan ülkesine törenle uğurladı. 
     Erdoğan ve Schröder, Yumurtalık İlçesi'nde Alman konsorsiyumunca inşa edilen santralın hizmete açılışının ardından Emniyet Müdürlüğü'ne ait helikopterle havaalanına geldiler. Almanya Başbakanı Schröder, uğurlamada tören mangasına Türkçe ''Merhaba Arkadaşlar'' dedi. Schröder ve beraberindekilerin bulunduğu özel uçak saat 14.33'de kalkış yaptı. 
     Uğurlamaya Başbakan Erdoğan ile Devlet Bakanı Ali Babacan, İçişleri Bakanı Abdülkadir Aksu, Maliye Bakanı Kemal Unakıtan, Enerji ve Tabii Kaynaklar Bakanı Hilmi Güler, Adana Valisi Kemal Önal ve Büyükşehir Belediye Başkanı Aytaç Durak katıldı. 
     
</TEXT>
</DOC>
