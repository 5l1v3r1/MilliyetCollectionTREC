<DOC>
<DOCNO> 223501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonspo01.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye Kemal şoku... Sezonu kapattı... 
</HEADLINE>
<TEXT>

     Fenerbahçe'nin Gençlerbirliği ile yaptığı Türkiye Kupası yarı final maçında ayağına aldığı darbeyle sibula kemiği kırılan Kemal'in sezonu kapattığı bildirildi. 
     Fenerbahçe Şükrü Saraçoğlu Stadı'nda yapılan maçın ardından özel Acıbadem Hastanesi'ne kaldırılan Kemal'in sağ ayak sibula kemiğinde kırık tespit edildi. Futbolcu daha sonra ameliyata alınırken, Futbol Takımı İdari İşler Sorumlusu Volkan Ballı, Kemal'in bu şartlar altında sezonu kapattığını ifade etti. 
     Bu maçta sakatlanarak hastaneye kaldırılan diğer bir futbolcu Mehmet Yozgatlı'nın ise sağ ayak bileğindeki bağlarda zedelenme olduğu ifade edilerek bu oyuncunun bir iki hafta içinde sahalara dönebileceği açıklandı. 
     
</TEXT>
</DOC>
