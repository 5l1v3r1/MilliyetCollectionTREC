<DOC>
<DOCNO> 207689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yazar/pulur.html </URL>
<DATE> 2004/01/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Boşuna heyecan 
</HEADLINE>
<TEXT>

   
   BAZI futbol hakemleri vardır, iki takımın oyuncuları itişip kakışmaya başlayınca, aralarına girip ayırmak isterler, bazıları da hemen uzağa çekilip olan biteni gözlerler, - Ali Aydın gibi -, ortalık yatışınca da ceplerinden kartlarını çıkarırlar. 
   Hangisi doğru 
   Bize göre, ikincisi doğru da, bazı hallerde, nedense, insan duygularına yenilip heyecanlanıyor. 
   Oysa, ne var heyecanlanıp, kalabalığın ortasına dalmak sana ne 
   
   MESELA Başbakanlık Müsteşarı Ömer Dinçer, yıllar önce "laik Cumhuriyet'in artık miadını doldurduğunu, yerini 'siyasi İslam'ın alması gerektiğini" çağrıştıran laflar ediyor, haydaaa, biz dahil bazılarında bir heyecan... 
   Vay efendim, bu zat, nasıl Başbakanlık Müsteşarı olur 
   Olur olur, bal gibi olur, asıl olmamasına şaşırmak gerekir. 
   Elbette, bu iktidarın başının müsteşarı böyle olacak. 
   Zaten adamın da sözünü geri aldığı, Sayın Demirel gibi "dün dündür, bugün bugündür" dediği filan da yok 
   "Sözlerimin arkasındayım " diyor... 
   Başbakan'ı da kestirip atıyor 
   "Müsteşarıma kefilim " 
   
   HAA bir de Hüsrev Kutlu sorunu var, adam AKP milletvekili, Atatürk'ün "mareşal" üniformalı halı resminden, Meclis Muhafız Taburu'nun "yemek duası"ndan, askerin "sağ ol"larından şikayetçi... 
   Bunu da, heyecanlanıp mesele yapıyoruz. 
   Boğalar "kırmızı"yı görünce azar, kimi insan da "haki"yi... 
   Ne var heyecanlanacak 
   
   DEDİK ya, durup dururken heyecanlanıyoruz 
   Bir heyecan daha... 
   Bir parti kongresinde Kürtçe konuşulmuş, "Yaşasın Barzani " diye bağrılmış, İstiklal Marşı okunmamış, bayrak asılmamış, federasyon istenmiş... 
   Ne var bunda heyecanlanacak 
   Partinin başkanı kim 
   Cumhuriyet'in ilk isyanında idam edilen Şeyh Sait'in torunu... 
   İstiklal Marşı mı okunacak, bayrak mı asılacak, Türkçe mi konuşulacak... 
   Hem "Yaşasın Barzani " diye bağırmışlar da ne olmuş .. 
   Adamın cebine Türkiye Cumhuriyeti'nin kırmızı pasaportunu koyup, Ankara'da yoluna kırmızı halı sererek karşılamışsın, o günlerde Çankaya'da oturan Özal da "Federasyon tartışılmalıdır" diye "yeşil ışık" yakmış... 
   Bütün bunlar olurken gıkınız çıkmamış, dilinizi yutmuşsunuz, şimdi "Vay, bu adamlar ne yapıyor " diye celalleniyorsunuz. 
   Durun bakalım durun, daha önümüzde neler var, sakin olun 
   
   HANİ "Ele verir talkını, kendi yutar salkımı" diye bir laf vardır ya, bizim ki de o hesap 
   "Kıbrıs'ta Rum mallarının üzerine oturup, Türkiye'de Denktaş lehine yazı yazanlar, var " denilince bir heyecanlandık ki 
   "Kimmiş bunlar" diye ortaya çıktık... 
   Sonra ne oldu Basın kuruluşlarımız, bizi "Sana ne be adam " deyip terslediler. 
   Öyle ya, bize ne 
   
   ENGİN Ardıç, geçen perşembe günü "Babıali"yi eğlenceli bir "kasaba panayırı"na benzetiyordu 
   "Çeşit çeşit, cins cins yaratık yaşar bu sirkte. Kırosu, hıyarı, hergelesi, görgüsüzü, hırtı, manyağı, serserisi, puştu, orospusu, ibnesi." 
   Yok, yok, sakın heyecanlandığımızı filan sanmayın, bize ne 
   "Herkesin özel hayatı, ya da yaşam tercihi, her meslekte olur böyleleri " der geçeriz. 
   
      
   
</TEXT>
</DOC>
