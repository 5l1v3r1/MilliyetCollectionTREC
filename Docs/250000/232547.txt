<DOC>
<DOCNO> 232547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/soneko11.html </URL>
<DATE> 2004/04/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Türk firmasından Madagastar'a telefon hizmeti... 
</HEADLINE>
<TEXT>

     Telesis Yönetim Kurulu Başkanı Hüsnü Tokmen, Telesis'in Pakistan'dan sonra Madagaskar'a teknoloji transferi yapmaya hazırlandığını bildirdi. 
     Tokmen, A.A muhabirine yaptığı açıklamada, Madagaskar'ın Telekomu Telma'nın ülke üzerindeki telekomünikasyon sistemlerini geliştirmek için Türkiye'yi model aldığını belirtti. 
     Pakistan Telekom'un kırsal alan telekomünikasyon projesinde, 450 köy, Türk firması Telesis aracılığı ile dünya ile iletişim kurmaya başladığını hatırlatan Tokmen, Telesis ile irtibat sağlayan Madagaskar Telekom'un, telefon yoğunluğu artırmayı planladığını kaydetti. 
     Madagaskar telekomüniskasyon altyapısına ilişkin bilgi veren Tokmen, Madagaskar Telekom'un ticari kullanıcılara, büyük kent ve kasabalarda oturanlara servis verebilecek kapasitede olduğunu ancak telekomünikasyon sektörünü düzenleyerek hızlı bir gelişme kaydettiğini söyledi. 
     Madagastar'ın sahip olduğu milli operatör Telma'nın 1995 yılından itibaren bir tekel olduğuna işaret eden Tokmen, Pakistan deneyiminin ardından Telesis'in Madagaskar'a teknoloji transferi yapmaya hazırlandığını belirtti. 
     Madagaskar telekom altyapısına ilişkin danışmanlık hizmeti ile başlayacak olan ilişkinin teknoloji transferi ile devam edeceğini bildiren Tokmen, ilk etapta 250 kırsal alan telefon santralinin kurulmasının gündemde olduğunu söyledi. 
     
     MADAGASTAR'TA BİN KİŞİYE ÜÇ TELEFON DÜŞÜYOR 
     Madagaskar'ın telekom altyapısında bin kişiye üç telefon düştüğüne dikkati çeken Tokmen, ancak bu rakamın hızla değiştiğini ifade etti. 
     Tokmen, Madagaskar'ın coğrafi yapısı göz önüne alınarak kurulacak olan kırsal alan telefon santralleri ile ülke genelinde hızlı bir gelişme yaşanacağını vurguladı. 
     Madagaskar Telekom'un yüzde 34'ünün Fransız Telekom'un da ortağı olduğu Fransa Kablo ve Radyo kuruluşuna ait olduğunu bildiren Tokmen, ülkede çıkan yeni yasa ile ikinci ulusal operatörü kapsayan telekomünikasyon sektörünün bağımsızlığı onanmış durumda olduğunu kaydetti. 
     
</TEXT>
</DOC>
