<DOC>
<DOCNO> 215431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun11.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribinin kaynağı 1 hafta içinde tespit edilebilir 
</HEADLINE>
<TEXT>

     Çinli bilim adamları, Asya'yı tehdit eden kuş gribinin kaynağı konusunda yapılan araştırmalarda sona yaklaşıldığını, hastalığın kaynağının bir hafta içinde tespit edebileceğini bildirdiler. 
     Çin Bilimler Akademisi'ne bağlı Zooloji Enstitüsü'nden kuş araştırmacısı Lei Fumin, öldürücü H5N1 tipi kuş gribinin kaynağının büyük olasılıkla göçmen yabani kuşlar olduğunu, ancak bununla ilgili henüz yeterli bulgu elde edilemediğini kaydetti. 
     Lei, China Daily gazetesinde yayımlanan açıklamasında, virüsün kaynağının tespit edilmesinin, hastalığının önlenmesi için büyük önem taşıdığını vurguladı. 
     Aynı akademiden araştırmacı Jiang Zhigang da, göçmen kuşların izlediği rota hakkında henüz fazla bilgileri olmadığını, bu kuşların faaliyetlerini daha iyi anlamaları gerektiğini söyledi. 
     Öte yandan, Yeni Çin Haber Ajansı'nın haberinde, Çin'de geliştirilen kuş grubu teşhisiyle ilgili yöntemle hastalığın saptanma süresinin 4 saate indiği belirtildi. 
     Paris'teki Dünya Hayvan Sağlığı Örgütü OIE tarafından tavsiye edilen ve uluslararası kabul gören yönteme göre kuş gribinin tespiti 21 gün sürüyor. 
     Çin'deki yeni yöntemin Pekin Gümrük Denetlene ve Karantina İdaresive Şenzen'deki bir şirket tarafından ortaklaşa geliştirildiği bildirildi. 
     
</TEXT>
</DOC>
