<DOC>
<DOCNO> 216083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur34.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başka partiyi destekleyen kuzenini bıçaklayarak öldürdü 
</HEADLINE>
<TEXT>

     Kahramanmaraş'ta iki ayrı adayı destekleyen kuzenler arasındaki kavga, cinayetle sonuçlandı. 
     Göksun İlçesi'ne bağlı Kanlıkavak Beldesi'nde, geçen dönem ANAP'tan belediye başkanı seçilen Özmen Ayar'ı destekleyen belediye işçisi İlyas A, seçimlerde AK Parti'den belediye başkan adayı olan Ali Kıraç'ı destekleyen amcasının oğlu Cuma A. ile tartıştı. 
     Tartışmanın kavgaya dönüşmesi üzerine İlyas A 38 , amcasının oğlu Cuma A.'yı 39 bıçakla ağır yaraladı. Göksun Devlet Hastanesi'ndeki ilk müdahalenin ardından Kahramanmaraş Devlet Hastanesi'ne sevk edilen Cuma A. yolda hayatını kaybetti. 
     İlyas A'nın gözaltına alındığı, olayla ilgili soruşturmanın sürdürüldüğü, gerginlik yaşanan beldeye takviye jandarma birliği sevk edildiği ve beldede yoğun güvenlik önlemlerinin devam ettiği kaydedildi. 
     
</TEXT>
</DOC>
