<DOC>
<DOCNO> 229951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonsiy08.html </URL>
<DATE> 2004/04/09/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Gül ''Türk tarafı 'Evet', Rum tarafı 'Hayır' derse KKTC tanınır'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Kıbrıs'ta 24 Nisan'da yapılacak referandumlarda Türk tarafından 'evet'', Rum tarafından da ''hayır'' çıkması durumunda, KKTC'nin tanınmasından başka çıkar yol olmayacağını söyledi. 
     Gül, Ankara'da temaslarda bulunan Bangladeş Dışişleri Bakanı Mürşid Han ile baş başa ve heyetlerarası görüşmelerden sonra ortak basın toplantısı düzenledi. 
     Referandumda Rum tarafından ''hayır'', Türk tarafından da ''evet'' sonucu çıkması durumunda neler olabileceğinin sorulması üzerine Gül, şunları kaydetti 
     ''Böyle bir durum çıkarsa şüphesiz ki, KKTC'yi tanımaktan ve haksız ambargoları kaldırmaktan başka yol olmaz, sonuna kadar tüm enerjimizle bu konuya yoğunlaşırız.'' Konunun esas olarak AB'yi ilgilendirdiğini ifade eden Gül, Türkiye'nin süreci tekrar canlandırmasının nedeninin, Rum yönetiminin tek başına tüm adayı temsilen AB'ye girmesini önlemek olduğunu kaydederek, referandumlarda Rum yönetiminden ''hayır'' çıkması durumunda, ''AB'nin KKTC'ye bakışının dünkü gibi olmayacağını'' söyledi. 
     Gül, Kıbrıs'ta 24 Nisan'da yapılacak referandumda Rum tarafının, ''hayır'' demesine rağmen, tüm adayı temsilen AB'ye alınması durumunda, AB'nin ''çok zor durumda kalacağını'' söyledi. 
     Gül, Ankara'da temaslarda bulunan Bangladeş Dışişleri Bakanı Mürşid Han ile baş başa ve heyetlerarası görüşmelerden sonra ortak basın toplantısı düzenledi. 
     Abdullah Gül, AB Komisyonu'nun Genişlemeden Sorumlu üyesi Günter Verheugen'in ''Rum tarafı hayır dese de, tüm adayı temsil edeceği'' yönündeki açıklamalarının hatırlatılması üzerine, şunları kaydetti 
     ''Bizim zaten Türkiye olarak bu meseleyi tekrar canlandırmamızın, müzakereleri tekrar başlatmamızın birinci sebebi nedir Daha önce AB tarafından alınan karar gereğince Rum tarafının tek başına Kıbrıs'ı temsilen AB'ye girişini önlemek. Ama böyle bir giriş olursa bu giriş çok farklı olur, AB çok zor durumda kalacaktır, o zaman AB'nin KKTC'ye bakışı dünkü bakışı gibi olamaz.'' Gül, başka bir soru üzerine, referandum sürecinin yürürlükte olduğunu ve son sözün adadaki halklara kalacağını belirterek, 'Her şey ortada. Her şeyin açık açık okunup tartışılması, çok gayretli ve büyük sorumluluk duygusu içinde değerlendirilmesi, buna göre de karar verilmesi gerekiyor'' dedi. 
     Dışişleri Bakanı Gül, Washington yönetiminin Rum tarafının hayır demesi durumunda Kuzey'e uygulanan ekonomik ambargoyu kaldıracağına dair haberlerin hatırlatılması üzerine de, bunların henüz konuşulmadığını, ancak olayların bu şekilde gelişmesi durumunda KKTC'ye yönelik ambargoların kaldırılmasından başka yol olmadığını da kaydetti. Gül, ''Bunun için de şüphesiz ki biz, sonuna kadar tüm enerjimizle bunun için uğraşırız'' dedi. 
     Gül, Bürgenstock'taki görüşmelerde mal-mülk konusunda KKTC Cumhurbaşkanı Rauf Denktaş'tan onay alınıp alınmadığının sorulması üzerine de, KKTC yetkililerinin konuya ilişkin yeni bir teklif getirdiklerini, kendisinin de Denktaş'ın bu teklife ilişkin bilgisi ve onayı olup olmadığını sorduğunu söyledi. Gül, Denktaş'ın da Bürgenstock'a gönderdiği mesajla teklifin Annan planında öngörülen düzenlemelerden daha olumlu olduğu yönünde görüşünü ilettiğini kaydetti. 
     Abdullah Gül, konuk bakanla iki ülke ilişkilerinin yanı sıra Asya'yı ilgilendiren gelişmeleri ve İslam dünyasının sorunları üzerinde de görüş alışverişinde bulunduklarını belirttii. 
     Gül, Türkiye ve Bangladeş'in İKÖ Genel Sekreterliği için aday olduklarını, konuya ilişkin argumanlarını karşılıklı ortaya koyduklarını, ancak netice ne olursa olsun dostluk bağları ve ilişkilerin geliştirilmesinin kararlılıkla devam ettirileceğini belirtti. 
     
</TEXT>
</DOC>
