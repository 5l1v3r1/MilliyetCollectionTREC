<DOC>
<DOCNO> 207072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sonspo19.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü, Rijkaard izin vermeden konuşmuyor 
</HEADLINE>
<TEXT>

     FC Barcelona takımında hatalı goller yediği için zor günler yaşayan kaleci Rüştü Reçber, teknik direktör Frank Rijkaard'ın izni olmadan basınla konuşmuyor. 
     Rüştü'yü dünkü antrenman sonrasında çağırılmasına karşın basın toplantısına gelmediği için eleştiren Marca gazetesinde, ''Rüştü, Rijkaard'ın izni olmadan konuşmuyor. Antrenman sonrasında basının konuşmak istediği Türk kaleci, ilk olarak teknik direktör ile konuşmak istemesi sebebinden dolayı gelmedi'' denildi. 
     Haberde, Rüştü'nün Celta ve Racin maçlarındaki hatalarından dolayı Barça'daki en kötü dönemini geçirdiği ifade edildi. 
     Bu akşam yapılacak Kraliyet Kupası maçında Levante karşısında kaleyi daha önceden de bilindiği gibi Valdes'in koruyacağını belirten gazete, gerçek bilinmeyenin pazar günü Zaragoza maçında Rüştü'nün ilk 11'de oynatılıp oynatılmayacağı olduğunu savundu. 
     Öte yandan, basında yer alan haberlerde, Barça yönetiminin alınan kötü sonuçlardan dolayı Hollandalı teknik adam ile toplantı yaptığı belirtilip, yönetim kurulunda Rijkaard'tan dolayı kriz yaşandığı iddia edildi. 
     
</TEXT>
</DOC>
