<DOC>
<DOCNO> 212566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/soneko16.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat tam gaz Son bir yılda 49 milyar dolar 
</HEADLINE>
<TEXT>

     Türkiye'nin Ocak ayı sonu itibariyle son 1 yıllık ihracatı, yüzde 32 artışla 49 milyar 165 milyon dolara ulaştı. 
     Türkiye İhracatçılar Meclisi TİM verilerine göre, geçen yılın Ocak ayı sonu itibariyle 37 milyar 182 milyon 464 bin dolar olan yıllık ihracat tutarı, bu yılın aynı döneminde 49 milyar 165 milyon 280 bin dolar olarak gerçekleşti. 
     Ocak ayında sağlanan 4 milyar 726 milyon 192 bin dolar olan ihracat gelirinin yüzde 86.5'i sanayi ürünlerinden elde edildi. 
     4 milyar 86 milyon dolar seviyesindeki sanayi ürünleri ihracat tutarı içinde en büyük payı, 1 milyar 227 milyon 337 bin dolar ile hazır giyim ve konfeksiyon aldı. Taşıt araçları ve yan sanayi ürünleri ihracatı, 710.4 milyon dolar ile hazır giyimi izledi. 
     Ocak ayında en fazla düşüş ise, yüzde 48.4 gerileyerek 5 milyon 953 dolar olarak gerçekleşen zeytin ve zeytinyağı ihracatında oldu. 
     
     OCAK 2004'TE YÜZDE 36 ARTIŞ 

     Türkiye'nin ihracatı Ocak ayında yüzde 36.9 artarak, 4 milyar 726 milyon dolar seviyesinde gerçekleşti. 
     Türkiye İhracatçılar Meclisi TİM verilerine göre, Şubat 2003-Ocak 2004 dönemindeki 12 aylık ihracat da yüzde 32 artarak 49 milyar 165 milyon 280 bin dolar olarak gerçekleşti. 
     Bu yılın Ocak ayında 4 milyar 726 milyon 192 bin dolar olarak gerçekleşen ihracat rakamı, 3 milyar 452 milyon 672 bin dolar olan geçen yılın Ocak ayı ihracatına göre yüzde 36.9 artmış oldu. 
     
</TEXT>
</DOC>
