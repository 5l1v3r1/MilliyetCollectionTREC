<DOC>
<DOCNO> 211392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/yasam/yas08.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tavşan için iki avcı öldü... 
</HEADLINE>
<TEXT>

   Afyon'da, birlikte ava çıkan iki avcı, vurdukları tavşanı paylaşamadı. Çıkan tartışma sonucu iki avcı birbirini vurdu 
   
   Afyon Emirdağ'da avladıkları tavşanı paylaşamayan 2 avcı birbirini vurdu. Aldığı yarayla ölen avcının oğlu, yaralı haldeki diğer avcıyı başına dipçikle vurarak öldürdü. 
   Olay, iki gün önce Başkonak köyü Çanak mevkiinde meydana geldi. 
   
   Tüfek ruhsatsız çıktı 
   Birlikte ava giden Halil Bulduk 48 ile Doğan Gargılı 44 , aynı tavşana ateş etti. İki avcı da tavşanı kendisinin vurduğunu savunarak tartışmaya başladı. Tartışmanın büyümesiyle Gargılı, ruhsatsız tüfeği ile ateş ederek Bulduk'u karnından yaraladı. Bulduk da ruhsatsız tüfeği ile karşılık vererek Gargılı'yı omuz ve başından vurdu. 
   
   Silah sesini duyup geldi 
   Silah seslerini duyarak olay yerine giden Bulduk'un oğlu Hakan 20 , babasını kanlar içinde görünce, yaralı haldeki Gargılı'nın başına tüfeğinin dipçiğiyle vurarak öldürdü. Karnından ağır yaralanan Halil Bulduk da olay yerinde can verdi. Jandarma tarafından gözaltına alınan Hakan Bulduk, çıkarıldığı mahkemece tutuklandı. 
   
   
</TEXT>
</DOC>
