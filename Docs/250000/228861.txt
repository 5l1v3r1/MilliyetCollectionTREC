<DOC>
<DOCNO> 228861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/yasam/yasz1.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Hayatına 28 milyar lira borçla başladı    MUSTAFA ERCAN, AYLA YUNUSOĞLU Mersin DHA 
   Mersin'de 6 aylık dünyaya gelen Hayat Argün, Mersin Üniversitesi Tıp Fakültesi'nden taburcu edilirken, ailesi 28 milyarlık hastane faturasını nasıl ödeyeceğini düşünmeye başladı. Ev kadını Hülya 26 ve işçi Mustafa Argün'ün 31 ikinci çocukları Hayat, 105 gün hastanede kaldıktan sonra taburcu edildi. Hastane faturasının 28 milyar lira olduğunu gören baba Argün, çocuğunu hastaneden çıkarabilmek için 1 milyar lira ödedi, kalan kısmı için de açık senet imzaladı. Faturayı görünce kara kara düşünmeye başladıklarını belirten baba Argün, "Bu parayı ödeyecek gücüm yok. Ne yaparız bilmiyorum" dedi. 
   
   Gaziantep treni otomobil biçti 2 ölü    HASAN KILIÇ Osmaniye DHA 
   Osmaniye'de meydana gelen tren kazasında 2 kişi öldü, 4 kişi de yaralandı. Mersin'den Gaziantep'e giden TCDD'ye ait Salih Seçme'nin 44 kullandığı 62102 sefer sayılı tren, Kadirli Caddesi üzerindeki hemzemin geçitten geçmek isteyen Ali Haznedaroğlu 54 yönetimindeki otomobile çarptı. Kazada otomobilde bulunan Samet Ali Haznedaroğlu 4 ile Sevda Aslan 31 yaşamını yitirdi. Yaralanan Ali Haznedaroğlu, Emiş Haznedaroğlu 50 ve Gürdem Haznedaroğlu 23 , Osmaniye Devlet Hastanesi'nde tedaviye alındı. 
   
   Porsuk'ta karar Her dört bıçağa, bir yıl    NEŞET KARADAĞ Adana DHA 
   Adana'da imam nik hıyla 9 yıldır birlikte yaşadığı Ayşegül Porsuk'u 27 10 Ekim 2002'de sokak ortasında ve polislerin gözü önünde tam 52 yerinden bıçaklayarak yaralayan Aydın Kara 33 ile ilgili dava sonuçlandı. Adana 3. Ağır Ceza Mahkemesi'ndeki karar duruşmasına, şik yetinden vazgeçen Porsuk gelmedi. Savcı Tahsin Yavuz'un 'Canavarca hisle öldürmeye tam teşebbüs' iddiasıyla ömür boyu hapis cezası istediği Kara'nın Avukatı Namık Tekin Aral, Porsuk'un Kara'yı üç erkekle aldattığını öne sürdü. Mahkemenin kadın başkanı Elmas Coşkun'un son savunmasını sorduğu Kara da, pişman olduğunu belirtti. Kadın h kim Elmas Coşkun, Kara'ya önce ömür boyu hapis verdi, eksik teşebbüsten bu ceza 20 yıla, sanığın iyi halinden de 12.5 yıla indirildi. Kara, infaz yasası uyarınca 5 yıl cezaevinde yatacak. 
   
   30 trilyona tam 1 yıl dokunmadı    DIŞ HABERLER SERVİSİ 
   Kanada'da geçen yıl lotodan kazandığı 23 milyon dolar 30 trilyon lira kazanan kişi, yaklaşık bir yıl sonra ortaya çıktı. Geçen nisanda kazandığı ikramiyenin geçersiz olmasına 12 gün kala ortaya çıkan Raymond Sobeski 47 , ikramiyeyi kazandığını ailesinden bile gizledi. Biletini bir banka kasasında saklayan bilgisayar tamircisi Reymond Sobeski, parayı almak için işlerini yoluna koymayı beklediğini ve finansal uzmanlarla görüştüğünü söyledi. Sobeski, parayla ailesi ve kardeşleri için bir çiftlik satın almayı düşündüğünü belirtti. 
   
   Tiryaki hakkında tıbbi bir tartışma    DIŞ HABERLER SERVİSİ 
   Avustralyalı bir doktor, sigara tiryakilerinin zorunlu olmadıkça ameliyat edilmemelerini istedi. Sydney'deki Concorde hastanesinden Matthew Peters, tiryakilerin ameliyat sonrası enfeksiyon kapma riskinin yüksek olduğunu, dolayısıyla hastane masraflarının arttığını belirtti. Peters, tiryakilere yağ aldırma, meme düzeltme gibi zorunlu olmayan operasyonların yapılmaması gerektiğini söyledi. Doktorun bu açıklaması üzerine bazı meslektaşları, önerinin tıp ahlakına uymadığı görüşünü öne sürdü. 
   
   'Cep' dizileri yakında geliyor    DIŞ HABERLER SERVİSİ 
   Fransa'daki uluslararası ticaret fuarında, cep telefonları için hazırlanan dizi filmler tanıtıldı. News Corporation tarafından hazırlanan dünyanın ilk cep telefonu dizisi 'Hotel Franklin', birer dakikalık bölümlerden oluşuyor. Uzmanlar, bu süreyi bir cep telefonu kullanıcısının dizi izlemeye ayıracağı 'doğal uzunluk' olarak niteliyor. News Corporation'ın bir yeniliği de 'The Simpsons' çizgi dizisinin SMS kısa klipleri. 
   
   'Ekran' çocukları hiperaktif oluyor    DIŞ HABERLER SERVİSİ 
   1 - 3 yaş çocuklarının televizyon izlemesinin hipeaktivite riskini artırdığı belirlendi. Washington Üniversitesi araştırmasına göre, çocukların televizyon izleme oranı arttıkça, 7 yaş civarında dikkat toplama sorunu riski de artıyor. Televizyon karşısında geçirilen her 1 saatlik artış, hiperaktivite gibi rahatsızlıkların riskini yüzde 10 oranında yükseltiyor. 
   
   
</TEXT>
</DOC>
