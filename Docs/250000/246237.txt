<DOC>
<DOCNO> 246237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/soneko37.html </URL>
<DATE> 2004/06/08/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hisse senetleri ortalama yüzde 2.31 değer kaybetti... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 2.31 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta 106.92 puan kayıpla 17,913.37 puana, 2. seansta 309.31 puan kayıpla 17,604.06 puana geriledi. 
     Endeksin günlük kaybı ise 416.23 puan ve yüzde 2.31 olarak hesaplandı. 
     Hisse senedi piyasasında, günlük bazda 622.6 trilyon liralık işlem hacmi oluştu. 
     
     DÖVİZ 
     Kapalıçarşı'da dün 1 milyon 479 bin liradan kapanan dolar, güne aynı fiyatla, 1 milyon 820 bin liradan kapanan euro 1 milyon 821 bin liradan başladı. 
     Kapanışta doların satış fiyatı 1 milyon 492 bin lira, euronun satış fiyatı 1 milyon 830 bin lira oldu. 
     Merkez Bankası, doların bugünkü efektif kurunu alışta 1 milyon 465 bin 445 lira, satışta 1 milyon 475 bin 755 lira olarak açıkladı. 
     Böylece dolar, Merkez Bankası'nın dünkü kurlarına göre, TL karşısında alışta 4 bin 455 lira, satışta 4 bin 487 lira değer kaybetti. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin bugün valörlü işlemlerinde basit getiri yüzde 27.21, bileşik getiri yüzde 26.15 oldu. 
     Bu kağıdın bugün valörlü işlemlerinin bileşik getirisi, dünkü kapanışa göre 0.26 puan geriledi. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00 olarak gerçekleşti. 
     
     HAZİNE İHALELERİ 
     Hazine tarafından bugün yapılan iki bono ihalesinde, nominal toplam 3 katrilyon 167.1 trilyon liralık satış gerçekleşti. 
     Bileşik faiz, 154 gün vadeli bono ihalesinde yüzde 27.33, 350 gün vadeli bono ihalesinde ise yüzde 28.05 olarak belirlendi. 
     
</TEXT>
</DOC>
