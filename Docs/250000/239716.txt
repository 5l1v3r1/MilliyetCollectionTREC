<DOC>
<DOCNO> 239716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonsiy27.html </URL>
<DATE> 2004/05/13/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Emine Erdoğan Yanlış anlaşıldım, uğurlamada Tayyip Bey de vardı 
</HEADLINE>
<TEXT>

     Başbakan Recep Tayyip Erdoğan'ın eşi Emine Erdoğan, Yunanistan Başbakanı Karamanlis'in kendisini öpmesiyle ilgili yaptığı açıklamanın yanlış anlaşıldığını söyledi. 
     Emine Erdoğan ile Devlet Bakanı Güldal Akşit ve bakan eşleri Zekai Tahir Burak Kadın Hastalıkları Eğitim ve Araştırma Hastanesi'nde kurulan gençlik merkezinin açılışına katıldı. Emine Erdoğan girişte gazetecilerin Karamanlis'in kendisini öpmesiyle ilgili sorularını yanıtsız bırakırken, Özel Kalemi Ela Çakıcı'nın açıklama yapacağını söyledi. Ela Çakıcı, Vakit Gazetesi yazarına, Emine Erdoğan'ın "Öyle birşey olsaydı Tayyip Bey müdahale ederdi" demediğini, "Tayyip Bey de yanımızdaydı" dediğini söyledi. Çakıcı, Emine Erdoğan'ın söylediklerinin yanlış anlaşıldığını ifade etti. 
     
     GAZETEDE NE DEMİŞTİ 

     Emine Erdoğan, bugün Vakit Gazetesi'nde Sibel Eraslan'ın köşesinde yeralan açıklamada şunları söylemişti 
     Bizi sevenler ve gönül verenler bilsinler ki, medyanın bahsettiği şekilde değil olanlar... Ne bize gönül veren insanlarımızı, ne de ailece bizi incitecek bir şey kesinlikle yaşanmadı...". 
     Eğer basının aktardığı gibi bir durum olsaydı evet engel olmaya çalıştım ama başaramadım, böyle bir şey maalesef oldu derdim...". 
     Hem eğer medyanın yansıttığı şekliyle olsaydı, Tayyip Bey buna müsaade eder miydi, yanımdaydı kendisi" 
     
</TEXT>
</DOC>
