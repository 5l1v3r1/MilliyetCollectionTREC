<DOC>
<DOCNO> 244013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sonspo29.html </URL>
<DATE> 2004/05/30/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
Beşiktaş seçim sonuçları ve kurul üyelerinin listesi 
</HEADLINE>
<TEXT>

     Beşiktaş Kulübü Olağanüstü Genel Kurul Toplantısı'nda, başkanlığa seçilen Yıldırım Demirören ve yönetimi, seçim zaferini doyasıya kutladı. 
     Demirören'in seçimi kazandığının belli olmasının ardından Abdi İpekçi Spor Salonu'ndaki Demirören taraftarları sevinç gösterilerinde bulunup, tezahüratlar yaptı. 
     Yıldırım Demirören ve yönetim kurulu üyeleri tebrikleri kabul ederken, kongre divan başkanı Ali Rıza Dizdar'ın seçim sonuçlarını açıklamasının ardından salon ortasındaki platforma çıktılar. Platformdan üyeleri selamlayan Demirören ve yöneticiler, daha sonra salondan ayrılarak bir konvoy oluşturup, kornalar çalarak Etiler'deki seçim bürosuna hareket ettiler. 
     
     BÜYÜK BİR ÇEKİŞME YAŞANDI 

     Oy sayımı sırasında özellikle Yıldırım Demirören ve Fikret Orman arasında büyük bir çekişme yaşandı. 
     İlk sandıklarda bir Demirören, bir Fikret Orman seçimi önde götürürken, son sandıklara gelindiğinde fark 162'ye çıktı ve Demirören, siyah-beyazlı kulübün 32. başkanı oldu. 
     
     SANDIKLAR 

     Açılan 20 sandıktan 11'inde Demirören, 9'unda ise Orman önde çıktı. 
     Seçimde adayların sandıklara göre oy dağılımı şöyle oluştu. 
     

Sandık Demirören Orman Kaynar Keçeci 1. 171 145 9 15 2. 139 179 14 24 3. 158 161 21 14 4. 160 162 9 8 5. 141 161 16 7 6. 170 146 11 15 7. 136 162 13 12 8. 163 180 14 5 9. 156 149 4 14 10. 147 145 9 10 11. 138 147 20 11 12. 180 142 12 8 13. 175 156 11 12 14. 127 177 4 7 15. 194 157 7 10 16. 162 153 11 4 17. 210 140 16 15 18. 207 143 2 4 19. 144 148 7 10 20. 194 187 8 5      
     TEKNİK DİREKTÖR MATTHEAUS OLACAK 

     Yıldırım Demirören'in seçimi kazanmasıyla Beşiktaş'ın teknik direktörlüğüne Alman teknik adam Lothar Mattheaus'un getirilmesi bekleniyor. 
     Demirören seçim öncesi Macaristan Milli Takımı'nı çalıştıran Alman teknik adamla prensip anlaşmasına varmıştı. Ayrıca Demirören, Inter'de forma giyen milli futbolcu Okan Buruk ile de ön anlaşma yapmıştı. 
     
     ORMAN ''DEMİRÖREN'İN YANINDAYIM'' 

     Seçimi kaybeden başkan adaylarından Fikret Orman, seçimi kazanan Yıldırım Demirören'in yanında yer alıp, destek olacağını söyledi. 
     Seçim sonucunu, genel kurulunun takdiri olarak değerlendiren Orman, ''Biz Beşiktaşlıyız. Beşiktaş kazanacak. Yıldırım'ın yanındayım'' dedi. 
     
     SEÇİM ERKEN BİTTİ 

     4 aday olmasına ve elektronik oylama yapılmamasına rağmen kongre erken tamamlandı. 
     Kongre divan başkanı Ali Rıza Dizdar'ın 7'şer sandıkta birden oy sayımı yaptırmasıyla oy sayımı 3 saat içinde tamamlanıp, sonuçlar açıklandı. 
     
     DEMİRÖREN'İN LİSTESİ 

     Beşiktaş'ın yeni başkanı ve yönetim kurulunun öz geçmişleri şöyle 
     Yıldırım Demirören 1964 İstanbul doğumlu. Evli ve 2 çocuk babası. Demirören Şirketler Kurulu Yönetim Kurulu Başkan Vekili. 2000-2002 ve 2002-2004 dönemlerinde Beşiktaş Kulübü'nde yönetim kurulu üyeliği, asbaşkanlık ve futbol şube sorumluluğu görevlerinde bulundu. İngilizce biliyor. 
     Murat Aksu 1969 Diyarbakır doğumlu. Evli ve 2 çocuk babası. Avukat. 2000-2004 yılları arasında Futbol Federasyonu Yönetim Kurulu Üyeliği yaptı. İngilizce biliyor. 
     Kıvanç Oktay 1964 İstanbul doğumlu. İşadamı. Evli ve 2 çocuk babası. Lidya Yapı A.Ş.'nin yönetim kurulu başkanı. 2002-2004 yıllarında Beşiktaş Kulübü Yönetim Kurulu Üyeliği ve Asbaşkanlık görevlerinde bulundu. İngilizce ve Fransızca biliyor. 
     Yahya Kemal Gencer 1954 Soma doğumlu. Evli ve 3 çocuk babası. Bağfaş Yönetim Kurulu Başkanı. İngilizce ve Almanca biliyor. 
     Reha Muhtar 1959 İstanbul doğumlu. Bekar. Gazeteci ve televizyoncu. İngilizce, Fransızca ve Yunanca biliyor. 
     Can Akın Çağlar 1962 Sivas doğumlu. Evli ve 2 çocuk babası. Ziraat Bankası Genel Müdürü. İngilizce biliyor. 
     Erhan Kamışlı 1964 Adana doğumlu. Evli ve 2 çocuk babası. Sabancı Holding Çimento Grubu Başkanı. İngilizce biliyor. 
     Koray Büyükasar 1952 İstanbul doğumlu. Evli ve 2 çocuk babası. İnşaat mühendisi. Divan Kurulu'nda 2 dönem yöneticilik yaptı. İngilizce biliyor. 
     Sinan Vardar 1949 Eskişehir doğumlu. Evli ve 2 çocuk babası. Öger Holding Yönetim Kurulu Başkanvekili. İngilizce biliyor. 
     Hakan Kalkavan 1963 Rize doğumlu. Evli ve 2 çocuk babası. Armatör. İngilizce biliyor. 
     Hüseyin Yücel 1942 Sivas doğumlu. Evli ve 2 çocuk babası. Bürokrat. Almanca biliyor. 
     Latif Ayaz 1950 Konya doğumlu. Evli ve 3 çocuk babası. 1994-1996 ve 1998-2000 yıllarında Süleyman Seba döneminde yöneticilik yaptı. 
     Adnan Demir 1961 İstanbul doğumlu. Evli ve 1 çocuk babası. Avrasya Stratejik Araştırmalar Merkezi Yönetim Kurulu Üyesi. Özbekçe ve Rusça biliyor. 
     Fikret Ercan 1947 Sarıkamış doğumlu. Evli ve 1 çocuk babası. Hürriyet Gazetesi Yayın Koordinatörü. İngilizce biliyor. 
     İbrahim Murat Ürünsak 1955 Adana doğumlu. Evli ve 2 çocuk babası. Mimar ve işadamı. İngilizce biliyor. 
     Bülent Deriş 1965 İstanbul doğumlu. Evli ve 1 çocuk babası. İşadamı. İngilizce biliyor. 
     Kenan Öner 1948 İstanbul doğumlu. Evli ve 2 çocuk babası. Bürokrat. İngilizce biliyor. 
     İlhan Durusoy 1944 İstanbul doğumlu. Evli ve 2 çocuk babası. Mühendis. İngilizce biliyor. 
     Süleyman Eren 1959 İstanbul doğumlu. Evli ve 3 çocuk babası. Kimya mühendisi ve işadamı. İngilizce biliyor. 
     
</TEXT>
</DOC>
