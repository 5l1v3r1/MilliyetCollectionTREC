<DOC>
<DOCNO> 215912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/yasam/yas01.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tur rehberlerinin 'Oscar' adayları 
</HEADLINE>
<TEXT>

   Dünya turizminin 'otantik değerlere' yönelmesinden yola çıkan Türk tur rehberleri, Türkiye'nin 'en otantik değerlerini' 21 Şubat'ta seçecek 
      SERHAT OĞUZ İstanbul 
   
   Turist Rehberleri Birliği TUREB , 21 Şubat Dünya Rehberler Günü'nde, Türkiye'nin en otantik değerlerini ödüllendirecek. 
   Binlerce tur rehberinin oylarıyla belirlenecek Türkiye'nin en gözde 'otantik ürünleri', Lütfi Kırdar Kongre Merkezi'nde törenle sahiplerini bulacak. Otantik olmanın, Dünya Turizm Örgütü ve Avrupa Parlementosu'nca turizm kalite ölçütleri arasına alındığını belirten TUREB yetkilileri, şöyle konuştu 
   "Dünya turizmi otantik değerlere kayıyor. Ancak otantik ürünlerin kimi otellerin ve gözleme lokantalarının dekorasyonunda ya da hediyelik eşyalarda görülen taklit yorumları estetik kirliliğe yol açıyor ve turizm kalitesini düşürüyor. Bu nedenle TUREB 2004 ödüllerini, otantik değerlere ayırdık." 
   
   İşte bazı adaylar 
   Türkiye'nin en otantik değerleri arasında TUREB 2004 ödülü için aday gösterilen bazı ürünler şöyle 
   Adatepe Zeytinyağı Müzesi ürünleri Kültür turizmine önemli bir örnek. Zeytinyağının üretim aşamalarının doğal ortamında sunulduğu müze ve ürünleri, turistlerin çok ilgisini çekiyor.Devrek Bastonu'nu yaşatma çabaları Zonguldak'ın Devrek ilçesi bastonlarını dünyaya tanıtabilmek için yaptığı çalışmalarla Zonguldak El Sanatları Kooperatifi, turizme katkıda bulunuyor.Turabdin Şarap Projesi Süryanilerin 4 bin yıllık şarap geleneğini canlandırmayı amaçlayan proje kapsamında Süryani şarapları organik bağcılık yöntemiyle üretiliyor.Galata Şenliği Osmanlı, Ceneviz, Rum, Ermeni, Musevi ve diğer kültürlerin buluşma noktası olan Galata'nın kültürel özelliklerini öne çıkaran geleneksel etkinlikler.Mengen Aşçılar Festivali Mengen Belediyesi ve Aşçılar Derneği'nin eylülde düzenlediği etkinlikler, Türk mutfağının özgün yemeklerini yaşatma çabalarının bir örneği.Hanodası Mantıevi Nevşehir'de 13. yüzyıl Selçuklu tarzında inşa edilen bir mek nda hizmet veren Hanodası mutfak.Kale'nin Prensi Efes'te Bizans yemekleri yapan Kale'nin Prensi, Bizans mutfağında tek.Cercis Murat Konağı Mardin'de, Mardin yemekleri yapılan ve içinde yemek atölyesi bulunan Cercis Murat Konağı, konuklarına özel mahlepli şarap sunuyor.Çamlıhemşin Ayder Festivali Karadeniz'in yaylaya çıkma geleneğini yaşatan, yöre halkının heyecanla karşıladığı festival, bölgeyi turizme açıyor. 
   
</TEXT>
</DOC>
