<DOC>
<DOCNO> 213776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur21.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fren balataları yanan tanker, önündeki araçları hudraya çevirdi 
</HEADLINE>
<TEXT>

     Manisa'da fren balataları yanan bir tankerin yol açtığı zincirleme trafik kazasında 2 kişi öldü, 1'i ağır 4 kişi yaralandı. 
     Alınan bilgiye göre, İzmir'den Manisa yönüne giden Necdet Başmak yönetimindeki Batıçim Çimento Fabrikası'na ait 06 GN 558 plakalı tankerin fren balataları, Organize Sanayi Bölgesi kavşağında yanmaya başladı. Duramayan tanker, önce kırmızı ışıkta bekleyen Serkan Baysal'ın kullandığı 45 HS 2002 plakalı otomobile, daha sonra Hasan Kayalar idaresindeki 35 KA 440 plakalı araca çarptı. 
     Yanmaya başlayan tanker daha sonra seyir halindeki Sadi Vurgun yönetimindeki 34 ZA 1042 plakalı otomobile çarparak yaklaşık 500 metre sürükledi. Bu sırada, tankerle birlikte Sadi Vurgun'un kullandığı otomobil de yanmaya başladı. 
     Benzin istasyonunun hemen karşısında yanan araçların, olası bir faciaya neden olmaması için vatandaşlar ve olay yerine gelen itfaiye ekipleri büyük çaba harcadı. 
     Kazada, tankerin çarparak altına aldığı otomobilin sürücüsü Sadi Vurgun 29 ve otomobilde bulunan kimliği belirlenemeyen bir kadın hayatını kaybetti. 
     Ağır yaralanan tanker şoförü Necdet Başmak 41 , İzmir SSK Tepecik Hastanesi'nde, Serkan Baysal 41 , Hasan Kayalar 70 ve eşi Sabriye Kayalar 70 ise Manisa Devlet ve SSK hastanelerinde tedavi altına alındı. 
     
</TEXT>
</DOC>
