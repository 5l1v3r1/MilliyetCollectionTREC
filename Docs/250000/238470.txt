<DOC>
<DOCNO> 238470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonyas08.html </URL>
<DATE> 2004/05/08/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Depresyonu hafife almayın... 
</HEADLINE>
<TEXT>

     İsrailli psikiyatrist Prof. Dr. Joseph Zohar, depresyonun tedavi edilmemesi yüzünden dünyada her yıl 800 bin kişinin intihar ettiğini söyledi. 
     Belçika'nın ünlü ilaç firması SOLVAY tarafından Ceylan Intercontinental Otel'de düzenlenen toplantıda konuşan Prof. Dr. Zohar, depresyonun, hafife alınmaması gereken bir hastalık olduğunu söyledi. 
     Depresyonun tedavi edilmemesi nedeniyle her yıl 800 bin kişinin intihar ettiğini vurgulayan Prof. Dr. Zohar, şunları söyledi 
     ''Depresyon ve anksiyeteyi hafife almayın. Kendi kendisine geçer diye beklemeyin. Hipertansiyon ya da şeker hastalığı nasıl kendi kendisine iyileşmiyorsa, depresyon da teşhis ve tedavi edilmeden iyileşmez. Orta ve ağır vakaların ise ilaçsız tedavi edilmesini beklememek gerekir. Diğer yöntemler, destek tedaviler olarak düşünülmelidir. Yan etkisi düşük SSRI tipi ilaçlarla çok iyi sonuç alınıyor.'' SOLVAY İlaç Genel Müdürü Dr. Savaş Ertufan da, depresyon hastalığında tam iyileşmenin, hastayı bütünsel yaklaşımla ele alan, tedaviyi planlamada, etkisinin ölçülmesinde ve sonlandırılmasında yardımcı bilgi veren ''beş eksenli sistem''le mümkün olduğunu söyledi. 
     
</TEXT>
</DOC>
