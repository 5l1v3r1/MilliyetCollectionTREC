<DOC>
<DOCNO> 217279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/dunya/dun01.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşularına karışmıyor 
</HEADLINE>
<TEXT>

   Tahran Büyükelçimiz Alpar, "İlişkiler en iyi düzeyde. İran, komşularının içişlerine karışmamayı ilke olarak benimsedi. Teröristlerin faaliyetlerine izin verilmemesi yönünde işbirliği içindeyiz" dedi 
      
   Tahran'daki Türkiye Cumhuriyeti Büyükelçiliği'ndeyiz. Türkiye topraklarına adımımızı attığımızda başörtüsü takma zorunluluğundan kurtuluyoruz. Büyükelçilik tarihi bir binada. Türkiye'nin İran Büyükelçisi Salahattin Alpar, seçim sonuçlarının Türkiye - İran ilişkilerine olası etkisini Milliyet'e değerlendirdi. 
   
   İran seçimlerini nasıl değerlendiriyorsunuz    Geçen yılki yerel seçimlerde, Tahran'da oy kullanma oranı yüzde 10 civarındaydı. Seçmen az katılım oranıyla ilgisizliğini ve tepkisini göstermişti. Son genel seçimlerdeyse yüzde 45 ile 50 arasında bir katılım oranı söz konusu. Batı Avrupa ve Türkiye'de de seçimlere katılım artık yüzde 50'nin üstüne çıkmıyor. Yeni seçilen meclisin meşruiyeti açısından, bu yeterli bir orandır. 
   
   İran'daki mevcut siyasi yapı içerisinde reform mümkün mü    İran'ın gündeminde devletçilikten piyasa ekonomisine geçiş, özelleştirme, özellikle tekstil, petrokimya ve otomotiv sanayinin geliştirilmesi bulunuyor. Halkın basında gördüğünüz gibi sansasyonel beklentileri yok. Ekonomik ve sosyal beklentileri var. Siyasi açıdan da daha doğrudan demokrasi istiyorlar. 
   Güçlü temsili demokrasi 
   
   İran'da gerçek bir muhalefetin yapılması mümkün mü    İslam demokrasisinden bahsediyoruz. Halkın oylarıyla belirli bir sınır içinde gerçekleştirilebilen bir demokrasi. 
   
   Demokrasinin sınırlarını çizen çerçeve kalın mı    Yer yer öyle. Ancak İran'daki demokratik yaşam, pek çok Ortadoğu ve Orta Asya ülkesinden daha ileride. İran'da bu ülkelerden daha güçlü bir temsili demokrasi var. 
   
   Önümüzdeki cumhurbaşkanlığı seçimlerini de muhafazak rlar mı alır    Bazı yorumcular öyle değerlendiriyor. Cumhurbaşkanlığı seçimlerine bir yıl var. Hatemi aday olamıyor. Muhafazak rlar da, reformcular da yeni lider adayları çıkaracak. Ancak İran koşullarında henüz cumhurbaşkanlığını konuşmak için erken. Her iki kesimde de güçlü lider adayları henüz ortada görünmüyor. 
   Bu meclisten çıkması beklenen bazı yasaları her iki taraf da destekliyor. Bazı kararlar, yeni mecliste daha hızlı alınabilir. Devlet mekanizmasının işlerliğine sürat kazandırabilir. 
   
   Muhafazak rlar dışa açılma eğilimi mi gösteriyor    Reformcuların çoğunlukta olduğu bir hükümet, uluslararası toplumda destek gördü. Bu destek h l sürüyor. Yeni dönemde de uluslararası toplum İran İslam Cumhuriyeti'nin gelişmesine destek vermeye devam edecek. Kişiler ve fikirler değil kurumlar arasındaki iletişim önemlidir. 
   İlişkiler gelişecek 
   
   İran geçmişte, Türkiye'ye rejim ithali çabasında olduğu iddia edilen bir ülkeydi. Muhafazak r çoğunluk, Türkiye - İran ilişkilerini nasıl etkileyecek    Önümüzdeki dönemde Türkiye - İran ilişkileri, çağın gereği olarak daha da gelişecek. İki ülke arasındaki ilişkiler uzun yıllardan beri varılan en iyi düzeyde. Her iki ülke de çatışmadan ziyade, istikrar, barış, refah ve kalkınma istiyor. Cumhurbaşkanı Hatemi'nin döneminde iki ülke arasında çok sayıda üst düzey ziyaret yapıldı. Bir yumuşama dönemine girildi. İran, komşularının içişlerine karışmamayı ilke olarak benimsedi. Aynı koşullar Türkiye için de geçerli. 
   İki ülke, bölgedeki yerleşik terörist unsurların faaliyetlerine izin verilmemesi yönünde işbirliği içinde. Ekonomik anlamda ilişkiler gün geçtikçe gelişiyor. Ticaret potansiyeli çok büyük. Henüz bu tam olarak değerlendirilemiyor ancak geçmişe göre gelişme kaydediyor. 
   İki ülke arasında bazı farklı anlayışlar olacaktır. Ancak sorunları görüşmelerle çözebilecek mekanizmalara sahibiz. Önemli olan bu. 
   
   
   
</TEXT>
</DOC>
