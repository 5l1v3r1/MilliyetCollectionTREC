<DOC>
<DOCNO> 200476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/ekonomi/ekoz1.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Kılıç yeniden Türk-İş Genel Başkanı    Türk-İş Genel Başkanlığı'na, Salih Kılıç yeniden seçildi. Türkİş'in 19. Olağan Genel Kurulu'nda yapılan seçimlerde, konfederasyon Genel Başkanı ile Yönetim Kurulu üyeleri belirlendi. Geçerli oyların 324'ünü alan Kılıç yeniden Genel Başkan olurken, 294 oy alan Tesİş Sendikası Genel Başkanı Mustafa Kumlu Genel Sekreterliğe, 308 oy alan Demiryolİş Sendikası Genel Başkanı Ergün Atalay Genel Mali Sekreterliğe seçildi. 
   
   Başak, iş sürecini yeniden çizdi    Başak Sigorta, 'Süreç Yönetimi' çalışmaları çerçevesinde 'ISO 9000 2000 Kalite Yönetim Sistemi ve İş Süreçleri' ile ilgili çalışmalarının tümünü Sistema'nın web tabanlı Control uygulamasıyla elektronik ortama aktardı. Artık tüm süreçler elektronik ortamdan rahatça izlenebilecek. Bu sayede kırtasiye ihtiyacı ve fotokopi işlemleri azalırken eski revizyonların israfı da önlenmiş oluyor. 
   
   Kuveyt Türk'ten PTTBANK'a ilk adım    Kuveyt Türk, yurt genelinde bine yakın on - line şubesi bulunan PTT ile anlaşarak Türkiye'nin her tarafına bankacılık hizmeti götürecek proje için ilk adımı attı. Genel müdürlük binasında gerçekleştirilen imza töreninde konuşan PTT Genel Müdürü İbrahim Şahin, çok ciddi teknolojik imkanlara ve geniş erişim noktalarına sahip olduklarını, bunu da karşılıklı işbirliği çerçevesinde bankaların hizmetine sunmak istediklerini söyledi. 
   
   Dior'un yeni konsepti Chris 47    Dior'un yeni konsepti Dior'un emsalsiz mücevher saat serisi Chris 47 ve pırlantalarla devam ediyor. Dior'a ait yepyeni çizgiler taşıyan Chris 47 Steel Diamonds İsviçre saat ustaları tarafından titizlikle imal edildi. Çelik gövde üzerine 2.58 ct. VS kalitesinde 245 adet pırlanta işlenmiş olan Chris 47, değişebilen siyah ve pembe kayışlarıyla kadınların beğenisine sunuldu. 
   
   
</TEXT>
</DOC>
