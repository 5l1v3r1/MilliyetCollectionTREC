<DOC>
<DOCNO> 209869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sondun22.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te erkeklere, "fahişeleri yasaklayan yasa" işe yaradı... 
</HEADLINE>
<TEXT>

     İsveç'te erkeklerin fahişelerle para karşılığı cinsel ilişkiye girmesi yasaklanınca, sokaklardaki fahişe sayısının azaldığı bildirildi. 
     Erkeklerin para karşılığı cinsel ilişkiye girmesini yasaklayan yasanın 1999'da yürürlüğe girmesinden önce, gerek başkent Stockholm, gerekse diğer kentlerde cinsel hizmet verenlerin sayısı 2 bin 500 kadardı. 
     Göteborg Üniversitesi sosyoloji profesörü Sven-Axel Maansson, şimdi bu sayıda 500 ila 1000 kadar düşüş olduğunu bildirdi. Maansson, kesin sayı bilinmemekle birlikte o zamandan bu yana sokak fahişeliğinin azaldığını söyledi. 
     İsveç'te, kadınların haklarını korumak için seks satın almak yasaklanmıştı. Yasanın çıkmasından beri polis, seks satanları değil, seks satın alanları kovuşturuyor. 
     Bir kadınla cinsel ilişkiye girmek için pazarlık yaparken yakalananlar, 6 aya kadar hapis cezası ve gelirleri oranında para cezası alabiliyor. 
     
</TEXT>
</DOC>
