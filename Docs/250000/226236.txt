<DOC>
<DOCNO> 226236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/siyaset/siy04.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar 'k r-zarar bilançosu' çıkardı 
</HEADLINE>
<TEXT>

      SEFA KARAHASAN Lefkoşa 

   
   BM Genel Sekreteri Kofi Annan'ın Kıbrıs Özel Temsilcisi Alvaro De Soto'nun geçen perşembe taraflara sunduğu yeni belgenin, mülkiyet konusunda, iki kesimliliğin güçlendirilmesine ilişkin Türk talebinin isteklerini karşıladığı ve serbest yerleşim hakkına imk n tanıdığı belirtildi. Rum Politis gazetesine göre, BM belgesinde Rum tarafının kazanım ve kayıpları şöyle sıralanıyor 
   Kazanımlar KKTC'deki Rum malı miktarı önemli ölçüde artacak. Rum göçmenlerin büyük bölümü köyleriyle temasta olabilecek. Serbest yerleşim hakkının tatmin edilmesine atıfta bulunan bir sistem benimsenenek. İkamet yerinde oy kullanmasalar bile çok daha fazla sayıda göçmenin geri dönmesi sağlanacak. 
   Kayıplar KKTC'de yaşayan Rum sayısından bağımsız olarak Kıbrıslı Türkler'in tek başlarına senato için 24 temsilci seçecek olmalarıyla devletin iki kesimliliği güçlenecek. Kıbrıs Türk devletine geri dönecek Rum oranının da önemli ölçüde azalması bekleniyor. Annan Planı, toplam nüfusun yüzde 21'ini öngörüyor ancak Türk tarafının müzakerelerde istediği yüzde 12 - 15'e düşmesi olasılığı da göz ardı edilmiyor. Kuzeyde sadece bir evi olanlar mülklerini kaybediyor. 
   
   
   
</TEXT>
</DOC>
