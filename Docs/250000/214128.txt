<DOC>
<DOCNO> 214128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur15.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Karaca toprağa veriliyor... 
</HEADLINE>
<TEXT>

     Solunum ve kalp yetmezliği sonucu ölen ünlü sanatçı Cem Karaca için Bakırköylü Sanatçılar Derneği'nde BASAD bir tören düzenlendi. 
     Karaca'nın cenazesi Bakırköy Acıbadem Hastanesi'nden eşi İlkin, oğlu Emrah Karaca, sanatçı dostları ve vatandaşlar tarafından alındı. 
     Hastane önünde okunan duanın ardından sanatçının cenazesi Bakırköylü Sanatçılar Derneği Kültür ve Sanat Konağı önüne getirildi. 
     Törene BASAD Başkanı Üstün Asutay, Erkin Koray, Karaca'nın eski eşi Feride Balkan, Cahit Berkay ve Moğollar grubu üyeleri, sanatçılar ve vatandaşlar katıldı. 
     Duaların okunduğu ve tekbirlerin getirildiği tören sırasında, tabutun üstüne karanfiller atıldı. 
     Bu arada, Cem Karaca'nın cenazesi dernek önüne getirilip, götürülürken, sanatçının şarkıları hoparlörden yayınlandı. 
     
</TEXT>
</DOC>
