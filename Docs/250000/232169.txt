<DOC>
<DOCNO> 232169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/guncel/gun90.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Okuyucu mektupları    Birkaç kez, en son da yerel seçimler öncesi, "rüya tabirleri" yayımladığımız için, olay hafiften üzerimize ihale olmaya başladı. Çok sayıda "şunu gördüm nedir, bu ne demek, bir yorumlasanız " mesajı geliyor. "Yapmayın, etmeyin " demekten başka çaremiz yok. Gelen mesajlardan 3 tanesini yayımlamadan edemedik yine de... 
   1 Geçen gece rüyamda İbrahim Tatlıses'i gördüm. Amerika'da bir mahkeme salonunda, jüri olmuştu, ben de yargıç... Salonda herkesin tek bacağı sarılıydı, İbrahim Bey bağırıp çağırıyordu. "Evladım n'oldu, nedir derdin " diye sordum. "Ben" dedi, "gömleğime reklam alırım, hem de Daum gibi bir tane de değil, 30 tane... Hatta tenime de alırım, yoksa haftaya bu jüride yokum .." Biraz düşündüm ve "Asena'yı çağırın, alsın götürsün şunu " dedim, ayağa kalktı, üzerime yürüdü, tam o sırada uyanmışım. Devamını görmek için tekrar uyudum fakat göremedim. Hayırdır 
   2 Tiyatroyu çok seven, amatörce uğraşan biri olduğum için, arada bir rüyalarımda kendimi tiyatro oyunlarında oynarken görürüm. Dün yine büyük usta Nejat Uygur'la aynı sahnedeydim. Bir o söylüyor, bir ben, salon alkıştan yıkılıyor. Tam selam verip perde kapanacakken bir anda sahneye Bülent Arınç girmez mi "Meclis başkanı bizi kutlamaya geldi herhalde" diye düşünürken bana bir tokat atmaz mı "Şeyini Şeyettiğimin Şeyi'nde benim rolümü çalarsın haa " diye beni kovalamaya başlamaz mı .. Yine de sahnede olmak güzeldi, fakat anlam veremedim. Nedir sorunum 
   3 Rüyamda Akira Kurosawa'nın nefis filmi Dreams'de başrol oynuyordum. Kurosawa, bana "şöyle yap, böyle yap " şeklinde direktifler veriyordu. Keyifle çalışırken bir de ne göreyim, karşıdan Kuşum Aydın'la Özlem Yıldız geliyor. "Ne işiniz var burada " diye soruyorum. Özlem, "Ayy bizim kanal bahar geldi diye kısa filmler çekiyor da, reklamlardan önce yayınlıyor da, Aydın bana ayçiçeği verecek de, öyle bir konseptimiz var da..." deyince ben delleniyorum. "Defolun benim filmimden, baharda ayçiçeği mi olur, ayçiçeği dediğin yaz sonunda açar, delirtmeyin adamı " derken uyanmışım. En son Aydın'ın "hayır efendim, biz de bu filmde oyniceeez" lafını duydum... Gördüklerimin özel bir anlamı var mı Lütfen yardım edin... 
   
   Şoförsün dediler, vermediler... 
   Michael Schumacher 
   
   Başka Bir Boyut 
   Kuşum Aydın Şebnem, peki Özgür çapkın biri mi 
   Şebnem şarkıcı Evet, çünkü onun motorları var, o motorcu biliyor musun 
   Kuşum Aydın Öyle mi kız 
   
   Hadi Bul Bakalım 
   "Hangi yavrular ilgiyle izlendi " 
</TEXT>
</DOC>
