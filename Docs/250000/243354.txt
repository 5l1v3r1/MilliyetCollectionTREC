<DOC>
<DOCNO> 243354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sontur02.html </URL>
<DATE> 2004/05/27/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Yeni doğmuş bebeği çöp bidonuna attılar 
</HEADLINE>
<TEXT>

     Bornova ilçesinde, yeni doğmuş bir bebek, çöp bidonuna atılmış olarak bulundu. 
     Çamdibi semtinde sabah işe giden vatandaşlar, Sağlık Ocağı yanı Atatürk Parkı'ndaki çöp bidonunda ağlama sesi duydular. 
     İhbar üzerine olay yerine gelen güvenlik güçleri, poşet içinde bidona atılmış yeni doğmuş kız bebekle karşılaştılar. Talihsiz bebek polis ekip aracıyla Ege Üniversitesi Tıp Fakültesi Hastanesi'ne götürülerek tedavi altına alındı. 
     Poşet içinde çöp bidonuna terk edilen bebeğin yanında herhangi bir not bulunmadı. Polis, bebeğini terk eden anneyi tespit etmeye çalışıyor. 
     
     İÇKİ MASASINDA CİNAYET 
     Konak ilçesinde, küfür yüzünden çıkan tartışmada 1 kişi öldürüldü. 
     A.A muhabirinin aldığı bilgiye göre, Karabağlar 4165. sokakta, hurdacılık yapan Selahattin Çağlayan 45 , dükkanında arkadaşı Deniz F. 26 ile içki içerken tartışmaya başladılar. 
     Kavgaya dönüşen olayda Çağlayan, elindeki bira şişesini kırıp Deniz F.'nin başına ve yüzüne vurarak yaraladı. Deniz F. de, eline geçirdiği şişeyi kırıp arkadaşını başından ve göğsünden yaralayarak kaçtı. 
     Selahattin Çağlayan, aldığı darbeler sonucu olay yerinde hayatını kaybetti. Kaçan zanlı Deniz F., güvenlik güçlerince yakalandı. Yeşilyurt Atatürk Eğitim ve Araştırma Hastanesi'ne götürülen zanlı, tedavisinden sonra gözaltına alındı. 
     
     HIRSIZ, ÇALDIĞI MALLARI TAKSİYLE KAÇIRDI 
     Konak ilçesinde bir bilgisayar mağazasını soyan kişi, çaldığı malları taksiye yükleyerek kaçarken yakalandı. 
     Alınan bilgilere göre, saat 04.30 sıralarında, Şair Eşref Bulvarı ''Taş Center'' mağazasına giren hırsız, çaldığı malları 35 T 6447 plakalı taksiye yükleyerek kaçtı. 
     Vatandaşların ihbarı üzerine alarma geçen güvenlik güçleri, taksiyi Basmane semtinde Fevzi Paşa Bulvarı'nda yakaladılar. Araçta yapılan aramalarda televizyon, monitör ve bilgisayar kasaları bulundu. Zanlı Özden D. 22 ile taksi şoförü Orhan S. 26 gözaltına alındı. 
     
</TEXT>
</DOC>
