<DOC>
<DOCNO> 208120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/soneko25.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası'nda genel müdür yardımcılıklarına atama... 
</HEADLINE>
<TEXT>

     Türkiye İş Bankası'nda Genel Müdür Yardımcıları Yusuf Ziya Toprak ve B. Daver Orhon'un emekli olmasının ardından bu görevlere Ali Kocabaş ve F. Kayhan Söyler atandı. 
     İş Bankası'ndan yapılan açıklamaya göre, Destek Hizmetleri ve Satın Alma Müdürlüğü ile Doğu Anadolu, Ege I., II., III., İstanbul III., IV., Karadeniz, Marmara ve Orta Anadolu Bölge Müdürlükleri'nden Ali Kocabaş sorumlu olacak. 
     F. Kayhan Söyler ise İnşaat ve Emlak Müdürlüğü ile Akdeniz, Ankara I., II., Çukurova, Güneydoğu Anadolu, İstanbul I., II. ve Trakya Bölge Müdürlükleri'nden sorumlu Genel Müdür Yardımcısı olarak görev yapacak. 
     Yusuf Ziya Toprak'ın yürüttüğü Menkul Kıymetler Müdürlüğü'nün sorumluluğu ise İş Bankası Genel Müdür Yardımcısı Özcan Türkakın'a devredildi. 
     Ege Üniversitesi İktisat Fakültesi mezunu Ali Kocabaş, 1976 yılında göreve başladı. Bankada çeşitli şube ve birimlerde çalışan Kocabaş, Genel Müdür Yardımcılığı görevine getirildiği tarihe kadar Ege III. Bölge Müdürü olarak görev yapıyordu. 
     Marmara Üniversitesi İktisadi ve İdari Bilimler Fakültesi Ekonomi Bölümü mezunu F. Kayhan Söyler ise İş Bankası'nda çalışmaya başladığı 1976 yılından bu yana, farklı kademelerde görev aldı. 
     
</TEXT>
</DOC>
