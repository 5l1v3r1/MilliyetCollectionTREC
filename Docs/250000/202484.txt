<DOC>
<DOCNO> 202484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/soneko20.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin referans bono ihalesinde bileşik faiz yüzde 25.65 oldu.. 
</HEADLINE>
<TEXT>

     Hazine, bugün düzenlediği biri bono diğeri tahvil ihalesinde nominal toplam 2 katrilyon 221.6 trilyon lira tutarında kağıt sattı. 
     Hazine, bugün biri 91 gün vadeli Türk Lirası cinsinden iskontolu referans bono diğeri de 700 gün vadeli altı ayda bir yüzde 12.5 faiz ödemeli Türk Lirası cinsinden devlet tahvili ihalesi düzenledi. 
     91 gün vadeli Türk Lirası cinsinden iskontolu referans bono ihalesine 1 katrilyon 258.5 trilyon lira nominal teklif gelirken, nominal satış 1 katrilyon 133.4 trilyon lira oldu. 
     Net satışın 1 katrilyon 70.5 trilyon lira olduğu ihalede bileşik faiz yüzde 25.65, basit faiz yüzde 23.5 oldu. 
     İhalede satılan kağıtlar yarın ihraç edilirken geri ödemesi 17 Mart 2004 olarak belirlendi. 
     
     700 GÜN VADELİ TAHVİL İHALESİ 
     Hazine, bugün düzenlediği 700 gün vadeli altı ayda bir yüzde 12.5 faiz ödemeli Türk Lirası cinsinden devlet tahvili ihalesinde nominal 1 katrilyon 852.3 trilyon lira teklif geldi. 
     İhalede nominal satış 1 katrilyon 88.2 trilyon lira, net satış 1 katrilyon 107.8 trilyon lira oldu. 
     Tahvil ihalesinde bileşik faiz yüzde 26.58, basit faiz ise yüzde 25.02 oldu. İhalede ayrıca kamu kuruluşlarına 124.7 trilyon lira, piyasa yapıcılarına 30 trilyon lira olmak üzere toplam 154.7 trilyon lira tutarında satış yapıldı. 
     İhalede satılan kağıtlar yarın ihraç edilirken tahvil ihalesinde satılacak kağıtların geri ödemesi 16 Kasım 2005 olarak belirlendi. 
     Hazine bu hafta, 1 katrilyon 704 trilyon lira iç borç ödemesi yerine getirecek. 
     
</TEXT>
</DOC>
