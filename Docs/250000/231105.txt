<DOC>
<DOCNO> 231105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonyas02.html </URL>
<DATE> 2004/04/13/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Michael Jackson'a bir suçlama daha .. 
</HEADLINE>
<TEXT>

     Amerikalı pop sanatçısı Michael Jackson'ın 45 , taciz ettiği öne sürülen çocuğun ailesini de adamları aracılığıyla ölümle tehdit ettiği iddia edildi. 
     Ünlü şarkıcı hakkındaki taciz davasına bakan mahkemenin, Neverland'daki evinde 12 yaşındaki bir erkek çocuğuna sarkıntılık yaptığı ve tacizde bulunduğu iddialarının doğruluğunu araştırmak üzere, daha önce Jackson'ın yanında çalışmış 2 kişiyi, ifade vermek üzere mahkemeye davet ettiği bildirildi. 
     ABC Televizyonu'na konuşan avukatlarına göre, Neverland'daki evinde Michael Jackson için çalışmış olan Vinnie Amen ve Frank Tyson adlı kişiler, mahkemede verdikleri ifadede, suçlamaları reddetti. 
     Michael Jackson'ın, çocuklarını taciz ettiğine dair suç duyurusunda bulunan aile, ünlü şarkıcının, adamları Amen ve Tyson aracılığıyla çocuğun kardeşini, ''çocuklarla alkol aldığını'' açıklamaları halinde, tüm ailesini öldürmekle tehdit ettiğini iddia ediyor. 
     Yıllarca Michael Jackson için çalışmış olan Amen ve Tyson'ın jüri önüne çıkıp çıkmayacağının ise şimdilik belli olmadığı bildiriliyor. 

     
</TEXT>
</DOC>
