<DOC>
<DOCNO> 205869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sonyas10.html </URL>
<DATE> 2004/12/31/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Dubai'de öpüşen turist çifte 5 milyar lira ceza 
</HEADLINE>
<TEXT>

     
     Merih KALENDER SYDNEY, DHA 
     

BİRLEŞİK Arap Emirlikleri'nin Dubai kentinde bir İtalyan turist ile Mısırlı bir kadın kamuya açık bir alanda öpüştükleri gerekçesiyle toplam 3 bin 500 dolar yaklaşık 5 milyar TL para cezasına çarptırıldı. 
     Uluslararası Dubai Havaalanı'na taksiyle gelen İtalyan turist aracın arkasında beraber oturduğu kız arkadaşına sarılıp öpüşmeye kalkınca Dubai polisini karşısında buldu. En yakın polis karakoluna götürülen çift daha sonra şeriat mahkemesine çırakıldı. İtalyan turist ve Mısırlı olduğu belirtilen kadın öpüştükleri suçlamalarını kabul ederken, İtalyan adam sarhoş olduğunu da itiraf etti. Mahkeme adaba aykırı olarak nitelendirdiği hareketlerinden dolayı İtalyan turisti 3 bin, Mısırlı kadını da 500 dolar para cezasına çarptırdı. 
     Birleşik Arap Emirlikleri diğer Arap ülkelerine göre daha esnek bir şeriat yönetimi uygulamasıyla biliniyor. Ülkenin ticari başkenti Dubai her yıl milyonlarca Batılıyı ağırlıyor. 
     
</TEXT>
</DOC>
