<DOC>
<DOCNO> 216986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur11.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'ndaki kar yağışı ulaşımı olumsuz etkiliyor... 
</HEADLINE>
<TEXT>

     Ankara-İstanbul karayolunun ''Bolu Dağı'' kesiminde etkili olan kar yağışı ulaşımı olumsuz etkiliyor. 
     Bolu Trafik Bölge Müdürü İlhan Gündoğan, Ankara-İstanbul karayolunun, ''Bolu Dağı'' kesiminde etkili kar yağışının sürdüğünü belirterek, ''Bu gece Bolu Dağı güzergahını kullanacak olan sürücüler, sis, buzlanma ve kar yağışına karşı hazırlıklı olsunlar. Araçlarından zincir, takoz ve çekme halatı olmayan sürücüler işleri acil değilse yola çıkmasınlar'' dedi. 
     Sürücülerin ışıklı levhalar aracılığıyla kar yağışı ve sis konusunda uyarıldığını anlatan Gündoğan, ''Bolu Dağı'ında ağır vasıtalara yönelik zincir uygulaması yapıyoruz. Sürücüler Bolu Dağı, Düzce-Kaynaşlı, Gerede-Bolu , Gerede-Karabük, Ankara-Kızılcahamam ve Cankurtaran kesimlerinde etkili kar yağışı nedeniyle dikkatli araç kullanarak, işaret ve işaretçilerin uyarılarına uysunlar'' diye konuştu. 
     
</TEXT>
</DOC>
