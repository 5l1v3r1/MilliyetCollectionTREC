<DOC>
<DOCNO> 202842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/guncel/gun20.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   'Göz Boncuğu' Türkiye turuna çıktı    Dünya Göz Hastanesi, İstanbul'da başlattığı göz sağlığı çalışmalarını Türkiye'nin tüm illerine taşıdı. Mobil göz kliniği 'Göz Boncuğu' adlı TIR'ı, Türkiye'yi 450 günde dolaşarak ücretsiz hizmet verecek. Göz muayenesi ve cerrahi operasyonların yapıldığı özel odaları olan TIR'da göz sağlığı teşhis ve tedavilerinin yanı sıra gözü bozuk hastalara gözlük reçetesi, gözlük ve ilaç temini de ücretsiz olarak sağlanacak. 
   Bir operatör doktor, hemşire ve optisyenin hizmet vereceği TIR, 81 ile gidecek ve her ilde 5 gün kalarak 450 günlük bir yolculuk yapacak. Bu projeyle 100 bin kişinin göz taramasını yapacak olan Dünya Göz Hastanesi, zor durumda olduğu şehrin valiliği tarafından tespit edilen vatandaşlar İstanbul'a getirilerek göz ameliyatları yine ücretsiz olarak gerçekleştirecek. Yaklaşık 1.5 yıl sürecek olan yolculukta ilk rota ise Kocaeli, Adapazarı ve Yalova gibi deprem bölgeleri olacak. Gidilen her şehirde doktorlar, halka göz sağlığı seminerleri de verecekler. 
   
   Milletvekilini tanımadı diye tayini çıkarıldı    AKP Muğla Milletvekili Seyfi Terzibaşıoğlu'nun, kendisini tanımayan Milas Milli Eğitim Müdürlüğü Sekreteri Fidan Bakbak'ın tayinini çıkarttığı öne sürüldü. Geçen hafta, Milas Milli Eğitim Müdürü Raşit Cengiz'le görüşmek isteyen Terzibaşıoğlu, sekreterinden randevu almasını istedi. Telefona çıkan sekreter Bakbak, Cengiz'in yerinde olmadığını belirterek, "Ancak sayın milletvekilinin adını anlayamadım. Bir daha söyler misiniz " dedi. Bunun üzerine telefonu alan Terzibaşıoğlu, "Milletvekilini tanımıyor musun Say bakayım Muğla milletvekillerinin isimlerini" diye Bakbak'a tepki gösterdi. Bakbak ise, "Milletvekillerinin adını saymak benim görevim değil" dedi. 
   Sinirlenen Terzibaşıoğlu, Muğla Valiliği ve İl Milli Eğitim'i arayarak Bakbak'ı şik yet etti. Bakbak, 'görülen lüzum üzerine', Semiha Altunkan İlkokulu'na memur olarak atandı. Emekliliğine 3 ay kalan Bakbak, rapor alıp görevinden ayrıldı. 
   Bakbak'la aralarındaki diyaloğu doğrulayan Terzibaşıoğlu, "Laubali konuştu, 'Sizi tanımak zorunda değilim' dedi. Ben de Milli Eğitim Müdürü ve Vali'ye bildirdim" dedi. n MUĞLA DHA 
   
   
   
</TEXT>
</DOC>
