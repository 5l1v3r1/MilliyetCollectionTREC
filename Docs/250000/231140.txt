<DOC>
<DOCNO> 231140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/guncel/gun90.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Olayı çözememişiz ..    Hani kızıp duruyoruz ya Sevda Masalı'na "bu nasıl bir saçmalıktır " diye... Gerek yok aslında, boşuna kafayı takıyoruz. Hatta geçen hafta biz de Akademi Türkiye'de canlı yayında birileri nişanlanınca epey sinirlenmiş, "Akademide eğitmen var da asıl nikah memuru lazım" demiştik... Olayı çözememişiz, bardağın boş tarafına bakmışız... 
   15 Mayıs'ta memleketimizde yapılacak olan Eurovision'da Slovenya'yı temsil edecek olan Diana ve Simon da, burada evlenmeye karar vermişler. Zamanı kesin olarak bilinmese de, yarışma gecesi bir masa, bir de memurla Eurovision tarihine geçebiliriz. 
   Hatta bu sene Eurovision formatını değiştirerek, Popstar, Türkstar, Akademi ve Sevda Masalı'ndan "ortaya karışık" bir şekil yapıp, olaya heyecan katabiliriz. Ne o her sene aynı muhabbetler, berbat şarkılar. İşte bu seneki muhteşem Eurovision... 
   1 Yarışmaya katılan yabancı elemanlar 15 Mayıs'a kadar, bir yere kapatılır mesela Topkapı Sarayı olabilir , araları iyice bir kaynaştırılır... 
   2 Gaz verilerek aralarındaki "gönül kaymaları", "elektrik alımları" ve "gözyaşları" yine iyice bir abartılır... 
   3 Türkiye'deki bütün jüri üyeleri ve sunucular aşure kıvamına gelinceye kadar karıştırılır, şarkıcılar ağlar, onlar ağlar... 
   4 Her ülkeye birer SMS numarası verilir, tüm Avrupa'ya oy attırılır... Gelire bak 
   5 Yarışma gecesi, arzu edenler için nikah memuru ve nikah masası Ümit Besen'le birlikte evlenmek isteyenler için hazır tutulur. Diana ve Simon misali, isteyene şarkısını söyledikten sonra nikah basılır. Balayı da bedavaya getirilir... 
   Valla mis gibi oldu... Daha ne olsun, bu Eurovision patlar. Uyuma EBU, bizim telifi de bir zahmet alttan uzatıver... 
   Not Arzu edilirse, olaya Kurtlar Vadisi de dahil edilebilir. Çakır, yattığı ameliyat masasıyla birlikte sahneye dekor olarak konularak çeşit arttırılır... 
   
   Keşke çalışma masama da sağ tıklayıp, simgeleri dizebilseydim... 
   Tom Rightclick Sağ tuşa tıklamanın mucidi 
   
   'Rock aleminde efsane olmak için 27 yaşında ölmeli' görüşünün ortaya çıkmasını sağlayan şahıslar Top5 
   1 Jim Morrison - The Doors 1943-1971 
   2 Jimmy Hendrix 1942-1970 
   3 Janis Joplin 1943-1970 
   4 Kurt Cobain - Nirvana 1967-1994 
   5 Brian Jones - Rolling Stones 1942-1969 
   
   
   Enteresan Durumlar 
   "Hoşlandığı bir prenses olduğunu söyleyen Funda, bunu açıklamaktan korktuğunu dile getirdi..." b b b b 
</TEXT>
</DOC>
