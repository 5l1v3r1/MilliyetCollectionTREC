<DOC>
<DOCNO> 229719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sontur26.html </URL>
<DATE> 2004/04/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
17 yaşındaki hentbolcü kalp krizi geçirdi 
</HEADLINE>
<TEXT>

     Konya'da 2 yıldır üst üste şampiyon olan lise hentbol takımının başarılı oyuncusu Demet Yüğrikel, geçirdiği kalp krizi sonucu hayatını kaybetti. Demet'in erken ölümü, ailesini, arkadaşlarını ve öğretmenlerini yasa boğdu. 
     Alınan bilgiye göre, Karatay Cemil Keleşoğlu Lisesi son sınıf öğrencisi Demet Yüğrikel, geç kaldığı okula yetişebilmek için kahvaltı yapmadan evden çıkarken, aniden yere yığıldı. 
     Olay yerine çağrılan 112 Acil Yardım ekipleri, 17 yaşındaki Demet'in, geçirdiği kalp krizi sonucu hayatını kaybettiğini belirledi. 
     Arkadaşları ve öğretmenleri, son 2 yıldır Konya Şampiyonu olan lise hentbol takımının en başarılı sporcularından olan Demet'in adının, okulun bir bölümüne verilmesini istediler. 
     Cemil Keleşoğlu Lisesi'nin Edebiyat öğretmeni İlyas Kasay, son derslerinde ''mektup'' konusunu işlediklerini belirterek, ''Çok duygusal bir mektup yazmıştı. Demet bu sene ikinci yarı yılda, ilk yarıya oranla derslerinde daha başarılı olmaya başlamıştı'' dedi. 
     
</TEXT>
</DOC>
