<DOC>
<DOCNO> 204412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo17.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe'li Yusuf, Bursaspor'la anlaştı... 
</HEADLINE>
<TEXT>

     Fenerbahçe'de Teknik Direktör Christoph Daum'un gözden çıkardığı Yusuf Şimşek'in, Bursaspor ile anlaştığı öğrenildi. 
     Ligin ilk yarısında istediği başarıyı yakalayamayan Bursaspor'da transfer çalışmalarına hız verildi. 
     Teknik Direktör Ümit Kayıhan'ın verdiği liste doğrultusunda harekete geçen yeşil-beyazlı yönetimin, Fenerbahçeli Yusuf ile prensip anlaşmasına vardığı bildirildi. 
     Bursaspor yönetiminin, Fenerbahçeli yöneticilerden genç oyuncu Semih'i de isteyeceği kaydedildi. 
     Bu arada, Bursaspor'un, Vestel Manisasporlu Vedat İnceefe ve Gençlerbirliği'nden Mustafa Gürsel ile büyük ölçüde anlaştığı, daha önce anlaşma sağlanan Cengizhan'ın da sezon sonuna kadar kiralanacağı öğrenildi. 

     
</TEXT>
</DOC>
