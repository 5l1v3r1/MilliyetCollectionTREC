<DOC>
<DOCNO> 242428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonspo28.html </URL>
<DATE> 2004/05/24/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Sakaryaspor'da iç transfer çalışmaları yarın başlayacak... 
</HEADLINE>
<TEXT>

     Birinci süper Lig'in yeni takımlarından Sakaryaspor'da, iç transfer görüşmelerinin yarın başlayacağı bildirildi. 
     Teknik direktör Necmettin Sert, AA muhabirine yaptığı açıklamada, göreve dün başlamasına karşın yeni takım oluşturma çalışmalarına başladığını belirtti. 
     Kendisinden önceki teknik heyetin Yönetim Kurulu'na sunduğu raporu değerlendirdiğini ve çalışmalarını bu doğrultuda yürüttüğünü anlatan Sert, iç transfer görüşmelerinin yarın başlayacağını kaydetti. 
     Sözleşmesi sona eren 6 futbolcuyla yollarını ayıracaklarını bildiren Sert, 1 kaleci, 1 defans, 3 orta saha ve 1 forvet oyuncusunun transferini planladıklarını bildirdi. 
     Sert, iç transferde anlaşma sağlanamayan futbolcu olduğu takdirde dış transferde alınacak futbolcu sayısını artırabileceklerini sözlerine ekledi. 
     
</TEXT>
</DOC>
