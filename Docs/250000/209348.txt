<DOC>
<DOCNO> 209348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/ekonomi/eko06.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den ek bütçe talebi 
</HEADLINE>
<TEXT>

   ANKARA ANKA 
   
   IMF heyetinin, 2003 yılı faiz dışı fazlasının hedeflenenin altında kalması ve emekli zamları ile asgari ücret düzenlemesinden bütçeye gelen ek yük nedeniyle hemen yılın başında 5.5 katrilyon liralık bir ek bütçe çıkarılmasını istediği belirtildi. 
   IMF heyeti, emekli zamları ve asgari ücret nedeniyle bütçeye gelen ek yükü 2.9 katrilyon lira hesapladı. Ayrıca, 2003 kamu kesimi faiz dışı fazlasının hedeflenenden 2.5 - 3 katrilyon lira eksik gerçekleştiği kaydediliyor. Bunun 2003 bütçe gelirlerinin daha önce açıklanan gerçekleşme hedeflerine ulaşamamasından kaynaklandığı belirtiliyor. IMF heyetinin, hem geçen yılki faiz dışı fazla hedefinin gerçekleştirilememesi hem de 2004 bütçesi TBMM'den geçtikten sonra emekli ve asgari ücret zamlarıyla getirilen ek yükler için 2004'te öngörülen GSMH'nin yüzde 6.5'ini tuturacak şekilde 5.5 katrilyon liralık bir ek bütçe çıkarılmasında ısrar ettiği öğrenildi. 
   
   
</TEXT>
</DOC>
