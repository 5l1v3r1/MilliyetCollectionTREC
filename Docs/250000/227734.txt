<DOC>
<DOCNO> 227734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonyas03.html </URL>
<DATE> 2004/04/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Mamayla beslenen bebeklerde astım riski... 
</HEADLINE>
<TEXT>

     Harran Üniversitesi HRÜ Tıp Fakültesi Biyokimya Bölümü Öğretim Üyesi Yrd. Doç. Dr. Abdurrahim Koçyiğit, mamayla beslenen bebeklerde astıma yakalanma riskinin, mamayla beslenmeyenlere oranla daha fazla olduğunu bildirdi. 
     Mamanın bebek sağlığı üzerine etkilerini incelemek amacıyla 65 çocuk üzerinde araştırma yaptıklarını kaydeden Koçyiğit, mamanın içeriğindeki serbest demirin, mikroorganizmalarla etkileşime girince enfeksiyon oluşumuna yol açtığını söyledi. 
     Koçyiğit, şunları kaydetti 
     ''Anne sütündeki demir ise içindeki laktoferin maddesi sayesinde enfeksiyon oluşmasını engelliyor. Mamadaki serbest demir, akciğerde serbest radikal ve oksitadif strese neden olmaktadır. Böylece mamayla beslenen bebeklerde astım oluşumuna zemin hazırlanmaktadır. Araştırma sonucu mama kullanan bebeklerde astım hastalığına yakalanma riski kullanmayanlara göre daha fazladır.'' Koçyiğit, bebeklik döneminde bebeklerin özellikle anne sütüyle beslenmesi gerektiğini dile getirdi. 
     
</TEXT>
</DOC>
