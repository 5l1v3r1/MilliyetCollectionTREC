<DOC>
<DOCNO> 200525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yasam/yas09.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerciyi canıyla korudu 
</HEADLINE>
<TEXT>

   MUSTAFA KURTARAN İstanbul 
   
   Bakırköy'de lokantacı Murat Çakıllı, silahlı kişilerden kaçıp işyerine saklanan tinerci çocuğu korumanın 'cezasını', canıyla ödedi. Ebuziya Caddesi'nde iki kişi, dün sabaha karşı saat 01.00 sıralarında tinerci olduğu öne sürülen Serdar Köroğlu'yla tartıştı. Ardından iki saldırganın silahla kovalamaya başladığı Köroğlu, daha önceden tanıdığı, zaman zaman kendisine ve arkadaşlarına bedava yemek veren evli ve iki çocuk babası Çakıllı'nın işkembe salonuna sığındı. Köroğlu'nun hemen ardından da iki saldırgan ellerinde silahla Çakıllı'nın lokantasınya girdi. Köroğlu'nun arkasına saklandığı Çakıllı, iki saldırganı, "Burada aile var, kavganızı gidin dışarıda yapın" sözleriyle durdurmaya çalıştı. Saldırganlardan biri Çakıllı'yı kafasından vurdu. Saldırganlar etrafa rastgele ateş açtı ve kaçtı. Seken kurşunlardan iki kişi yaralandı. 
   
   
</TEXT>
</DOC>
