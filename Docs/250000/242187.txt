<DOC>
<DOCNO> 242187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur12.html </URL>
<DATE> 2004/05/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Sinemada gazoz satıcılığından işletme müdürlüğüne... 
</HEADLINE>
<TEXT>

     Yazlık sinemalarda gazoz satan 67 yıllık sinema emektarı, işletme müdürlüğüne kadar yükseldi. 
     Eskişehir'in eski sinemalarından Asri Sinema'da 1937'de perde aralarında gazoz satarak sektöre adımını atan Ethem Arda 77 , 13 yaşındayken film makinesi oynatıcısı olarak sinema serüvenine devam ettiğini belirtti. 
     Ethem Arda, 1946 yılına kadar kentteki çeşitli sinemalarda makinistlik yaptığını söyledi. Arda, şöyle konuştu 
     ''İkinci Dünya Harbi'nin ardından Kara Harp Okulu Muhafız Taburu'nda vatani görevimi yaparken okulun sinemasının film makinesi bozulmuş. Makineyi tamir etmem için beni çağırdılar. 35 milimetre film gösterimi yapabilen bir makineydi ve lambası yanmıştı. Ben de lambasını değiştirdim ve o günden sonra askerliğimin kalan kısmını okulun sinemasında tamamladım.'' Askerliğinin bitmesinin ardından Lüks Sineması'nda işine devam ettiğini anlatan Arda, izlediği ilk filmlerden, Garry Cooper'ın başroldeki generali canlandırdığı ''Asi Generalin Son Emri''ni The General Died at Dawn asla unutamadığını kaydetti. 
     Mesleğini Kılıçoğlu Sinemaları'nda işletme müdürü olarak sürdürdüğünü söyleyen Arda, ilerleyen yıllarda yerini sinema salonlarında yetişmiş bir kişiye bırakacağını ifade etti. 
     Arda, 1980'lere kadar Eskişehir'de 10'u kışlık 12 sinema bulunduğunu anlattı. 
     ''Ben Hur, Çanlar Kimin İçin Çalıyor, Rüzgar Gibi Geçti ile Romeo ve Juliette'' gibi filmlerin şiirsel anlatımıyla insanları etkilediğini belirten Arda, ''Romantizmin şiirsel bir dille anlatıldığı filmler yerine korku ve şiddetin egemen olduğu filmlerin revaçta olmasına üzülüyorum'' dedi. 
     
</TEXT>
</DOC>
