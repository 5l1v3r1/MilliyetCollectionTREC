<DOC>
<DOCNO> 214356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sontur31.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Evine gelen ablasını av tüfeğiyle öldürdü... 
</HEADLINE>
<TEXT>

     Denizli'nin Akköy İlçesi'nde, şizofreni tedavisi gördüğü belirtilen Rifat K, evine gelen kız kardeşini av tüfeğiyle öldürdü. 
     AA muhabirinin aldığı bilgiye göre, Manisa Ruh ve Sinir Hastalıkları Hastanesi'nde şizofreni tedavisi gören Rifat K, Kurban Bayramı nedeniyle Akköy İlçesi Fevzi Çakmak Mahallesi'ndeki evine geldi. Komşuları, hiç dışarı çıkmayan Rifat K'dan şüphelenerek, durumu Denizli'de oturan kız kardeşi Rabia Çam'a 25 haber verdi. 
     Rifat K, komşularının haber vermesi üzerine evine gelen ablası Rabia Çam'ı henüz belirlenemeyen nedenle av tüfeğiyle öldürdü. Daha sonra kendini eve kilitleyen zanlı, polisin ''teslim ol'' çağrılarına elindeki av tüfeğiyle ateş ederek karşılık verdi. Denizli'den gelen takviye ekibin çevrede geniş güvenlik önlemleri almasının ardından çelik yelekli polisler, eve göz yaşartıcı bomba attı. Yaklaşık 3 saat süren operasyondan sonra Rifat K, dışarı çıkarak teslim oldu. 
     İstanbul Jandarma Ulaştırma Tabur Komutanlığı'nda astsubay olarak görev yapan Rifat K'nın, psikolojik sorunları nedeniyle 25 Mayıs 2002 tarihinde malulen emekli olduğu öğrenildi. 
     
</TEXT>
</DOC>
