<DOC>
<DOCNO> 228912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun36.html </URL>
<DATE> 2004/04/06/ </DATE>
<TIME> 20.48 </TIME>
<AUTHOR>  </AUTHOR>
<HEADLINE>
Meksika'da kendine sezaryen yaparak, sağlıklı bir bebek dünyaya getirdi. 
</HEADLINE>
<TEXT>

     Meksika'da bir kadın, kendi kendine sezaryenle doğum yaptı. 
     San Pablo'daki Dr. Manuel Velasco Suarez hastanesi doktoru Dr R.F. Valle, elektrik ve su bulunmayan, en yakın hastaneye 8 saat uzaklıktaki kırsal bir bölgede yaşayan adı açıklanmayan 40 yaşındaki kadının, sağlıklı bir erkek bebek dünyaya getirdiğini söyledi. 
     Valle, normal doğum yapamayınca, 3 küçük kadeh sert içki içen kadının, karnını bıçakla keserek bebeğini dünyaya getirdiğini belirtti. 
     Kadının bilincini kaybetmeden önce çocuklarından birine, hemşireye haber vermesini istediği, hemşirenin yarayı dikiş iğnesi ve iplikle diktikten sonra kadının Valle'nin bulunduğu hastaneye nakledildiği kaydedildi. 
     Valle, dünyada ilk olduğu sanılan olayı, International Journal of Gynecology and Obstetrics'teki bir makalede yazdı. 
     
</TEXT>
</DOC>
