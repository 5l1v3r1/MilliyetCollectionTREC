<DOC>
<DOCNO> 201102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun27.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Göçmenler protesto için dudaklarını dikti 
</HEADLINE>
<TEXT>

     Avustralya'da tutukluluk koşullarını protesto eden bazı kaçak göçmenler, dudaklarını dikerek açlık grevine başladı. 
     Göçmen Dairesi yetkililerinin açıklamasına göre, Güney Pasifik'teki Nauru adasında kampta alıkonan kaçak göçmenlerden dördü, dudaklarını üç-dört yerden birbirine tutturdu. Eylemci göçmenlerin Afganlı olduğu kaydedildi. 
     Nauru'da 85'i çocuk, yüzlerce kaçak göçmen bulunuyor. 
     Avustralya'daki göçmen kampları, zaman zaman eylem ve gösterilere sahne oluyor. Bazı göçmenler, daha önce de aynı şekilde protesto için dudaklarını dikmişti. 
     Avustralya'nın kuzeyindeki Port Hedland bölgesinde bulunan mülteci kampında da dört mülteci adayının açlık grevi yaptığı belirtildi. 
     
</TEXT>
</DOC>
