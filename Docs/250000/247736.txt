<DOC>
<DOCNO> 247736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun47.html </URL>
<DATE> 2004/06/14/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
Batı Şeria'da patlama 2 ölü 
</HEADLINE>
<TEXT>

     Batı Şeria'nın Nablus yakınlarında meydana gelen patlamada 2 kişinin öldüğü bildirildi. 
     Sağlık görevlilerinin verdiği bilgiye göre, Balata Filistin mülteci kampındaki patlama bir araçta meydana geldi. 
     
     İSRAİL HELİKOPTERİNİN SALDIRISI 

     Batı Şeria'nın Nablus kentindeki Balata mülteci kampında iki kişinin öldüğü patlamanın nedeninin İsrail helikopterinin füze saldırısı olduğu bildirildi. 
     Mülteci kampı sakinleri ve güvenlik yetkilileri, saldırıda ölenlerden Halil Marşud'un El Aksa Şehitleri Tugayı adlı örgütün bölge lideri olduğunu söylediler. 
     Aynı kaynaklar, saldırıda bir kişinin de ağır yaralandığını ifade ettiler. 
     El Aksa Şehitleri Tugayı, Filistin lideri Yaser Arafat'ın El Fetih örgütünün silahlı kanadı olarak biliniyor. 
     
</TEXT>
</DOC>
