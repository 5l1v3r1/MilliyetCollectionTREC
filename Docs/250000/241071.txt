<DOC>
<DOCNO> 241071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonyas08.html </URL>
<DATE> 2004/05/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Dünyanın en yaşlı faresi "yoda" öldü 
</HEADLINE>
<TEXT>

     Genetik yapısı değiştirildikten sonra 4 yıldan fazla yaşayan ''Yoda'' isimli laboratuvar faresi öldü. 
     Alman FAZ gazetesindeki habere göre Yoda, 4'üncü doğum gününden 12 gün sonra kafesinde uyudu ve bir daha uyanmadı. 
     ABD'deki Michigan Üniversitesi'nden yapılan açıklamada, Yoda'nın yaşının, insanların yaşam süresiyle hesaplandığında 136 olması gerektiği belirtildi. 
     Üniversite bünyesinde yaşlanma konusunda araştırma yapılan bir enstitüde 10 Nisan 2000 tarihinde doğan Yoda, enstitüdeki steril bir kafeste ''Prenses Leia'' isimli fareyle yaşıyordu. Yoda'nın doğum gününden 12 gün sonra 22 Nisan'da hayatını kaybettiği kaydedildi. 
     Türünün en yaşlı örneği olarak tarihe geçen Yoda'nın, hipofiz ve tiroit bezleriyle ensülin üretimi üzerinde değişikliklere yol açan genetik müdahale sayesinde bu kadar uzun yaşadığı ifade edildi. 
     Normalde farelerin 2 seneden biraz daha uzun yaşadığı belirtildi. 
     
</TEXT>
</DOC>
