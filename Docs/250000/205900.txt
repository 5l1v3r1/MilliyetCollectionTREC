<DOC>
<DOCNO> 205900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/magazin/amag.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli filmi yurdun filmi 
</HEADLINE>
<TEXT>

   Geçen yıl Türk sinemaseverler gişelere 116 trilyon bıraktı. Gişenin 'şampiyonu' ise Matrix'e inat, 'Asmalı Konak' oldu 
      Birsen Altuntaş 
   
   Türk sinemaseverler, 2003'te vizyona giren 131 yerli ve yabancı filmi izlemek için 115 trilyon 906 milyar 553 milyon lira harcadı. 
   Gişe hasılatında 2003'ün aslan payını, önceki yıllarda olduğu gibi yine yabancı filmler kapsa da, 'hasılat rekoru'nu bir yerli film kırdı. Geçen yılda vizyona giren yabancı filmler tam 90 trilyon 731 milyar 219 milyon lira ciro yaparken, pastadan yerli filmlerin payına düşen de 25 trilyon 175 milyar 334 milyon lira oldu. 2003'te yaklaşık 25 milyon kişinin film izlediğini belirten Warner Bros. Türkiye Genel Müdürü Haluk Kaplanoğlu, "2003'te yabancı filmleri de geride bırakan film 'Asmalı Konak'tı. Yabancı filmler içinde 'Matrix Reloaded' en çok izlenen yabancı film oldu" dedi. 
   
   Türk filmleri yine gözde 
   2001'de yaşanan ekonomik krizden sonra "O Şimdi Asker" filmine kadar popüler yerli film yapılmadığına dikkati çeken Kaplanoğlu, sözlerini şöyle tamamladı 
   "O Şimdi Asker, gişede yerli sinema sektörü açısından güzel bir rüzg r başlattı. Bu rüzg rın arkasından Asmalı Konak geldi ve Türkiye'de her zaman yerli filme rağbetin daha çok olduğunu gösterdi. 2004'e başlarken de arka arkaya popüler yerli filmler girecek. Bu açıdan baktığınızda yerli filmlerin sayıları az olsa da, gişedeki başarı ümidi daha çok." 
   
   İşte sinemada 2003'ün Top Sıra - Film adı Seyirci Sayısı Hasılatı 1. "Asmalı Konak" 1.762.014 10 Trilyon 174 Milyar 2. "O Şimdi Asker" 1.657.051 7 Trilyon 857 Milyar 3. "Matrix Reloaded" 1.470.316 7 Trilyon 739 Milyar 4. "Matrix Revolutions" 858.913 5 Trilyon 338 Milyar 5. "Yüzüklerin Efendisi 3" 710.334 4 Trilyon 436 Milyar 6. "Rus Gelin" 657.546 2 Trilyon 969 Milyar 7. "Aman Tanrım" 621.144 3 Trilyon 474 Milyar 8. "Hayalet Gemi" 607.463 2 Trilyon 698 Milyar 9. "Sıkıysa Yakala" 606.286 2 Trilyon 990 Milyar 10. "Halka" 550.372 2 Trilyon 505 Milyar 
   
   
</TEXT>
</DOC>
