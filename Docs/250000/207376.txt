<DOC>
<DOCNO> 207376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur33.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, Karagümrük Çetesi elebaşı Nuri Ergin'in oğlunu arıyor 
</HEADLINE>
<TEXT>

     İstanbul'da çalıntı bir otomobilde bulunan 2 kişiyi gözaltına alan polis, aynı araçtan kaçtığı gerekçesiyle ''Karagümrük çetesi'' elebaşı Nuri Ergin'in oğlu Nurettin Ergin'i de arıyor. 
     Asayiş Şube Müdürlüğü'nden edinilen bilgiye göre, lüks otomobil hırsızlarına yönelik çalışma yürüten Oto Hırsızlık Büro Amirliği'ne bağlı ekipler, Fatih'te bir otomobili durdurdu. 
     Çalıntı olduğu anlaşılan araçtaki Gürkan B. ile Erkan U'yu gözaltına alan polis, araçtan son anda kaçan kişinin de kamuoyunda ''Karagümrük çetesi'' olarak bilinen çıkar amaçlı suç örgütü elebaşı Nuri Ergin'in oğlu Nurettin Ergin olduğunu belirledi. 
     Gözaltına alınan 2 kişinin sorgusuna başlayan polis, Nurettin Ergin'i de yakalamak amacıyla çalışma yürütüyor. 
     
</TEXT>
</DOC>
