<DOC>
<DOCNO> 225686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/siyaset/siy11.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
78'lilerden 'Tükenmez' dergisi... 
</HEADLINE>
<TEXT>

      ŞAKİR AYDIN İstanbul 

   
   78'lİler Vakfı üyelerince çıkarılan "Tükenmez" adlı derginin tanıtımı Beyoğlu'ndaki Makina Mühendisleri Odası'nda önceki akşam yapıldı. Derginin Genel Yayın Yönetmeni Celalettin Can sağda , 1.5 yıldan beri altyapısını oluşturmaya çalıştıkları "Tükenmez"de, Türkiye'de son 30 yılda yaşananlardan bir gelecek çıkarmayı amaçladıklarını söyledi. İlk sayının sevgiyle karşılandığını belirten Can, sonraki sayılarda birtakım eksikliklerin giderilerek daha iyi ve daha okunabilir bir dergi çıkaracaklarını kaydetti. Yasakların kalkması için çalışmalar yaptıklarını belirten 78'liler Vakfı Hukuk Komisyonu Üyesi Avukat Hasip Kaplan da, "Yasa onaylandığı için yasaklı arkadaşlar dilekçeyle ikametg hlarının bulunduğu ağır ceza mahkemelerine başvurarak 'memnu hakların iadesi'ni isteyebilirler" dedi. Tanıtım kokteyline eski SDP lideri Akın Birdal ve eski ÖDP lideri Ufuk Uras'ın aralarında bulunduğu çok sayıda davetli katıldı. 
   
   
   
</TEXT>
</DOC>
