<DOC>
<DOCNO> 218851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/magazin/mag03.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trend'den inip 'trend'e binmek 
</HEADLINE>
<TEXT>

   Bu hafta, biri biterken diğerinin başladığı en yeni 'trend'lerden, kentlerimizin yeni tüketim alışkanlıklarından bahsedeceğiz 
      Kaynama Noktası 
   Ahmet SALİH 
   
   Trend'dir, bu da geçer" deyip geçmeyin. Evet, bu daha senesini doldurmadan, bir mevsim bile dayanmadan kaybolup giden, artık rağbet görmeyen, yerine yenisi gelen trendler, modalar özellikle kentli genç kuşakların hayatında çok önemli. 
   Gençler hayatlarını, hayat hik yelerini bu trendler, bir dönem, belli bir zaman kesiti süresince takip ettikleri, uyguladıkları bu tüketim eğilimleri, bu modalar üzerinden fragmanlara ayırıyor, geçmişlerini böyle hatırlıyorlar. 
   "Hani" diyorlar, "kızların hepsi vatka takardı." "Amma Cyndi Lauper dinlerdik" ya da. Ve blucin mavisinin tonlarına, dönem dönem takıldıkları barlara, içtikleri içkiye, taktıkları saate bakarak yazıyorlar hayat hik yelerini. Üretime, sabırla üretmeye değil de, tüketime, hızla tüketime endeksledikleri için de hayatlarını, hayat bir süreklilikten değil, birbirinden kopuk fragmanlardan, birbiriyle ilintisiz zamanlardan oluşuyor bu "trend çağı çocukları" için. 
   Her istasyonda "trend değiştirip" yeni bir şimdiki zaman tüneline giriyorlar. 
   
   'İkinci el' trendi 
   Biz de bu hafta köşemizde yeni trendlerden, yeni tüketim eğilimlerinden söz edelim o halde kentlerimizdeki 
   Bir kere, ikinci el giysi ve eşyaları yenileriyle birlikte kullanmak çok moda şu sıralar. İhracat fazlası ya da elden düşme giysileri pahalı markaların yeni ürünleriyle kombine etmek yani. Manken Ece Sükan, oyuncu Nurgül Yeşilçay iyice sardırmışlar mesela bu ikinci el işine. Beyoğlu'ndaki Terkos Çıkmazı çok verimli bu açıdan. 
   Dekorasyonda da aynı eğilim söz konusu. Cihangir, Akyol sokaktaki "18" gibi dükk nlardan satılan ikinci el mobilyalar yeni tasarım eşyalar ve dekorasyon ürünleriyle aynı salonlarda yer alıyor. 
   Tuba Ünsal, Çağan Irmak böyle döşüyorlar evlerini mesela. Plaklar, CD'lerle birlikte çalınıyor, eski pikaplar en ileri teknoloji ürünü müzik setlerine ekleniyor. 
   Beyoğlu, İstanbul'un "trendsetter", yani "trend koyucu" semti. Ve Beyoğlu'nda sokak arası muhabbet çok "trendy" yine şu sıralarda. İş hanlarının çay ocağı işletmecileri ya da kahvehane sahipleri bulundukları ara sokağın iki yanına "kürsü" de denilen tabureler koyuyorlar ve buralarda kalın paltoların, montların içine gömülmüş oturan müşterilerine nargile, çay servisi yapıyorlar. 
   Apartman ve işhanlarının kapı önlerindeki basamaklarda saatlerce oturup sohbet etmek de şık bir tarz oldu şimdilerde. Delikanlılar, sevgililerini buralarda ağırlıyorlar. 
   
   'Dizi inzivası' trendi 
   Bu sefer de Türkstar başladı ya, ilk Türkiye Popstar'la yayılan ve her cumartesi birinin evinde, saat 23 civarında yarışmanın ardından tekrar sokaklara, kulüplere dağılmadan ya da birlikte gidilmeden önce düzenlenen partiler tekrar revaçta. Türkstar gençleri biraraya getirirken, Amerikan dizi filmleri de inzivaya sürüklüyor. Evet, "dizi inzivası" hızla yayılan bir trend. Nasıl mı Televizyonlarda yayınlanan bu dizilerin haftalık periyodlarını beklemek, bunun için gerekli sabrı göstermek günümüz gençliğinin, özellikle de üst sınıflardakilerin pek harcı değil. 
   Toplu DVD'lerini alıyorlar bu "Sex and The City", "Sopranos", "24" gibi dizilerin. Ve bir haftasonu evden hiç çıkmadan topunu birden seyredip, tüketip, selametle koyuyorlar kenara. 
   Ve hiç olmazsa bir "Sex and the City" sezonuna sahip olacakken hayat hik yelerinde, bir haftasonunun ardından, kısacık, yeni bir dönemine, tüneline giriyorlar hayatlarının. 
   
   
   
</TEXT>
</DOC>
