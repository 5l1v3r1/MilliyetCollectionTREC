<DOC>
<DOCNO> 212023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur17.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitelerarası Kurulun Olağanüstü toplantısı... 
</HEADLINE>
<TEXT>

     Üniversitelerarası Kurul ÜAK toplantısından sonra yayımlanan bildiride, ''YÖK, üniversiteler ve bu kurumların yönetim kademeleri arasında herhangi bir görüş ayrılığı bulunmadığı ve bundan sonraki süreçte de bugüne kadar olduğu gibi YÖK, üniversitelerarası kurul ve üniversitelerin birlikte hareket edeceklerinin kararlaştırıldığı bildirildi. 
     Prof. Dr. Ayhan Alkış başkanlığında ODTÜ Kültür ve Kongre Merkezi'nde yapılan ÜAK Olağanüstü Toplantısı sona erdi. Toplantı yaklaşık 3 saat sürdü. 
     Kurul Başkanı Prof. Dr. Alkış, YÖK ve ÜAK tarafından hazırlanan ortak bildiriyi açıkladı. 
     Bildiride, yüksek öğretim kanunu ile ilgili olarak siyasi iktidarın bir yıl önce başlattığı çalışmalara ÜAK'nin de katılarak yoğun girişimlerde bulunduğu anımsatıldı. 
     Bilim alanının siyasi etkilenmeler dışında tutulabilmesi amacıyla yapılan bu girişimler sonucunda YÖK'ün de görüşlerini içeren metnin 22 Ocak 2004'te hükümete sunulduğu belirtilen bildiride, şunlar kaydedildi. 
     ''Bundan sonra izlenecek usullerle ilgili olarak YÖK Başkanımızın yapmış olduğu temaslar sonucu verdiği bilgiler değerlendirilerek yasama sürecine girilirken hükümetle yapılacak çalışmalarda ayrıca sağlanacak katkıların sürekli olarak değerlendirilmesine karar verilmiştir. 
     ÜAK'nin bugün yaptığı toplantıda, YÖK ve ÜAK üyeleri yükseköğretimin anayasal güvencesinin korunması kararlığını bir kez daha ortaya koymuştur. YÖK, üniversiteler ve bu kurumların yönetim kademeleri arasında herhangi bir görüş ayrılığı bulunmadığı ve bundan sonraki süreçte de bugüne kadar olduğu gibi YÖK, ÜAK ve üniversitelerin birlikte hareket edecekleri hususu teyit edilmiş, bunu kamuoyuna bildirme kararı oy birliği ile alınmıştır.'' 
     
</TEXT>
</DOC>
