<DOC>
<DOCNO> 248198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur26.html </URL>
<DATE> 2004/06/15/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kavaklıdere cinayeti aydınlandı... 
</HEADLINE>
<TEXT>

     - Kavaklıdere'de geçen hafta Çiğdem Yılmaz'ı 25 öldürdüğü bildirilen zanlı yakalandı. 
     Kavaklıdere Kuloğlu Sokak'ta oturan ve emniyette ''hayat kadını'' olduğuna dair kaydı bulunan Çiğdem Yılmaz'ın öldürülmesi olayını araştıran Cinayet Büro Amirliği ekipleri, Yılmaz'ın eski sevgilisi Gürkan Gökmen'i Mersin'de gözaltına aldı. 
     Ankara'ya getirilen Gökmen, sorgusunda genç kadını kendisinin öldürdüğünü itiraf etti. Olayda kullandığı bıçakla birlikte ele geçirilen Gökmen, Çiğdem Yılmaz'la yıllar önce birlikte yaşadıklarını belirterek, 5 yaşında bir çocukları olduğunu bildirdi. 
     Olay günü çocuğu kendisine vermesi için Çiğdem Yılmaz ile görüştüğünü anlatan Gökmen, çıkan tartışma sonucunda cinayeti gerçekleştirdiğini kaydetti. Gökmen, ''Çiğdem, hayat kadınlığı yaptığı için çocuğun yanında kalmasını hazmedemiyordum. Vermemekte ısrar edince kendimi kaybettim'' dedi. 
     Gürkan Gökmen, çıkarıldığı mahkeme tarafından tutuklandı 
     
</TEXT>
</DOC>
