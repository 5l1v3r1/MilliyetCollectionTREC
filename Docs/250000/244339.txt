<DOC>
<DOCNO> 244339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/siyaset/axsiy02.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'i sevindiren liste 
</HEADLINE>
<TEXT>


Başbakan Erdoğan'ın önüne İsrail'den 800 milyon dolarlık silah alım listesi geldi. TSK talep listesinde akıllı füzeler, gece görüş sistemleri, uçak ve tank modernizasyonu yer alıyor 

UTKU ÇAKIRÖZER BARKIN ŞIK Ankara 


Başbakan Recep Tayyip Erdoğan'ın önünde İsrail'den alımı öngörülen 800 milyon dolarlık 1.2 katrilyon lira silah listesi bulunuyor. Hava Kuvvetleri Komutanlığı'nın HKK listesinde, İsrail şirketlerinin ürettiği hedefi 250 kilometre yükseklikten isabetle vuran akıllı füzeler, mini intihar uçakları ve F-16'ların gece harek tına imk n veren elektronik sistemlerin yanı sıra F - 4 uçaklarının modernizasyonu yer alıyor. 
HKK Orgeneral İbrahim Fırtına'nın Milli Savunma Bakanlığı ve Genelkurmay Başkanlığı'na gönderdiği öğrenilen "acil ihtiyaç" listesinde özellikle İsrail savunma şirketlerinden alınmasını istediği beş önemli silah sistemi arasında şunlar bulunuyor 
HAROP sistemleri İsrail'in HARPY sisteminden sonra geliştirdiği en yeni mini insansız uçaklar. Üzerlerinde taşıdıkları elektro optik kamerayla hedefi tespit edip operatör tarafından verilen talimatla hedefe intihar saldırısı düzenleyebiliyor. İsrail Havacılık Sanayi IAI şirketinden 50 adet alımı gündemde.ANAMS akıllı füzeleri F - 4 ve F - 16 uçaklarından, 250 kilometre ve daha fazla yükseklikten bile hedefi isabetle vurabilen hassas güdümlü füzeler stand - off weapon . Savaş uçaklarından düşmanın nokta hedeflerinin vurulmasını sağlayan 50 adet füze yine IAI'dan alınacak.LITENING gece uçuş sistemleri F - 16 ve F - 4'lerin alçak irtifada gece harek tı yapmasına imk n veren "Litening" sistemlerinden üretici İsrail firması Rafael'den 20 adet alınacak.F - 4 modernizasyonu Envanterdeki F - 4 uçaklarından 48'inin IAI ile işbirliği içinde modernizasyonu.Elektronik harp kamerası 18 adet RF - 4 uçağına elektronik harp kamerası takılması İsrail-ASELSAN işbirliğiyle yapılacak , 
İsrail'le AKP hükümeti öncesinde başlatılan silah tedarik projeleri de pürüzsüz devam ediyor. KKK envanterindeki M - 60 tanklarının İsrail IMI firması tarafından modernizasyonunu öngören 700 milyon dolarlık projede, nisanda İsrailli şirkete 50 milyon dolarlık ikinci ödemenin yapıldığı bildirildi. Helikopterlerin ısıya duyarlı Stinger füzelerine karşı korunması için İsrail IMI firmasıyla 100 milyon dolarlık proje de yürüyor. 


</TEXT>
</DOC>
