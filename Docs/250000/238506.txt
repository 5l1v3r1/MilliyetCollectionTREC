<DOC>
<DOCNO> 238506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/siyaset/siy04.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ordu komiseri değilim' 
</HEADLINE>
<TEXT>


YÖK'teki Genelkurmay Temsilcisi Öznal, "Türk Silahlı Kuvvetleri'ni bilimden, üniversiteden, teknolojiden koparamazsınız" dedi 

BAHAR ATAKAN Ankara 


Yükseköğretim Kurulu'ndaki görevi Anayasa değişikliğiyle sona erecek olan Genelkurmay temsilcisi emekli Hava Korgeneral Erdoğan Öznal, "Anayasa'da AB istiyor diye yapılan değişiklik gerekli değildi. Ordu komiseri değilim" dedi. 
Öznal, cuma günü TBMM Genel Kurulu'nda Anayasa değişikliğini öngören teklifin 2. tur görüşmeleri yapılırken, çalışma odasını Milliyet'e açtı. "Sivilleştirme" adı altında boşluk yaratılmaması gerektiğine dikkati çeken Öznal, şunları kaydetti "'YÖK'teki Genelkurmay temsilcisi çıkarılsın' deniyor. Niye, ben kötü bir şey mi yaptım Komünizmin tehdit olarak algılandığı dönemde olduğu gibi ordunun komiseri değilim. O zaman her kurumda parti komiseri vardı. Görevim kesinlikle böyle değil. Yaptığım görevin fayda sağladığına inanıyorum. TSK'yı bilimden, üniversiteden, teknolojiden koparamazsınız. İletişimi sağlayacak birinin mutlaka olması lazım." 
Öznal, "Açıklama çok net. AB uğruna düşüncelerinizden, prensiplerinizden fedak rlıkta bulunuyorsunuz. Hükümet bir yolunu bulup tasarıyı geri çekecek" diye konuştu. 



</TEXT>
</DOC>
