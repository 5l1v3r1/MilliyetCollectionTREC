<DOC>
<DOCNO> 201411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo22.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebat maçında Pancu oynuyor, Sergen yok 
</HEADLINE>
<TEXT>

     Ligde hafta sonunda deplasmanda Akçaabat Sebatspor ile karşılaşacak Beşiktaş'ta Sergen'in oynayamacağı, adalesinde gerilme olan Pancu'nun ise muhtemelen forma giyebileceği açıklandı. 
     Beşiktaş Kulübü doktoru Ayhan Optur, sağ ayak tarak kemiğinde sakatlık bulunan Sergen'in oynamasının zor olduğunu belirterek, ''Ancak çok zorlarsak Sergen oynayabilir. Pancu'nun ise adalesinde gerilme var. Ancak bu oyuncu muhtemelen Akçaabat Sebatspor maçında forma giyebilecek'' dedi. 
     Optur, takımda başka sakat oyuncunun bulunmadığını bildirdi. 
     
     NASIR'DAN TEPKİ 
     Beşiktaş Kulübü Divan Kurulu Başkanı Şeref Nasır, yazılı bir açıklama yaparak, Galatasaray Kulübü'nün dünkü Divan Kurulu Toplantısı'nda bir üyenin ''Beşiktaş yenilince sevindim. Çünkü Lucescu dersini aldı'' şeklindeki açıklamasına tepki gösterdi. 
     Şeref Nasır imzasıyla yapılan açıklamada, ''Galatasaray Kulübü Divan Kurulu Toplantısı'nda bir üyenin 'Beşiktaş yenilince sevindim. Çünkü Lucescu dersini aldı' diye yaptığı konuşma, bir divan kurulu üyesi tarafından yapılmış olması bizi çok rahatsız etti. Bizim hiçbir zaman Lucescu-Terim karşılaştırması gibi bir kompleksimiz olmadı. Bir Türk takımının divan kurulu üyesinin yaptığı bu konuşmayı şiddetle kınıyoruz'' denildi. 
     
</TEXT>
</DOC>
