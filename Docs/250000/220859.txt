<DOC>
<DOCNO> 220859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/magazin/yazdud.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuruçeşme'de Reina fırtınası 
</HEADLINE>
<TEXT>

   Beyoğlu Balo Club'da salsa-mambo festivali, Taylan Kümeli büyüdü, La Scala'da konserler dizisi, People davetlerden yıkılıyor, Vira Vira eski günlere döndü, Ergin'in efendiliği... 
      
   Balık lokantaları içinde favorilerimden biriydi Arnavutköy'deki Vira Vira. Buranın müdavimlerinden olan, POSTA Gazetesi'nin Yayın Yönetmeni sevgili Rifat'ım Ababay'ım da ortaklardan Zafer Malkoç'a, tipinden dolayı 'Sihirbaz Mandrake' adını takmıştı. O da Zafer'in servisine, lezzetli ve taze mezelerine bayılırdı. Zafer, Vira Vira'dan ayrılmıştı. Fakat yapamadı ve yeniden döndü. Ben de "Hayırlı olsun" demek için genç iş adamı dostum Tekin Alkan ile birlikte gittim. Tekin, Show TV'nin müthiş dizisi 'Gurbet Kadını'nda Cemo Ağa'yı canlandıran yakışıklı Cemil Can'ın babası. Meltem Cumbul'un da eniştesi. Zafer yine etrafımızda pervaneydi. Genç ortakları Cem Yakut ve Duran Yıldırım da pırıl pırıl çocuklar. Ortaya önce roka, kazdağı usulü ve istridyeli maydonoz salatası söyledik. Ardından radika, börülce salatası, közde yoğurtlu patlıcan, ahtapot ve kalamar ızgara geldi. Zafer masaya mezeleri yığmadığı zaman rahatsız oluyor, huyu kurusun. Canım jumbo karides ve ıstakoz ızgara istedi, kolesterol filan takmadan afiyetle götürdük. Balıkta da kalkan ızgarayı tercih ettik. Çok hoş bir geceydi. Vira Vira'nın telefon numarası 0212 257 18 05. 
   
   Reina bomba gibi    Efendim, bu ara yurt dışından gelen konuklarımı gezdiriyorum. Reina'ya gitmek istediler. Ben de uzun süredir uğramamıştım. Konuklarımın gönlünü yapmak için geçen akşam gittik. İğne atsanız yere düşmeyecek haldeydi. Aşçıbaşı Tevfik Alparslan ve yazdan beri buranın müziğini yapan S S Suat Ateşdağlı-Salih Saka ekibinden sevgili Hüseyin Karadayı'nın bu başarıda şüphesiz büyük payı var. Tabii buranın işletme ortağı sevgili Ali Ünal'ı da yabana atmamak lazım. O gece ben ve konuklarım başlangıç olarak zeytinyağlı taze enginar istedik. Sırdaşım İsmail Akkaya ise roka salatası, parmezan peyniri ve tane hardallı-limon soslu dana eti carpaccio istedi. Ana yemekte ben Asya sebzeleri eşliğinde Endonezya usulü yaban ördeğini seçtim. İsmail yanında domatesli mozzarella peyniri, porcini mantarları olan süt danası madalyon tercih etti. Diyette olan iki hanım konuğum da hellim peynirli, siyah mantarlı ve Endonezya usulü piliç satay yediler. Tatlı olarak ise Mangolu parfe, amaretto likörlü tarçınlı ballı elmalı tart ve kaymaklı ekmek kadayıfı vardı. Gece harikaydı. Bu arada Ali Ünal mart ayının sonunda, pazar günleri, teras bölümünde saat 16.00'dan itibaren bahar partilerine başlıyor. Bilginize. 
   
   Kümeli'nin yeni adresi    Efendim, bu akşam Taksim Balo Club 'salsa ve mambonun başkenti' New York'tan gelen ünlü dansçıları ağırlıyor. Parti giriş ücreti, bir içki dahil 20 milyon lira. Parti saat 22.00'de başlıyor. Balo Club'ın telefon numarası 0212 244 95 15. Yakın dostum olan beslenme-diyet uzmanı Taylan Kümeli gelen yoğun talebi karşılamak için Nişantaşı'nda bulunan muayenehanesini büyüttü. 'Sağlıklı Beslenme ve Diyet Merkezi' haline getirilen yerin açılışı bugün. Telefon numarası 0212 291 75 15. 
   
   People kapalı gişe, Nedim'in yeni yaşı    Favori mekanlarımın başında gelen Levent'teki People'a geçen hafta sık uğradım. Kimse bozulmasın, sosyetenin gözdesi People. Bir akşam sosyetenin altın kadını Sema Çelebi'nin doğum günü vardı. Hemen herkes oradaydı Rüksan-Mehmet Ürgüplü, Sema-Levent Kızıl, Fulya-Eşref Cerrahoğlu, Nilgün Ülkan Delikan, Zerrin Bilimer, Füsun-Süleyman Kosif, Hasan Kosif, Dina Topbaş, Esen Çiftçi, Nursen Gündüz, Güler-Naim Arnas. Ama o gece çok tatsız bir olay yaşandı. Türkiye'nin en büyük BMW Bayii Kosifler Oto'nun ortağı Süleyman Kosif, Ergin Tanca'nın üzerine yürüdü ve hakaretler yağdırdı. Şaşırdım. Çünkü Ergin, Süleyman'ın ağabeyi Hasan'ın eniştesidir. Olayın nedeni, Süleyman'ın, Ergin'in eşi olan ünlü modacı Canan Yaka'ya durduk yerde hakaret etmesiymiş. Sema'nın doğum gününde bulunan herkes Ergin'e hak verdi ve efendiliğini takdir etti. Bir başka gün ise Seba İnşaat'ın ortaklarından genç ve yakışıklı iş adamı sevgili Nedim Keçeli'nin doğum günüydü. Daha doğrusu ağabeyi Engin ve güzel yengesi Selen Keçeli ona sürpriz yaptılar. Konuklar arasında Nilgün-Ülkan Delikan, Selda Sipahioğulları, Arzu-Numan Ceyhan, Serkan Öke, Engin ve Nedim'in ortağı benim de sevgili komşum Haşmet Mürşit, Merve-Gazanfer Mürşit vardı. Yemekte başlangıç olarak People salata, karides köftesi, porcini mantarlı risotto yani İtalyan lapası, Thai mutfağından acılı karides, tatlı-ekşi soslu tavuk, sebzeli noodle yani Çinliler'in özel makarnası geldi. Ana yemekte ise pisi balığı, şiş ve şefin tavuğu tercih edildi. Çok güzel bir atmosfer vardı. Davet alt kattaydı. Aynı anda üst katta da Melike Hasefe, Dr. Adnan Gürkaynak ve eşi Melih Gürkaynak, Hanzade Toner, Ayşe-Mustafa Sadıkoğlu vardı. Yani People gerçekten yıkılıyor. Şefler Barış Demirtaş, Garo Nişan, garsonlar Rasim Kalay, Gökhan Kalafat, Hakan Dalmaz ve Volkan Yıldız o gece çok yoruldular. People'ın telefon numarası 0212 269 10 84. Evet efendim, bugünlük de bu kadar. Kısmetse bugün saat 15.00-17.00'de ERENKÖY D R'dayım. İmza günüm var, hepinizi bekliyorum. Hoş kalın, hep mutlu yaşayın. 
   
      Hande Yener döndü    Bir akşam canım canlı müzik dinlemek istedi. Sırdaşım İsmail Akkaya ile eskiden Polo 13 olan Levent'teki La Scala'ya gittik. İzel sahnedeydi. Pop müzikte sevdiğim isimlerdendir. Tıklım tıklımdı, çoğunluk da orta yaş grubuydu. Sahne hakimiyeti, şıklığı, dansları ve sesi ile İzel yıktı geçti. La Scala'nın işletmesi, eskiden Polo 13'te çalışan müdür Ali Yıldız ve Salim Saygılı'ya emanet. Bu akşam La Scala'da Hande Yener başlıyor. Hande'yi de severim, üstelik sahnesini özledim. Fırsat olursa gideceğim. Hande yakında yeni albümünü çıkarıyor. Zaten bu akşam da yeni şarkılarını seslendirecek. Büyük aşk yaşadığı sevgilisi Moris'ten ayrılmış. Bu akşamı kaçıranlar için 12-13 Mart'ta da La Scala'da olacak Hande. La Scala'nın telefon numarası 0212 281 37 90. 
   
   Radyo Foreks'te ben    Bugün, en çok dinlenen radyo kanallarından biri olan Radyo Foreks 95.3 frekansında saat 11.10'da genç ve yetenekli arkadaşım Başar Babataş'ın hazırladığı 'Güne Bakan' adlı programın kültür ve sanat bölümünde ben varım. İlk kitabım 'Yaşanmış Şehir Hikayeleri-1'i farklı bir şekilde anlatacağım. Kaçırmayın, çünkü çok seviyeli bir program oldu. 
   
      
   
</TEXT>
</DOC>
