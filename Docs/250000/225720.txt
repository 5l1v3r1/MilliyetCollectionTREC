<DOC>
<DOCNO> 225720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yasam/yas04.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerciler yakarak teşekkür ettiler 
</HEADLINE>
<TEXT>

   Aracına aldığı iki kişi, para ve sigara vermediği için servis şoförü Yüksel Sefer'in üzerine tiner döküp ateşe verdi 
      MUTLU BOZDAĞ İstanbul 
   
   K ğıthane'de, minibüsüyle servis taşımacılığı yapan Yüksel Sefer 41 , aracına aldığı otostop yapan iki kişinin saldırısına uğradı. 
   Gültepe, Talatpaşa Caddesi'nde, dün 02.30 sıralarında, Kanal D Televizyonu'nda servis taşımacılığı yapan Sefer, şirket çalışanlarını evlerine bıraktıktan sonra evine dönmek üzere yola koyuldu. Bu sırada, durması için işaret yapan iki kişiyi minibüsüne aldı. Daha önce de, cadde üzerinde rastladığı kamyon şoförü ve fabrika işçilerini minibüsüne alarak cadde başına çıkartan Sefer, bu kişileri de onlardan zannetti. 
   Minibüse binen iki kişi, Belediye Caddesi'nde aracı durdurttu. Ardından da, Sefer'den üzerindeki para ve sigarasını vermesini istedi. 
   
   Kendi kendini söndürdü 
   Bu duruma sinirlenen Sefer ile iki kişi tartıştı. İki saldırgan bunun üzerine şişedeki tineri sürücünün üzerine boşalttı Sefer kaçmaya çalışınca da, kibrit atarak talihsiz sürücüyü ateşe verdiler. Vücudunun belden yukarısı bir anda alevler içinde Sefer, kendi kendini söndürmeyi başardı. Ancak, vücudunda ciddi yanıklar meydana gelen Sefer, polis ekibi tarafından bulunarak, İstanbul Üniversitesi Cerrahpaşa Tıp Fakültesi Hastanesi'nin yanık ünitesine yatırıldı. Polis, tinerci oldukları tahmin edilen zanlıların yakalanması için çalışma başlattı. 
   
   
   
</TEXT>
</DOC>
