<DOC>
<DOCNO> 207604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur28.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul polisinde 'canlı bomba' uyarısı... 
</HEADLINE>
<TEXT>

     Terör örgütü DHKP C üyesi olduğu ve ''canlı bomba'' eylemi yapabileceği ileri sürülen bir kişinin İstanbul Emniyet Müdürlüğü yakınında görülmüş olabileceği yönündeki bilgi üzerine, polis birimleri uyarıldı. 
     Alınan bilgiye göre, Vatan Caddesi'ndeki İstanbul Emniyet Müdürlüğü'nün protokol kapısı önüne 19 Aralık 2003 tarihinde gelen 1.65 metre boylarında, kirli sakallı, siyah kaban ve sarı botlu bir kişi, görevli polislerin kendisini fark etmesi üzerine bir taksiye binerek buradan uzaklaştı. 
     Görevli polisler, daha sonra Terörle Mücadele Şube Müdürlüğü'deki resimler üzerinde yaptıkları inceleme sonucu bu kişinin, terör örgütü DHKP C üyesi olduğu ve ''canlı bomba'' eylemi yapabileceği iddiasıyla aranan Eyüp Beyaz olabileceğini belirttiler. 
     Bunun üzerine ilgili emniyet birimlerine yazı yazılarak, daha dikkatli olmaları istendi. 
     
</TEXT>
</DOC>
