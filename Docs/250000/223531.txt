<DOC>
<DOCNO> 223531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur01.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Keban Barajı'nın kapakları kapatıldı 
</HEADLINE>
<TEXT>

     Elazığ'ın Keban İlçesi'nde bulunan Keban Barajı'nın açılan iki tahliye kapağı kapatıldı. 10 gün açık kalacağı belirtilen baraj kapaklarının barajda su seviyesinin düşmesi nedeniyle 5 gün önce kapatıldığı bildirildi. 
     AA muhabirinin edindiği bilgiye göre, 5 gün süreyle Keban Barajı'ndan 325 milyon metre küp suyun bırakıldığı belirtildi. 
     Barajda şu anda su kodunun 834.68 metre olduğunu ifade edene yetkililer, baraj kapaklarının açıldığı sırada baraj gölünde, su kodunun 843.57 metre olduğu söylediler. 
     Elazığ Valisi Kadir Koçdemir, AA muhabirine yaptığı açıklamada, kapakların açılmasında baraj gölüne günlük gelen su miktarına göre bir hesabın yapıldığını belirterek, gelen su miktarında yaşanan düşüş nedeniyle kapakların erken kapatıldığını söyledi. 
     Keban Barajı'nın kapakları 19 yıl önce 1985 yılında açılarak, su boşaltılmıştı. 10 mart 2004 tarihinde kapakların açılması ilgiyle izlemiş, Vali Koçdemir ve Fırat Üniversitesi Rektörü Prof. Dr Feyzi Bingöl'de, Keban İlçesi'ne gelerek, kapakların açılmasını görüntülemiş ve hatıra fotoğrafı çektirmişti. 
     
</TEXT>
</DOC>
