<DOC>
<DOCNO> 233616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur38.html </URL>
<DATE> 2004/04/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Zorla tutulduğu evde fuhuş yaptırılıyordu 
</HEADLINE>
<TEXT>

     Tekirdağ'da, Moldova uyruklu bir kadın, kendisini bir evde zorla tutarak fuhuş yaptıran kişinin elinden, müşteri gibi gelenlerden istediği yardım sayesinde kurtuldu. 
     dinilen bilgiye göre, polise yapılan bir ihbarda Zafer Mahallesi Keşkek Sokak'taki bir evde yabancı bir kadının zorla tutulduğu bildirildi. Polis, belirtilen adreste ev sahibi Münir S. 32 ile Tatıana Lungu'yu 19 yakaladı. 
     Lungu'nun tercüman aracılığıyla alınan ifadesinde, 2 ay önce kadın arkadaşı ile birlikte İstanbul Atatürk Hava Limanı'ndan Türkiye'ye geldiklerini, Tekirdağ'da Değirmenaltı Mahallesi Yunus Sokak'taki bir eve açık kimliğini bilmediği Meço lakaplı kişinin yardımı ile yerleştiklerini ve bu kişinin bulduğu erkekler ile para karşılığında fuhuş yaptığını söylediği bildirildi. 
     Telefon aracılığıyla tanıştığı Münir S. ile 15 Nisan 2004 tarihinde buluşup bu kişinin evine gittiğini savunan Lungu, ''Münir cep telefonuma el koydu. Beni zorla evinde tuttu ve getirdiği erkeklerle fuhuş yapmamı istedi. Kapı devamlı kilitli olduğu için dışarıya çıkamadım. Müşteri olarak gelen kişilere durumum anlatarak yardım istedim'' dedi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
