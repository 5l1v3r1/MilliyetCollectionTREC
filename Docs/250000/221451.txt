<DOC>
<DOCNO> 221451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/yazar/cemal.html </URL>
<DATE> 2004/03/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sağ-sol tarifi KKTC'de farklı 
</HEADLINE>
<TEXT>

   İskele'yi Güzelyurt'tan sonra neden mi ikinci durak olarak seçtik Güzelyurt çözümden yana. İskele çözüme karşı 
   Hasan Cemal Kuzey Kıbrıs''ta nabız tutuyor - 2 
   İSKELE 
   
   Kuzey Kıbrıs'ta sağ - sol tarifi daha farklı. Çözümden yana mısın, değil misin Tarif buna göre yapılıyor. Çözümden yana partilere sol, çözüme karşı olan partilere sağ sıfatı takılmış burada... 
   Sabah vakti Girne'den Karpaz'a, İskele'ye doğru yol alırken gazetemizin Kıbrıs muhabiri Sefa Karahasan anlatıyor 
   "İskele, Kuzey Kıbrıs'ta milletvekili çıkaran beş bölgeden biri. Sağ partileri kurtaran bir bölge sayılır. Çünkü Türkiyeliler çok yoğun. Burada onlara kısaca TC kökenliler deniyor. Türkiye'den getirilip mal mülk sahibi edildikleri için daha çok sağ partilerin, Denktaş'ın yanında yer alıyorlar. Son seçimde İskele'den 5 milletvekilinin 4'ünü onlar çıkardı. Çoğunlukla çözümü de benimsemiyorlar. Çünkü Annan Planı'na göre çözüm halinde, ya mal mülklerinden olacaklar ya da az da olsa bir bölümü Türkiye'ye dönmek zorunda kalacak." 
   İskele'yi Güzelyurt'tan sonra neden mi ikinci durak olarak seçtik Güzelyurt'ta çözüm halinde malından mülkünden olacaklar, yani Rum'a geri verecek olanlar, ilginçtir, çözümden yana. Çünkü Avrupa vatandaşı olup geleceklerini belirsizlikten kurtarmak istiyorlar. Buna karşılık İskele'de aynı durumda olanlar, çözüme karşı. Bunun için İskele'yi ikinci durak yaptık. 
   
      Çözümden hoşlanmıyor 
   Belediye Başkanı Halil İbrahim Orun çözüm sözcüğünden hiç hoşlanmıyor. Kısa adı UBP olan Ulusal Birlik Partisi'nin üyesi. 
   İskele 1974 öncesinde bir Rum köyü, adı da Trikomo. Bugünkü nüfusu 20 bin. Yarısı, 1975'ten itibaren Karadeniz'den göç edenlerden oluşuyor. Annan Planı'na göre verilecek bölgeler arasında yer almıyor. Ancak küçük bir bölümünün Türkiye'ye geri dönmesi, bir bölümünün de Avrupa vatandaşı olurken, otuz yıllık evini barkını asli sahiplerine geri vermesi gündemde... 
   Belediye Başkanı diyor ki 
   "Burada esas olan mülkiyet sorunudur. 21 Nisan'da referandumdan evet mi, hayır mı çıkacak Mal mülk meselesi tayin edici olacak. Hele bir 9 Nisan gelsin, referanduma gidecek belgeyi Annan açıklasın, haritalar yayımlansın, siz o zaman göreceksiniz curcunayı..." 
   
   Biz içinde yaşıyoruz 
   Rum'la ortaklığa inanmıyor. Larnaka göçmeni, Güney Kıbrıs'tan gelmiş 1974 sonrası. Beni de eleştiriyor 
   "Hasan Cemal olayları dışarıdan biliyor. Biz içinde yaşıyoruz. İlk defa 15 yaşında mücahit oldum, elime piyade tüfeğini aldım. İngiliz müstemleke idaresinde yaşadım. Tıpkı 1960'ta da böyle olmuştu. Bize, Türk ve Rum toplumuna zorla nik h kıydılar. Bu zoraki nik h üç yılda, 1963'te bozuldu. Şimdi de aynı güçler, aynı devletler bunun peşinde..." 
   Konuştukça öfkeleniyor, Türkiye medyasına kızıyor. TÜSİAD'a, "TÜSİAD'cı gruplar"a, ABD ile AB'ye veryansın ediyor. İçimize Rum gelmesin dedikten sonra ekliyor 
   "15 yaşından beri verdiğim bir mücadele var. Bu bir ömür. Şimdi bu çözüm diye bir hiçle mi çarpılacak .. Annan Planı'yla çözüm mözüm olmaz. Annan boşlukları doldururken bize adaletli davranmaz." 
   Kahvenin adı, İskele Gençler Birliği Spor Kulübü. Emekli bir mücahit olduğunu söylüyor. "Türkiye göndermese aç kalırız" diyor ve ekliyor "Rum'la çözüm olmaz, inanmıyorum Annan Planı'na..." Bir genç kafasını uzatıyor kalabalığın arasından, emekli mücahide bağırıyor 
   "Daha ne kadar geçineceksiniz Türkiye'den .. Biraz da 1 Mayıs sonrasını konuşun. Ne olacak Rumlar AB'ye girince .. Benim genç bir insan olarak geleceğim ne olacak Çekip gideceğim buralardan. Bu seni hiç ilgilendirmiyor mu " 
   
   AB para mı dökecek 
   Emekli mücahidin yanıtı 
   "Avrupa'ya girince ortaya paralar mı saçılacak " 
   Meydan kızışıyor. 27 yaşında bir genç alıyor sözü. Halen üniversitede mastır yapıyormuş. Yanındaki adam, "Şuradaki market de onun..." diye beni dürtüklüyor. Söyledikleri ilginç "Türkiye bizi otuz yıldır besliyor. Besleme olduk. Kendimize bu kadar güvensizlik niye Bu karamsarlıktan kurtulalım. Türkiye'nin de Avrupa yolunu kapatmayalım." 
   Emekli mücahit sözü kapıyor 
   "Gençler işte. Geçmişi bilmiyorlar." 
   Yanıt genç adamdan geliyor 
   "Biz emekli mücahit Yüksel Abi'ye de, emekli öğretmenimiz Osman Bey'e de saygı duyarız. Rumların kucağına falan da oturmaktan yana değiliz. Ama çözüm istiyoruz, barış istiyoruz. Denktaş'tan da hesap soralım, otuz yıldır niye masadan kaçtı diye..." 
   Kahvenin önü miting alanı. 
   Bir teknisyen emeklisi 
   "Ben de savaştım. 11 yıl askerlik yaptım. Şimdi 59 yaşındayım. Burası tam bir emekli cennetidir. Bütün dava mal mülktedir. Avantası olanlar barışı istemiyor. Bütün dünya bizi de tanıyacak. Bayrağımız, dilimiz tanınacak. Avrupa'ya gireceğiz. Daha ne istersin Bir sürü şey yaptık, onlar da yaptı, biz de... Harpti, savaştı. Ne diye g vurdan korkacağım ki İşte bir adım ötemizde Türkiye, ordumuz da orada... 1 Mayıs'tan sonra adada halk kalmayacak, eğer çözüm olmazsa, Rumlar tek başına girerse içeri... Şimdi barışı, çözümü istiyorum. Gençlerin önünü açmak için istiyorum." 
   İskele yakınındaki bir köyde din görevlisiymiş. Karadeniz'den 1977'de göç etmiş. Kulağıma eğiliyor "Burada barış olmaz. Olacaksa bu kadar olur. Düdüğü esas çalacak olan, yani asker şimdi sessiz. Yumruğunu masaya o vuracak, hudut böyle diyecek ve iş bitecek..." Bir diğeri, şoförlük yapan TC kökenli bir emekli, o da kulağıma fısıldıyor 
   "Bakmayın bu konuşmalara... Eğer Kofi Annan bize haksızlık etmezse, referandumdan evet çıkar." 
   İskele'den Gazimağusa'ya geçiyoruz. Belediye Başkanı Oktay Kayalp. Başbakan Mehmet Ali Talat'ın kısa adı CTP olan Cumhuriyetçi Türk Partisi'nden. 1994'ten beri Belediye Başkanı seçiliyor. Mücahitliği de var. 
   
   'Evet' nasıl çıkar 
   Referandum için kampanyanın daha şimdiden başladığını belirtiyorum. Cumhurbaşkanı Denktaş'ın her gün televizyonların karşısına çıkıp yaptığı açıklamalarla kampanyayı kızıştırdığını söylüyorum. Onaylıyor. Evet nasıl çıkar sorusuna yanıtına gelince, üç noktada topluyor 
   " 1 Çözümden en az insanın rahatsız olması, mağduriyetlerin en aza inmesi. Çekilecek sıkıntının hafifletilmesi... Bu sadece para sorunu değil. Unutmayın, 1958'de, 1963'te, 1974'te evinden barkından olanlar, şimdi dördüncü kez göç etmeye hazırlanıyor. 2 9 Nisan'da belli olacak ve 21 Nisan'da oylanacak dördüncü planı Annan Planı dördüncü kez değişiyor, HC Annan adına yazacak olan De Soto. Türklere büyük haksızlık yapacağını sanmıyorum. 3 Ve Başbakan Erdoğan'ın işareti... Türkiye'den gelmiş olanlar arasında bir araştırma yaptık. Yüzde 60'ı kendini AK Parti'ye yakın buluyor. Tayyip Erdoğan'dan, Gül'den evet mesajı çok önemli... Bu üç koşulla birlikte yüzde 70'i aşar evetler 21 Nisan'da..." 
   Yani çözüm kapıyı çalar. 
   Kuzey Kıbrıs yazılarımın üçüncüsü yarın. 
   
      
   
   
   
</TEXT>
</DOC>
