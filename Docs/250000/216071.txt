<DOC>
<DOCNO> 216071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur22.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden kar geliyor... 
</HEADLINE>
<TEXT>

     Türkiye hafta sonunu ''soğuk hava'' ile geçirecek. Hafta sonunda 6-8 derece azalacak olan hava sıcaklıkları, hafta başında yeniden artmaya başlayacak. 
     Devlet Meteoroloji İşleri Genel Müdürlüğü'nden yapılan ''Meteorolojik Değerlendirmeye'' göre, bugün yurdun güney kesimlerinde görülen yağışlı hava, yarın doğu bölgelerde etkili olduktan sonra yurdu terk edecek. Özellikle gündüz hava sıcaklıkları bugün ve yarın 2-4 derece artacak. Ancak 20 Şubat Cuma günü ve hafta sonunda hava sıcaklıkları yurdun kuzeybatı bölgelerinden başlamak üzere azalacak. 
     Halen mevsim normallerinde seyreden hava sıcaklıkları hafta sonunda 6-8 derece azalarak normallerinin altına düşecek sıcaklıklar hafta başından itibaren tekrar artacak. 
     
</TEXT>
</DOC>
