<DOC>
<DOCNO> 231607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun35.html </URL>
<DATE> 2004/04/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bağdat'ta İranlı diplomata suikast... 
</HEADLINE>
<TEXT>

     Irak Dışişleri Bakanlığı, İran'ın Bağdat büyükelçiliği başkatibi Halil Naimi'nin uğradığı silahlı saldırıda öldüğünü bildirdi. 
     Dışişleri Bakanlığı sözcüsü Semir El Azami, İranlı diplomatın öldürüldüğünü söyledi. 
     El Cezire televizyonu da silahlı kişilerin, İranlı diplomatın aracına, büyükelçilik binası yakınlarında olduğu sırada ateş açtıklarını duyurdu. 
     Bölgedeki bir Reuters muhabiri de İranlı diplomatın kullandığı araçta en az 2 mermi deliği gördüğünü kaydetti. 
     Diplomatın cesedinin aracın içinde olduğu ve üzerinin battaniyeyle örtüldüğü belirtildi. 
     İran devlet televizyonunun Irak'taki büro şefi, AFP'ye yaptığı açıklamada, başkatip Halil Naimi'nin bugün kimliği belirsiz silahlı kişilerin saldırısında öldüğünü belirtmişti. 
     İran'dan bir heyet, Amerikalı yetkililerle Şii lider Mukteda Sadr arasında uzlaşma sağlanmasında arabulucuk yapmak üzere Irak'ta bulunuyor. 
     
</TEXT>
</DOC>
