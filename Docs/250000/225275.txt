<DOC>
<DOCNO> 225275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sontur25.html </URL>
<DATE> 2004/03/24/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Yangın faciası... Annenin eve kilitlediği 4 çocuktan 3.'sü de öldü 
</HEADLINE>
<TEXT>

     Aksaray'da bir evde meydana gelen yangında ağır yaralanarak Konya'ya getirilen 2 kardeşten birinin hayatının kaybetmesi ile yangında ölenlerin sayısı 3'e yükseldi. 
     Edinilen bilgiye göre, dün Ereğlikapı Mahallesi Acem Sokak'ta Muammer Öztop'a ait, içinde 4 kardeşin bulunduğu evde çıkan yangında Özlem 6 ve Ramazan Öztop 1 ölmüş, ağır yaralanan Kısmet 2 ve Nevriye Öztop 4 Selçuk Üniversitesi Meram Tıp Fakültesi Hastanesi'nde tedavi altına alınmıştı. 
     Hastanenin Plastik Cerrahi Bölümü'nde tedavi gören 2 kardeşten Kısmet Öztop'un hayatını kaybettiği, Nevriye Öztop'un ise hayati tehlikesinin devam ettiği bildirildi. 
     Yangından hemen sonra ölen Özlem ve Ramazan Öztop'un cenazeleri, Aksaray'da toprağa verilirken, Kısmet Öztop'un cesedi ise yakınları tarafından Aksaray'a götürülmek üzere hastane morgundan alındı. 
     Yangının meydana geldiği sırada il dışında olan TIR şoförü baba Muammer Öztop, yangın haberini alır almaz Aksaray'a geldiğini, çocukların öldüğünü duyduğunda olanlara inanamadığını söyledi. 
     Büyük üzüntü içinde olduklarını belirten Öztop, ''Özellikle eşim Anakız Öztop, pazara giderken, çocukların üzerinden kapıyı kilitlediği için, kendini çocukların ölümünden sorumlu tutuyor. Bu nedenle sinir krizleri geçiren eşimi teskin etmeye çalışıyoruz'' dedi. 
     Yangın çıkan evde kapının kilitli olması ve pencerelerde de demir parmaklık bulunması kurtarma çalışmalarını zorlaştırmıştı. 
     
</TEXT>
</DOC>
