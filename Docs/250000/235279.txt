<DOC>
<DOCNO> 235279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo06.html </URL>
<DATE> 2004/04/27/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Futbolda "toplu zehirlenme" olaylarına artık rastlanmıyor... 
</HEADLINE>
<TEXT>

     Türkiye Futbol Ligleri'nde şampiyonluk ve ligde kalma yarışının kızıştığı son haftalara gelindiğinde görülen ''toplu zehirlenmelere'' bu sezon rastlanmıyor. 
     Önceki yıllarda özellikle İkinci Lig B ve Üçüncü Lig takımlarında sıkça rastlanan ''toplu zehirlenme'' nedeniyle maçları erteleme talebi, 2003-2004 sezonunun sonu yaklaşırken olmadı. 
     Futbol Federayonu yetkilileri, ''toplu zehirlenme'' nedeniyle erteleme talebinini olmamasının sezon başında yayınladıkları statü olduğunu ifade ettiler. 
     Futbol Federasyonu'nun sezon başında yayınladığı ''2003-2004 sezonu Türkiye Profesyonel Lig ve Kupa Müsabakaları Statüsü''nün, ''Kulüplerin Uymaları Gereken Hususlar'' başlıklı 24. maddesinde konu ile ilgili olarak şu hüküm getiriliyor 
     ''Sporcuların sağlığını tehlikeye sokacak olan veya toplu zehirlenmelere karşı gerekli tedbirleri almaktan kulüpler sorumlu olacaktır. Federasyon uygun görmediği hallerde kulüplerin erteleme taleplerini dikkate almayabilir.'' 
     
</TEXT>
</DOC>
