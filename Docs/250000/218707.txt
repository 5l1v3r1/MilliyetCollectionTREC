<DOC>
<DOCNO> 218707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun12.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
George Clooney'den ilginç seçim vaadi.. 
</HEADLINE>
<TEXT>

     Ünlü aktör George Clooney, seçimlerde senatörlük için aday olan babasına destek vermek için garip bir vaatte bulundu. Clooney, babasının seçim kampanyasına 500-4000 dolar bağış yapanların arabalarını gladyatör kıyafeti giyerek yıkayacak. 
     Internetteki ''etonline'' sitesinin haberine göre, Kentucky 4. Bölge'den senatörlük için aday olan Nick Clooney'ye destek veren oğul Clooney, ''potansiyel hayırseverlere'' birer mektup gönderdi. 
     El yazısıyla yazdığı mektuplarında kampanya için 400-5000 dolar bağış yapacakları evindeki bir partiye davet eden ve bu kişilerin arabalarını ''gladyatör kılığında yıkayacağına'' dair söz veren Clooney, mektubu alanları şaşırttı. 
     Mektubuna, ''Sizi baştan uyarıyorum sizden para istiyorum. Onun için okumayı burada bırakabilir ve kendinizi bu mektubu hiç almamış sayabilirsiniz'' satırlarıyla başlayan oyuncu, bağış yapacakları 6 Mart'ta California'daki evinde düzenleyeceği partiye çağırıyor. 
     ''Kolları ağrıyana kadar her haftasonu arabalarını yıkamaya söz verdiği'' davetlilerden bağış yapmalarını isteyen Clooney'in annesi Nina Clooney de kampanyada tüm gücüyle çalışıyor. 
     Clooney'in babası Nick Clooney, kazanması halinde ABD Temsilciler Meclisi'ne Kentucky'den seçilen tek Demokrat Parti temsilcisi olacak. 
     Bir yandan seçim kampanyasıyla uğraşan George Clooney, diğer taraftan da ''Oceans Eleven'' filminde yeniden rol almak üzere hazırlanıyor. İzleyiciyle 2001 yılında buluşan filmin ikincisinin çekimlerine önümüzdeki aylarda başlanacak. 
     
</TEXT>
</DOC>
