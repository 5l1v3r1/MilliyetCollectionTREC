<DOC>
<DOCNO> 228854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/yasam/yas02.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Tanrı teoremi 
</HEADLINE>
<TEXT>

   İngiliz fizikçi Stephen Unwin, P GE A x P G x P EG formülüyle Tanrı'nın varlığını hesapladı. Sonuç Yüzde 66 olasılıkla Tanrı var 
   NEVSAL ELEVLİ Londra 
   
   İngiliz fizikçi Dr. Stephen Unwin, 200 yıllık bir matematik formülüyle, Tanrı'nın var olma olasılığının yüzde 66.66 olduğunu hesapladı. 
   Halen ABD Enerji Bakanlığı'nda nükleer kaza ihtimallerini hesaplayan Dr. Unwin, risk analizi ve yönetimi konusunda en önemli uzmanlardan biri olarak tanınıyor. Unwin, Tanrı'nın var olma ihtimalini 18. yüzyılda İngiliz matematikçi Thomas Bayes'in geliştirdiği Bayes Teoremi'ne göre hesapladı. 
   Dr. Unwin 48 , kötü ve iyi faktörleri, insanın içinde doğuştan var olduğuna inanılan ahlaki değerleri, hür iradesini, doğaüstü olay ve mücizeleri, meydana geliş sıklıklarını, ayrıca Tanrı'nın varlığını kabul eden ve karşı çıkan felsefi görüşleri formüldeki değişken değerler olarak yerlerine koydu. 
   
   Yüzde 90 inanıyordu 
   P GE A xP G xP EG eşitliğiyle tarif edilen Bayes Teoremi'ne göre işlemleri yapan Dr. Unwin, sonuçta Tanrı'nın varlığının bire iki ihtimal, yani yüzde 66.66 olduğunu gördü. Denklemdeki G faktörü Tanrı'nın var olduğu önermesini, E ise bunun kanıtını temsil ediyor. 
   Daha önce inançlı bir Hıristiyan olarak Tanrı'nın varlığına yüzde 90'ın üzerinde ihtimal verdiğini belirten Unwin, bulduğu sonuca şaşırdığını ifade etti. Dr. Unwin, söz konusu hesaplamalarını ve vardığı sonucu nisan sonunda yayımlanacak 'Tanrı'nın Var Olma İhtimali En Son Gerçeği Kanıtlayan Basit Bir Hesaplama' adlı kitabında ayrıntısıyla anlatıyor. 
   
   
</TEXT>
</DOC>
