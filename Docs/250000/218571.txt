<DOC>
<DOCNO> 218571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo35.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Büyük Kolej 72 - Efes Pilsen 89 
</HEADLINE>
<TEXT>

     Salon Atatürk. 
     Hakemler İsmail Aydın x, Ozan Çakar x, Erşan Kartal x. 
     Büyük Kolej Murat xxx 19, Arda xx xx 8, Tunç x 3, Adem xx 8, Felton x 5, Özgür xx 5, Onur x 2, Gazi x 1, Marsh xx 21. 
     Efes Pilsen Ender x, Ermal x 4, Granger xxx 18, Langdon xx 7, Nikoliç xx 13, Ömer xx 10, Prkaçin x 4, Kerem xx 6, Alper xx 6, Selim xx 8, Kaya xxx 13. 
     1. Periyot 14-29. 
     Devre 50-30 Efes Pilsen lehine . 
     3. Periyot 51-70. 
     Beş Faulle Çıkanlar 29.13 Adem Büyük Kolej , 34.43 Ermal, 38.54 Prkaçin Efes Pilsen . 
     Türkiye Basketbol Ligi'nde Efes Pilsen, deplasmanda Büyük Kolej'i 89-72 yendi. 
     Karşılaşmaya pota altında Nikoliç'in sayılarıyla etkili başlayan Efes Pilsen, hızlı hücumları da başarıyla uygulayınca 5. dakikasına 11-7 önde girdiği periyodu 29-14 üstün geçti. 
     2. çeyrekte oyunun kontrolünü tamamen eline geçiren İstanbul temsilcisi, Granger ve Langdon'un skora katkı yapmasıyla aradaki farkı giderek açtı ve 15. dakikada farkı 23 sayıya çıkardı 40-17. Alan savunması yapan rakibi karşısında genç oyuncusu Semih'in sayılarıyla üstünlüğünü sürdüren Efes Pilsen, devreyi 50-30 üstün tamamladı. 
     Büyük Kolej, 3. periyoda etkili başlayan taraf oldu. İlk 2 periyoda oranla daha başarılı bir oyun ortaya koyan başkent temsilcisi, Murat'ın sayılarıyla yakaladığı 10-5'lik seriyle 24. dakikada farkı 15 sayıya indirdi 55-40. Yaptığı baskılı savunmasıyla farkı azaltmaya çalışan rakibi karşısında dış şutlarla etkili olun Efes Pilsen, bu çeyreği de 70-51 önde geçti. 
     Son periyotta ilk 3 çeyrekte fazla etkili olamayan Marsh'ın çabalarına Kaya ile karşılık veren Efes Pilsen, 35. dakikasını 79-61 önde geçtiği karşılaşmadan 89-72 galip ayrıldı. 
     
</TEXT>
</DOC>
