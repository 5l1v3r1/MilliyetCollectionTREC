<DOC>
<DOCNO> 220661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/yasam/yasz1.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Kopan ayak unutuldu    Ankara - Eskişehir karayolunda yolun karşısına geçmeye çalışırken otomobilin altında kalan kadının ayağının koptuğu geç fark edilince yerine dikilemedi. Eskişehir yolu Ümitköy köprüsü yakınlarında dün meydana gelen kazada, Tahir Murat Pilge'nin kullandığı otomobil, karşıya geçmeye çalışan Dilek Çalışkan'a 38 çarptı. Kaza yerine gelen 112 Hızır Acil ekiplerince Gazi Hastanesi Acil Servisi'ne götürülen Çalışkan'ın ayağının koptuğu fark edildi. Bunun üzerine olay yerinde araştırma yapan polis, kopan ayağı, çarpan otomobilin altında buldu. Polis, kopan ayağı hastaneye getirdi, ancak yerine dikilmesi için geç kalındığı belirtildi. 
   
   Maganda damat 1 ölü    Samsun'da nişan töreninden dönerken otomobilden havaya ateş eden damat adayı, bir kişinin ölümüne neden oldu. Bafra İlçesi'nde dün meydana gelen olayda, nişan töreninin ardından Evrenuşağı köyüne dönen 24 yaşındaki damat adayı Murat Önal, otomobilden havaya ateş etti. Ateş sonucunda seken kurşun, köy kahvehanesinde oturan 41 yaşındaki Hüseyin Cansız'a isabet etti. Cansız, olay yerinde öldü. Damat adayı Önal gözaltına alındı. 
   
   Karı - koca soba kurbanı    TUĞBA KILIÇ Düzce DHA 
   Düzce'nin Yığılca İlçesi'nde Saime Sayın 71 ile eşi Mahir Sayın 66 sobadan sızan karbonmonoksit gazından zehirlenerek öldü. Sayın çifti yatmadan önce ısınmak için sobayı yaktı. Ancak çift sobadan sızan gazdan zehirlendi. Sayın çiftinin gelinleri Havva Sayın dün sabah saatlerinde evin içinden duman çıktığını görünce eve girdi ve kayınvalide ve kayınpederini yataklarında hareketsiz buldu. 
   
   
   
</TEXT>
</DOC>
