<DOC>
<DOCNO> 223249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas20.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bay JPL" öldü 
</HEADLINE>
<TEXT>

     ABD Ulusal Havacılık ve Uzay Dairesi'nin NASA 70 yıllık köklü kurumu California-Pasadena'daki Jet Motorları Geliştirme Merkezi'nin Jet Propulsion Laboratory JPL başmühendisi William H. Pickering, 93 yaşında öldü. 
     ABD'nin ilk uydusunun yörengeye gönderilmesi ve Merkür, Venüs, Mars ve Ay robot-roketlerinin geliştirilmesinde Pickering, ''Mr. JPL'' olarak anılıyordu. Pickering'in, JPL merkezine yakın yerdeki evinde, La Canada Flintridge'de zatürreeden öldüğü açıklandı. 
     JPL Müdürü Charles Elachi, ''Pickering, ulusumuzun uzay programının büyük kudret ve kabiliyette şahıslarındandır. Onun sayesinde Ay ve diğer gezegenler Dünya'ya açıldı'' dedi. 
     NASA uzay programı başkan yardımcısı Ed Weiler da, ''Onun öncülüğü sayesinde Güneş Sistemi ve ötesine uzanıyoruz'' diye konuştu. 
     Yeni Zelanda'dan 75 yıl önce ABD'ye okumaya gelen Pickering, NASA'nın bağımsız devlet kurumu olarak kurulmasından 4 yıl önce 1954'de JPL başkanı oldu. 
     Elektrik mühendisi olarak yükseköğrenimde ilk kademeyi tamamlayan Pickering, JPL'nin idari olarak bağlı olduğu California Tekloloji Enstitüsü'nde Caltech fizik doçenti oldu. Caltech'de öğretim üyeliğini 1946'dan itibaren profesör olarak sürdüren Pickering, 1941'de ABD yurttaşlığı aldı. 
     Yeni Zelanda Başbakanı Helen Clark, ''Pickering'in ölümü, çok büyük kayıp'' dedi. 
     1944'te silahlı kuvvetlere bağlı kurum olan JPL'de güdümlü füzeler alanında çalışmaya başlayan Pickering, ''Sergeant Çavuş '' katı yakıtlı roketlerin imalatını başlattı. 
     
     SPUTNİK VE O 83 GÜN 
     Pickering, 1954'te JPL müdürü oldu. SSCB, 4 Ekim 1957'de Kazak bozkırındaki Baykonur üssünden insanın ilk uzay uydusu Sputnik'i Yol Arkadaşı yörüngeye göndererek açtığı uzay çağında ABD'nin önüne geçince, Pickering'in hummalı takım çalışması daha da büyük önem kazandı. Öyle ki, SSCB'ye yetişmek için, JPL ile ABD Ordusu Balistik Füze Dairesi, Kasım 1957'de ''ABD'nin ilk uydusu'' için talimat verdi. Bu talimatla Pickering, ABD'nin ilk uydusu ''Explorer 1''i 83 günde göreve hazır duruma getirmeyi başardı. 
     Explorer 1 haberleşme uydusu 31 Ocak 1958'de kalkışa geçti ve yörüngeye oturdu. Explorer uyduları, 10 yılda 1968'e dek 52 ayrı fırlatılış sayesinde, Yer'i çevreleyen Van Allen ışınım kuşakları ve Samanyolu Gökadası derinliklerinden gelen X ışını kaynakları gibi engin bilimsel veriler sundular. Bu büyük başarı, Pickering'in diğer çalışmalara açılmasını hızlandırdı. Pickering şöyle diyordu ''Mühendislik-bilim, somut dünya ve laboratuvar kaynaşması sağlanmıştı.'' 12 Nisan 1961'de Sovyet kozmonotu Yuri Gagarin uzaydaki ilk insan olduktan 22 gün sonra 5 Mayıs 1961'de yörüngedeki ilk Amerikalı astronot Alan Shepard olmuştu. 
     NASA, Pickering'e görüşünü sordu 
     ''İnsanlı uzay uçuşları mı, yoksa yalnız robotlu seferleri mi tercih edersiniz '' Pickering, robotlu yolu seçti Ranger ve Surveyor araçlarının Ay araştırmalarını yönlendirdi, Mariner araçlarıyla Merkür, Venüs, Mars gezegenlerinin yakın plan çekimlerinin alınmasını sağladı. 
     Mariner 2, 42 yıl önce 2 aralık 1962'de Venüs yakınından geçmeyi başardı. Mariner 4, Temmuz 1965'te Mars'ın yakın fotoğraflarını çekti. 
     Mariner 10, Merkür'ün yakınlarından 3 kez geçti ve 320 km yaklaştı. 
     Pickering, 1976'de JPL'den emekli oldu. O yıl, Başkan Gerald Ford'dan ''Ulusal Bilim Madalyası'' aldı. 
     
</TEXT>
</DOC>
