<DOC>
<DOCNO> 232488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yazar/temelkuran.html </URL>
<DATE> 2004/04/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Üst kattaki "ev hanımları" olarak first lady'ler 
</HEADLINE>
<TEXT>
   Sezer'in sıkıntısını paylaşıyorum 
   Bayan Sezer'e çok üzülüyorum. Türkiye'nin first lady'si sürekli aynı işkenceye maruz kalıyor. Hangi ülkenin başkanı gelse o hep aynı çileyi çekmek zorunda Olgunlaşma Enstitüsü Ürdünlüler geldi, defile. Azeriler geldi, defile 
   
      Peki nedir o Haydar Aliyev'in eşi Mihriban hanımın bacaklarına kamerayla yakın çekim yapmak Son anda ve kendini tutamayarak Hadi kameraman "Türk erkeği refleksiyle" indirdi kamerayı, haber editörleri de mi aynı refleksle koyuyorlar haberin iki saniyelik o kısmını Yani yüce Türk milletine "Ey ahali Biliyoruz merak ediyorsunuz. Biz de uluslararası protokolün elverdiği ölçüde, diplomatik skandala yol açmayacak kadar kısa olarak gösteriyoruz " gibi bir şey mi bu Yoksa memleketim, devletle herhangi bir biçimde bağlantılı kadınların diz üstü etek bakınız mini değil, diz üstü giymesini vaveyla ile karşılıyor da bu yakın çekim onun bir tezahürü mü Tansu hanımın manasız uzunluktaki etekleri, Nazmiye hanımın "geleneksel Türk kadını etek boyunu" memur kadınlarda rastlanan, baldırların insanı en şişman gösteren yerinde biten, erkeklere "etek giymiş" fikrini unutturacak kadar bir uzunluktur bu tercih etmesi mi Türkiye'ye devletle bağlantılı kadınların dizden yukarıya sahip olduğunu unutturdu da o yüzden mi bu şaşkınlık 
   Neyse ne, Aliyev hanımın bacaklarıdır son günlerin en mühim diplomatik mevzuu, kimse yüksek sesle söylemek istemese de... 
   
   "Sayın seyirciler, sizce de..." 
   Yıllar evvel, artistik patinaj şampiyonaları tek kanallı memleketimizin aile çay bahçesi eğlencesiyken bir spiker Rus çiftin kadın elemanına hafif kesikti. Öyle ki bir gün kendini tutamayıp canlı yayında şöyle demişti 
   "Sayın seyirciler, sizce de Yekaterina Gordiyeva çok güzel bir hanım değil mi " 
   Zarif bir coşkunluk, taşkınlık anıydı o. Aynı coşma hali geçtiğimiz aylarda Ürdün'ün first lady'si geldiğinde de yaşandı. Spikerler, televizyondaki haber metinlerini yazanlar, az kalsın hep bir ağızdan kadıncağıza ilan-ı aşk edeceklerdi. Kadıncağızın çantasından ayakkabısına "stil analizi" yapıldı, yüzüne yapılan yakın çekimlerle hayranlıklar taçlandırıldı. Tıpkı Mihriban hanımın bacaklarına yapıldığı gibi... Korkuyorum, dünyaca ünlü Prenses Rana bir gün memleketimize gelecek ve esas kopuş o zaman yaşanacak diye. 
   
   Sezer'in çilesi 
   Bütün bu hikayeler kopup giderken ben -samimiyetle söylüyorum- bayan Sezer'e çok üzülüyorum. Zira Türkiye'nin first lady'si sürekli aynı işkenceye maruz kalıyor. Hangi ülkenin başkanı gelse o hep aynı çileyi çekmek zorunda Olgunlaşma Enstitüsü Ürdünlüler geldi, defile. Azeriler geldi, defile Bu Olgunlaşma Enstitüsü her nasıl becerip de devlet protokolüne girmeyi becerdiyse bir türlü kimse onu oradan çıkaramıyor. Oradaki kızcağızlar da sürekli olarak first lady'lerin beğenisine sunulmak üzere, ha babam de babam dikiyor olmalılar. Hatta gece gündüz sadece protokol için dikiş diktiklerinden de şüpheleniyorum. Ay- yıldızlı şeyler, sırmalı burmalı Osmanlı şeylerinin şeyleri filan, kolay da değil yani. First lady çilesi de ayrı, iki ev hanımıymış gibi gidip o defileyi izleyeceksin, mutlaka çok beğeneceksin. Arkasından bununla kalınmıyor, mutlaka Türk el sanatlarıyla ilgili bir etkinlikte bulunacaksın, işlemeli filan bir şeyler alacaksın. Buradan bir tespit yapmadan geçmek mümkün değil Hareketli bir kadınsanız bir first lady olamazsınız. Çünkü genel olarak oturularak yapılan bir iş bu. 
   Zannımca politika ya da uluslararası ilişkiler konuşmak isteyen bayan Sezer için bu müthiş bir işkence oluyordur. Yani insan hiç değilse "Sizin oralar nasıl " gibisinden bir muhabbete girmek ister sakin kafayla, o bile mümkün değil. 
   Nasıl oluyor bu ben bilmiyorum. Bilen varsa söylesin Bu "eşler", erkek tarafı "prezidan" olunca zorunlu olarak ev hanımı mı oluyorlar İşlerini sürdüremiyorlar mı misal Herhalde, Oxford bitirdiysen de "protokol hanım" olarak takılmak zorunda kalıyorsun. Ülke senin evin ve sen de bir ev sahibesi olarak misafir ağırlayıp duruyorsun. Ama bu ağırlama işini bu kadar sıkıcı yapanın ne olduğunu ben söyleyeyim Bu misafirlikte ne yapılacağını galiba erkekler belirliyor. Bahse girerim eğer bayan Sezer özgürce yapabiliyor olsaydı misafirlik programını, Allah'ın günü Olgunlaşma Enstitüsü'ne gitmek istemezdi. Bayan Sezer, acınızı paylaşıyoruz 
   
      
   
</TEXT>
</DOC>
