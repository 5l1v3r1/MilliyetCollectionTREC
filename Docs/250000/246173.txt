<DOC>
<DOCNO> 246173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sondun08.html </URL>
<DATE> 2004/06/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Newsweek ve Time dergileri Reagan'ın aynı fotoğrafını kapak yaptı... 
</HEADLINE>
<TEXT>

     Newsweek ve Time dergileri, tesadüf eseri, cumartesi günü hayatını kaybeden eski ABD Başkanı Ronald Reagan'ın aynı fotoğrafını kapak resmi olarak seçti. 
     Her iki dergi de, eski başkanın, 1980 yılında, daha sonra Reagan'ın resmi fotoğrafçısı olan Michael Evans tarafından çekilen, kovboy şapkalı fotoğrafını kapak resmi olarak bastı. 
     Time dergisinin editörü Jim Kelly, iki derginin de aynı fotoğrafı seçmesinin kendisini fazla şaşırtmadığını ifade etti ve kapak için en uygun resmi kullandıklarını söyledi. 
     Newsweek dergisinin editörü ve derginin baş makalesinin yazarı Jon Meacham da, 5-6 yıldır bugünün bir gün geleceğini bildiklerini, yazıya en uygun resim olarak bu kareyi seçtiklerini kaydetti. 
     
</TEXT>
</DOC>
