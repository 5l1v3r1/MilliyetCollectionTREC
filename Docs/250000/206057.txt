<DOC>
<DOCNO> 206057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo21.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisaspor, Coşkun ile sözleşme imzaladı... 
</HEADLINE>
<TEXT>

     İkinci Futbol Ligi A Kategorisi ekibi Vestel Manisaspor, Denizlispor'dan Coşkun ile 2,5 yıllık sözleşme imzaladı. 
     Kulüp binasında düzenlenen törende, Coşkun kendisini Vestel Manisasporlu yapan imzayı attı. 
     Kulüp Başkanı Cengiz Ergün, Coşkun'un transferi nedeniyle büyük mutluluk yaşadığını belirterek, ''Coşkun'un takımımıza çok şey katacağını düşünüyorum'' diye konuştu. 
     Coşkun ise Mustafa Denizli'nin teknik direktörlüğündeki ekipte bulunmaktan büyük mutluluk duyduğunu dile getirerek, siyah-beyazlı ekipte hedefinin şampiyonluk yaşamak olduğunu söyledi. 
     Coşkun'un da takıma katılmasıyla, siyah-beyazlı ekipte oyuncu sayısı 20 oldu. Vestel Manisaspor'da 2 oyuncunun daha transfer edilmesi için çalışmaların sürdüğü bildirildi. 
     
</TEXT>
</DOC>
