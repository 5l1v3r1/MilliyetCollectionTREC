<DOC>
<DOCNO> 227469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/yasam/yas07.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem suçlu hem polisten güçlü 
</HEADLINE>
<TEXT>

   Kayseri'de hatalı park eden sürücü, kendisini uyaran polis çifti yumrukladı 
      DEMET ÖZTÜRK, İBRAHİM ÖZÇEKİÇ Kayseri DHA 
   
   Kayseri, İstasyon Caddesi'nde dün öğle saatlerinde kamyonetle bir markete malzeme indiren İbrahim Atiktürk, polis bir çiftin k busu oldu. 
   Kamyoneti görüp Atiktürk'e uygunsuz park ettiğini söyleyen trafik polisi Yasemin Alıcı, ceza yazmak istedi. Ancak iddiaya göre Atiktürk, evrakını isteyen Alıcı'ya polis aracının üstüne çıkarak yumruk attı. Tartışmayı öğle yemeği yediği lokantada öğrenen Alıcı'nın eşi, Hırsızlık Büro Amiri Komiser Levent Alıcı da, hemen olay yerine gelerek Atiktürk'ü ikna etmeye çalıştı. 
   Ancak sivil kıyafetli Komiser Alıcı da, Atiktürk ve yanındakilerin saldırısına uğradı. Komiser Alıcı'nın yediği darbelerle dudağı patladı. 
   Bunun üzerine olay yerine gelen takviye ekipler, Atiktürk'ü gözaltına aldı. Komiser Alıcı'ya ilk müdahaleyi yine eşi Yasemin Alıcı yaptıı. Olayı şube müdürlerine anlatan Yasemin Alıcı, "Polise böyle vurulur mu Ekip arabasının üstüne çıkıp, yumruk salladı" diye gözyaşı döktü. 
   
   
</TEXT>
</DOC>
