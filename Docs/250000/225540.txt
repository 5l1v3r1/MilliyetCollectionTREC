<DOC>
<DOCNO> 225540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonsiy30.html </URL>
<DATE> 2004/03/25/ </DATE>
<TIME> 22.49 </TIME>
<AUTHOR>  </AUTHOR>
<HEADLINE>
Bahçeli ''MHP, bu seçimlerde beklenenin üstünde oy oranı elde etti'' 
</HEADLINE>
<TEXT>

     MHP Genel Başkanı Devlet Bahçeli, 28 Mart'taki yerel seçimlerde beklenenin çok üstünde bir oy oranı elde edeceklerini söyledi. 
     Bahçeli, partisinin Fatih İlçe Başkanlığı'nca, Yenikapı'daki Kordon Restaurant'ta düzenlenen toplantıya, ilçe belediye başkan adayı Cafer Yaylan ile katıldı. 
     Burada konuşan Bahçeli, seçimlere farklı anlamların yüklendiği bazı dönemler olduğunu ifade ederek, 28 Mart'taki seçimlerin de bir milli görevi yerine getirme zamanı olduğunu kaydetti. 
     ''Bu görev, tüccar anlayışlı siyaset uygulayan AK Parti'ye bir uyarı niteliği taşıyor'' diyen Bahçeli, 28 Mart'ta milletin oy kullanırken, bu uyarı görevini de yerine getireceğini söyledi. 
     Seçimlere en iyi şekilde hazırlandıklarını vurgulayan Bahçeli, bütün adaylarıyla özellikle İstanbul'da çok iddialı olduklarını dile getirdi. 
     Bahçeli, şöyle konuştu 
     ''AK Parti hükümetinin uygulamalarına karşı bir milli iradeyi uyarıcı göreve davet etmek, Türk milliyetçilerinin asli görevleri arasında kabul edilmelidir. 
     İstanbul'da geçmiş dönemlerde yapılmış seçimlerden çok daha farklı bir siyasi iklim görülmektedir. Bu siyasi iklimin en güzel esintisi MHP olarak görülmektedir. MHP, bu seçimlerde beklenenin çok üstünde bir oy oranı elde edecektir.'' 
     
</TEXT>
</DOC>
