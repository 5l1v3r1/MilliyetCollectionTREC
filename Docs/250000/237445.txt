<DOC>
<DOCNO> 237445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun40.html </URL>
<DATE> 2004/05/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Bush, işkenceleri bilen Rumsfeld'e güveniyor mu 
</HEADLINE>
<TEXT>

     ABD Başkanı George Bush'un, Iraklı mahkumlara yapılan işkencelerle ilgili fotoğraflara gösterilen büyük tepkilere rağmen, Savunma Bakanı Donald Rumsfeld'e güveninin hala tam olduğu bildirildi. 
     Beyaz Saray sözcüsü Scott McClellan, Bush'un, Iraklı mahkumlara yapılan işkenceleri ocak ayından bu yana bildiği ortaya çıkan ''Rumsfeld'e güveni tam mı '' sorusunu ''kesinlikle'' diye yanıtladı. 
     McClellan, gazetecilerin ''Rumsfeld istifa edecek mi '' sorusunaysa ''hayır'' yanıtını verdi. 
     ABC televizyonundaki bir programa katılan Rumsfeld, sunucunun ''Özür dilemeye hazır mısınız '' sorusuna, ''Hay Allah Bizim gördüğümüz o fotoğrafları gören herkes, her Amerikalı kendini Irak halkından özür dilemeye hazır hisseder...'' yanıtını vermişti. 
     İşkencenin ''kabul edilemez'' olduğunu söyleyen Rumsfeld, işkence gören Iraklı tutuklulara tazminat ödenip ödenmeyeceğine ilişkin soruya da, ''bazı koşullarda tazminat ödenebilir'' demişti. 
     
</TEXT>
</DOC>
