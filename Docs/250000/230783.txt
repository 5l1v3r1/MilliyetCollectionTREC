<DOC>
<DOCNO> 230783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/ekonomi/eko02.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafası 'gır, gır çalışıyordu...' 
</HEADLINE>
<TEXT>

   Sakıp Sabancı 'kafasını boşaltamamaktan' yakınırdı. Gece, gündüz çalışıyordu. Bu onun yaşam biçimi olmuştu 
      TANIDIĞIM SAKIP SABANCI 3 - Güngör Uras 
   
   Sakıp Sabancı "Yapacağız, edeceğiz" diye konuşanlara ve övünenlere kızardı. "Arkadaş yaptık, ettik de... Alkışlayayım... Alnını öpeyim..." derdi. 
   "Çok başarılıyız... Çok büyük işler yaptık" diyenleri de uyarırdı. "Arkadaş, bilançonu göster... Ne kadar para koymuşsun Ne almışsın, ne satmışsın K rın ne Bu rakamları söyle ki... Aferin diyeyim..." 
   Pazarlamaya ve tanıtıma önem verirdi. Bunu şöyle anlatırdı "Dünyanın en iyi malını yapmışsın... Sekiz takla atıyorsun. İki elinle yirmi topu havada çeviriyorsun... Ama kimsenin haberi yok Ne işe yarar Dünyanın en iyi malı elinde kalır. Marifetin bilinmez. En iyiyi üreteceksin... Ama yetmez... Bunları çok iyi tanıtacaksın." 
   
   Her şeyi not ederdi 
   Sakıp Sabancı derdi ki "Hayatta doyamadığım şey var ise, o da para değil çalışmaktır." Her büyük ameliyattan sonra hekimler Sakıp Sabancı'ya daha az çalışmayı, daha kontrollü yaşamayı öğretmeye çalıştı. Ama Sabancı kendi anlatımıyla "...Bir süre kendini frenledikten sonra, baktı ki olmuyor... Frenleri koyuverirdi..." 
   Sakıp Sabancı, "kafasını boşaltamamaktan" yakınırdı. Gece gündüz "kafam gır gır gır çalışıyor" derdi. Ama bu onun "yaşam biçimi" olmuştu. Kendi kendine benzeri az rastlanır bir çalışma disiplini oluşturmuştu. Not deftersiz, sarı k ğıtsız ve kalemsiz gezmezdi. Gece uyku arası aklına gelen şeyleri küçük yapıştırmalı sarı kağıtlara yazar, gündüz onları not defterine geçirirdi. 
   Not defterine incecik kalemle küçücük harflerle yapacağı ve yaptığı her şeyi not ederdi. Bu defterlerini saklardı. Hiçbir şeyin sözde kalmasından hoşlanmazdı. Söylenenlerin yazıya dökülerek verilmesini, görüşmelerin not alınmasını, talimatlarının yazılı hale getirilmesini sağlardı. 
   Gençlere önem verir, gençlerin görev ve sorumluluk almasına özen gösterirdi. TÜSİAD'da gençleştirme hareketini başlatan Sakıp Sabancı'dır. 1972'de kurulan TÜSİAD'ın ilk Başkanı Feyyaz Berker 1980'de başkanlıktan ayrıldığında, önde gelen sanayicilerden hiçbiri başkanlık sorumluluğunu üstlenmek istemedi. 
   Ali Koçman'dan sonra TÜSİAD mecburen üyelerin şirketlerindeki profesyonel yöneticiler tarafından yönetilmesi eğilimi ortaya çıktı. İşte o dönemde Sakıp Sabancı bir yıl için yönetim kurulu başkanlığı sorumluluğunu üstlenmeyi kabul etti. Önde gelen sanayi gruplarındaki genç kuşağın yönetim kurulunda kendisi ile birlikte çalışmasını şart koştu. 
   
      Sabancı'nın 'özel ofisi'    Sakıp Sabancı'nın, Sabancı Topluluğu'nun değişik kuruluşlarında görev alan profesyonel yöneticiler ve holdingde görev alan yöneticiler yanında bir "özel çalışma grubu" vardı. 
   Bu çalışma grubu onun bir bakıma "özel ofisi" veya "özel yardımcıları" idi. 
   1974 yılında İstanbul'a geldiğinde tanıştığı Babür Ardahan uzun yıllar tek başına Sakıp Sabancı'nın yardımcısı oldu. 
   Babür Ardahan'dan sonra yardımcılar çoğaldı. Yılmaz Karakoyunlu, Özer Yelçe, Yener Süsoy, Esen Ünür, Sakıp Sabancı ile çalıştı. 
   Arzu Çekirge Paksoy, Gökalp Öktem, Melis Mutuş, Işıl Oruk, Didem Cankır Sakıp Sabancı ile her gün birlikte idi. Sabancı Center, Sabancı Üniversitesi, konferans salonu, otel gibi büyük projelerin geliştirilmesi ve yapımında ODTÜ mezunu mühendis Cem Aydemir ile çalışırdı. Sakıp Sabancı'nın yirmi yıldır işyerinde ve özel ilişkilerinde yurtiçinde ve dışında yanından ayrılmayan bir yardımcısı vardır Ali Haydar Taşlı. Ali Haydar Taşlı, Sakıp Sabancı'nın son yirmi yıl boyunca "sırdaşı" oldu. Sakıp Sabancı'nın ölümüne kadar yanından ayrılmayan dört kişi daha vardır Hıdır Tuncay Güneş, Murat Öztürk, Kemal Orhan ve Zeki Şahin. 
   
   
</TEXT>
</DOC>
