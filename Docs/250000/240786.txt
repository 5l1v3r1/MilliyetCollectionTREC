<DOC>
<DOCNO> 240786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sontur19.html </URL>
<DATE> 2004/05/17/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Kaçırıp döverek, çıplak fotoğraflarını çekip hisse devretmeye zorladılar 
</HEADLINE>
<TEXT>

     Taş ocağı işletmecisini kaçırıp döverek çıplak fotoğraflarını çekip hisselerini devretmeye zorladıkları iddiasıyla yakalanan Muğla ve Milas Ülkü Ocakları başkanları ile işletmecinin ortağı tutuklandı. 
     Alınan bilgiye göre, Yatağan Cumhuriyet Başsavcılığı'na başvuran Ömer Başçı, ilçede taş ocağı işlettiğini, aralarında 2 ortağının da bulunduğu silahlı bir grup tarafından kaçırılarak dövüldüğünü, çıplak fotoğraflarının çekildiğini ve taş ocağına ait hisselerinin devri için zorla belge imzalatıldığını öne sürdü. 
     Savcılığın talimatıyla polis ekipleri, Başçı'nın ortağı Osman Zebeş 32 ile olaya karıştığı belirlenen Muğla Ülkü Ocağı Başkanı Helim Melikoğlu 33 , Milas Ülkü Ocağı Başkanı Tunahan Ongun 31 , Murat K. 27 , Zeki A. 47 ve Ayhan K'yı 22 gözaltına aldı. 
     Ongun'un evinde yapılan aramada, 2 gaz tabancası, 2 şarjör, 7 adet fişek ile taş ocağı işletmecisi Başçı'ya imzalatılan noter vekaletnamesi ele geçirildi. 
     Başçı, Emniyet Müdürlüğü'nde zanlıları teşhis etti. 
     İşlemleri tamamlanarak adliyeye sevk edilen zanlılardan Melikoğlu, Ongun ve Zebeş tutuklandı. 
     Diğer 3 kişi, tutuksuz yargılanmak üzere serbest bırakıldı. 
     Olaya karıştığı belirlenen Başçı'nın diğer ortağı Metin Ö. ile Mahmut A. ve Hüseyin K'nın arandığı bildirildi. 
     
</TEXT>
</DOC>
