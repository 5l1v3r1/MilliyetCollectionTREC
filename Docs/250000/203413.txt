<DOC>
<DOCNO> 203413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sontur09.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yapan uzman çavuş araçta donarak öldü... 
</HEADLINE>
<TEXT>

     Tunceli'nin Pertek İlçesi'nde trafik kazası geçirdikten sonra ayağı kırılan ve aracın içinde uzun süre yardım bekleyen uzman çavuş Cemal Demir'in donarak öldüğü bildirildi. 
     Pertek İlçesi'nden hafta sonu iznini geçirmek için otomobiliyle Tunceli'ye giden 51. İç Güvenlik Tugayı'nda görevli Uzman Çavuş Cemal Demir 28 , Kopuzlar Köyü yakınlarında yoldaki buzlanma nedeniyle aracın kontrolünü kaybederek, 30 metrelik uçuruma yuvarlandı. 
     Demir'in gece araçların sık geçmediği bölgede hayati fonksiyonlarının uzun süre devam ettiğini ve kazada sadece ayağının kırıldığını bildiren Tunceli Devlet Hastanesi yetkilileri, uzman çavuş Demir'in donarak öldüğünü kaydettiler. 
     Kopuzlar Köyü'ndeki vatandaşlar ise soğuk hava nedeniyle mecbur kalmadıkça gece dışarı çıkmadıklarını, bu nedenle kazayı ancak sabah fark ettiklerini ifade ettiler. 
     
</TEXT>
</DOC>
