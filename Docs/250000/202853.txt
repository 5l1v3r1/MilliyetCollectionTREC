<DOC>
<DOCNO> 202853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/siyaset/siy05.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB ülkeleri İslam'ı tanısın' 
</HEADLINE>
<TEXT>

   ANKARA Milliyet 

   
   Yurtdışındaki temsilciliklerin "teröre bulaşmamış vatandaşları, faaliyetlerine bakılmaksızın dışlamaması" talebinde bulunan TBMM Yurtdışındaki Vatandaşların Sorunlarını Araştırma Komisyonu, İslamın Avrupa devletlerinin tanıdığı resmi dinler arasına alınmasını istedi. Komisyon raporunda, din hizmetleri alanındaki sorunlara ilişkin çözüm önerileri sıralandı. Bu bölümde, "İslamın AB ülkelerinde resmi din olarak tanınması konusunda Diyanet İşleri Başkanlığı'nca gerekli çalışmalar yapılmalıdır" denildi. İslamın resmi din kabul edildiği Avusturya ve Belçika'da Müslümanları temsil eden kuruşulun yönetiminde Türk vatandaşlarının ağırlıklı olarak yer alması konusunda gerekli çalışmaların yapılması istendi. 
   
   
   
</TEXT>
</DOC>
