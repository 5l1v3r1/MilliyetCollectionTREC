<DOC>
<DOCNO> 240788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sontur21.html </URL>
<DATE> 2004/05/17/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Beyoğlu'nda Blair protestosu... 
</HEADLINE>
<TEXT>

     Kendilerini ''NATO ve Bush Karşıtı Birlik'' olarak tanımlayan bir grup, İngiltere Başbakanı Tony Blair'i Türkiye'de istemedikleri gerekçesiyle bu ülkenin İstanbul Başkonsolosluğu yakınlarında gösteri yaparak dağıldı. 
     Beyoğlu'nda İngiltere'nin İstanbul Başkonsolosluğu önündeki güvenlik barikatlarının dışında toplanan bir grup, ''İşkence ve katliamların sorumlusu Blair'i ülkemizde istemiyoruz'' yazılı pankart açarak, çeşitli sloganlar attı. 
     Kendilerine ''NATO ve Bush Karşıtı Birlik'' adını veren gruptan bir temsilci tarafından yapılan basın açıklamasında, Irak'ta tutukluların işkence, katliam ve aşağılanmayla karşı karşıya kaldığı, bu tutumun sorumlularından birinin de İngiltere Başbakanı olduğu öne sürülerek, Tony Blair'in Türkiye'de istenmediği belirtildi. 
     Grup, basın açıklamasının ardından olaysız olarak dağıldı. 
     
</TEXT>
</DOC>
