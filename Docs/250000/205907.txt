<DOC>
<DOCNO> 205907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/siyaset/siy01.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecisiniz yahu 
</HEADLINE>
<TEXT>

   Erdoğan, Atatürk'ün mareşal resmini eleştiren AKP'li Kutlu için ne işlem yapılacağının sorulması üzerine yine gazetecilere sinirlendi 
      KARABÜK DHA 

   
   Başbakan Erdoğan, "Kimse hükümetiyle ordusu arasına gelip de bulanık havalar estirme gayreti içerisine girmesin" dedi. Erdoğan, "Kıbrıs konusunda Dışişleri ile Genelkurmay anlaşmış durumda mı " sorusuna şu yanıtı verdi "Bakın bir gazete şunu söylüyor, Genelkurmay Başkanı şöyle demiş, miş miş... Bir defa bunlar çok çirkin, ayıptır. Ben Genelkurmay Başkanımla başabaş bir görüşme yaptım. Bir defa orada yaptığımız görüşmeyi, böyle miş mişlerle bir köşe yazısına malzeme etmek çok çirkindir, ayıptır. Hiçbir ülkede hiçbir köşe yazarı böyle yazı yazmaz. Dışişlerimiz Genelkurmayımızla bir mutabakat içerisinde bu çalışmaları sonuna kadar yürütmüştür." 
   
   Soru soruldu, kızdı 
   Başbakan, AKP'li Hüsrev Kutlu'nun Atatürk resmiyle ilgili yaptığı açıklamalara Genelkurmay'dan gelen tepkiler de anımsatılarak, "ne işlem yapılacağı" sorusuna sinirlenerek şunları söyledi "Yaptığımızı duymadınız mı yahu Gazetecisiniz, yahu Partimiz, Disiplin Kurulu'na sevk etmiştir. Soruşturma başlatmıştır. Kararı Disiplin Kurulu verecektir." 
   
   Komşular arandı 
   Erdoğan, yeni yılı eşi ve kızlarıyla birlikte yakın arkadaşı Remzi Gür'ün Safranbolu'daki evinde karşıladı. Gür'ün evinin bulunduğu Bağlarbaşı Mahallesi'ndeki komşularının evleri, Erdoğan gelmeden önce sivil polislerce arandı. Mahalle sakinlerine bir bakanın geleceği söylendi. Erdoğan, Karabük'teki çocuk yuvası ve yaşlılar yurdunu ziyaret etti. 
   
   
   
</TEXT>
</DOC>
