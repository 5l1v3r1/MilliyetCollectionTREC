<DOC>
<DOCNO> 220110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sontur24.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto Ankara'ya geldi... 
</HEADLINE>
<TEXT>

     BM Genel Sekreteri Kofi Annan'ın Kıbrıs Özel Temsilcisi Alvaro De Soto, temaslarda bulunmak üzere Ankara'ya geldi. 
     De Soto, Esenboğa Havaalanı'nda yaptığı açıklamada, Ankara'daki görüşmelerinde Kıbrıs müzakerelerinde gelinen noktada neler yapılabileceğini ele alacaklarını söyledi. 
     Temennilerinin Kıbrıs'taki iki tarafın bütün konularda uzlaşmaya varması olduğunu belirten De Soto, bunun olabilmesi için geriye iki hafta kaldığını ve bu nedenle zorluklar olabileceğini kaydetti. 
     De Soto, iki tarafın anlaşmaya varamamasının da olasılık dahilinde olduğunu, bu durumda Türkiye ve Yunanistan'ın da katılacağı bir toplantı yapılacağını belirtti. 
     Özel Temsilci, Atina'yı büyük olasılıkla gelecek hafta ziyaret edeceğini, Türkiye ve Yunanistan'ın katılacağı dörtlü toplantının hangi düzeyde yapılacağı konusunun da bu ziyaret sırasında ele alınacağını kaydetti. 
     De Soto'nun bugün Dışişleri Bakanı ve Başbakan Yardımcısı Abdullah Gül tarafından kabul edilmesi ve Dışişleri Bakanlığı Müsteşarı Büyükelçi Uğur Ziyal ile biraraya gelmesi bekleniyor. 
     BM Genel Sekreteri Kıbrıs Özel Temsilcisi'nin yarın adaya dönmesi bekleniyor. 
     
</TEXT>
</DOC>
