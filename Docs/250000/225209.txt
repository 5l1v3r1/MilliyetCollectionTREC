<DOC>
<DOCNO> 225209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonsiy20.html </URL>
<DATE> 2004/03/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Belediye Başkanı'ndan milletvekiline suç duyurusu .. 
</HEADLINE>
<TEXT>

     Malatya Belediye Başkanı Mehmet Yaşar Çerçi, TBMM Çevre Komisyonu Başkanı AK Parti Malatya Milletvekili Ahmet Münir Erkal hakkında, kendisine yönelik iftira ve hakarette bulunduğu iddiasıyla, ''ceza ve manevi tazminat davası açılması'' istemiyle suç duyurusunda bulundu. 
     Çerçi'nin avukatı Şahin Evin tarafından Cumhuriyet Başsavcılığı'na yapılan suç duyurusunda, Erkal'ın, Malatya'da yayın yapan 2 yerel televizyon kanalındaki konuşmalarında Çerçi'ye hakarette bulunduğu savunularak, ''Basın yoluyla görevli memura hakaret'' suçunu işlediği iddia edildi. 
     Başvuruda, Erkal hakkında kamu davası açılması için kovuşturma yapılması ve 5 milyar liralık manevi tazminat davası talebinde bulunuldu. 
     
</TEXT>
</DOC>
