<DOC>
<DOCNO> 207773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sontur21.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Gürtuna'ya mesaj Aday olacaksan gel 
</HEADLINE>
<TEXT>

     AK Parti Genel Başkanı ve Başbakan Recep Tayyip Erdoğan, ''AK Parti'nin ilke partisi olduğunu ve yerel seçimlerde nasıl aday adayı olunabileceğini defeatle açıkladığını'' belirterek, ''Bu konuda da inmeci ve dayatmacı bir anlayışın kesinlikle karşısındayız'' dedi. 
     Başbakan Erdoğan, partisinin İstanbul Grand Cevahir Kongre Merkezi'nde düzenlediği sempozyumdan çıkışında, basın mensuplarının ''İstanbul Büyükşehir Belediye Başkanı Ali Müfit Gürtuna'nın yerel seçimlerde AK Parti'den aday adayı olup olmayacağına'' ilişkin sorularını yanıtladı. 
     ''Gürtuna, '2 yıldan beri benim gönlüm AK Parti'den yana. AK Parti'ye geçemeyişimin nedeni olarak da Başbakan Erdoğan'a mesajı iletmesi gerekenlerin iletmediğini', belediye başkanlığı adaylığı konusunda da 'sizden yanıt beklediğini' söyledi. Böyle bir olay var mı, yanıt ne zaman gelecek '' şeklindeki soru üzerine Erdoğan, şunları kaydetti 
     ''AK Parti, ilke partisidir. Partimiz, yerel seçimlere nasıl aday adayı olunabileceğini defeatle açıkladı. Bu konuda da inmeci ve dayatmacı bir anlayışın kesinlikle karşısındayız. 
     Partimiz, hiçbir siyasi partinin yapmadığı parti içi demokrasisini işletme örneği verdi. Belde belediye başkan adaylarını, ilçe ve il teşkilatları belirleyecek. Belediye ve il genel meclisi üyelikleri de, belde, ilçe ve il teşkilatının onayıyla belirlenecek. Genel Merkez ise sadece ilçe, il ve büyükşehir belediye başkan adaylarını tespit edecek. Bu süreç işliyor.'' Erdoğan, ''Kendisi de dahil olmak üzere partisinin üst yönetiminin her aday adayıyla olumlu görüşmeler yaptığını, kimseyle olumsuz görüşme yapmak gibi bir yanlışın içine girmediğini'' ifade ederek, ''Çünkü kapılarımız açıktır. Yeter ki ilkelerimizi kabul etsinler'' dedi. 
     
     ''KAPIMIZA GELENE KAPIMIZI KAPATAMAYIZ'' 
     Başbakan Erdoğan, ''Gürtuna'nın şu ana kadar AK Parti'ye gelip gelmemesi'' konusunda da, şunları söyledi 
     ''Bizim davetimiz geneldir. Böyle kısmi davet kimseye olmamıştır. Genel davet neticesinde 14 Ağustos 2001'de bu davete icabet edenlerle partiyi kurduk. Her geçen gün bu davet büyüdü. Yaşanan süreçte seçimlerden bugüne geldik. Bu konuda hiçbir zaman kapımıza gelene kapımızı hiçbir zaman kapatamayız. Bu konuda geçmişte birlikteliğimiz olmuş veya olmamış, bu ayrımı yapamayız. 
     Bireyler veya toplumlar istedikleri doğrultuda buldukları veya kabullendikleri bir siyasi partide yerini alabilirler. Bu konuda hürdürler. Kimseye bu konuda baskı yapma gibi bir anlayış olamaz.'' AK Parti Genel Başkanı ve Başbakan Erdoğan, ''şu anda aday adaylıklarına ilişkin parti içi başvuru süresinin genel merkezin tasarrufu dışında bittiğini'' hatırlatarak, ''Genel Merkez, aday adaylıklarıyla ilgili bazı tasarruflarda bulunabilir. Fakat bizim bu konuda da hassasiyetimiz var'' diye konuştu. 
     
     ''SİYASET KİN KABUL ETMEZ'' 
     ''Sayın Gürtuna'ya kırgınlığınız var mı '' sorusunu ise Erdoğan, ''Hayır. Biliyorsunuz siyaset kin kabul etmez'' diye yanıtladı. 
     ''Gürtuna'nın 'Erdoğan'la aramıza nifak tohumları sokmak isteyenler oldu. Bu sonradan ortaya çıktı' şeklinde ifadeler kullandığını'' söyleyen gazeteciye de Erdoğan, ''bunların takibini yapmadığını'' bildirdi. 
     Erdoğan, ''parti içi ilke kararlarına kesinlikle uyulup uyulmayacağına'' ilişkin bir soru üzerine de, ''genel anlamda uymak zorunda olduklarını, çünkü bugüne kadar bunu böyle yürüttüklerini kaydetti. 
     Başbakan Erdoğan, ''Adaylar belirlenirken, açıklanan ilkelerin yanında geçici alınacak kararlar da olacaktır, olabilir'' dedi. 
     ''Galatasaray ve Fenerbahçe kulüp başkanları ile bugün görüşme yapıp yapmayacağı'' yönündeki soru üzerine Erdoğan, ''görüşme yapacağını, ancak kulüp başkanlarının talepleri hakkında bilgisi olmadığını'' söyledi. 
     Başbakan Recep Tayyip Erdoğan, daha sonra sempozyuma katılanlarla öğle yemeği yedi. 
     
</TEXT>
</DOC>
