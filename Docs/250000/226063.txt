<DOC>
<DOCNO> 226063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yazar/pulur.html </URL>
<DATE> 2004/03/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Seçimde araziye çıkmak, sahaya inmek... 
</HEADLINE>
<TEXT>

   
   BU seçimde biz araziye çıkmadık, sahaya inmedik, kısacası seçim meydanlarında, çarşı, pazarda dolaşıp "nabız" tutmadık. 
   Herkes gittiği, gördüğü yeri yazdı anlattı, biz de bugün yaşadığımız yeri "Beşiktaş"ı yazacağız. 
   Seçimin adı "yerel seçim", yani muhtar seçeceğiz, belediye başkanı seçeceğiz, belediye meclisi seçeceğiz, lakin, seçim öyle bir mindere çekildi ki, sanki milletvekili seçilecek, iktidar değişecek. 
   
   VATANDAŞ yerel yönetimlerden, yöneticilerden ne ister 
   Muhtardan ne ister, belediye başkanından ne ister 
   Hizmet ister, yol ister, temizlik ister, çöplerin birikmeden alınmasını ister, kültür ve sanat merkezleri ister, park ister, otopark ister, sağlık merkezleri ister... Hatta suyu akmayınca, elektriği yanmayınca belediyeyi haşlar... 
   
   PEKİ, Beşiktaşlı seçmenler, şimdiki belediyeden ve Başkan Yusuf Namoğlu'dan memnunlar mı 
   Eğer eleştirirken bile "evet, bunları yaptı ama..." diye başlayıp şikayetlerini sıralıyorlarsa, demek insaflılar. 
   Türkiye'de veya dünyanın herhangi bir yerinde yöneticiden şikayetçi olmayan var mıdır 
   Ama şikayetin de bir insaflısı vardır... 
   Beşiktaşlı insaflılardan... 
   
   YUSUF Namoğlu'nun yıllardan beri bitirilemeyen Akmerkez - Zincirlikuyu yolunun açılışı için nelerle uğraştığını bilenler bilir. 
   Ortaköy'den Ulus'a çıkan "Ahmet Taner Kışlalı Caddesi" bir başka örnek... 
   Ne zaman otopark lafı açılsa, biz dahil, çoğu hemen önerir 
   "Yahu şu yeşil alanların, parkların altını oysalar, otopark yapsalar." 
   Beşiktaş'ta böyle otoparklar var. 
   Beşiktaş'ın büyük şansı da, üzerinde gecekondu kurulacak ve yağmalanacak Hazine arazisinin olmayışı. 
   Gecekondu yapamazlarsa, kaçak inşaat, kat çıkamazlar mı 
   Herhalde vardır, her ne kadar belediye bir tane bile yok, dese de, Türkiye'de bu mümkün mü 
   
   BEŞİKTAŞ'ta parktan geçilmiyor denilse yanlış sayılmaz. 
   Abbas Ağa Parkı, Vişnezade Parkı eskilerden, Dünya Barış Parkı, Deprem Parkı, Sporcular Parkı, Sanatçılar Parkı, Engelliler Parkı, Fulya Parkı... Beşiktaş'ta iki Kültür ve Sanat Merkezi var, biri CHP'li Belediye Başkanı Ayfer Atay'ın yaptığı Akatlar, diğeri Ortaköy'de. 
   Karanfilköy'deki Mustafa Kemal Kültür Merkezi bitmek üzere... 
   
   YUSUF Namoğlu, yaptıklarıyla, yapamadıklarıyla tekrar seçilir mi 
   Eğer yaptıklarına bakarsanız seçilmesi gerekiyor. 
   Çünkü o, "Biz bunları yaptık " diyor ve seçmene selam ediyor 
   "Birlikte başardık, yine başaracağız." 
   Ya diğer partilerin adayları 
   Yusuf Namoğlu'nun avantajı burada, o yaptıklarıyla, diğerleri vaatleriyle yani yapacaklarıyla ortada, tercih seçmenin... 
   Ola ki seçmen, Yusuf Namoğlu'na "senin yaptıklarını gördük, bir de bunlar ne yapacak, onu görelim " diyebilir. 
   Der mi 
   Seçmen bu 
   
   BU seçim, bizi 31 yıllık muhtarımız Edip Umar'dan ayırıyor, Nispetiye muhtarlığı onu yormuş, halefini de seçmiş Ayşe Şirinler. 
   
      
   
</TEXT>
</DOC>
