<DOC>
<DOCNO> 236727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur11.html </URL>
<DATE> 2004/05/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bir Türkiye gerçeği Mum ışığında ders... 
</HEADLINE>
<TEXT>

     Eskişehir'de evinde elektrik ve su bulunmayan bir ailenin 4 çocuğu mum ışığında ders çalışıyor. 
     Baba Nihat Yeşilkuşak 42 , maddi imkansızlıklar nedeniyle 14 yıldır Sazova Mahallesi'nde oturdukları evlerine elektrik ve su bağlatamadığını söyledi. 
     Çalıştığı işten ayrılırken 1990 yılında aldığı tazminatla 2 odalı bir ev yaptırabildiğini ifade eden Yeşilkuşak, şöyle konuştu 
     ''Aldığım tazminat sadece iki odalı bir ev yaptırmama yetti. Evime param olmadığı için 14 yıldır elektrik ve su bağlatamadım. 4 çocuğum var. Şu an işsizim. Yemek ihtiyacımızı belediyenin aşevinden karşılıyoruz. İlköğretim okuluna giden iki çocuğum mum ışığında der çalışıyor. Tek isteğim bir işimin olması.'' Eşi Saadet Yeşilkuşak 34 ile çocukları Sinem 11 , Semih 8 , Salih 7 ve Şeyma'nın 2 banyo ihtiyaçlarını komşularında giderebildiğini anlatan Nihat Yeşilkuşak, iş bulabilirse günlük 10 milyon lira karşılığında çalıştığını kaydetti. 
     Fahri Güney İlköğretim Okulu 5'nci sınıf öğrencisi Sinem Yeşilkuşak da 11 okuyup hemşire olmak istediğini belirterek, ''İlk başta büyüklerimizden babama bir iş istiyorum. Ayrıca yıllardır evimizde bir televizyonun olması hayaliyle yaşadık. Umarım bir gün bu hayalimizde gerçek olur. Artık mum ışığında ders çalışmak istemiyorum. Bizim de evimizde elektrik ve suyumuz olsun istiyorum'' dedi. 
     
</TEXT>
</DOC>
