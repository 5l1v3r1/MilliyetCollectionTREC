<DOC>
<DOCNO> 224719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun02.html </URL>
<DATE> 2004/03/23/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
ABD de arka çıkmadı ''Yasin'in öldürülmesinden dolayı sıkıntılıyız'' 
</HEADLINE>
<TEXT>

     ABD Dışişleri Bakanlığı, Filistin'de Hamas örgütünün dini lideri Şeyh Ahmet Yasin'in İsrail güçlerince düzenlenen saldırıda öldürülmesinden dolayı Washington'un ''sıkıntıda olduğunu'' bildirdi. 
     Dışişleri Bakanlığı Sözcüsü Richard Boucher, ''İsrail'in tabii ki kendini savunmaya hakkı var. Ancak meydana gelen bu olaydan dolayı derinden sıkıntılıyız. Bu olayın bölgede gerginliği artıracağını ve barış sürecine katkıda bulunmayacağını düşünüyoruz'' dedi. 
     Sözcü Boucher, tarafları, bundan sonra çabalarını terör ve şiddeti önleyecek önlemler almaya ve gerginliği daha da artıracak adımlar atmamaya çağırdı. 
     Washington'daki gözlemciler, ABD yönetimimi içinde Şeyh Ahmet Yasin'in öldürülmesi konusunda aslında tam görüş birliği bulunmadığını savunuyorlar. Bu gözlemcilere göre yönetimdeki ''şahinler'', bu konuda sessiz kalarak aslında İsrail'e dolaylı destek verirken, başını Dışişleri Bakanlığı'nın çektiği ''güvercinler''in, bu gelişmeden büyük kaygı duyduğunu belirttiler. 
     
</TEXT>
</DOC>
