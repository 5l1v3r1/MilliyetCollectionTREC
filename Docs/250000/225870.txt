<DOC>
<DOCNO> 225870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo04.html </URL>
<DATE> 2004/03/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA... Hidayet ile Mehmet Okur karşı karşıya geldi Spurs yendi... 
</HEADLINE>
<TEXT>

     ABD Profesyonel Basketbol Ligi'nde NBA 22. hafta mücadelesine, bu sabaha karşı yapılan 3 maçla devam edildi. 
     NBA'de oynayan 2 Türk basketbolcuyu karşı karşıya getiren maçta, geçen sezonun şampiyonu ve Ortabatı Grubu ikincisi San Antonio Spurs, sahasında Merkez Grubu ikincisi Detroit Pistons'ı 84-75 yendi. 
     Spurs'da, sahaya ilk 5'te çıkarak 35 dakika forma giyen Hidayet Türkoğlu, bu süre içinde 9 sayı attı, 8'si savunma 1'i hücum olmak üzere 9 ribaunt aldı ve 2 de top çaldı. 
     Türkoğlu, 2 sayılık atışlarda 8'de 2, 3 sayılık atışlarda 4'de 1 ve serbest atışlarda 2'de 2 isabet buldu. 
     Spurs'da en iyi performansı 17 sayı, 5 ribaunt ve 1 asistle Arjantinli forvet Emanuel Ginobili gösterirken, 16 sayı, 3 ribaunt ve 7 asistle Fransız oyun kurucu Tony Parker ve 12 sayı, 13 ribaunt ve 5 asistle Tim Duncan, galibiyete katkıda bulunan diğer isimler oldu. 
     Detroit Pistons'da ise, 15 dakika forma giyen Mehmet Okur, 8 sayı ve 2 hücum ribaunduyla oynadı. Okur, 2 sayılık atışlarda 6'da 3 ve serbest atışlarda 3'de 2 isabet buldu. 
     Takımda Rasheed Wallace'ın 17 sayı, 14 ribaunt ve 2 asist, Richard Hamilton'ın da 15 sayı ve 5 asisti, galibiyet için yeterli olmadı. 
     Spurs böylece, 72. maçında 47. galibiyetini alırken, Pistons ise 73. maçında 27. yenilgisine uğradı. 
     NBA'de günün en skorer ismi, 103-94 Wizards üstünlüğüyle biten Washington Wizards-Los Angeles Clippers maçında, Wizards adına rakip potaya 30 sayı gönderen Larry Hughes oldu. 
     Günün diğer maçında ise Atlanta Hawks, New Orleans Hornets'a 84-76'lık skorla üstünlük sağladı yendi. 
     Ligde 22. hafta mücadelesine, yarın sabaha karşı yapılacak 11 maçla devam edilecek. 

     
</TEXT>
</DOC>
