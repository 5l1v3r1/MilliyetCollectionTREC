<DOC>
<DOCNO> 240493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonsiy01.html </URL>
<DATE> 2004/05/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Blair, yarın Türkiye'ye geliyor... 
</HEADLINE>
<TEXT>

     İngiltere Başbakanı Tony Blair, yarın Türkiye'ye bir günlük çalışma ziyaretinde bulunacak. 
     Blair'in ziyareti, iki ülke başbakanları arasında düzenli zirve toplantıları yapılması yönünde geçtiğimiz yıl varılan mutabakat çerçevesinde gerçekleştirilen ilk ziyaret olacak. 
     Tony Blair, ziyareti sırasında Cumhurbaşkanı Ahmet Necdet Sezer tarafından kabul edilecek. 
     Başbakan Recep Tayyip Erdoğan, bir araya geleceği İngiltere Başbakanı'na bir de akşam yemeği verecek. 
     Görüşmelerde, başta Türkiye-AB ilişkileri, Kıbrıs, terörizmle mücadele, NATO Zirvesi, Irak olmak üzere iki ülkeyi ilgilendiren ikili, bölgesel ve uluslararası konuların ele alınması öngörülüyor. 
     Tony Blair, temaslarının ardından yarın Türkiye'den ayrılacak. 
     
</TEXT>
</DOC>
