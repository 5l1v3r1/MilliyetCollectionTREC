<DOC>
<DOCNO> 245717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/yasam/axyas02.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kardeş' kızlara taciz skandalı 
</HEADLINE>
<TEXT>


Kardeş okul davetiyle Türkiye'ye gelen Alman öğrenci grubundan 3 kız, rehber olarak verilen Türk öğretmenin cinsel tacizine uğradıklarını öne sürdü 

YAŞAR ANTER Bodrum DHA 

Almanya'nın Boblingen kentindeki Otto Hahn Lisesi'nin altısı kız 14 öğrencisi, biri Türk 2 öğretmenle, geçen hafta kardeş okulları Bergama Lisesi'ni ziyaret için ilçeye geldi. İlçe Milli Eğitim Müdürlüğü davetiyle Bodrum'a geçen Alman öğrencilere rehberlik yapması için, Bodrum Anadolu Lisesi öğretmeni S.A.'ya 48 görev verildi. S.A., iddiaya göre birkaç gün önce yenen yemek sırasında 'Tuvalete gidiyorum' diyerek masadan ayrıldı ve 3 kız öğrencinin odasına girdi. 
Üç kıza sigara ve içki ikram ettiği öne sürülen S.A.'nın, arkadaşına masaj yapan Alman genç kıza 'Bana da yapar mısın ' dediği, vücudunu okşadığı, diğer kızı da elle taciz ettiği iddia edildi. 

'Söylemeyin' diye tehdit etmiş 
Kızların erkek arkadaşlarını çağırmasıyla S.A.'nın odadan çıktığı, C.S. 15 , ikizi A.S. ve D.C. 14 adlı 3 kız öğrencinin, iki gün sonra, öğretmenleri Herber Bauer ile Boblingen Belediyesi temsilcisi ve okul rehberi Gülfen Routon'a 'taciz edildiklerini' ihbar ettikleri belirtildi. 
Muğla Valiliği ile Kaymakamlığı'na başvuran Bauer ve Routon, dilekçelerinde, "S.A., 3 kız öğrencimizi elle taciz etti. Öğrencilerimiz, S.A.'nın olanları kimseye anlatmamaları için kendilerini tehdit ettiğini söyledi" iddiasında bulundu. Bauer, "Olayın kardeşlik ilişkilerimizi zedeleyeceğine inanmıyorum. Ancak öğrencilerin psikolojisi bozuldu. Tatilimizi kısa kesip ülkemize dönüyoruz" dedi. 
Vali Hüseyin Aksoy ve İl Jandarma Alay Komutanı Albay Şükrü Dinçol'un talimatıyla kampa gelen jandarmalar, öğretmen ve öğrencilerle görüştü. Alman grup, Bodrum'dan ayrılırken, S.A., 4 saat süren sorgusunun ardından soruşturma dosyası savcılığa teslim edilerek serbest bırakıldı. 

'Babacan tavırla elledim' 
Anadolu Lisesi Müdürü İsmet Aydemir, Milli Eğitim'in talimatıyla rehber öğretmen tayin edilen S.A.'yı şik yet üzerine görevden aldığını belirtrek, "Kız öğrencilere dokunduğunu, ancak kötü niyetli olmadığını söyledi" dedi. 
Öğrencilerin odasına girdiğini belirten S.A. da, şöyle konuştu 
"Elledim, ama babacan tavırla elledim. Birbirlerine masaj yaparken yardım etmek istedim. Onları konukseverliğimizle bağrımıza bastık. İddiaları duyunca çok şaşırdım. Suçlu bulunursam Bodrum'u terk ederim. Tacizde bulunmadım, yanlış anlaşıldım." 




</TEXT>
</DOC>
