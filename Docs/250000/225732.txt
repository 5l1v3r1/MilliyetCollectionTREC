<DOC>
<DOCNO> 225732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yazar/guclu.html </URL>
<DATE> 2004/03/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İzmit, Sefa Sirmen'i arıyor 
</HEADLINE>
<TEXT>

   CHP adayı Erenkaya oldukça iddialı. "Bizim açımızdan sonucu belli bir seçim. İzmit ne rüzg rlar gördü. Tayyip rüzg rı da bizi etkilemeyecektir" diyor 
   
   İzmit enteresan bir kent. Bursa gibi değil. İktidarda hangi parti varsa hep ters düşmüş. Özal'ın, Çiller'in, Yılmaz'ın, Demirel'in başbakanlığı dönemlerinde hep sosyal demokrat partileri yani Sefa Sirmen'i seçmiş. H l Sirmen'i konuşuyorlar. O ise şansını İstanbul'da arıyor. 
   Sirmen, üç dönem başkanlık yaptım yeter deyip milletvekilli olunca koltuğunu, yardımcısı Hikmet Erenkaya'ya bırakmış. İki yıldır o başkan. 28 Mart seçimi için de oldukça iddialı. "Bizim açımızdan sonucu belli bir seçim. İzmit ne rüzg rlar gördü. Tayyip rüzg rı da bizi etkilemeyecektir" diyor. 
   Başkanlık yarışı, pek çok ilde olduğu gibi İzmit'te de AKP ile CHP arasında geçiyor. AKP, İzmit'e diğer kentlerden daha çok önem veriyor. Çünkü Başbakan Erdoğan'ın birinci dereceden birçok yakını bu ilde yaşamını südürüyor. Dahası iki de bakanı var. Orman Bakanı Osman Pepe ve Milli Savunma Bakanı Vecdi Gönül. Pepe'nin İzmit'te seçim kaybedilirse, koltuğunu kaybedeceği dilden dile dolaşıyor. 
   AKP adayı İbrahim Karosmanoğlu, eğitim kökenli. Yuvacık Belediye Başkanlığı'ndan önce meslek liselerinde öğretmenlik ve yöneticilik yapmış. Ama nedense eğitimci yönünü öne çıkarmıyor. 
   
   İlginç diyolog 
   CNN Türk yayınından sonra iki başkan arasında yaşanan enteresan bir tartışmanın içinde bulduk kendimizi. İşte bu ilginç diyalogdan bazı satırbaşları AKP İzmit'te sosyal yaşam sıfır. Halkın gideceği yer yok. 
   CHP Sosyal hayatın içine girmediğiniz için göremiyorsunuz. Tiyatro yapılmasını belediye meclisinde sizin arkadaşlarınız engelledi. 
   AKP Grevci işçilerle birlikte yürüdünüz. Eskiden komünisttiniz. Bıyıklarınızı neden kestiniz 
   CHP Siz sakallarınızı neden kestiniz Yuvacık'ta uydu yayın antenini neden yıktınız Otobüslerde kadın erkek ayrımı neden yaptınız İki yıl önce özelleştirmeye hayır diye nutuk atan sizin bakanlarınız değil miydi 
   AKP İzmit'in girişinde Avrupa kenti yazıyor. Ama bir taşra kenti. Çöpten, pislikten geçilmiyor. Deniz ulaşımından yararlanılmıyor. Balık da yok, yüzülecek plaj da. 
   CHP Yapılanları görmezlikten geliyorsunuz. Arıtma tesisleri de çalışıyor, çöpler de toplanıyor. Halkı kandırarak bir yere varamazsınız... 
   
   Halk ne diyor .. 
   Sirmen'in İzmit'e kazandırdıklarının AKP'lilerce yok sayılması tepki doğurmuş. "Doğruya doğru. Sirmen, İzmit'i yaşanılır bir kent haline getirdi. Yaptığı binalardan hiçbiri depremde yıkılmadı. İçme suyu sorununu çözdü. Hava kirliliğine son verdi. Yeşil alanları artırdı. Altyapı sorunlarını çözdü. Kocaelispor'u birinci lige çıkardı. Erenkaya da onun açtığı yoldan gidiyor" diyerek memnuniyetlerini dile getirseler de şik yetçi olanlar da yok değil. 
   
      
   
   
</TEXT>
</DOC>
