<DOC>
<DOCNO> 243419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/ekonomi/eko09.html </URL>
<DATE> 2004/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemada ikinci taksit haziranda 
</HEADLINE>
<TEXT>



Tasarrufu Teşvik Hesabı nema ödemelerinin ikinci taksidinin, Hazine'den gelecek karara göre, haziran ayının ikinci haftasından itibaren ödenebileceği belirtiliyor. Haziran ayının 3'ünde aylık enflasyon rakamının belirleneceğini kaydeden yetkililer, bu rakamın esas alınarak ilk taksitten bu yana geçen dönemdeki enflasyon oranının hesaplanacağını belirttiler. Katsayının belirlenmesinin ardından Ziraat Bankası'nın hazırlık için iki günlük süreye ihtiyaç duyacağı, ödemenin otomatikman ikinci haftaya kalacağı ifade ediliyor. İkinci taksitte ödenecek nema miktarı, ilk taksitin üzerine, yüzde 1.25'lik sabit pay ile üç aylık enflasyon rakamının eklenmesiyle bulunacak. Mayıs enflasyonunun sıfır olması durumunda bile ikinci taksit ilk taksit üzerine yüzde 1.25 sabit yüzde 1.48 yüzde 2.73 eklenerek bulunacak. Örneğin, ilk taksitte 1 milyar lira nema alan vatandaş bu durumda, 1 milyar 27.3 milyon lira nema alacak. 


</TEXT>
</DOC>
