<DOC>
<DOCNO> 215017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sontur04.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM Otoyolu'nun Mahmutbey gişeleri araç trafiğine kapatıldı 
</HEADLINE>
<TEXT>

     İstanbul Valiliği, TEM Otoyolu'nun Mahmutbey Gişeleri-Kınalı ile Kınalı-Avcılar bölümlerinin geçici süreyle araç trafiğine kapatıldığını bildirdi. 
     Valilikten yapılan yazılı açıklamada, dün başlayan olumsuz hava koşullarının etkisini artırarak sürdürdüğü vurgulanarak, şöyle denildi 
     "Görüş mesafesi azalmış, kar ve buzlanmayla mücadele güçlükle sürdürülebilir hale gelmiştir. Bu nedenle, TEM Otoyolu'nun Mahmutbey Gişeleri-Kınalı arası ile Kınalı-Avcılar arası araç trafiğine geçici süreyle kapatılmıştır." Sabah saatlerinden itibaren kar lastiği ile çıkan araçlar da TEM ve E-5'e sokulmuyor. Meteoroloji yetkilileri fırtına ve kar yağışının etkisini daha da arttıracağını belirtiyor. Yetkililer, vatandaşlara zorunlu olmadıkça araçları ile dışarı çıkmamalarını öneriyor. 
     
</TEXT>
</DOC>
