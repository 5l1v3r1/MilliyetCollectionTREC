<DOC>
<DOCNO> 209216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/siyaset/siy07.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlu'ya bir yanıt daha 
</HEADLINE>
<TEXT>

   Harp Akademileri'ndeki sempozyumda Prof. Talınlı, Atatürk'ün salonda asılı üniformalı resmini göstererek Kutlu'yu eleştirdi 
   TAHSİN AKSU İstanbul 

   
   TBMM'deki Atatürk'ün mareşal üniformalı resminin kaldırılmasını isteyen AKP Adıyaman Milletvekili Hüsret Kutlu'ya bir yanıt da Harp Akademileri Komutanlığı'ndaki sempozyumda geldi. 
   Sempozyumda konuşan İstanbul Teknik Üniversitesi İnşaat Fakültesi Çevre Mühendisliği Bölümü öğretim üyesi Prof. Dr. İlhan Talınlı, Atatürk'ün salonda asılı üniformalı resmini göstererek şöyle konuştu "Atatürk'ün 1922'deki şu lafını da söylemeden geçemeyeceğim. Mareşal üniformasıyla söylüyor bunu 'Muhterem milletime tavsiyem odur ki, sinesinden çıkarıp kendisine baş ettiği insanları seçerken, en ufak bir gaflete düşmesinler.' 81 yıl sonra biz onun mareşal üniformasına bile gaflet halindeyiz." Talınlı'nın sözleri salonda büyük alkış aldı. 
   
   
</TEXT>
</DOC>
