<DOC>
<DOCNO> 202696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sondun24.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman yine aldatıldı 
</HEADLINE>
<TEXT>

     Nicole Kidman'ın rock şarkıcısı Lenny Kravitz ile kurduğu pembe evlilik hayalleri, başka bir kadın yüzünden suya düştü. Tom Cruise ile 11 yıllık evliliğini bitirdikten sonra aradığı mutluluğu Lenny Kravitz'de bulduğuna inanan Kidman, yine ihanete uğradı. 
     Daha önce Vanessa Paradis, Lisa Bonet gibi ünlülerle ismi anılan ''çapkın şarkıcı'' Kravitz, Kidman ile birlikte olmaya başladıktan sonra uslandığı izlenimini vermişti. Nicole Kidman ile nişanlandığı ve 4 ay sonra evleneceği belirtilen şarkıcı, ''Miami's Shore'' adlı gece kulübünde Brezilyalı Isis Arruda ile samimi bir şekilde dansederken görüntülenince kıyamet koptu. 
     Aralarına ''ihanet gölgesi'' girince şarkıcıyla ipleri koparan Kidman, bu gelişme üzerine eski eşi Tom Cruise'un katıldığı bir canlı yayın programında ''Evet, Nicole Lenny Kravitz ile beraber ve çok mutlu'' şeklindeki sözlerini başka bir programa çıkarak yalanladı. 
     Bu programda Kravitz ile ''sadece arkadaş'' olduklarını vurgulayan kızıl saçlı yıldızın bu ayrılıktan dolayı çok üzüldüğü belirtildi. Sessizliğini sürdüren Kidman'ın yakın çevresine, ''Herşeyde şanslıyım. Aşk hariç'' yorumunda bulunduğu da ifade edildi. 
     Kravitz ile bu olayın ardından birarada görünmeyen Kidman, ünlü şarkıcı ile 4 ay sonra evlenmeyi planlıyordu. 
     
</TEXT>
</DOC>
