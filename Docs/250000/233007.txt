<DOC>
<DOCNO> 233007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/magazin/mag04.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Özcan böyle devam etsin' 
</HEADLINE>
<TEXT>

      BİRSEN ALTUNTAŞ 
   
   "Yalan Dünya", "Eyvah 40 Yaşındayım" ve "Beyza'nın Kadınları" adlı üç sinema filminde oynamaya hazırlanan Hülya Avşar, film çekmeyi özlediğini söylerken, tek başına belli bir gişe iddiası taşımadığını belirtti. "Benim tek başına şu kadar seyirci toplarım gibi bir sayım yok. O yapılan projeye göre değişir" diyen Avşar, kendisini Hollywood starlarına benzeten ve tek başına bir milyon seyircisi olduğunu iddia eden Özcan Deniz için de şunları söyledi "Bir oyuncunun iddialı olması kadar doğru bir şey olamaz. Özcan böyle devam etsin. Özcan'a bayılan ve 'Özcan bir şey yapsın da gidelim' diyen bir sürü insan var. Eğer 'Neredesin Firuze' filmi bir milyon sınırını yeni geçtiyse, Özcan'ın dışında başka etkenler vardır." 
   
</TEXT>
</DOC>
