<DOC>
<DOCNO> 212555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/soneko05.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hep hayalkırıklığı Büyüme planları bir türlü tutmadı... 
</HEADLINE>
<TEXT>

     Türkiye, 40 yılı aşkın süredir 5 yıllık kalkınma planları hazırlarken, büyüme hedeflerini bir türlü tutturamadı. 
     En başarılı plan dönemi 1963-1967 dönemini kapsayan birinci 5 Yıllık Kalkınma Plan dönemi olurken, bu sürede hedefin yüzde 94.2'si yakalandı. 
     İkinci Plan'da hedefin yüzde 90'ına ulaşılırken, üçüncü Plan'da hedefin yüzde 65.8'inde kalındı. 
     1979-83 dönemini kapsayan dördüncü Plan ise hedeflerin en fazla gerisinde kalınan plan oldu. Bu dönemde hedeflenen büyümenin sadece yüzde 19.7'sine ulaşılabildi. Bir başka deyişle yüzde 8'lik ortalama büyüme öngörüsüne karşılık sadece yüzde 1.7'lik büyüme sağlanabildi. 
     5. Plan'da yüzde 6.3'lük büyüme tahminin karşılık yüzde 4.7 ortalama büyüme yakalanırken, hedefin yüzde 74.6'sı gerçekleştirilmiş oldu. 
     6. Plan'da hedefin yarısı gerçekleştirilebilirken, 1996-2000 dönemini kapsayan 7. Plan'da alternatifli hedefin ilk bölümüne göre yüzde 69.1'lik bir gerçekleşme sağlanabildi. 
     
     SON PLANDAKİ ÖNGÖRÜNÜN TUTMASI DA ZOR 

     Şu anda halen yürürlükte olan son Plan'da ise ortalama yüzde 6.5 büyüme öngören Türkiye'nin bu hedefinin tutturması da zor görünüyor. 
     Zira bu yıl da büyümenin yüzde 5 olacağı öngörüsü ile 4 yıllık ortalama büyüme yüzde 1.8'de kalırken, 2005 yılında da bu seviyede sağlanabilecek büyüme ile de yüzde 6.5'luk hedefin yakalaması zor görünüyor. 
     Plan dönemleri itibariyle, büyüme hedefi, gerçekleşmeleri ve gerçekleşmelerin hedefin yüzde kaçında kaldığı da şöyle 
     

PLANLAR Hedef Gerçekleşme Gerçekl hedef YÜZDE 1.Plan 1963-67 7.0 6.6 94.2 2.Plan 1968-72 7.0 6.3 90.0 3.Plan 1973-77 7.9 5.2 65.8 1978 Programı 6.1 1.2 19.7 4.Plan 1979-83 8.0 1.7 21.3 1984 Programı 6.1 7.1 116.4 5.Plan 1985-89 6.3 4.7 74.6 6.Plan 1990-94 7.0 3.5 50.0 1995 Programı 4.4 8.0 181.8 7.Plan 1996-2000 5.5-7.1 3.8 69.1 8.Plan 2001-2005 6.5 1.8 27.7      İlk değer esas alınmıştır. 
     2003 ve 2004 yıllarında büyüme öngörüsü yüzde 5 olarak alınmış ve 4 yıllık ortalama kullanılmıştır. 

     
</TEXT>
</DOC>
