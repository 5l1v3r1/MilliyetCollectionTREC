<DOC>
<DOCNO> 219031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur01.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir kişi bıçaklanarak öldürüldü... 
</HEADLINE>
<TEXT>

     İzmir'in Karşıyaka İlçesi'nde çıkan kavgada 1 kişi bıçaklanarak öldürüldü, 1 kişi ise vurularak yaralandı. 
     Alınan bilgiye göre, 1713. sokaktaki Tabldot Şirketi'ni işleten Uğur Y., aynı işhanında bulunan diş doktoru Onur Yılmaz'la henüz belirlenemeyen bir nedenle tartıştı. Tartışmanın büyümesi üzerine Onur Yılmaz, otomobilini iş merkezinin önünde bırakarak olay yerinden ayrıldı. 
     Tartışmayı duyan diş hekiminin kayınbiraderi Aslan Bulutoğlu 30 , bir süre sonra yanındaki Semih Ç. ile birlikte diş doktorunun otomobilini almak için geldiği iş merkezinde Uğur Y. ile tartışmaya başladı. 
     Daha sonra Uğur Y.'nin işyerinde çalışan Şafak Y. ile A.B.'nin 17 de karıştığı kavga sırasında Bulutoğlu göğsünden bıçaklanırken, olay yerine birlikte geldiği Semih Ç. ise A.B'.yi bacağından vurarak yaraladı. 
     Aslan Bulutoğlu kaldırıldığı Karşıyaka Devlet Hastanesi'nde yaşamını yitirdi, A.B. ise tedavi altına alındı. 
     Olayla ilgili olarak Uğur Y. ile yanında çalışan Şafak Y. ve Semih Ç.'nin gözaltına alındığı ve Bulutoğlu'nu öldüren kişinin tespit edilmesine çalışıldığı bildirildi. 
     
</TEXT>
</DOC>
