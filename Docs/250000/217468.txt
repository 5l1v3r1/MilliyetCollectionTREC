<DOC>
<DOCNO> 217468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sonspo03.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Leeds United'ın onur savaşı 
</HEADLINE>
<TEXT>

     Yüz milyon doları aşan borçlarına, kulübün sahipsiz kalmasına ve her transfer döneminde yıldızlarını kaybetmesine rağmen, Leeds’in ligde kalma umudu sürüyor. 
     İngiltere Ligi’nde bir zamanlar şampiyonluğun en büyük adayları arasında gösterilen Leeds United, şimdi bambaşka bir hedef için savaşıyor Ligde kalmak... 
     Yaklaşık 80 milyon Pound 170 milyon dolar borcu bulunan Sarı-Lacivertliler’in genç oyuncuları, takımı bırakıp giden başkanlara, başarısız teknik direktörlere, kayyuma devredilmelerine, her transfer döneminde satılan yıldızlara ve yüzde 30 indirime gidilen maaşlarına karşın kümede kalmak için umudunu yitirmiş değil... 
     
     Son anda kurtuldular 
     Devre arasında lige katılım bedelini ödeyemeyen ve küme düşürülmesi gündeme gelen Leeds’de, İngiltere Milli Takımı’nın gelecekte kalesini korumasına kesin gözüyle bakılan genç file bekçisi Paul Robinson, Tottenham’a 3.5 milyon dolara satıldı. Kale, 18’lik Carlson’a teslim edildi ve lige katılım bedeli de bu şekilde sağlandı. Ancak kadroda kiralık olarak bulunan Sakho, Camarra ve Roque Junior gibi oyuncuların ücretleri ödenemediğinden, bu futbolcularla yollar ayrıldı. 
     
     Karakter gösterisi’ 
     Kayyum’a devredilmesi gündeme gelen Leeds takımının oyuncuları, puan cetvelinin dibinde yer almalarına karşın kalan tek yıldız Smith önderliğinde onur mücadelesini sürdürüyor. 
     Geçen hafta Wolverhamton’ı 4-1’lik skorla geçen Peter Reid’in öğrencileri, dünyanın en zengin takımı Manchester United’dan da Old Trafford’da 1 puan almayı başardı. Reid’in maç sonu yaptığı açıklama herşeyi özetliyordu Bizim oynadığımız, futboldan çok bir karakter gösterisi...ö 
     
</TEXT>
</DOC>
