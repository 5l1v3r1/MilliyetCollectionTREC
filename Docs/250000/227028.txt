<DOC>
<DOCNO> 227028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/ekonomi/eko03.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartlarında batık artıyor 
</HEADLINE>
<TEXT>

   Bireysel krediden fazla faiz alınmasına karşın kredi kartlarındaki batık daha hızlı artıyor. Kartlardaki batık tutarı yılbaşından bu yana yüzde 15 yükseldi ve 348.7 trilyon liraya çıktı 
   ANKARA ANKA 
   
   Bankaların, tüketici kredilerinden iki - üç kat daha yüksek faiz uyguladığı kredi kartlarında batıklar hızla artıyor. Merkez Bankası verilerine göre, bireysel kredilerde tasfiye kapsamına alınan alacaklar üç buçuk ayda yüzde 10.2 artarak 568.1 trilyon liraya ulaşırken kredi kartı alacakları aynı dönemde yüzde 15.4 arttı ve 348.7 trilyon liraya çıktı. 
   Merkez Bankası verilerine göre, bankaların "batık" duruma gelen toplam tüketici kredileri ile kredi kartı kredilerinin tutarı, 12 Mart itibariyle 568.1 trilyon lira oldu. Batık kredilerin tutarı yılbaşından bu yana yüzde 10.2 oranında 52.5 trilyon lira arttı. 2003 sonunda batık tüketici kredileri 515.6 trilyon lira olmuştu. 
   Verilere göre, batık tüketici kredilerinin büyük bölümünü kredi kartı alacakları oluşturuyor. 
   Bankaların zamanında tahsil edemediği için tasfiye kapsamına aldıkları kredi kartı alacaklarının tutarı, yılbaşından 12 Mart'a kadar olan dönemde yüzde 15.4 büyüyerek 348.7 trilyon liraya çıktı. Bunun 300.2 trilyonu özel bankalara, 22.2 trilyonu kamu bankalarına, 26.2 trilyonu ise yabancı bankalara ait bulunuyor. 
   
   Prestij ekonomisi ürünü 
   Tasfiye kapsamındaki kredi kartı alacaklarında son dönemde gözlenen hızlı artışta, kredi kartı kullanımının gelirle orantısız olarak yaygınlaşması etkili oluyor. Sanayi ve Ticaret Bakanı Ali Coşkun, Türkiye'de zaman zaman bir "heves" ve "gösteriş" ekonomisinin h kim olduğunu belirterek sırf kredi kartı almanın bir prestij olarak görüldüğünü ifade etmişti. 
   Batık kredi kartı kredilerindeki artışta h l yüksek düzeylerde bulunan kart faizleri de önemli bir rol oynuyor. 
   
   Borca vade yapılıyor 
   Tüketici kredilerini aylık yüzde 1.89'a kadar çeken bankaların kredi kartı faizleri, yüzde 5.75'ten başlayıp yüzde 9.95'e kadar ulaşıyor. Bankalar kredi kartı alacaklarına 10 aya kadar vade bile yapabiliyor. 
   Bankaların tasfiye olunacak tüketici kredilerinin tutarı ise yüzde 11 artışla 103.7 trilyon lira olarak gerçekleşti. Bu rakamın 76.3 trilyonu özel, 24.3 trilyonu kamu, 3.1 trilyonu da yabancı bankalardan kaynaklandı. Tasfiye edilen ya da satılan bankalar nedeniyle Tasarruf Mevduatı Sigorta Fonu'na TMSF devrolunan bireysel takipli alacakların tutarı ise 115.7 trilyon lira olarak gerçekleşti. 
   
   Kredi kartı batığı 350 trilyona yaklaştı milyar TL Yılbaşı 30 Ocak 27 Şubat 12 Mart Değ. Değ. Tüketici Kredileri 8.633.833 9.843.718 10.576.531 11.195.346 2.561.513 29.7 Kredi kartları 6.577.774 7.203.661 7.196.754 7.360.783 783.009 11.9 Toplam 15.211.607 17.047.379 17.773.285 18.556.129 3.344.522 22.0 Tasfiye olacak tüketici kredileri 93.015 102.594 110.770 103.738 10.723 11.5 Tasfiye olacak kredi kartı alacakları 302.082 307.688 333.983 348.653 46.571 15.4 Toplam tasfiye olacak alacaklar 395.097 410.282 444.753 452.391 57.294 14.5 TMSF'de devrolan bireysel alacaklar 120.452 116.899 116.220 115.700 -4.752 -3.9 
   
</TEXT>
</DOC>
