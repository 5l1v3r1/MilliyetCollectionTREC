<DOC>
<DOCNO> 200143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/spor/bbas.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekrar mı, tescil mi 
</HEADLINE>
<TEXT>

   Ülkerspor, Cibona maçının lehlerine tescil edilmesini isterken, ULEB'in maçı tekrar ettirmeyi düşündüğü bildirildi 
      
   Hata kabul edildi 
   BASKETBOLDA Avrupa Ligi C Grubu'nda Ülkerspor'un, Hırvatistan'ın Cibona Zagreb takımına 69-68 yenildiği karşılaşmayla ilgili yaptığı itiraz ULEB tarafından incelemeye alındı. 23. dakikada skor 48-34 Cibona lehine iken Ülker'in kazandığı basketin Cibona hanesine yazılması 50-34 sonrası meydana gelen karışıklığın hakem ve gözlemci raporlarıyla da tescil edildiği belirtildi. 
   
   Arıboğan iddialı 
   ÜLKER Genel Menajeri Lütfi Arıboğan, "Maçın tekrarı için değil, lehimize sonuçlandırılması için başvuruda bulunduk. Hırvat gözlemci Tartaglia'nın hatası yüzünden emeklerimizin heba olmasını istemiyoruz. Kazandığımız maçın tescil edilmesi gerekir" dedi. Ancak ULEB'in, önümüzdeki hafta masaya yatıracağı itirazla ilgili, maçın tekrar edilmesi kararını alacağı öğrenildi. 
   
   Fener galip    ERKEKLER Avrupa Kupası Güney Konferansı B Grubu'nda Fenerbahçe, Romanya'daki maçta Asesoft Ploiesti'yi 89 - 71 mağlup etti. Sarı - Lacivertli takım ilk yarısını da 43 - 31 galip tamamladığı maçın ardından grupta üçüncü maçında ikinci zaferini elde etti. A Grubu'nda ise Tekelspor, Romanya'nın West Petrom Arad takımına deplasmanda 81 - 60 yenildi. 
   
   
</TEXT>
</DOC>
