<DOC>
<DOCNO> 218937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun42.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail,askerlerine savaş kurallarını bilgisayarla öğretecek 
</HEADLINE>
<TEXT>

     İsrail, Batı Şeria ve Gazze Şeridi'ndeki askerlerine, savaşın kurallarını öğretecek bir bilgisayar programı hazırladı. 
     Ordu askeri hukuk okulu komutanı Amos Guiora, basına verdiği brifingde, amaçlarının mümkün olduğunca kişiye ulaşmak olduğunu, genç askerler için hazırlanan programın Batı Şeria ve Gazze Şeridi'nde ilk kez görev yapacak askerlere de yardımcı olacağını söyledi. 
     5 ay önce hazırlanan program, bir keskin nişancı tarafından kullanılan hastaneye, masumlara zarar vermeden nasıl müdahale edileceği, teröristler tarafından kullanılan bir ambulansa ne yapılacağı gibi konularda askerlere yol gösteriyor. 
     Programda Hollywood filmlerinin çeşitli bölümleri de sivil kayıpların nasıl önleneceğini göstermek, izinsiz silah ve mühimmat kullanımı konusunda uyarılarda bulunmak için kullanılıyor. 
     İsrail ordusu, Filistin topraklarındaki eylemleri nedeniyle çeşitli insan hakların örgütleri tarafından eleştirilmiş, insanları kanunsuzca öldürmesi ve mülklere nedensizce zarar vermesi Uluslararası Af Örgütü tarafından savaş suçlarına eşdeğer görülmüştü. 
     
</TEXT>
</DOC>
