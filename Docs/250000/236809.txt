<DOC>
<DOCNO> 236809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/yasam/axyas02.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Din adamlarında Da Vinci 'alarmı' 
</HEADLINE>
<TEXT>


Hıristiyan din adamları, 'Hıristiyanlık' açısından sakıncalı buldukları 'Da Vinci Şifresi' adlı kitaba savaş açtı... 

DIŞ HABERLER SERVİSİ 

Dünyada en çok satan kitaplardan 'Da Vinci Şifresi', Hıristiyan din adamlarını ayağa kaldırdı. Din adamları, Dan Brown tarafından yazılan, Hz. İsa'nın sıradan bir ölümlü, Hıristiyanlığın da kadınları üst düzey görevlerden uzak tutmak için hazırlanmış bir komplo olduğunu öne süren kitabın, okurlar tarafından dini bir kitapmış gibi algılanmasından endişeli. 
Kitaptaki iddialara karşı atak olarak bunları yalanlayan kitaplar çıkaran din adamları, kiliselerde seminerler düzenleyerek kitabın etkisini hafifletmeye çalışıyor. 
Kitap ilk çıktığında fazla etkisi olmayacağını düşündüğünü, ancak bir süre sonra Hıristiyan inancı hakkında bilgili olmayanların kendisine "Yazılanlar doğru mu" diye sormaya başladığını söyleyen Papaz James Garlow şunları söyledi, "Bu kitap bir yıl içinde unutulur ama İncil her zaman ABD'deki en popüler kitap olarak kalacak. Ancak şu anda gerçekler tehlike altında." 

10 kitaplık 'karşı' dizi 
Kitaba savaş ilan ederek, insanları İncil'de yer alan hik yelerin gerçek olduğuna inandırmaya çalışan din adamları, 10 kitaplık bir diziyle iddiaları çürütmeye çalışıyor. 


</TEXT>
</DOC>
