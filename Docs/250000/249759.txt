<DOC>
<DOCNO> 249759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur49.html </URL>
<DATE> 2004/06/21/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
NATO Zirvesi için E-5 ve TEM'e bağlanacak 116 alternatif yol belirlendi 
</HEADLINE>
<TEXT>

     İstanbul Büyükşehir Belediyesi, NATO Zirvesi sırasında Valilik tarafından kapatılan yol güzergahında, E-5 ve TEM karayollarına bağlantılı 116 alternatif yol belirledi. 
     İstanbul Büyükşehir Belediye Başkanı Kadir Topbaş, düzenlediği basın toplantısında, NATO Zirvesi'ne yönelik yaptıkları çalışmalar hakkında bilgi verdi. 
     Zirve dolayısıyla Valilik tarafından kapatılacak yol güzergahlarına Büyükşehir Belediyesi'nce üretilen alternatif yollar şöyle 
     ''Sahil Kennedy Caddesi'nin alternatif E-5 ve TEM karayollarına bağlantı yolları 
     Bakırköy Seçkiner Bulvarı, Uğur Mumcu, Dr. Remzi Kazancıgil, Zuhuratbaba, Bağlarbaşı-İncirli ve İncirli, Behçet Kemal Çağlar, Çobançeşme Koşuyolu, Aksu Koşuyolu, Fildamı, İstanbul, Park Önü, Eski Havaalanı, Demirhane, Yeşilköy Demiryolu, Florya, Fişekhane, Strasburg, Adnan Kahveci, Yeşilyurt, Ali Rıza Efendi, Zübeyde Hanım, 19 Mayıs, İskele caddeleri, Yeşilköy Sahil Yolu, Akmescid, Olgunlar, Ardıç, Lale, Pancar ve Odabaşı sokaklar. 
     Beşiktaş Barbaros Bulvarı, Hüsrev Gerede, Nüzhetiye, Emirhan, Palanga, Prof. Dr. A. Taner Kışlalı, Muallim Naci, Dereboyu caddeleri, Balmumcu Dere, Gönenoğlu sokaklar, Portakal Yokuşu. 
     Beyoğlu Atatürk Bulvarı, Turan, Okmeydanı, Müverrih, Piyale Paşa Baruthane, Karaağaç, Hasköy, Kurtuluş Deresi, Refik Saydam, Tarlabaşı, Evliya Çelebi, Tersane, Sıraselviler, Abdulhakhamit, Yedikuyular, Meşelik, Dolapdere, caddeleri, Zambak Sokak. 
     Eminönü Atatürk Bulvarı, Divanyolu, Şehzadebaşı, Süleymaniye, Prof. Dr. Cemil Bilsel, Uzunçarşı, Fuatpaşa, Üniversite, Vezneciler, Yerebatan, Bab-ı Ali, Aşır Efendi, İsmetiye, Hayriye Tüccarı, Piyer Loti, Tugali, Ordu, Alemdar, Yeniçeriler, Çiftegelinler, Kadırga Liman, Aksaray, Gençtürk caddeleri, Prof. Dr. Sıddık Sami Onar, Şahende sokaklar. 
     Eyüp Edirnekapı Rami Caddesi. 
     Fatih Yedikule, Samatya, Fevzipaşa, Vatan, Millet, Abdülezel Paşa, Ayvansaray, Küçük Langa, Ord. Nafız Gürman caddeleri. 
     Şişli Piyale Paşa Bulvarı, Halaskargazi, Rumeli, Teşvikiye, Yıldız Posta, Abide-i Hürriyet, Kağıthane, Valikonağı, Ergenekon caddeleri, Kasımpaşa Yolu. 
     Zeytinburnu Demirhane, Gümüşsuyu-Davutpaşa, Seyitnizam, 10. Yıl, Mevlana-Topkapı, Prof. Dr. Muammer Aksoy, İstanbul caddeleri, Zeytinburnu Yolu, 74-C ve 2. sokaklar.'' 
     
     65 BİN METREKARE YOL ÇİZGİSİ... 
     Topbaş, İstanbul Büyükşehir Belediyesi Trafik Müdürlüğü'nce NATO Zirvesi'nde kullanılacak güzergahların yol çizgilerinin de yenilendiğini belirtti. 
     Buna göre, Atatürk Havalimanı Havuzlu Kavşak, Sahil Kennedy Caddesi, Sirkeci, Eminönü, Galata Köprüsü istikameti, Atatürk Bulvarı, Fatih Fevzipaşa, Millet, Vatan caddeleri, Unkapanı, Eyüp-Alibeyköy Sahil Yolu, Taksim Halaskargazi Caddesi, Beşiktaş Barbaros Bulvarı, Zeytinburnu 10. Yıl Caddesi, Muammer Aksoy Caddesi, Mecidiyeköy, Şişli, Zincirlikuyu Büyükdere Caddesi, Zirve Vadisi güzergahı, Beşiktaş zirve bağlantı yolları, Ortaköy, Kadırgalar Caddesi, Dolmabahçe, Çırağan Caddesi, Taşkışla Caddesi, Maçka güzergahı ve oteller bölgesinde yol çizgileri yenilendi. Bu çalışmalarda 137 ton boya kullanılarak 65 bin metrekare çizgi çizildi. 
     Bu güzergahlardaki trafik işaret ve levhaları ile trafik ışıkları kontrol edilerek arızalar giderildi, temizlikleri yapıldı. 
     
     1360 BARİYER ÜRETİLDİ 
     İstanbul Büyükşehir Belediye Başkanı Kadir Topbaş, İstanbul Valiliği'nin talebi üzerine, yolların trafiğe kapatılması için İSTON tarafından 1360 adet de bariyer üretildiğini bildirdi. 
     Bu arada, zirve nedeniyle Park ve Bahçeler Müdürlüğü'nce 8 bin 880 adet ağaç, 72 bin 268 adet çalı, 49 bin gül, 240 bin mevsimlik çiçek dikildiği ve 500 bin metrekare yeni çim alan oluşturulduğu belirtildi. 
     Yol Bakım Onarım Müdürlüğü'nce de 38 bin 767 ton asfalt döküldü, 319 baca, ızgara ve kapak yükseltildi, 14 bin 262 metre bordür döşendi, 34 bin 482 metrekare bordür boyandı, 1687 metre çelik halat çekildi, 13 bin 206 metre tretuvar yapıldı. 
     İşletmeler Müdürlüğü'ne bağlı 200 kişilik bir ekibin de NATO güzergahında ve vadi bölgesinde 24 saat süreyle temizlik faaliyetlerini sürdüreceği ve yolların her gece yıkanacağı kaydedildi. 
     İstenilen bölgelere seyyar tuvaletlerin yerleştirildiği hazırlık çalışmalarında tüm ana arterlerin ışıklandırıldığı, karanlık noktalara yeni direkler dikilerek, aydınlatma sağlandığı bildirildi. 
     
     KAVŞAKLARDA YAPILACAK DÜZENLEME 
     Öte yandan, NATO Zirvesi nedeniyle trafiğe kapatılacak yolların kesiştiği kritik kavşaklarda yapılacak düzenleme ve levhalandırma bilgilerinin ise şöyle olacağı ifade edildi 
     ''-Unkapanı Köprüsü istikametinden gelen araçların Şişli-Mecidiyeköy istikametine yönlendirilmesi için Şişhane kavşağına Şişli-Mecidiyeköy levhası konulacak. 
     -Şişhane istikametinden gelen araçların Tarlabaşı Bulvarı'ndan 'U' dönüşü yapabilmeleri için Taksim Meydanı'na varmadan önce Abdülhakhamit Caddesi kesişimindeki sinyalden dönüş imkanı verilecek. 
     -Tarlabaşı Bulvarı'ndan Sıraselviler Caddesi'ndeki hastanelere ulaşımı sağlamak için Zambak Sokak kesişimine Hastaneler tabelası konulacak. 
     -Şişli istikametinden gelen araçlar için Valikonağı istikametine dönüşün Harbiye Kavşağı'nın açık bulundurulması sağlanacak. 
     -Mecidiyeköy-Şişli istikametinden gelerek Aksaray-Unkapanı istikametine gitmek isteyen araçlar için Halaskargazi Caddesi ile Rumeli Caddesi kesişimine Unkapanı-Aksaray levhası konulacak. Ayrıca Ergenekon Caddesi-Kurtuluş Caddesi kesişimine Unkapanı-Aksaray levhası konulacak. 
     -Beşiktaş Meydanı kapalı olduğu için Levent istikametinden gelerek 'U' dönüşü yapacak araçların, 'Nobel' firması önündeki dönüş yerini veya Sait Çiftçi Dispanseri önündeki viyadüğü kullanmaları sağlanacak. 
     -Sarıyer-Bebek Sahil yolu istikametinden gelen araçların Çevreyolu ve Barbaros Bulvarı'na ulaşmaları için, Ortaköy Pfizer firması önündeki Prof. Ahmet Taner Kışlalı-Muallim Naci Caddesi kesişimine Çevreyolu-Levent-Zincirlikuyu-Etiler tabelası konulacak. 
     -Mercan Yokuşu'ndan gelip, Şişli yönüne gidecek araçlar için, mevcut 'U' dönüşüne Şişli Karaköy levhası ilave edilecek. 
     -Sahil yoluna çıkış için kullanılan M. Kemal Caddesi'nin, sahil yolu kapalı olduğu için araçların üst geçit ile geriye dönüşü sağlanacak. 
     -Namık Kemal Caddesi'nin sahil yoluna çıkışı kapalı olduğu için, bu caddenin sahil yolu yakınından orta refüj açılarak 'U' dönüş sağlanacak ve park yasağı uygulanacak. 
     -10. Yıl Caddesi sahil çıkışı kapatıldığından geriye dönüşler Demirhane Caddesi kavşağındaki döner adadan sağlanacak ve Demirhane Caddesi'nde park yasağı uygulanacak.'' 
     
</TEXT>
</DOC>
