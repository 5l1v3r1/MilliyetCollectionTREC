<DOC>
<DOCNO> 233874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonsiy15.html </URL>
<DATE> 2004/04/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ertuğrul Günay "Bu yıl içinde CHP'nin yönetimin mutlaka değişecek" 
</HEADLINE>
<TEXT>

     Eski CHP Genel Sekreteri Ertuğrul Günay, bu yıl içinde CHP yönetiminin mutlaka değişeceğini öne sürdü. 
     Bir açılış nedeniyle Ordu'ya gelen Günay, bir grup partili ile DSP'den Belediye Başkanı seçilen Seyit Torun'u makamında ziyaret ederek bir süre sohbet etti. 
     Ziyaret sırasında gazetecilerin sorularını yanıtlayan Günay, CHP'de değişimin şart olduğunu belirterek, ''Bu yıl içinde CHP'nin yönetimi mutlaka değişecektir. Bunu ilk kez Ordu'da söylüyorum. Halkla barışık, halkı seven, halkla bütünleşen, inatlaşmayan, içinde hukuk ve demokrasi olan bir yönetim olacaktır'' diye konuştu. 
     Günay, partiden ihraç edilmesinin istendiği yolundaki soru üzerine ise bu konuda kendisine ulaşan bir bilgi olmadığını ifade ederek, ''Bunun altından kalkamazlar ve bedelini çok ağır öderler. Böyle bir şey yapmayı isteyeceklerini sanmıyorum'' dedi. 
     
</TEXT>
</DOC>
