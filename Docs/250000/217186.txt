<DOC>
<DOCNO> 217186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sonspo05.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Villarreal fark yedi, Nihat yoksa Sociedad da yok... 
</HEADLINE>
<TEXT>

     UEFA Kupası'nda çarşamba günü Galatasaray ile karşılaşacak olan Villarreal, bu maçın provası niteliği taşıyan karşılaşmada, Real Zaragoz'ya deplasmanda 4-1 mağlup oldu. Ev sahibi ekibin gollerini 3. dakikada Ponzio, 20 ve 38'de Dani ile 79'da Villa'dan geldi. Villarreal'in tek sayısını 62. dakikada penaltıdan Arjantinli Juan Roman Riquelme kaydetti. Alt sıralardan kurtulma mücadelesi veren Albacete ve Real Murcia'nın mücadelesinde gülen taraf ev sahibi Albacete oldu. Kırmızı-Lacivertlilerin golü 8. dakikada penaltıdan Iban Javier Cuarado'dan geldi. Diğer sonuçlar Osasuna-Mallorca 1-1, Santander-Valladolid 1-1. 
     Nihat yoksa... 
     Öte yandan, La Liga'nın 25. haftasında Real Sociedad cumartesi günü oynanan maçta deplasmanda Sevilla'ya 1-0 yenilirken, Nihat Kahveci'nin yokluğu hissedildi. Bask ekibinde teknik direktör Raynald Denoueix'ün, çarşamba günü Lyon'la oynayacakları Şampiyonlar Ligi ikinci tur ilk maçını düşünerek, golcü oyuncuyu karşısında oynatmadığı bildirildi. Bask Bölgesi'nin gazetelerinden Diariovasco'da yapılan yorumda, "Söylemek acı ama Nihat ve De Pedro'suz Real Sociedad'da hiç bir şey yapılmıyor" denildi. Nihat için ise "Futbol dünyasının üst klasında yer alan bir futbolcu. Oynadığı zaman gol atmasa bile rakip takımın savunmasını oldukça yıpratıyor" ifadeleri kullanıldı. 
     
</TEXT>
</DOC>
