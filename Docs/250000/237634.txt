<DOC>
<DOCNO> 237634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonyas05.html </URL>
<DATE> 2004/05/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İşte bekarlar için en gözde şehirler... 
</HEADLINE>
<TEXT>

     Amerikan ekonomi dergisi Forbes, bekarlar için en gözde 10 Amerikan şehrini seçti. 
     Derginin ''Bekarlar için en iyi şehirler'' listesinde Boston, Denver ve New York gibi metropolleri geride bırakan Texas eyaletinin başkenti Austin 1 numaraya yerleşti. 
     Dergiye göre, pahalı bir kent olmayan Austin'i 1. sıraya taşıyan özelliklerden en önemlileri, hareketli iş pazarı ve gençler için uygun ortamlar. 
     6 değişik bölgedeki 40 büyük şehrin aday olarak gösterildiği listedeki en iyi kentler, gece hayatı, kültür, istihdam artışı, bekar sayısı, tek başına yaşamanın maliyeti gibi kriterlere göre belirlendi. 
     ''Bekarlar için en iyi şehirler'' listesine giren 10 Amerikan kenti sırasıyla şöyle 
     Austin, Denver-Boulder, Boston, Washington-Baltimore, Atlanta, San Francisco-Oakland, Los Angeles, New York, Raleight-Durham, Dallas-Fort Worth. 

     
</TEXT>
</DOC>
