<DOC>
<DOCNO> 212144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun10.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Küllerinizi ya da kartvizitinizi Ay'a götürelim 
</HEADLINE>
<TEXT>

     Amerikan şirketi, küllerinizi ya da kartvizitinizi ücret mukabili Ay'a götürecek. 
     TransOrbital adlı şirket, internet sitesinde yayımladığı ilanda, sonbaharda Ay seferlerine başlamayı planladığını duyurdu. İlanda, Amerikan hükümetinin Ay seferi yapmasına izin verdiği tek şirketin TransOrbital olduğu iddia edildi ve ortalama 2500 dolar ücret karşılığında Ay'a insan külü ya da kartvizit götürüleceği kaydedildi. 
     İlanda, ''Kartvizitleriniz, sevdiklerinizin külleri, mücevherler, sanat eserleri ve istediğiniz herhangi bir nesne, özel kapsüller içinde Ay'a götürülür'' ifadesi kullanılıyor. 
     Şirket müdürü, Ay'a bir şeyler yollamak isteyen ''binlerce kişinin'' şimdiden para yatırdığını bildirdi. 
     
</TEXT>
</DOC>
