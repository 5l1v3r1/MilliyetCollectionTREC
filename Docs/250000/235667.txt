<DOC>
<DOCNO> 235667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur17.html </URL>
<DATE> 2004/04/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Eskişehir'de yere kabuklu yemiş atanlara para cezası 
</HEADLINE>
<TEXT>

     Eskişehir Mahalli Çevre Kurulu, yerlere kabuklu yemiş atanlara 111 milyon lira para cezası uygulanması yönünde karar aldı. 
     Büyükşehir Belediyesi'nden yapılan yazılı açıklamada, Vali Yardımcısı Sinan Acar başkanlığında toplanan Kurul'un, sokak, cadde, park, gezinti alanları ve piknik yerlerinde kabuklu yemişlerin yere atılmaması için önlem aldığı bildirildi. 
     Kabuklu yemiş satıcılarına çift gözlü kese kağıdı zorunluluğu getirildiği belirtilen açıklamada, şöyle denildi 
     ''Kabuklu yemiş atıklarının kontrolü Büyükşehir Belediyesi ile Odunpazarı ve Tepebaşı alt kademe belediyelerine verildi. Söz konusu uygulamaya uymayanlar hakkında, 2872 sayılı Çevre Kanunu, Gayri Sıhhi Müesseseler Yönetmeliği, Büyükşehir Belediyesi Zabıta Uygulama Yönetmeliği ile Sıhhi Zabıta ve Zabıta Talimatnamesi'ne göre işlem yapılmasına karar verildi.'' Açıklamada, bu kurallara uymayanlara 111 milyon lira para cezası uygulanacağı belirtildi. 
     
</TEXT>
</DOC>
