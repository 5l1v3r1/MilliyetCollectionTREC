<DOC>
<DOCNO> 205425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sonspo20.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığsporlu Effa'yı 4 kulüp resmen istedi 
</HEADLINE>
<TEXT>

     Elazığspor Kulübü Başkanı Baki Aydın, Malatyaspor, Çaykur Rizespor, Diyarbakırspor ve Gaziantepspor kulüplerinin Effa'yı resmen istediklerini söyledi. 
     Aydın, bazı basın kuruluşlarında Beşiktaş'ın Effa'yı istediğine yönelik haberlerin çıktığını, ancak kendisine böyle bir talebin gelmediğini ifade ederek, şöyle konuştu 
     ''Beşiktaş'ın Effa ile ilgili bir girişimi olmadı. Bu yönde çıkan haberler doğru değil. Bu tür haberler menajerler arasında gelişen görüşmeler sonrası çıkıyor. Effa için 1 milyon dolar istiyoruz. Bu sezon için bunu verecek kulübe Effa'yı veririz. Ancak sezon sonunda Effa'nın fiyatı değişecektir.'' Konyaspor'dan Ziya ve Mersin İdmanyurdu'ndan Ahmet Aslaner ile görüştüklerini kaydeden Aydın, görüşmelerin olumlu geçtiğini vurgulayarak, ''3 yabancı futbolcuyla da görüşme halindeyiz. Sezon başlamadan önce 1'i yabancı olmak üzere en fazla 4 futbolcu transfer edebiliriz. Elazığspor, ikinci yarıda taraftarının yüzünü güldürecek.'' diye konuştu. 
     
</TEXT>
</DOC>
