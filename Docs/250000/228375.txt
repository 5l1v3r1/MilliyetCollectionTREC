<DOC>
<DOCNO> 228375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/yasam/ayas.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Mars'taki Tarsus 
</HEADLINE>
<TEXT>

   Merkür'de 'Mimar Sinan', Venüs'te ise 'Halide Edip Adıvar' isimli kraterler olduğunu biliyor muydunuz Peki Ay'daki Toros Dağları'nı 
      Önay Yılmaz 
   
   Türk insanı henüz uzaya gitmeyi başaramadı ama ünlü kişi ve yer isimlerini uzaya taşımayı başardı. Venüs gezegenindeki iki krater, iki başarılı kadınımız 'Halide Edip Adıvar' ile 15. yüzyıl şairi 'Mihri Hatun', Merkür'deki iki krater de iki ünlü mimarımız 'Mimar Sinan' ile Hindistan'daki Tac Mahal'i yapan Üstad 'Muhammed İsa Efendi'nin adlarıyla anılıyor. 
   Çanakkale 18 Mart Üniversitesi Astrofizik Araştırma Merkezi Öğretim Üyesi Prof. Dr. Mehmet Emin Özel'in Bilim Teknik Dergisi için yaptığı araştırmaya göre, uzayda 7 ünlü Türk'ün ismi çeşitli gezegen ve onların uydularında bulunan dağ, krater ve vadilere verildi. Uzayda, Türkiye topraklarında bulunan 15 yer ismi ile 1 Türk gemisinin ve 1 Türk tanrıçasının ismi de var. Tarsus Vadisi adı ise hem Mars, hem de Jüpiter'in 4 uydusundan biri olan İo'daki vadilerden birine verildi. Gaspra adlı dev göktaşında bulunan bir kraterin ismi de, 'Yalova krateri' olarak anılıyor. 
   
   Politik isimler yasak 
   Verilen bu isimler, Uluslararası Astronomi Birliği IAU tarafından oluşturulan bir kurul tarafından onaylandıktan sonra resmiyet kazanıyor. Uyulması gereken kurallar arasında, politik ve askeri isimler kullanmamak önde geliyor. İsimlerin okunabilir olması ve 16'dan fazla harfi içermemesi de gerekiyor. 
   
   Hangi isimler nerede    Merkür Mimar Sinan ve Üstad Muhammed İsa Efendi kraterleriVenüs Halide Edip Adıvar ve Mihri Hatun kraterleri, UtRupes TürkTatar Tanrıçası VadisiMars Tarsus Vadisi, Arda VadisiAy Dünya'nın uydusu Uluğ Bey Türk astronom , İbni Sina Türk hekimi ve filozofu , Al Bruni Türk fen bilimcisi kraterleri, Toros ve Altay Dağlarıİo Jüpiter'in uydusu Tarsus BölgesiEuropa Jüpiter'in uydusu Trakya KaraltısıGanymeda Jüpiter'in uydusu Çanakkale Boğazı, Biga YarımadasıEnceladus Satürn'ün uydusu Harran VadisiGöktaşları Asteroidler Truvalılar, İda Kaz Dağı , Ankara, Dumlupınar, Gaspra Bu dev göktaşında Yalova krateri bulunuyor 
   
   
</TEXT>
</DOC>
