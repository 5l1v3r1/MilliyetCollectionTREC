<DOC>
<DOCNO> 215054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/ekonomi/eko06.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil satışları ocakta üç kat arttı 
</HEADLINE>
<TEXT>

   Bu yılın ocak ayında, geçen yılın aynı ayına göre otomobil satışları yüzde 304.5 oranında artarak 25 bin 625 adet oldu 
      
   Otomobil satışları bu yılın ocak ayında, geçen yılın aynı ayına oranla yüzde 304.5 artışla 25 bin 625'e yükseldi. 
   Otomotiv Distribütörleri Derneği'nin ODD verilerine göre, geçtiğimiz ay 16 bin 813 ithal, 8 bin 812 yerli otomobil satıldı. Aynı dönemde hafif ticari araç satışları yüzde 121.8 artarak, 10 bin 374 adet olarak gerçekleşti. Ocak ayında otomobil ve hafif ticari araç satışları toplamı ise 35 bin 999 adet oldu. Toplam otomobil satışında ithallerin oranı ise yüzde 65.6 olarak gerçekleşti. Geçen yılın ocak ayında 6 bin 335 adet otomobil, 4 bin 677 adet hafif ticari araç satılmıştı. 
   Yılın ilk ayında otomobil satışlarında Renault 3 bin 793 adet yerli, 948 adet ithal olmak üzere, toplam 4 bin 741 adetle ilk sırada bulunuyor. Opel 3 bin 816 adet ile ikinci olurken, Fiat, 2 bin 703 adet yerli, 242 adet ithal toplam 2 bin 945 otomobil satışıyla üçüncülüğü aldı. Türkiye'de üretim yapan markalardan Toyota 864 adet yerli, 712 adet ithal, Hyundai 844 adet yerli, 538 adet ithal, Honda 588 adet yerli, 473 adet ithal, Peugeot ise 20 adet yerli, bin 683 adet ithal otomobil sattı. 
   Ocak ayında Türkiye'de satış yapan markalardan Porsche 10, BMW 185, Jaguar 3, Mercedes 120 otomobil satışı gerçekleştirdi. Ferrari'ye ise alıcı çıkmadı. 
   
   Markalara göre satış rakamları Marka Yerli İthal Toplam Renault 3.793 948 4.741 Opel - 3.816 3.816 Fiat 2.703 242 2.945 Volkswagen - 2.165 2.165 Ford - 1.934 1.934 Peugeot 20 1.683 1.703 Toyota 864 712 1.576 Hyundai 844 538 1.382 Honda 588 473 1.061 
   En çok satılan ilk 10 marka. 
   
</TEXT>
</DOC>
