<DOC>
<DOCNO> 228147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/spor/spo01.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Başkanı, MİLLİYET'e konuştu, Siyah-Beyazlılar'ın geçmişini, bugününü ve geleceğini masaya yatırdı 
</HEADLINE>
<TEXT>
   'Suçlu aranacaksa, o benim' 
   Serdar Bilgili, başarısız kabul edilebilecek bir ikinciliğin oluşması durumunda tüm sorumluluğu üzerine aldı, "Çünkü başkanlık koltuğunda ben oturuyorum" dedi 
      
   'Yarışta pes etmedik' 
   BEŞİKTAŞ Başkanı Serdar Bilgili ve yönetim kurulunun ağır topları, MİLLİYET'e önemli açıklamalarda bulundu. Genel Sekreter İsmail Ünal'ın Beşiktaş Belediye Başkanlığı'na seçilmesinin mutluluğunu yaşayan Siyah - Beyazlılar, bir başarı da futbol takımından bekliyor. Pes etmediklerini, şampiyonluk yarışında h l varolduklarını söyleyen Bilgili, "En az Fenerbahçe kadar iddialıyız" diye konuştu. 
   
   Bilgili'nin beklentisi 
   SARI - Lacivertliler'in haftalardır şanslarının yardımıyla kazandıklarına dikkat çeken Serdar Bilgili, "İstatistiklere göre zirveye oynayan takım bir devrede 8-10 puan kaybediyor. Fenerbahçe de kaybedecek" ifadesini kullandı. Bilgili şöyle devam etti "Dilemiyorum ama, başarısızlık kabul edebileceğimiz bir ikincilikten sonra sorumlu aranacaksa o benim. Çünkü bu başkanlık koltuğunda ben oturuyorum." 
   
   'Geleceğimiz çok sağlam' 
   KULÜBÜN mali portresi konusunda açıklamalarda bulunan 2. Başkan Hüsnü Güreli ise "Geleceğimiz çok sağlam ve berrak" yorumunu yaptı. Bir yıl içerisinde 63.5 milyon dolar gelir sağladıklarını vurgulayan Güreli, "Forma satışında 1 numarayız. Tam 4 milyon doları yakaladık. En yüksek vergi ödeyen kulüp olmanın gururunu da yaşıyoruz. Yaklaşık 20 milyon dolarlık toplam borcumuz var. Önemli davaları da kazanıyoruz" dedi. 
   
   'Birlik olup, ayağa kalktık' 
   LİGİN ikinci yarısında yaşanan duraklamada herkesin payının olduğunu söyleyen Futbol Şube Sorumlusu Haşmet Bedii Kürüm de, Gaziantep maçında eski Beşiktaş'tan izler gördüklerini ifade etti. Kürüm sözlerini şöyle sürdürdü "Birlik olduk, ayağa kalktık. Daha önümüzde 7 hafta ve kazanılacak 21 puan var. Şampiyon olacağımızı düşünüyorum. Bize yakışacak oyuncularla anlaşacağımızdan hiçbir Beşiktaşlı'nın şüphesi olmasın." 
   
   Transfer harek tı    Gol sorununu çözmek isteyen Beşiktaş, Prso'dan sonra Koller'i de gündemine aldı, Chelsea'den Hasselbaink ile de temasa geçildi 
   ORHAN YILDIRIM 

   Prso beklemede 
   GOL sıkıntısının giderilmesi için öncelikli olarak santrfor arayışına başlayan Beşiktaş, Prso'yu beklemeye aldı, yeni isimlere saldırdı. Teknik Direktör Lucescu'dan takımı golleriyle sırtlayacak, saha dışında da tribünleri dolduracak bir golcü bulmasını isteyen Başkan Serdar Bilgili ile 2. Başkan Hüsnü Güreli'nin, acele edilmemesi telkinini yaptığı iddia edildi. 
   
   Koller'e öneri 
   KARTAL'IN Hasselbaink ile temasa geçtiği, bu futbolcunun da "Daum, beni arayıp durumumu sordu. Şu an beklemedeyim" dediği ifade edildi. Siyah-Beyazlılar'ın, Koller için Dortmund'un da kapısını çaldığı, bonservisi için 3 milyon Euro önermesine rağmen Almanlar'ın 10 milyon Euro istediği vurgulandı. Yönetimin, Fenerbahçeli Nobre'nin bonservisi konusunda da bir araştırma yaptığı öğrenildi. 
   
   Yabancı çıkmazı    BEŞİKTAŞ'IN 7 yabancısının da Galatasaray maçına hazır olması, Teknik Direktör Lucescu'yu çıkmaza soktu. Sınırlama nedeniyle birini tribüne göndermek zorunda kalacak olan Rumen hocanın kalede Cordoba ile orta alanda Giunti ile Pancu'ya forma vermesinin garanti olduğu öğrenildi. Savunmada Zago - Ronaldo ikilisini birarada oynatıp oynatmayacağı ise henüz netleşmedi. İlie ile Ahmed Hassan'ın konumu da defans tercihi sonrasında belli olacak. 
   
   
   
</TEXT>
</DOC>
