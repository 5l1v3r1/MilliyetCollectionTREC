<DOC>
<DOCNO> 200685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur29.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık Merkez Bina'da saat 13.25'te başlayan toplantıda, Dışişleri Bakanı ve Başbakan Yardımcısı Abdullah Gül'ün, Ulusal Program'ın gerçekleşme oranı ile ilgili bilgi vereceği bildirildi. 
     Toplantıda ayrıca, Devlet Bakanı ve Başbakan Yardımcısı Mehmet Ali Şahin'in TBMM'de görüşülen, Başbakanlık Müsteşarı Ömer Dinçer'in ise son Bakanlar Kurulu toplantısından bugüne kadar TBMM'ye sevk edilen kanun tasarıları hakkında bilgi sunumunda bulunacakları belirtildi. 
     Toplantıya, yurtdışı programları dolayısıyla, Devlet Bakanı ve Başbakan Yardımcısı Abdüllatif Şener, Devlet Bakanı Güldal Akşit ile Enerji ve Tabii Kaynaklar Bakanı Hilmi Güler katılmıyor. 
     
</TEXT>
</DOC>
