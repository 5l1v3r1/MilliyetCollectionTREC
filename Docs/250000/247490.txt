<DOC>
<DOCNO> 247490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/spor/spo04.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke'den sürpriz çıkış 
</HEADLINE>
<TEXT>


Trabzonspor'un kaptanı, yönetimin bir yanlış yapması halinde takımdan gideceğini söyledi 


Çarpıcı sözler 
TRABZONSPOR ile sözleşmesini iki yıl daha uzatan kaptan Fatih Tekke, yerel bir televizyona çarpıcı açıklamalar yaptı. Golcü oyuncu, "Yöneticiler bana 'Senden korkumuz yok' demişlerdi. Ben de kalacağımı söylemiştim. Büyük sıkıntılar çekip, fedak rlıklarda bulundum. Artık bana yanlış yapılmamalı. Yarın bir yanlış olsun, öbür gün bu takımda kalmam. Yanlış kelimesini açmama gerek yok. Herkes beni zaten tanıyor" dedi. 

'Vicdanım rahat' 
TAKIMDAN gitmesi halinde insanların farklı şeyler düşünmeye başlayacağını belirten Fatih Tekke, "Suçlanmayacağımı biliyorum. Çünkü bana herkes güveniyor. O yüzden bu lafları rahatlıkla söyleyebiliyorum. Vicdanım rahat" diye konuştu. İmza sırasında biraz sıkıntı yaşandığını da kaydeden tecrübeli oyuncu, "Çünkü farklı şeyler konuşmuştuk. Mukavelenin doldurulması gerekiyordu" ifadelerini kullandı. 

'Kendimi düşünmeliyim' 
FATİH, üç yılının ağlayarak geçtiğini belirterek sözlerini şöyle sürdürdü "Eğer 23 yaşında olsaydım boş mukavelenin benim için önemi olmazdı. Ama 27 yaşındayım. Türk futbolcusunun kendisini düşünmesi lazım. Kimse benim gibi Trabzonsporlu olamaz. Şu andaki yöneticiler de benim kadar sıkıntı çekmedi. Geçmişte de boş mukavele imzaladım. Öncü olmak adına bir şeyler söyledim. Ama o mukavelenin içi dolacak." 

Thijs tamam gibi 


Pürüzler bitti 
BORDO - Mavili kulübün uzun süredir transfer etmek istediği Belçikalı futbolcu Bernd Thijs konusunda tüm pürüzlerin giderildiği öğrenildi. Belçika'nın Het Laatse Nieuws gazetesi de Racing Genk ile Trabzonspor'un 1.1 milyon Euro karşılığı el sıkıştığını yazdı. Thijs de "Nihayet anlaşma perşembe günü sağlandı. Artık Türkiye'de oynayacağım" dedi. 

Aktuğ'dan müjde 
BELÇİKALI orta saha oyuncusu "Trabzonspor belki çok büyük bir isim değil, ama çok ufak bir takım da değil. Küçümsememek lazım. Gençlerbirliği'ndeki Skoko'dan çok iyi bilgiler aldım. Somers de hiç düşünmeden gitmemi söyledi. 15 Haziran'daki kampa yetişeceğim" diye konuştu. Bu arada Başkan Atay Aktuğ da Thijs'in transferinde bir problem kalmadığını açıkladı. 



</TEXT>
</DOC>
