<DOC>
<DOCNO> 206896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/astro/index.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsız dolunay 
</HEADLINE>
<TEXT>

   
   
   Bugün akşam 17 39 gerçekleşen dolunay yorucu ve harekete geçirici özellikler gösteriyor. Duygusal nedenlerle yeni girişimlerde bulunabiliriz ama yeteri kadar olgunluk göstermekte zorlanabilir. Koç'lar dünden gelen koşturmaca içinde. Sabırsız doğaları nedeniyle üst üste hatalar yapmaya yatkınlar. Panikten kaçınmak gerekiyor. Boğa'lar çevrelerinde olup bitenlerle fazlasıyla meşgul olabilecekleri bir gündeler. Değişik görüşler, ortaklaşa konular ve sosyal faaliyetler dikkat çekebilir. İkizler için paranın pek önemi olmasa da bugün maddi yönden yorucu bir tempo getirebilir. Eldeki kaynakları iyi değerlendirmek gerekiyor. Yengeç'ler cazibe merkezi durumundalar ama bundan pek hoşnut olmayabilir. İş hayatında soğukkanlı olmak ve ilişkilere özel bir önem göstermek zorunda kalabilirler. Aslan'lar dikkat olmaları gereken bir gündeler. iyice plan yapmadan harekete geçmek yüzünden sıkıntılarla karşılaşabilirler. Başak'lar yenilik peşindeler ve başkalarından olumlu tavsiyeler alabilirler. Şans da onların yanında ama arkadaşlıklara fazla önem vermeleri gerekebilir. Terazi'ler süregelen hareketlilik içinde kritik kararlar vermek durumunda kalabilirler. Gün içinde hızlı hareket etmek, bir yandan ilişkilere özen göstermek gerekiyor. Akrep'ler yenilik gerektiren konularda hızlı hareket edebilirler. Bununla birlikte riskler almaktan kaçınmalılar. Yabancılarla ilgili konular da öne çıkabilir. Yay'lar maddi konularda kendi kaynaklarını iyi kullanmalılar. İlişkiler ve ortaklıklar yüzünden bazı kayıplar söz konusu olabilir. Oğlak'lar hareketli bir gündeler ve dikkatli olmaları da gerekiyor. Ortaklaşa alanda tutarlı olmaları lazım. Alacakları kararlar onları hem iş hem de ev hayatında etkileyebilir. Kova'lar günlük işlere, sağlık, düzen ve organizasyon konulara önem vermeli. ihmalkarlık pahalıya patlayabilir. Balık'lar her ne kadar iyimser bir heyecan içinde olsalar da büyük risklere girmemeliler. Aşırı risk kayıplara neden olabilir. Aşkta da özenli olmak gerekebilir. 
   
   
</TEXT>
</DOC>
