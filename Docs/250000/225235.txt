<DOC>
<DOCNO> 225235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonspo19.html </URL>
<DATE> 2004/03/24/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Beşiktaş, taraftarlarına Shubuo ile bağlanacak... 
</HEADLINE>
<TEXT>

     Beşiktaş Kulübü, Shubuo işbirliğiyle bundan böyle taraftarlarıyla ''BJKMobile Servisleri'' ile iletişim kuracak. 
     Beşiktaş Kulübü-Shubuo işbirliğiyle başlatılan ''BJKMobile Servisleri''nin, taraftarın kulüp, takım, oyuncular ve maçlarla ilgili tüm gelişme ve bilgilere ulaşmasını sağlayacağı bildirildi. 
     ''BJKMobile Paketi''nde, her gün kısa mesajla taraftarlara gönderilecek duyuru ve haberlerde, futbolcuların antrenman performanslarından maç öncesi takım kadrosuna, bilet fiyatlarından sakatlıklara, yönetici mesajlarına dek tüm gelişme ve bilgiler yer alacak. Paket, Turkcell aboneleri için ayda 3.5 milyon lira, hazır kart aboneleri içinse 3 günde 4 kontör olarak ücretlendirilecek. 
     ''MAXIBJKMobile Paketi'' satın alan taraftarlar ise Beşiktaş'tan haberler, gol görüntüleri, lig ve rakiplerden haberler kategorilerinde zengin bir multimedya içeriğine erişim olanağına sahip olacak. Bu paket de Turkcell aboneleri için ayda 9.5 milyon lira, hazır kat aboneleri için de günde 4 kontör olarak ücretlendirilecek. 
     Bu arada paket abonesi olmayan taraftarlara abonelikleri dahilinde, olmayanlara ise sorgulama servisi olarak sunulacak ''BJKMobile Servisleri'' kulüp tarafından hazırlanacak bilgi ve haberlere, kısa mesaj yoluyla ulaşılabilmesini sağlayacak. 
     Ayrıca taraftarlar, cep telefonlarından arama yoluyla, kulüp yöneticilerinden, teknik ekipten ve futbolculardan son dakika yorumlarını seslerinden dinleme olanağı bulacak. 
     Taraftarlar için başlatılan BJKMobile ile ilgili kulüpten, Beşiktaş'ın resmi internet sitesinden, ayrıca ''www.shubuo.com'' sayfasından ayrıntılı bilgi alınabileceği, hizmetlerin gelecek aylarda daha da zenginleştirileceği ifade edildi. 
     
</TEXT>
</DOC>
