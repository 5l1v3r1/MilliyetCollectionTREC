<DOC>
<DOCNO> 231502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/guncel/gun02.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
w, x, q'ya vize yok 
</HEADLINE>
<TEXT>

   Yargıtay'ın Hakk ri Asliye Hukuk Mahkemesi'nin kararını onamasıyla bu harfleri içeren Kürtçe isimler için başvuranlar olumsuz yanıt alacak 
   GÖKÇER TAHİNCİOĞLU Ankara 
   
   Yargıtay, Hakk ri Asliye Hukuk Mahkemesi'nin "w", "x" "q" harflerini içeren Kürtçe isimlerin konulamayacağına ilişkin kararını onadı. Buna göre çocuğuna bu harfleri içeren Kürtçe isimler koymak isteyen ya da ismini bu harfleri barındıran Kürtçe isimlerle değiştirecek kişiler, nüfus müdürlüklerinden olumsuz yanıt alacak. 
   İçişleri Bakanlığı konuya ilişkin bir genelge yayımlayarak, "w", "x", "q" harfleri Türkçe'de bulunmadığından, nüfus cüzdanlarında da bulunamayacağını belirtti. 
   
   'Ret' yanıtı gelmişti 
   Genelgeye karşı çok sayıda kişi ismini bu harfleri barındıran Kürtçe isimlerle değiştirmek için mahkemelere başvurdu. Açılan davaların ilki Aralık 2003'te Hakk ri'de sonuçlandı. Hakkari Asliye Hukuk Mahkemesi, Eski İnsan Hakları Derneği Hakk ri Şube Başkanı Naif Kayacan'ın ismini "Xemgin" olarak değiştirmek için açtığı davada, Türk Dil Kurumu'nun da görüşünü alarak "ret" yanıtı verdi. Yargıtay 18. Hukuk Dairesi de, Hakk ri Asliye Hukuk Mahkemesi'nden gelen dosyayı 9 Mart'ta karara bağladı. Daire, yerel mahkemenin kararını usule ve kanuna uygun olduğunu belirterek onadı. 
   
   
   
</TEXT>
</DOC>
