<DOC>
<DOCNO> 248169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo41.html </URL>
<DATE> 2004/06/15/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Elvan'ı kabul etti... 
</HEADLINE>
<TEXT>

     Cumhurbaşkanı Ahmet Necdet Sezer, dünya rekortmeni milli atlet Elvan Abeylegesse'yi kabul etti. 
     Çankaya Köşkü'ndeki kabule, Elvan Abeylegesse ve antrenörü Ertan Hatiboğlu'nun yanısıra Gençlik ve Spor Genel Müdürü Mehmet Atalay, ENKA İnşaat Onursal Başkanı Şarık Tara, Atletizm Federasyonu Başkanı Mehmet Yurdadön, ENKA Spor Kulübü Başkanı Alparslan Tansuğ ile kulüp spor müdürü Alper Kasapoğlu katıldı. 
     Federasyon başkanı Mehmet Yurdadön, kabulde Cumhurbaşkanı Sezer'in, Elvan ve Süreyya Ayhan'ı Türk atletizminin lokomotifi olarak gördüğünü belirterek, Atina'da yapılacak Olimpiyat Oyunları'nda, her ikisinden de altın madalya beklediğini söyledi. 
     Sezer, Elvan Abeylegesse'ye gümüş bir şekerlik, antrenör Ertan Hatipoğlu'na ise İznik Çinisi tabak hediye etti. 
     
</TEXT>
</DOC>
