<DOC>
<DOCNO> 226367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy31.html </URL>
<DATE> 2004/03/28/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Karasu... Taşıma oy iddiası nedeniyle seçmenler oy kullanamadı 
</HEADLINE>
<TEXT>

     Sakarya'nın Karasu İlçesi'ne, Ankara'dan iki otobüsle oy kullanmaya gelen yaklaşık 80 kişi, siyasi partilerin itirazı üzerine oy kullanmadılar. 
     Siyasi partilerin yöneticileri Emniyet Müdürlüğü'ne başvurarak, ilçeye dışarıdan gelecek 2 otobüste bulunan kişilerin, Genç Parti için oy kullanacağını belirtip, bunun engellenmesini istedi. 
     Başvuru üzerine ilçe girişinde önlem alan polis, Ankara'dan gelen iki yolcu otobüsünün Hükümet Konağı önünde park etmesini sağladı. Karasulu olmayan, ancak oy kullanmak için ilçeye geldiğini söyleyen yolcuların otobüsten inmeleri engellendi. 
     Seçmen listelerinde adları bulunan bu kişiler, oy kullanmaları halinde olay çıkabileceği endişesiyle ilçeden çıkarıldı. 
     Otobüsler, Adapazarı girişinde de polis tarafından durdurularak, Sakarya Emniyet Müdürlüğü bahçesine götürüldü. Yolcular burada bekletiliyor. 
     
</TEXT>
</DOC>
