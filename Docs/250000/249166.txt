<DOC>
<DOCNO> 249166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/guncel/gun90.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Senaryo içinde senaryo... 

Flaş Flaş Flaş .. Gazeteciler, Hülya Avşar'ın rol aldığı benzin reklamının senaryosunun gazetecilik mesleğini küçük düşürdüğünü ifade etti. Tartışmaların ardından Turcas Petrol Yönetim Kurulu Başkanı Erdal Aksoy reklamın yayından kaldırılacağını ve yeni reklam filminin bambaşka bir senaryoyla ekrana geleceğini söyledi .. Sanki bu filmi daha önce seyrettik gibi geldi, hemen küçük bir araştırma... 
İçinde "gazeteciler" ve "Hülya Avşar" geçen haberler araştırması... 
1 Hülya Avşar, aldığı kestaneleri gazetecilere ikram etti. Hülya Avşar, sokaktaki bir kestaneciden kestane alarak medya mensuplarına ikram ederek "Savaşa hayır, barışa evet" dedi... 30 Aralık 2002 
2 Eşi boşanma davası açan Hülya Avşar, daha önce olduğu gibi dün de yine geri adım attı. Bu konuda konuşmasını bekleyen gazetecilere 'nanik işareti' yaparak "Hiç bir şey söylemeyeceğim, çünkü ne yapsam olay oluyor, yanlış aksettiriliyor" diyen Avşar, program çıkışında da suskunluğunu sürdürdü... 08 Kasım 2002 
3 TED Kulübü tarafından Hülya Avşar adına düzenlenen tenis turnuvası Hülya Cup'ın bu yıl üçüncüsü gerçekleştiriliyor. Turnuvada hem teklerde hem de çiftlerde mücadele edecek olan Hülya Avşar, gösteri maçına çıkarken gazetecilere "Fazla heveslenmeyin, altımda şort var " dedi. Ancak Avşar kızı maç sırasında yine yürekleri hoplattı... 14 Mayıs 2004 
4 Hülya Avşar, ikinci bir çocuk isteyip istemediğini söyleyen gazetecilere tepki gösterdi. Gazetecilerin, "Kaya Bey, ikinci çocuk istediği yönünde açıklama yaptı" demesi üzerine sinirlenen sanatçı, "Eğer ikinci bir çocuk istiyorsa, gitsin başka yerden yapsın" dedi... 24 Eylül 2003 
5 Hülya Avşar gazetecilere sitem etti, "Ben gazetelerde göründüğü kadar şişko değilim. Nasıl yapıyorsunuz bilmiyorum, ama beni şişman göstermekte çok başarılısınız" dedi... 05 Haziran 2003 

Sonuç 
Şöhret olmak için medyada boy göstermek gerekir...Medyada boy gösterebilmek için gazetecilerle aranın iyi tutulması gerekir...Şöhret olduktan sonra gazetecilerle arayı hep de iyi tutmamak gerekir...Gazetecilerle ara sıra tartışmak, polemik konusunda uzman olmak gerekir...Uzun süre ve "bi şekilde" gündemde kalabilmek için epey kurnaz olmak gerekir... 

Küçükken merdiven bile çıkamazdım. Yükseklik korkumu yenmek için önce atletizm takımına sonra da hava kuvvetlerine girdim. Şimdi olduğum yere bakın. Çok saçma... 
Neil Armstrong 

'Televizyon' üzerine söylemler Top10 

1 İmitasyon, televizyonun en samimi halidir... Fred Allen 
2 Televizyon evinizde istemediğiniz kişileri ağırlamanıza olanak tanır... David Frost 
3 Her on iki dakikada bir, on iki adet tavşanın çıkıp bir tuvalet kağıdı hakkında şarkı söylediği bir ortamda, soruna direkt eğilen ve düzgün bir program yapmak oldukça zor... Rod Serling 
4 Televizyon gözler için üretilmiş sakızdır... Frank Lloyd Wright 
5 Televizyonu çok eğitici buluyorum. Ne zaman biri televizyonu açsa odama gider kitap okurum... Groucho Marx 
6 Keşke televizyonların üzerinde yayınlardaki zeka düzeyini arttıran bir tuş olsaydı. Gerçi "Parlaklık" adında bir tuş var ama pek bir işe yaramıyor... Gallagher 
7 Karl Marx'ın yanlışı var kitlelerin uyku ilacı televizyon .. Tony Follari 
8 Televizyonun en büyük özelliği, dünyanın herhangi bir yerinde, gündüz ya da gece, çok önemli bir olay olduğunda kanalı olayı zaplayabilmenizdir... "Taxi" dizisinden 
9 Televizyon, insanların herhangi bir şeye, birbirlerinin yüzlerinden daha fazla baktığının kanıtıdır... Ann Landers 
10 Televizyonda bir cinayet görmek, birilerine olan düşmanlığınızı azaltmakta yardımcı olabilir. Şayet kimseye karşı bir düşmanlığınız yoksa reklamlar size yardımcı olacaktır... Alfred Hitchcock 

Mixli Geçiş 
"Peki Oya Hanım bu kadar ayı.... eeııoooo oyu nasıl alıyor acaba " b b 
</TEXT>
</DOC>
