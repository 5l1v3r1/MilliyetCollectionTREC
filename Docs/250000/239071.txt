<DOC>
<DOCNO> 239071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonsiy02.html </URL>
<DATE> 2004/05/11/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
MHP Başbakan'ın İHL'ler konusunda yaptığı takiye 
</HEADLINE>
<TEXT>

     MHP Genel Başkan Yardımcısı Mehmet Şandır, iktidarın dış politikada köşeye sıkıştığı, ekonominin kötüye gittiği bir dönemde imam hatip ve YÖK'le gündemi değiştirmek istediğini kaydederken, "Başbakan sizin yaptığınız koca bir takiyedir" dedi. 
     Şandır, yaptığı yazılı açıklamada, AKP'nin YÖK, meslek lisesi ve imam hatip sorunu çözüme ulaştırmakta samimi olmadığını, konuyu istismar ettiğini kaydetti. AKP'nin siyasi çizgisinin ve özellikle bugünkü "yöneticilerinin varlıklarını" imam hatiplilere ilişkin siyasette yarattıkları gerginliğe dayandırdığına dikkat çeken Şandır, "AKP'nin siyasi çizgisi bu durumdan her zaman karlı çıkmıştır. Ancak, imam hatipler üzerinde bazı değerler zarar görmüştür" dedi. 
     
     GÜNDEM DEĞİŞTİRİLMEK İSTENDİ 
     Şandır, AKP'nin dış politikada, Kıbrıs, Irak, Ermenistan ve AB konusunda köşeye sıkıştığı, ekonominin kötüye gittiği bir dönemde imam hatip düzenlemesini gündeme taşıdığını belirtirken, amacın gündemi değiştirmek olduğunu savundu. 
     Şandır, imam hatipler kapsamında ortaya çıkan gerginliğin özellikle "tüccar siyasetçilere" yaradığına dikkat çekerken, iktidarın sorunu çözme amacında olmadığını yineledi. Şandır, "Sayın Başbakan sizin yaptığınız koca bir aldatmaca, kötü bir istismar ve takiyedir" dedi. 
     
</TEXT>
</DOC>
