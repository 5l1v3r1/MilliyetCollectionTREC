<DOC>
<DOCNO> 212042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur36.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğini kanala atıp öldüren anne tutuklandı 
</HEADLINE>
<TEXT>

     Kayseri'de yeni doğmuş bebeğini su kanalına terk ederek ölümüne neden olan anne, tutuklandı. 
     Emniyet Müdürlüğü yetkililerinden alınan bilgiye göre, 2 gün önce Yıldırım Beyazıt Mahallesi'ndeki su kanalında bulunan yeni doğmuş erkek bebek cesediyle ilgili araştırmasını sürdüren polis, gelen telefon ihbarı üzerine Güldeste İzgi'yi 41 gözaltına aldı. 
     DNA testi ve Kayseri Doğumevi Hastanesi'nde yapılan muayene sonucu bebeğin annesinin Güldeste İzgi olduğu belirlendi. 
     Daha sonra suçunu itiraf eden İzgi'nin ifadesinde, ''4 çocuğumla dul yaşıyorum. Bir ilişki sonucu hamile kaldım ve Kayabağ Mahallesi'ndeki evimin bahçesinde doğum yaptım. Akrabalarımdan korktuğum için de bebeği kanala terk ettim'' dediği öğrenildi. 
     İzgi, Emniyet Müdürlüğü'nde ifadesinin alınmasının ardından çıkarıldığı mahkemece tutuklanarak cezaevine gönderildi. 
     
</TEXT>
</DOC>
