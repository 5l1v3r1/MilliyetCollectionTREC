<DOC>
<DOCNO> 232450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/spor/spo08.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Solberg iyi gidiyor 
</HEADLINE>
<TEXT>

   Şampiyon Gronholm'ün önünde 19.5 saniye farkla ilk sırada bulunan Subaru pilotu, bugün de zirvedeki yerini korursa bu sezon ilk zaferine ulaşacak 
      
   Müthiş çekişme 
   DÜNYA Ralli Şampiyonası'nın dördüncü yarışı olan Yeni Zelanda Rallisi'nde, Subaru pilotu Petter Solberg, ikinci ayağın son etabında yaptığı müthiş dereceyle yarışın son gününe de lider olarak giriyor. Auckland yakınlarındaki toprak parkurda ikinci gün yedi etabın dördünde "best time" yapan Peugeot'dan Marcus Gronholm ile çekişen Norveçli sürücü, son etapta yaptığı atakla zorlu rakibinin 19.5 saniye önünde yerini korumayı başardı. 
   
   Bugün altı etap 
   RALLİDE üçüncü sırayı, ikinci gün iki etapta en iyi zamanın sahibi olan Ford'tan Markko Martin alırken, Estonyalı pilotu Peugeot'dan Harri Rovanpera ve Citroen sürücüleri Sebastien Loeb ile Carlos Sainz takip ediyor. Yeni Zelanda rallisi, bugün yapılacak altı etapla sona erecek. Yarışı Solberg kazandığı takdirde bu sezon ilk zaferine ulaşacak. Daha önceki üç etapta Loeb iki ve Martin bir birincilik almıştı. 
   
   
</TEXT>
</DOC>
