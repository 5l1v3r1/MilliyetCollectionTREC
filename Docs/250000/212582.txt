<DOC>
<DOCNO> 212582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sonspo13.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor ve İstanbulspor puanları paylaştı 1-1 
</HEADLINE>
<TEXT>

     Birinci Süper Futbol Ligi'nde Adanaspor, İstanbulspor'la 1-1 berabere kaldı. Karşılıklı goller Yordanov ve Gökmen'den geldi. 
     Karşılaşmaya her iki takım da temkinli başladı. İlk yarı, orta alan mücadelesi biçiminde geçti. 
     3. dakikada Sancak, sol taraftan taşıdığı topu Ali Asım'a aktardı. Bu futbolcunun vuruşunda, topu kaleci Oğuz zorlanmadan tuttu. 
     6. dakikada İstanbulspor'un kullandığı köşe atışını Musa Büyük kullandı. Boliç'in yükselerek vurduğu top auta çıktı. 
     8. dakikada Ali Asım, ceza alanından taşıdığı topu Meszaros'a aktardı. Bu futbolcunun vuruşunda top auta çıktı. 
     24. dakikada serbest atışı Yordanov doğrudan kaleye kullandı. Kaleci Atilla topu güçlükle yakaladı. 
     30. dakikada Mehmet Budak, topu sağ kanattan Murat Özatak'a aktardı. Bu futbolcu vurmakta gecikince, kaleci Oğuz gole izin vermedi. 
     32. dakikada Pinto, ceza alanı dışında gole giden Meszaros'a faul yaptı. Kazanılan serbest atışı Saffet kullandı. Top baraja çarptı. 
     40. dakikada yine Pinto, ceza alanında Meszaros'u düşürdü. Adanasporlu futbolcular penaltı beklerken, hakem Metin Aydoğan ''devam'' kararı verdi. 
     44. dakikada Musa Büyük'ün sağ kanattan ortaladığı topu iyi izleyen Yordanov, kaleci Atilla ve savunma oyuncularının hatasından yararlanarak takımını 1-0 öne geçiren golü attı ve ilk yarı bu skorla kapandı. 
     
     İKİNCİ YARI 

     50. dakikada Adanaspor'dan Ali Asım, ceza alanı içinde Saffet tarafından düşürüldü. Adanasporlu futbolcular penaltı itirazında bulundular, ancak hakem oyunu sürdürdü. 
     55. dakikada Balili, kendi çabasıyla ceza alanına girdi. Ayağından fazla açtığı topu kaleci Atilla tuttu. 
     60. dakikada Gürhan, hareket halindeki Sancak'a topu aktardı. Bu oyuncunun vuruşunu kaleci Oğuz zorlanmadan engelledi. 
     63. dakikada Sancak bu kez Ali Asım ile duvar pası yaparak ceza alanına girdi. Kaleci Oğuz, ayakla müdahale ederek topu uzaklaştırdı. 
     65. dakikada Ali Asım, yanında bulunan Mehmet Budak'a topu aktardı. Bu oyuncu savunma oyuncuları geçerek topu Gökmen'e verdi. Gökmen, güzel bir vuruşla takımını beraberliğe taşıyan golü attı 1-1 
     70. dakikada İlker, rakip oyuncuları geçerek ceza alanına girdi ve topa çok sert vurdu. Kaleci Oğuz, aynı güzellikte bir kurtarış gerçekleştirdi. 
     90. dakikada Murat Özatak'ın ortaladığı topla buluşan Gökmen'in cılız vuruşunda, kaleci Oğuz rahat bir biçimde topu engelledi ve maç, karşılıklı atılan gollerle 1-1 sona erdi. 
     MAÇIN KARNESİ 
     

ADANASPOR 1 - İSTANBULSPOR 1 Stat 5 Ocak Hakemler Metin Aydoğan xxx, Şahan Yılmaz xxx, Muhittin Gürses xxx Adanaspor Atilla xxx, Güngör xx, Serkan xx, Gürhan xx, İlker xx, Meszaros xx Dk. 46 Gökmen xxx , Murat Özatak xxx, Ali Asım xx Dk. 84 Ümit , Sancak xx, Lalik xx Dk. 88 Umut , Mehmet Budak xx İstanbulspor Oğuz xxx, Pinto xx Dk. 46 Musa Tuş xx , Yalçın xx, Boliç xxx, Yordanov vxxx, Balili xxx, Saidou xx, Güven xx, Faruk xx, Musa Büyük xx Dk. 46 Aytekin xx , Saffet xx Goller Dk. 44 Yordanov, Dk. 65 Gökmen Sarı Kartlar Dk. 54 İlker, Dk. 67 Mehmet Budak, Dk. 70 Ali Asım Adanaspor , Dk. 14 Musa Büyük, Dk. 32 Pinto İstanbulspor      
</TEXT>
</DOC>
