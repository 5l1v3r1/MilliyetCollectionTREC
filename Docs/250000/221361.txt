<DOC>
<DOCNO> 221361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur48.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova Gökçe Barajı'nın kapakları açıldı... 
</HEADLINE>
<TEXT>

     Yalova'da etkili olan sağanak yağışın yanı sıra Samanlı Dağları'ndaki karların erimesi sonucu su seviyesi yükselen Gökçe Barajı'nın kapakları açıldı. 
     Yalova, Karamürsel, Gölcük, Değirmendere bölgelerine içme suyu veren barajda, kapakların açılmasının ardından su seviyesinin sabitlenmesi ve taşma tehlikesinin önlenmesi amaçlanıyor. 
     DSİ yetkilileri, barajdaki sabit kodun tutulması zorunluluğu bulunduğunu belirterek, ''Herhangi bir olumsuzluk yaşanmaması için belli periyotlarda barajların kapakları açılıyor. Bu işlem, kontrollü olarak yapılıyor ve barajların sorumluları sürekli olarak su seviyesi yüksekliğini kontrol ediyor'' dediler. 
     Yetkililer, bu çerçevede Gökçe Barajı'nın kapaklarının açılması sonucu bölgede herhangi bir olumsuzluk yaşanmadığını bildirdiler. 
     
</TEXT>
</DOC>
