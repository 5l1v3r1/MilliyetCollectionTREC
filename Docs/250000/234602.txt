<DOC>
<DOCNO> 234602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun03.html </URL>
<DATE> 2004/04/25/ </DATE>
<TIME> 01.15 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Verheugen Kıbrıslı Rumların AB üyeliğine gölge düştü 
</HEADLINE>
<TEXT>

     Avrupa Birliği Komisyonu'nun genişlemeden sorumlu üyesi Günter Verheugen, Kıbrıslı Rumların AB üyeliğine gölge düştüğünü söyledi. 
     Verheugen, Almanya'daki ARD televizyonuna yaptığı açıklamada, ''Siyasi hasar büyük. Şimdi Kıbrıs'ın Rum kesimi üyeliğine gölge düştü'' dedi. 
     Günter Verheugen, referandum sonucunun AB'nin Türkiye ile ilişkilerini gereksiz yere güçleştireceğini de söyledi. 
     Adanın birleşmesi için kısa süre içinde yeni bir girişim olmasını beklemediğini belirten Verheugen, ''Kanımca Birleşmiş Milletler'in yeni bir girişimi olmayacak. Müzakereler için başka olasılık, müzakerelere öncülük edecek birisini ve hepsinin ötesinde başka muhtemel uzlaşma görmüyorum. Masadaki, en iyi olası sonuçtur'' dedi. 
     Kuzey Kıbrıs Türk Cumhuriyeti'nin KKTC ayrı bir devlet olarak tanınmasını beklemediğini söyleyen Verheugen, bunun BM kararı gerektireceğini ve Rusya'nın böyle bir girişimi muhtemelen veto edeceğini belirtti. 
     
</TEXT>
</DOC>
