<DOC>
<DOCNO> 229076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur38.html </URL>
<DATE> 2004/04/06/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
Yurtta Asayiş...Zonguldak'ta orman yangını.2 hektar alan zarar gördü 
</HEADLINE>
<TEXT>

     Zonguldak'ta kayın ormanında çıkan yangında yaklaşık 2 hektarlık alan yandı. 
     Alınan bilgiye, Rat Mahallesi'nde henüz kimliği belirlenemeyen bir kişinin alan açmak için çalılıkları tutuşturmasıyla başladığı tahmin edilen ve rüzgarın de etkisiyle yayılan yangın, Zonguldak Belediyesi itfaiye ve orman işletmesi ekiplerince söndürüldü. 
     Zonguldak Orman İşletme Müdürü Nizamettin Ören, öncelikle yangının diğer ağaçlara sıçramaması için önlem aldıklarını, yangında çoğunluğu çalılık olmak üzere 2 hektar alanın zarar gördüğünü söyledi. 
     
     ÜZERİNE ELEKTRİK DİREĞİ DEVRİLEN İŞÇİ, ÖLDÜ 
     Amasya'nın Taşova İlçesi'nde üzerine elektrik direği devrilen işçi öldü. 
     Edinilen bilgiye göre, Şehli Köyü'nde özel bir şirkette işçi olarak çalışan Sabri Yılmaz'ın 26 üzerine, elektrik direği devrildi. 
     Ağır yaralı olarak Samsun'un Ladik İlçesi Devlet Hastanesi'ne kaldırılmak istenen Yılmaz, yolda öldü. 
     
     ESKİŞEHİR'DEKİ SAHTE TAPUYLA ARSA SATIŞI... 
     Eskişehir'de sahte tapu düzenleyerek arsa sattığı iddia edilen emlak komisyoncusu tutuklandı. 
     AA muhabirinin aldığı bilgiye göre, Mehmet Kaya, Arifiye Mahallesi'nde faaliyet gösteren Muttalipler Emlak'ın sahibi Abdurrahman Bal'ın 44 , yurtdışında çalışan ağabeyi Yunus Kaya'ya ait arsayı renkli fotokopi ile sahte tapu düzenleyip sattığını öğrendi. 
     Mehmet Kaya'nın ihbar üzerine harekete geçen emniyet güçleri, Cumhuriyet Savcılığı'nın izniyle sahte tapu düzenlediği iddia edilen Abdurrahman Bal'ın işyerinde arama yaptı. 
     Aramada, 69 sahte tapu senedi, 1 ruhsatsız tabanca ile çok sayıda sahte tapu belgelerinin yapımında kullanılan evrak ele geçirildi. Sahte tapu düzenleyerek bugüne kadar 80 milyar lira haksız kazanç elde ettiği öne sürülen Abdurrahman Bal ile yanında çalışan Sabri Metin ve Selime Erim, gözaltına alındı. 
     Emniyetteki ifadelerinin ardından mahkemeye çıkartılan Abdurahman Bal tutuklanırken, Sabri Metin ve Selime Erim, tutuksuz yargılanmak üzere serbest bırakıldı. 
     
     CİNAYET ZANLISI YAKALANDI 
     Kahramanmaraş'ta bir çocuğa tecavüz edilip öldürülmesi olayının zanlısı yakalandı. 
     Edinilen bilgiye göre, 17 yaşındaki Murat Yılmaz'ın geçen ay Şehit Evliya Mahallesi'ndeki terk edilmiş bir evin bahçesinde ölü bulunması üzerine soruşturma başlatan polis, cinayeti gerçekleştirdiği belirlenen M.Y'yi 16 Antalya'da yakalayarak Kahramanmaraş'a getirdi. 
     Emniyet Müdürlüğü'ndeki işlemlerin ardından adliyeye sevk edilen M.Y. tutuklandı. 
     
     TRAKTÖRDEN DÜŞTÜ 
     Çankırı'nın Kızılırmak İlçesi'nde traktörden düşen kişi yaralandı. 
     Alınan bilgiye göre, Cacıklar Köyü'nde Halil Ay 55 , Ergülü Ay'ın kullandığı traktörün şaftına düştü. 
     Bir kolu kopan Ay, Kızılırmak Devlet Hastanesi'nde yapılan ilk tedavinin ardından Çankırı Devlet Hastanesi'ne sevk edildi. 
     
</TEXT>
</DOC>
