<DOC>
<DOCNO> 224958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonyas21.html </URL>
<DATE> 2004/03/23/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Kopya çeken 168 liseli öğrenci hapse atıldı 
</HEADLINE>
<TEXT>

     Hindistan'ın doğusundaki Bihar eyaletinde, sınavlarda kopya çeken 168 öğrenci ve velilerinden 24'ünün hapse atıldığı bildirildi. 
     Hindistan'ın yüksek suç oranıyla tanınan Bihar eyaletinde yapılan sınavlara yarım milyondan fazla öğrenci katıldı. 850 merkezde yapılan sınavlarda 1000 kadar gözetmen, 5 bin de polis görev yaptı. 
     Bihar Eğitim Denetleme Kurulu yetkilisi Hasan Waris, sınavların birinci gününde kopya çeken 168 lise 2 öğrencisinin ve velilerden 24 kişinin tutuklandığını açıkladı. 
     Hindistan'da, kopya çekerken yakalanan bir öğrenci, hemen sınavdan ihraç ediliyor, bir daha sınava giremiyor ve 2 bin rupi yaklaşık 600 milyon TL para cezasına çarptırılıyor. 
     Parayı ödemeyenler, 6 ay hapis cezasına çarptırılabiliyor. Öğrencilerle ''suç ortaklığı'' saptanan veliler de sorgulanabiliyor. 
     Ayrıca birçok öğrencinin de, ceplerinde yönetmelikçe yasaklandığı halde, artist resimleri bulundurmaktan ötürü uyarıldığı kaydedildi. 
     Bihar'da yapılan sınavlarda sık sık olay çıkıyor. Hindistan'da geçen ay, şiddete başvuran lise son sınıf öğrencilerine ateş açan polis, 2 öğrencinin ölümüne neden olmuştu. 
     
</TEXT>
</DOC>
