<DOC>
<DOCNO> 215131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sondun09.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Af Örgütü "Türkiye'deki gelişmeler olumlu" 
</HEADLINE>
<TEXT>

     Uluslararası Af Örgütü Almanya bölümü Genel Sekreteri Barbara Lochbihler, bazı eksikliklere rağmen Türkiye'de insan hakları konusunda olumlu gelişmelerin olduğunu söyledi. 
     Lochbihler, İstanbul'da Başbakan Recep Tayyip Erdoğan, İçişleri Bakanı Abdülkadir Aksu ve Dışişleri Bakanı Abdullah Gül ile yaptıkları görüşmeden sonra yaptığı açıklamada, Türkiye'de idam cezasının kaldırılmasından ve işkence iddialarının azalmasından memnuniyet duyduklarını ifade etti. 
     Türkiye'deki reform sürecinden memnun olduklarını belirten Lochbihler, yeni yasalara rağmen uygulamadaki bazı eksikliklere dikkati çekerek, insan hakları ihlallerine karşı bazı ek önlemler alınmasını talep ettiklerini kaydetti. 
     
</TEXT>
</DOC>
