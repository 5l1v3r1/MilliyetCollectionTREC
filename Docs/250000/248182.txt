<DOC>
<DOCNO> 248182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur10.html </URL>
<DATE> 2004/06/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Yük treninin lokomotifinde yangın... 
</HEADLINE>
<TEXT>

     Kayseri'de yük treninin lokomotifinde çıkan yangın, itfaiye ekiplerince söndürüldü. 
     AA muhabirinin aldığı bilgiye göre, Adana'dan Kayseri'ye gelmekte olan Mahmut Gökpınar yönetimindeki 23641 sefer sayılı yük treninin lokomotifinde, İncesu İlçesi yakınlarında yangın çıktı. 
     Elektrik kontağı nedeniyle çıktığı tahmin edilen yangın, Kayseri Büyükşehir Belediyesi ve İncesu Belediyesi İtfaiyeleri tarafından söndürüldü. Kullanılamaz hale gelen lokomotif, Kayseri'den gönderilen bir başka lokomotifle Boğazköprü İstasyonu'na çekildi. 
     Yetkililer, yangında lokomotifin motor bölümünde büyük ölçüde maddi zarar meydana geldiğini, demiryolunda ulaşımın aksamasının söz konusu olmadığını kaydettiler. 
     
</TEXT>
</DOC>
