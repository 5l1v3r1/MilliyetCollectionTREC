<DOC>
<DOCNO> 244051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sonyas12.html </URL>
<DATE> 2004/05/30/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Yeni hafta yağışlı başlıyor... 
</HEADLINE>
<TEXT>

     Yağışlı hava önümüzdeki hafta boyunca yurdun kuzey ve iç kesimlerinde etkili olmaya devam edecek. Hava sıcaklığı yağış alan yerlerde 2 ila 4 derece azalırken, diğer yerlerde biraz artacak. 
     Pazartesi günü Marmara’nın Doğusu, İç Ege, Göller Yöresi, İç Anadolu,Karadeniz ile Doğu Anadolu’nun Kuzeyi yağışlı geçecek. Yağışlar Orta Karadeniz ile İç Anadolu’nun Kuzeydoğusunda yer yer etkili olmak üzere sağanak ve gökgürültülü sağanak şeklinde olacak. 
     Salı günü Karadeniz, İç Anadolu’nun Kuzeydoğusu ile Marmara’nın Batısı sağanak ve gökgürültülü sağanak yağışlı, diğer yerler parçalı ve az bulutlu geçecek. 
     Çarşamba günü Karadeniz, İç Anadolu’nun kuzeydoğusu ile Doğu Anadolu’nun Kuzeyi sağanak ve gökgürültülü sağanak yağışlı, diğer yerler parçalı ve az bulutlu geçecek. 
     Haftanın diğer günleri kuzey ve iç kesimlerde yağışlar yer yer devam edecek. 

     
</TEXT>
</DOC>
