<DOC>
<DOCNO> 226703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/ekonomi/eko10.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye h l 1980'lerin sorunlarıyla uğraşıyor' 
</HEADLINE>
<TEXT>

   IMF Başkan Vekili Krueger, şimdiki hükümetin 1980'lerdeki reform programının yarım kalmasından kaynaklanan sorunlarla da uğraştığını söyledi 
      
   Uluslararası Para Fonu IMF Başkan Vekili Anne Krueger, 1980'li yıllarda Türkiye konusundaki gerçek hayal kırıklığının, hükümetlerin enflasyonu kontrol altına alacak önlemleri sürdürememesi olduğunu söyledi. 
   Krueger, New York Üniversitesi'nde, "Gelişmekte Olan Piyasalarda Politika Reformları" konulu konuşmasında, geçmişte reformlar ve ekonomik önlemlerin zamanında tamamlanamayışının, Türkiye ekonomisinin istikrara kavuşmasını engellediğini belirtti. 1978 ve 1979'da IMF ile yapılan stand - by düzenlemelerinin başarısız sonuçlandığını, Ocak 1980'de başlayan reformların başlangıçta sonuç verdiğini ancak 1987'de enflasyonun yeniden yükselmeye başladığını söyledi. 
   
   Kamu borçları arttı 
   Krueger, yükselen enflasyon, değerlenen döviz kurunun, çoğalan kamu borçlarının ve seçim öncelerinde artan kamu harcamalarının sıkıntıların temelini oluşturduğunu söyledi. 
   Krueger, şimdiki hükümetin ise 1980'li yıllardaki reform programının sürdürülemeyişinin yarattığı sorunlarla da uğraştığını ifade etti. 
   
   
</TEXT>
</DOC>
