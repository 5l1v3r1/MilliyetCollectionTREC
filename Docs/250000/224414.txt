<DOC>
<DOCNO> 224414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun12.html </URL>
<DATE> 2004/03/22/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Filistinli Bakan Gerilimin tırmandıracak alçakça bir saldırı 
</HEADLINE>
<TEXT>

     Filistinli Bakan Saib Erakat, Hamas'ın dini lideri Şeyh Ahmed Yasin'in öldürülmesini ''alçakça bir suç'' olarak niteleyerek, saldırıyı şiddetle kınadı. 
     Erakat, El Arabiya televizyonuna yaptığı açıklamada, ''Bölgede İsrail ile Filistin arasındaki gerilimin tırmanmasına yol açacak bu alçak saldırıyı kınıyorum'' dedi. 
     ''İsrail hükümetinin böylece gerilim yolunu seçtiğini'' belirten Erakat, Filistin halkı için ''uluslararası koruma'' talep etti. 
     
     İSLAMİ CİHAT'TAN ARAPLARA ÇAĞRI 

     Radikal Filistin örgütü İslami Cihat'ın lideri Ramazan Şallah, Arap liderlerinden Filistinlileri desteklemelerini istedi. 
     El Cezire TV'sinde konuşan Şallah, Hamas'ın kurucusu Şeyh Ahmed Yasin'in bu sabah İsrail tarafından öldürüldüğünü hatırlattı ve ''Filistinlileri desteklemezlerse, Arap liderlerinin devrileceğini'' söyledi. 
     ''Sadece İsrail'i savunmak için ağızlarını açan kör ve sağır Arap yöneticilerini'' kınayan Şallah, ''Bu yöneticilere açıkça şunu söylüyoruz Sessizliği bırakıp İsrail'in boğazladığı Filistin halkını desteklemez, kılınızı kıpırdatmazsanız, kendi haklarınızın sizin için belirleyeceği akıbet, tekerlekli sandalyedeki Şeyh Yasin'inkinden daha iyi olmayacaktır'' dedi. 
     Şeyh Yasin, sabah namazından çıkarken İsrail helikopterlerinin ateşiyle ölmüştü. 
     
</TEXT>
</DOC>
