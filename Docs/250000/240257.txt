<DOC>
<DOCNO> 240257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun41.html </URL>
<DATE> 2004/05/15/ </DATE>
<TIME> 23.24 </TIME>
<AUTHOR>  </AUTHOR>
<HEADLINE>
Powell "İşkence olaylarından sorumlu olanlar için adalet yerini bulacak" 
</HEADLINE>
<TEXT>

     ABD Dışişleri Bakanı Colin Powell, Ebu Garib Cezaevi'nde yaşanan işkence olayları nedeniyle acı duyduğunu belirterek, ''adaletin yerini bulacağı'' konusunda söz verdi. 
     Dünya Ekonomi Forumu için Ürdün'de bulunan Powell, Arap işadamları ve politikacıların katıldığı toplantıda yaptığı konuşmada, ''Dünyanın her yanındaki birçok dostumuz şu anda, Ebu Garib Cezaevi'nde yaşananlar nedeniyle hissettiğimiz acıyı paylaşıyor. Bu konunun üzerine gideceğimizi ve adaletin yerini bulduğunu göreceğimizi, size tüm kalbimle söyleyebilirim'' dedi. 
     Powell, daha sonra Ürdün Kralı Abdullah, Mısır Dışişleri Bakanı Ahmed Mahir ve Arap Birliği Genel Sekreteri Amr Musa ile özel olarak görüştü. Amerikalı yetkililer, Arap yetkililerin, görüşmelerde işkence skandalı nedeniyle halkın duyduğu öfkeyi Powell'a ilettiğini aktardı. 
     
</TEXT>
</DOC>
