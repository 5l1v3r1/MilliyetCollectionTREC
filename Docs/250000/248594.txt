<DOC>
<DOCNO> 248594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/magazin/yazdud.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası Altın Güvercin'de şampiyonlar yarışacak... 
</HEADLINE>
<TEXT>


İşte 'Yaşayan Efsane' ile 'Diva' arasındaki küskünlüğün içyüzü, Arnavutköy'de hep zirvede Vira Vira Balık, Antalya'da Lara Beach, Balkon On5, Türkiye'nin en büyük açıkhava müzik festivali başlıyor, Kümeli farkı... 


Haftasonu Çeşme'deydim. Dedikoduları cumartesi gününe saklıyorum. Hafta arası da yine koşturdum. Malta Köşkü, Reina, Vira Vira Balık Lokantası, Balkon On5, yaşayan efsane Müzeyyen Senar'ın konseri derken zamanın nasıl geçtiğini anlayamadım. Çeşme'deyken telefonum çaldı. Arayan, neredeyse 
30 yıllık arkadaşım Bülent Ersoy'du. Müzeyyen Senar konserini anlattığım yazımda dargın olduğu için gelmediğini yazmıştım. Bana tüm dürüstlüğü ile bu dargınlığın nedenini açıklayacağını söyledi. Buna nasıl memnun olduğumu saklayamadım. Çünkü yeni asistanım Zeycan yazının çıktığı cumartesi günü gazeteye gelen sayısız telefon ve mail sahiplerinin bu dargınlığın nedenini sorduğunu söyledi. Yani körün istediği bir göz, Allah verdi iki göz. Efendim mesele şuymuş İki yıl önce Bodrum Samba Restaurant'da, bilmem hatırlar mısınız Bülent Ersoy ve Müzeyyen Senar aynı sahneyi paylaşmıştı. 
Hatta buranın yakışıklı patronu olan arkadaşım Yavuz Samancı bu birlikteliği Bülent Ersoy'a teklif ettiği anda benim fikrimi sormuştu. Ben de muhteşem olacağını söylemiştim. Yavuz da iki dev ismi bir araya getirinceye kadar göbeğini çatlatmıştı. Ama birliktelik pek uzun sürmedi. Müzeyyen Senar "Bülent sesimi kısıyor" dedi. Ersoy'un haklı olarak tepesi attı. Ardından Müzeyyen Senar, Ersoy'u İbrahim Tatlıses'e şikayet etti. Üstüne üstlük Müzeyyen Hanım bazı şov programlarına kızı Feraye ile çıkıp konuşunca Bülent Ersoy da iyice gerildi. Bu küslük geçtiğimiz aylarda Bülent Ersoy'un çabasıyla bitmişti. Ersoy, Senar'ın Büyük Kulüp'teki gecesine sürpriz yapıp gitmiş, öpüşüp koklaşmışlardı. Hatta basında, aralarında Büyük Kulüp'ün başkanı Duran Akbulut'un da yer aldığı çok şık fotoğraflar çıkmıştı. Peki sonra neler oldu da Ersoy, Senar'ın 70. sanat gecesine katılmadı Söz sırası Bülent Ersoy'da "Bak kuşum, aslında o gece tabii ki olmak isterdim. Ama bana teklif getiren olmadı. Sadece konserden bir gün önce sevgili Ajda telefon açıp davet etti. Kırgın olduğum halde bir an gitmeyi düşündüm, sonra vazgeçtim. Düşünsene, herkesin günler öncesinden haberi olduğu bir yere ben bir gece öncesinden çağrılıyorum. Hoşuma gitmedi. Gelelim kırgınlığıma. Büyük Kulüp'te Müzeyyen Hanım adına düzenlenen geceye giden, sahneye çıkıp elini öpen benim. Üstelik hiç suçum olmamasına rağmen. Ardından rahatsızlanıp 
hastaneye yatınca aradım. Yardımcısı çıktı ve "Bülent Ersoy arıyor abla" dedi. Benim en bozulmayan uzvum, kulaktır. Keskin bir kulağım var. Müzeyyen Abla yardımcısına "'İlaç aldı, uyuyor' de" dedi, duydum. Sarsıldım. Ağlaya ağlaya durumu Coşkun Erdem'e anlattım. Coşkun Ağabey telefon açıp Müzeyyen Hanım'a beni niye kırdığını sormuş. Müzeyyen Abla da "Kırıldıysa kırılsın, bir daha da aramasın o zaman" demiş. Şimdi sen olsan gider misin Ben de gitmedim. Yüce halkım bunu senden öğrensin istedim". Biri 'Yaşayan Efsane' Müzeyyen Senar, diğeri Türk Sanat Müziği'nin 'Diva'sı. Kırgınlıklarına gerçekten üzüldüm. Şu ölümlü dünyada dilerim çok geç olmadan barışırlar. 

Kuşadası'na yine yıldız yağacak 

Egeli olarak müdavimi haline geldiğim ve yıllardır günübirlik bile olsa gittiğim bir festival var Kuşadası Altın Güvercin. 17 yıldır ayakta kalan ve kalitesini koruyan tek festival. Bunda en büyük başarı da sevgili arkadaşım, güzel insan Ali Rıza Türker'in. Dişini tırnağına takarak, yıllarca, kimi zaman üç kuruş kazanıp kimi zaman zarar ederek bu festivali yürüttü. İki dönemdir Kuşadası'na Belediye Başkanı olan, gençliğini bildiğim sevgili Fuat Akdoğan ile pek aram yoktu. Nedeni sözünü bile etmeye değmeyecek biri, boşverin. Neyse, biraz da başkanın hatırına Maslak Princess Oteli'ndeki tanıtım kokteyline gittim. İyi de oldu, pek çok eski dostu bir arada gördüm. Kimler mi vardı .. Yıldız Tilbe, Yılmaz Morgül, İlhan Şeşen, Fatih - Sinan Erkoç kardeşler, Aysel Gürel, Ali Rıza Binboğa, Ali Kocatepe, Ceylan... Kokteyl sonrası başkan, güzel eşi Gamze, sevgili Ali Rıza Türker, sevgili eşi Handan, sağ kolu ve şirketinin yöneticisi Mihrican, Ali Kocatepe ile birlikte Açıkhava Tiyatrosu'nun bitişiğindeki Balkon On5'e gittik. Herkes yemeklere ve atmosfere bayıldı. Bu yıl 17 yaşına basan yarışmadan sözettik. 
11 Eylül'de büyük finalin olacağı bu yılki yarışmada Turhan Yükseler Orkestrası eşliğinde başta Nükhet Duru olmak üzere Fatih Erkoç, Suavi gibi ünlüler, Gökhan Tepe, Aydın Kahya, Beste Sönmezocak, Tuğrul Arsever, Ayhan Yener, Pelin Özülkü, Hüriyet Narin gibi genç sesler sahneye çıkacak. Ve İzel, rahmetli 
Cem Karaca, Eda Özülkü, Aysel Gürel, Tayfun Duygulu, Cahit Berkay gibi bestecilerin, söz yazarlarının 
1986-2002 yılları arasında birinci olan eserlerini seslendirecekler. Yani bu yılkı Altın Güvercin'de şampiyonlar yarışacak. 6-12 Eylül tarihlerinde düzenlenecek Kuşadası Festivali'nde ise Kuşadası semalarına yıldız yağacak. Yıldız Tilbe, Ebru Yaşar, Berdan Mardini, İsmail 
Türüt, Rober Hatemo, Yılmaz Morgül, Zeynep Mansur, Lerzan Mutlu ve 
Grup Harem sahneye çıkacak. Final gecesinde de Seferad sahne alacak. 

Balığın tazesi ve lezzetli mezeler Vira Vira'da 

Güzel dostum, ailem kadar saygı duyduğum bir insandır modanın duayeni Yıldırım Mayruk. On günde bir de olsa kendisiyle buluşup sohbet etmekten müthiş keyif alırım. Geçen gece çocukluk arkadaşım, hemşerim olan ortağı sevgili Barbaros Şansal yurt dışında olduğu için Yıldırım ile baş başa Arnavutköy'deki favori balık restoranım Vira Vira'ya gittik. Ben arabayı parkederken sevgili Deniz Akkaya çıkıyordu. Malum, Yıldırım ile Deniz'in arası açıktı. Barışmışlar. Vira Vira yine tıklım tıklımdı, çok da renkli isimler vardı. Bir masada Sinevizyon'un Program Müdürü Volkan Öksüz ve benim 'Kıro' lakabını taktığım sevgili arkadaşım Kerem Alışık oturuyordu. Diğer masalarda ise Türkiye'nin en başarılı dizilerine imzasını atan Yağmur Ajans'ın sevimli patronu Osman Yağmurdereli, senarist Nuran Devres, Perihan Savaş, Beyaz, Şener Şen, iş adamı Adnan Polat, Nilgün Belgün, Kadir İnanır vardı. 20 yıldır tanıdığım Vira Vira'nın ortağı olan sevgili Zafer Malkoç yine masayı donatmaya kalktı. Ortakları Cem Yakut ve Turan Yıldırım'ı da kendine benzetmiş. Baktım, Cem'in de elinde ızgara tarak ve jumbo karidesler. Aşçı Dinçer Hurşan'a siparişi verdim. Masaya 10 yıldır tanıdığım şef Nihat Öztürk baktı. Az meze söyledik. Izgara kalamar, deniz börülcesi, karidesli ve beyaz peynirli salatanın ardından Yıldırım da ben de ızgara fileto levrek yedik. Hepsi lezzetliydi. Özellikle de sıcacık mısır ekmekleri. Çok keyifli bir geceydi. Kerem'in önümüzdeki masada oturması nedeniyle sohbet geç saatlere kadar uzadı. Vira Vira farkı gerçekten Arnavutköy'de farkediliyor. Telefon numarası 0212 257 18 05. Çıkışta telefonum çaldı. Arayan, M B Halkla İlişkiler'den Aslı Pınar Tüfekçi'ydi. Güzel dostum Menderes Türel'in Belediye Başkanı olduğu Antalya'nın en çok sevdiğim sahil şeridi Lara'da müthiş bir eğlence ünitesi yapmışlar. 19 Haziran'da açacaklarmış. 450 dönümlük alanda, 
2 kilometre uzunluğundaki bu komplekste 11 beach, 4 adet yeme -içme ünitesi, dev bir lunapark, 4 adet kır kahvesi, işletmesini Hollandalılar'ın aldığı 1 disko, 2 adet futbol sahası, bar club ve çocuk parkı var. Antalya'ya gider gitmez burayı gezeceğim. 


İstanbul müziğe doyacak 

Efendim, Türkiye'nin en büyük açıkhava müzik festivali olan Rock'ın Coke Festivali'nin ikincisi 21 -22 Ağustos tarihlerinde İstanbul -Büyükçekmece'deki Hezarfen Havaalanı'nda yapılacak. İstanbul'u 'dünya festivaller atlası'na sokmayı hedefleyen Rock'n Coke bu yıl dünyaca ünlü sanatçıları ve DJ'leri müzikseverlerle buluşturacak. Ana hedef, gençler. Ama sanatçı yelpazesi geniş tutulduğu için her türlü müziği seven, müziği hayatının parçası olarak gören herkese hitap ediyor. Bu yıl da biletler Biletix aracılığıyla satışa sunuldu. Kombine biletlerde bayağı indirim var. Şimdiden hazırlanın. Yılın beklenilen bir başka müzik olayı ise Efes Pilsen One 
Love Festival 2004. 19 -20 Haziran'da Parkorman'da. 18 Haziran'da Maslak Venue'de de Kargo Grubu, Mor ve Ötesi, Hot Station DJ Party var. Buranın da biletleri Biletix'den. Efendim, Taylan Kümeli'yi tanırsınız. Bu aralar Türkiye'nin en meşhur diyetisyenlerinden biri. Kümeli ile Nişantaşı'nda karşılaştık. Amerika'dan döndüğümde oradaki en büyük tehlikenin obezite olduğunu yazmıştım ya, Kümeli de aynı fikirde. O da Amerika'dan yeni dönmüş. Chicago'daki 14. Uluslararası Diyetisyenler Birliği konferansına katılmış. Konferansta obezite Amerika'da çok önemli bir sorun olarak kabul edilmiş. Sundance Film Festivali'nde eşi 
Yalçın ile ödüllü bir film izlemiş. 'Super Size Me' adlı filmde obezite ve nedenleri anlatılıyormuş. Filmin bir kopyasını almış, buradaki hastalarına göstermek üzere getirmiş. Keyifle alışveriş yaptığım Zeta Deri'nin ortağı sevgili Erkan Çakır aradı. Milano, Paris ve New York'dan yeni dönmüş o da. 2005 kış koleksiyonu ile 
ilgili muhteşem modeller hazırlamış. Kapalıçarşı'da yer alan Zeta'yı en kısa süre içinde ziyaret edeceğim. Çünkü gerçekten modelleri Roberto Cavalli, D.G, Gucci 
ve Prada gibi markaları aratmıyor. 
Evet, efendim. Sevinçleriniz okyanuslar, üzüntüleriniz ise kum tanesi kadar 
olsun. Bugünlük de bu kadar, hoş kalın. 

Başımız sağolsun 
Florance Nightingale Hastanesi'ndeydim. Çok sevdiğim Tekin Ağbi'min Akmansoy kalbınde tıkalı olan bir damar açılmış ve anjio olmuştu. Telofonuma gelen mesaj üzerine yıkıldım. Dev gibi bir adam, üstüne üstlük İzmir'ime çok büyük katkıları olan Belediye Başkanı Ahmet Piriştina ölmüştü. Cuma gecesi oğlunun Çeşme Dalyan'da Plaza Oteli'nde düğünü vardı. Ne diyeyim İzmir, büyük bir değer kaybetti. Başımız sağolsun... 


</TEXT>
</DOC>
