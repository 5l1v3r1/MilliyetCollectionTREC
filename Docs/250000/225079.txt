<DOC>
<DOCNO> 225079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun02.html </URL>
<DATE> 2004/03/24/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
Rumsfeld'den Türkiye'ye övgü İstanbul saldırıları Türkler'i birleştirdi 
</HEADLINE>
<TEXT>

     ABD Savunma Bakanı Donald Rumsfeld, Türkiye'nin teröre karşı verdiği mücadeleyi överek, İstanbul'da Kasım 2003'te meydana gelen bombalı terör saldırılarının Türkleri bölmek yerine, birleştirdiğini söyledi. 
     Rumsfeld, 11 Eylül saldırılarını soruşturmak için kurulan özel komisyonun oturumunda yaptığı konuşmada, dünyada meydana gelen terörist eylemlerine değinirken, Türkiye örneğini verdi. 
     Rumsfeld, İspanya'da meydana gelen saldırıların, Avrupa'nın 11 Eylül'ü olarak görüldüğünü hatırlatarak, ''Eminim orada da başka yerlerde olduğu gibi, teröristlerin saldırıları geri tepecek. Örneğin, İstanbul'daki bombalı saldırılar, Türkleri böleceğine birleştirdi. Suudi Arabistan'daki bombalı saldırılar, Suudilerin terör şebekelerine karşı önlem almasına yol açtı'' dedi. 

     
</TEXT>
</DOC>
