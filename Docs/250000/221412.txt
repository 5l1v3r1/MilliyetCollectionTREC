<DOC>
<DOCNO> 221412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/siyaset/siy08.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime doğru... 
</HEADLINE>
<TEXT>

   
   Dr. Günaydın yeniden aday 
   CHP'nin, Fatih Belediye Başkan adayı Dr. Yusuf Günaydın, ilçede daha önce belediye başkanlığı görevini yürüttüğü dönem verdiği sözleri yerine getirdiğini belirtti. Fatih halkını düzenli, temiz ve rahat bir ortamda yaşama imk nına kavuşturmak için yeniden aday olduğunu açıklayan Dr. Günaydın, birikimleriyle ve hazırladığı projelerle iddialı olduğunu ifade etti. Dr. Günaydın, hizmete sokacağı projeleri şöyle açıkladı "Dünyanın gözbebeği olabilecek 800 yıllık tarihe sahip Fatih, tarih ve turizm merkezi haline getirilecek. Kültür-Sanat-Eğlence kompleksi ve kongre merkezi kurulacak. Semt pazarları yeni ve çağdaş hizmet anlayışına kavuşturulacak. Tinerci çocukları rehabilite edecek merkezler açılacak." 
   
   Başkan Özbatur 'göreve devam' 
   Yerel seçimlerde DSP'den tekrar aday olan Küçükçekmece Belediye Başkanı Halidun F. Özbatur, Milli Olimpiyat Komitesi'nin onay vermesi halinde ilçeyi olimpiyat merkezi haline getirmeyi amaçladıklarını söyledi. 
   Küçükçemece'de göreve geldiği 1999'da belediyenin 18 trilyon lira olan borcunu ödediklerini belirten Özbatur, " Onurkent Konutları projesiyle 5 bin 400 aileyi ev sahibi yaptık. Hedefimiz 86 bin konut inşa etmek" dedi. Özbatur, 5 bin 800 metrekare alan üzerine inşa edilen kültür ve eğlence kompleksinin gelecek ay hizmete gireceğini, bu yüzden kurdalesini kesmek için Küçükçekmece halkından yetki istediğini söyledi."Eğer yetki verirlerse olimpiyata hazır bir Küçükçekmece yaratmak istiyorum" diye konuştu. 
   
   Erdoğan'dan Van'da DEHAP söylemi 
   BaŞbakan Recep Tayyip Erdoğan, DEHAP'ın kalelerinden Van'da, önceki mitinglerin aksine, hükümetin işkence ve anadilde yayın konularında attığı adımları anlattı. İşkenceye sıfır toleranslı olduklarını ifade eden Erdoğan, gözaltı süresini kısaltıp anadilde eğitimle yayına izin verdiklerini ve uygulamaları takip ettiklerini kaydetti. 
   
   Bahçeli, Çanakkale'de slogan atanlara kızdı 
   Seçİm çalışmaları kapsamında dün Çanakkale'ye giden MHP Genel Başkanı Devlet Bahçeli, İl Başkanlığı'nı ziyaretinden sonra slogan atan bir grubu "gelişigüzel davrandığı" gerekçesiyle azarladı. Bir grup "Ya Allah Bismillah Allahuekber" ve "Bozkurtlar Kerkük'te görev bekliyor" diye bağırdı. Çanakkale Ülkü Ocakları Başkanı Evren Yalçın'ı yanına çağıran Bahçeli, "Biz esnafı ziyarete çıktık. Esnaf ürkütülerek ziyaret olur mu " dedi. 
   
   Rizeli SP adayının 'cip' şanssızlığı... 
   SP'nİn Rize Belediye Başkan adayı Hasan Uzun, fıkraları aratmayacak bir olay yaşadı. Japonya'da yaşayan işadamı Harun Yüksektepe, Uzun'a seçim kampanyası için bir araç göndermek istediğini söyledi. Yüksektepe'nin teklifini kabul eden Uzun, son model Toyota cipi almak için gümrüğe gitti. Cipin direksiyonunun sağda olduğu görünce şaşkına dönen Uzun, "Sürerken çok zorlanıyorum. Arkadaşımıza teşekkür ederim ama tek eksiği direksiyonunun sağda olması" dedi. 
   
   'Hitler müsveddeleri derslerini alacak' 
   DSP İstanbul Büyükşehir Belediye Başkan adayı Masum Türker, partisinin sesinin kısılmak istendiğini öne sürerek, "28 Mart'ta Hitler müsveddelerine ders vereceğiz" dedi. Türker, DSP'nin adaylarının halkçı, çağdaş, Atatürkçü kadrolardan oluştuğunu belirtti. PERPA, İkitelli gibi boş duran iş merkezlerinin doldurulacağını, 100 bin kişiye iş yaratmayı hedeflediklerini belirten Türker, şunları söyledi "Bu seçim Türkiye'de demokratik diktatörlük kurmak üzere yola çıkan, tıpkı Hitler gibi kendisini öne çıkaran, medyaya baskı altında tutup adeta otosansür uygulamasını isteyen Sayın Erdoğan'a karşı halkın vereceği cevabın seçimi olacaktır. Tanrı bize 29 Mart sabahı 'Gözün aydın İstanbul, Hitler'den kurtul-dun' demeyi nasip etsin." 
   
   Başkan adaylarının büyük buluşması 
   İstanbul'u yönetmeye aday olan altı siyasi partinin büyükşehir belediye başkan adayları, Cuma günü düzenlenecek olan bir toplantıda, ilk kez biraraya gelecekler. Daha önce hiçbir adayla aynı karede tartışmama kararı alan AKP adayı Topbaş da toplantıya katılacak. İşletme İktisadı Enstitüsü Mezunlar Derneği'nin İMED 12 Mart'ta Taksim Cartoon Otel'de adayların projelerini yakından tanıyabilmek amacıyla düzenleyeceği toplantıya, Topbaş'ın yanı sıra CHP adayı Sefa Sirmen, DYP adayı Ahmet Vefik Alp, ANAP adayı Pınar Türenç, DSP adayı Masum Türker ve GP adayı Ufuk İlkiz de katılacak. 
   
   
   
</TEXT>
</DOC>
