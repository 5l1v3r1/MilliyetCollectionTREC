<DOC>
<DOCNO> 242597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun07.html </URL>
<DATE> 2004/05/25/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Pentagon, Komutan Sanchez'i Irak'tan çekmeyi planlıyor... 
</HEADLINE>
<TEXT>

     Amerikan Savunma Bakanlığı'nın Pentagon Irak'taki Amerikan güçlerinin komutanı Korgeneral Ricardo Sanchez'i Irak'tan çekmeyi planladığı bildirildi. 
     Savunma Bakanlığı yetkilileri, Sanchez'in Irak'taki görevinden alınması planıyla, Bağdat'taki Ebu Garib Cezaevi'nde yaşanan işkence ve kötü muamele olaylarının ilgisi olmadığını savundular. 
     Pentagon'dan üst düzey bir askeri yetkili, Sanchez'in 13 aydır Irak'ta görev yaptığını hatırlatarak, Irak'taki Amerikan kara ve deniz tümenleri komutanlarının tamamının bu zaman içinde yer değiştirmeye tabi tutulduğunu belirtti. 
     Bu arada, Pentagon sözcüsü Bryan Whitman, ABC televizyonunun, Kara Kuvvetleri Komutan Yardımcısı General George Casey'in ABD'nin Irak'taki yeni komutanı olacağı haberini doğrulamaktan kaçındı. 
     Washington Post gazetesi, Sanchez'in Iraklı esirlere işkence edildiği ortaya çıkan Ebu Garib Cezaevi'nde olanlardan haberi olduğunu ileri sürmüştü. Askeri yetkililer gazetenin haberini yalanlamıştı. 
     
</TEXT>
</DOC>
