<DOC>
<DOCNO> 249397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sondun10.html </URL>
<DATE> 2004/06/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Washington Times Türkiye'nin AB üyeliğine ABD büyük destek veriyor 
</HEADLINE>
<TEXT>

     Türkiye'nin AB üyeliği konusundaki kararlılığı Amerikan basınının da dikkatini çekiyor. Washington Times gazetesi, Türkiye'nin AB üyeliğine AB yetkilileri ve ABD'nin verdiği desteğe dikkat çekerken "Türkiye'nin Avrupa Birliği'ne katılma isteği, dünyanın en istikraksız bölgelerinde birinde, Türkiye'yi bir istikrar faktörü olarak gören ABD tarafından güçlü bir biçimde destekleniyor" yorumunu yaptı. Muhafazakar Washington Times gazetesi, Türkiye'nin AB çabalarına ilişkin yazısında, Türkiye'nin yılmadan AB üyeliği çabasını sürdüğünü belirterek Erdoğan hükümetinin temasının "İslam'ın ilerici ve modern yüzüyüz" olduğunu kaydetti. Gazete, Türklerin, İslam ile demokrasinin birbirine zıt olmadığını kanıtladıklarını belirtirken, Türkiye'nin "AB'nin müzakereleri başlatmayı reddetmesinin Avrupa kıtasıyla olan ilişkilere ciddi zarar verebileceği" uyarısını yaptıklarını yazdı. 
     Gazete, Avrupa'daki kamuoyu yoklamalarının, halkın Türkiye'nin üyeliğine karşı olduğunu göstermesine rağmen AB yetkilerinin Türkiye'nin siyasi ve ekonomik ilerleme sağladığını belirterek Türkiye'nin kabul edilmesini istediklerine dikkat çekti. Washington Times, AB Komisyonunun bir süre önce Türkiye'deki reformları "gerçekten etkileyici" olarak nitelendirdiğini belirtti. Gazete, geçtiğimiz günlerde AB'de yapılan ve seçmenlerin sadece yüzde 45.3'ünün oy kullandığı seçimlerin Türkiye'nin üyelik kararlılığını olumsuz etkilemediğini yazdı. Ancak bu seçimlerin yeni Avrupa Anayasası'nın üye ülkelerce onaylanması ve AB'nin yeni bir genişleme konusunda kuşku yarattığını öne sürdü. 

ANKA 
     
</TEXT>
</DOC>
