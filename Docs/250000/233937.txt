<DOC>
<DOCNO> 233937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur21.html </URL>
<DATE> 2004/04/22/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Yargıtay Başkanı Avrupalı parlamenterin yargımıza müdahalesi eshef verici 
</HEADLINE>
<TEXT>

     Yargıtay Başkanı Eraslan Özkaya, kapatılan DEP'in 4 eski milletvekili hakkında verilen kararın ardından bazı Avrupalı parlamenterlerin yaptığı açıklamaların esef verici olduğunu bildirdi. 
     Özkaya, A.A muhabirinin konuya ilişkin sorusu üzerine, yargı kararlarının eleştirilebileceğini, bunu normal karşıladığını söyledi. 
     Yargıyı baskı altında tutabilecek açıklamaların, bir hukuk devletinde yargı bağımsızlığı ile bağdaşmadığını, hukuka aykırı olduğunu vurgulayan Özkaya, şöyle konuştu 
     ''Avrupa'da yargıya hiçbir müdahale yapılamaz. En alt düzeyde de bunun böyle olduğu söylenir. Oysa bir Avrupalı parlamenterin Türk yargısına bu şekilde müdahalesi, esef vericidir. Yargı bir hata yapmışsa, bu kendi içinde düzeltilebilir. Ancak bunu söyleyecek kişi Avrupa'dan gelen bir siyasetçi değil, Türk yargısının üst mahkemeleri olabilir. Herkes bunu böyle bilmelidir.'' 
     
</TEXT>
</DOC>
