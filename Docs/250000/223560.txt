<DOC>
<DOCNO> 223560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur30.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de bebek cesedi bulundu 
</HEADLINE>
<TEXT>

     Esenler'de mezarlığa bırakılmış 3 aylık bir bebek cesedi bulundu. 
     AA muhabirinin aldığı bilgiye göre, Üçyüzlü'deki Köyiçi Mezarlığı'na bırakılan elde taşınır bebek kundağını kontrol eden vatandaşlar, bir bebek cesediyle karşılaştı. 
     Vatandaşların ihbarıyla olay yerine gelen polis, cesedin yaklaşık 3 aylık bir kız bebeğe ait olduğunu belirledi. 
     Başında darp izleri olduğu görülen bebek cesedi, yapılan incelemenin ardından Bakırköy Dr. Sadi Konuk Eğitim ve Araştırma Hastanesi'nin morguna kaldırıldı. 
     Görgü şahitlerinin polise, 1'i çarşaflı 2 kadının kundağı bıraktıktan sonra bir taksiyle mezarlıktan ayrıldıklarını söyledikleri öğrenildi. 
     Polis, bebek cesedini mezarlığa bırakan kişi ya da kişileri yakalamak için çalışma başlattı. 
     
</TEXT>
</DOC>
