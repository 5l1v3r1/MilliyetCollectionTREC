<DOC>
<DOCNO> 249734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur24.html </URL>
<DATE> 2004/06/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Irak'ta ölümden nasıl döndüm .. 
</HEADLINE>
<TEXT>

     Irak'ta, Faysal Demir'in öldüğü silahlı saldırıda yaralanan işadamı Ali Muşluoğlu, ''Irak polisi olmasaydı bizi de öldüreceklerdi'' dedi. 
     Hatay'ın Reyhanlı İlçesi'ndeki Muşluoğlu Nakliye Şirketi'nin sahibi Ali Muşluoğlu 45 , Irak'ın Ramadi yakınlarında, 18 Haziran tarihinde meydana gelen ve TIR şoförü Faysal Demir'in öldüğü silahlı saldırıda neye uğradıklarını anlamadıklarını ve korku dolu dakikalar yaşadıklarını söyledi. 
     ABD kontrol noktasını fark etmedikleri için durmadıklarını ifade eden Muşluoğlu, şöyle konuştu 
     ''Iraklı Abu Vadah'ın kullandığı taksiyle gidiyorduk. Ramadi'deki kontrol noktasını fark edemedik. Yaklaşık 15 metre geçtikten sonra durumu anlayıp durduk. Bu sırada ABD'li askerler bize yaklaştı ve ateş ettiler. Faysal Demir başından, Abu Vadah ile ben de bacaklarımızdan vurulduk. 
     Silah seslerinin ardından Irak polisi olaya müdahale etti. Bizi alıp hastaneye götürdüler. Irak polisi olmasaydı bizi de öldüreceklerdi.'' Ali Muşluoğlu bu olay sonrasında Irak'ta taşımacılık hizmeti verme konusunda kaygılı olduğunu ifade ederek, seçenekleri değerlendireceğini ifade etti. 

     
</TEXT>
</DOC>
