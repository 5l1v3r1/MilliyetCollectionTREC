<DOC>
<DOCNO> 239535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonyas20.html </URL>
<DATE> 2004/05/12/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Makimsan işçilerine 217 milyar Lira dağıtıldı 
</HEADLINE>
<TEXT>

     Mersin'in Tarsus İlçesi Belediyesi bünyesinde kurulu bulunan Makimsan'ın işçilerine 217 milyar lira dağıtıldı. 
     Tarsus Belediye Başkanı Burhanettin Kocamaz, atıksu projesi sözleşmesi ve 2. güney servis alanının içmesuyu, kanalizasyon ve yağmur suyu ve drenaj hatlarını yapan Makimsan Çukurova AŞ'nin, maddi sorunlar yaşaması nedeniyle yükümlülüğünü yerine getirmediği gerekçesiyle aralarındaki protokolün feshedildiğini söyledi. 
     Başkan Kocamaz, bu kuruluşta çalışan işçilerin mağduriyetini gidermek için 217 milyar lira ödeme yaptıklarını belirterek, şunları söyledi 
     ''Makimsan ile aramızdaki sözleşmeyi 22 Nisan 2004 tarihinde feshettik. İşçi ücretlerinin kurumumuz tarafından ödenmesi gereken yasal zorunluluğu yerine getirdik. Böylece zor durumda bulunan işçilere bir nebze de olsa katkıda bulunduk. İşçilerin ücret ve diğer tazminatları ve bundan sonraki tüm alacaklar tamamen yüklenici firma olan Makimsan Çukurova AŞ'ne aittir.'' 
     
</TEXT>
</DOC>
