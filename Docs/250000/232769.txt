<DOC>
<DOCNO> 232769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun58.html </URL>
<DATE> 2004/04/19/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
Blair, Ransiti'nin öldürülmesini kınadı 
</HEADLINE>
<TEXT>

     İngiltere Başbakanı Tony Blair, Hamas lideri Adülaziz El Rantisi'nin İsrail tarafından düzenlenen bir hava saldırısı sonucu öldürülmesini kınadı. 
     Blair, Parlamento'da yaptığı konuşmada, ''Rantisi'nin planlı bir saldırı sonucunda öldürülmesini, Hamas'ın düzenledikleri de dahil, bütün terörist hareketler gibi kınıyoruz'' dedi. 
     Tony Blair, konuşmasında ayrıca İsrail'in işgal ettiği bazı yerlerden çekilme kararının, Filistin devletinin sınırları gibi çok önemli bir konuda son durumu belirlemek açısından bir önyargı oluşturmayacağını bildirdi. 
     Başbakan Blair, sınırların belirlenmesini sağlayacak olan son görüşmelerde var olan durumun gözönünde tutulacağını, ancak yine de son kararın masada verileceğini vurguladı. 
     
</TEXT>
</DOC>
