<DOC>
<DOCNO> 235681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur31.html </URL>
<DATE> 2004/04/28/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Bakıp büyüttü ama evlat edinemiyor .. 
</HEADLINE>
<TEXT>

     İzmir'in Aliağa İlçesi'nde birahane işleten Hüseyin Coşkun, 10 yıl önce işyerinin önüne terk edilen ve bakıp büyüttüğü Özgür'ü evlat edinemediği için İzmir Sosyal Hizmetler Müdürlüğü hakkında dava açtı. 
     Coşkun, AA muhabirine yaptığı açıklamada, 10 yıl önce birahanesinin kapısına bırakılan ve kalbi delik olan Özgür'e sahip çıktığını, çocuğun bakımını ve tedavisini üstlendiğini söyledi. 
     Özgür'ün bugüne kadar tüm ihtiyaçlarını karşılamak için hiçbir fedakarlıktan çekinmediğini dile getiren Coşkun, zamanla Özgür'ü bir evlat gibi benimsediğini kaydetti. 
     Coşkun, ilk yıllarda arayıp bulamadığı çocuğun babası Mehmet Şimşek'in geçen yıl ortaya çıktığını ve kendisiyle görüştüğünü kaydederek, babanın, Özgür'ü evlat edinmesi konusunda kendisine onay verdiğini söyledi. 
     Çocuğu evlat edinmek amacıyla İzmir Sosyal Hizmetler Müdürlüğü'ne yaptığı başvurulardan bugüne kadar sonuç alamadığını belirten Hüseyin Coşkun, bunun üzerine Aile Mahkemesi'ne başvurarak Müdürlük hakkında dava açtığını dile getirdi. 
     
</TEXT>
</DOC>
