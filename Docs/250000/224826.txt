<DOC>
<DOCNO> 224826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/soneko45.html </URL>
<DATE> 2004/03/23/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
THY Uçak alımı ve kiralanması konusunda yeni bir karar yok 
</HEADLINE>
<TEXT>

     Türk Hava Yolları A.O., yeni uçak alımı ve kiralanması konusunda yeni bir kararın bulunmadığını bildirdi. 
     THY'den Borsa Başkanlığı'nca istenen açıklamaya cevaben gönderilen yazıda, basında, THY'nin uçak filosunu büyütmek için 19 yeni uçak kiralanması ve 32 uçağın kira sözleşmesinin yenilenmesi için çalışmalara başladığına ilişkin bilgilere yer verildiği hatırlatıldı. 
     Yazıda, 30 Aralık 2003 tarihli Yönetim Kurulu Toplantısı'nda, 2006 yılına kadar kira süreleri biten uçakların yerine yeni uçak kiralanması, 19 adet yeni uçak ve bölgesel hava taşımacılığı projesini geliştirmek üzere 3 adet opsiyon bölgesel uçak ihtiyacının temin edilmesi için çalışmalar yapılması konusunda özel alım satım kurulunun yetkilendirilmesine ilişkin karar alındığı ve söz konusu kararın Borsa'ya bildirildiği hatırlatıldı. 
     Belirtilen açıklamanın dışında ortaklığın yeni bir kararı bulunmadığı kaydedilen yazıda, konu ile ilgili gelişmelerin devam ettiği bildirildi. 
     
</TEXT>
</DOC>
