<DOC>
<DOCNO> 245021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/soneko46.html </URL>
<DATE> 2004/06/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Coşkun Özelleştirme Üst Kurulu olarak değerlendireceğiz 
</HEADLINE>
<TEXT>

     Sanayi ve Ticaret Bakanı Ali Coşkun, TÜPRAŞ ihalesinin iptaliyle ilgili kararı Özelleştirme Yüksek Kurulu'nun değerlendireceğini belirterek, ''Üzülecek bir durum yok, kaynak olarak da bir sıkıntımız yok'' dedi. 
     Türkiye'de kurulan 9 Avrupa Bilgi Merkezi'ne ilişkin İstanbul Sanayi Odası'nda düzenlenen toplantıya katılan Coşkun, gazetecilerin Tüpraş ihalesindeki gelişmelerle ilgili soruları üzerine, şunları söyledi 
     ''Yargı bağımsız ve yargının kararına saygılıyız. Özelleştirme Yüksek Kurulu olarak oturup değerlendireceğiz, üzülecek bir durum yok, kaynak olarak da bir sıkıntımız yok. Bu kaynaklar, özelleştirme zamanında gerçekleşirse, daha önemli atılımlar yapabileceğiz. Endişe edilecek bir taraf yok.'' İhalenin tekrarlanıp tekrarlanmayacağı yönündeki bir soruya da Ali Coşkun, ''Bakacağız, göreceğiz'' yanıtını verdi. 
     
</TEXT>
</DOC>
