<DOC>
<DOCNO> 205173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo23.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Hakan Bayraktar, Trabzonspor'da .. 
</HEADLINE>
<TEXT>

     Transfer çalışmalarını sürdüren Trabzonspor, Fenerbahçe'nin gözden çıkardığı Hakan Bayraktar'ın transferini bitirmeye çalışıyor. 
     AA muhabirinin edindiği bilgiye göre, Fenerbahçe ile diyalogları iyi olan kulüp yönetim kurulu üyesi Süleyman Atal'ın sarı-lacivertli kulübün Başkanı Aziz Yıldırım ile görüştüğü ve bonservisi konusunda anlaştığı bildirildi. 
     Sarı-lacivertli kulübün Hakan Bayraktar'ın bonservisi konusunda bordo-mavili kulübe büyük kolaylık sağladığı ancak futbolcu ile görüşmelerin sürdüğü kaydedildi. 
     Teknik direktör Daum ile anlaşamayınca Fenerbahçe'de gözden çıkarılan Hakan Bayraktar ile bordo-mavili kulübün pazarlık yaptığı ve kısa bir süre içinde transferin netlik kazanabileceği belirtildi. 
     Öte yandan bordo-mavili kulübün Gaziantepsporlu Mehmet Polat'a da talip olduğu ancak bu transferin gerçekleşmesinin zor olduğu öğrenildi. 
     
</TEXT>
</DOC>
