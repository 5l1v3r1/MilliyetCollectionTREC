<DOC>
<DOCNO> 235717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas14.html </URL>
<DATE> 2004/04/28/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
David Beckham'ın bu görüntüleri çok konuşulacak... 
</HEADLINE>
<TEXT>

     Real Madrid'in yıldız futbolcusu David Beckham, futbolundan çok magazin yönüyle gündemdeki yerini koruyor. Evlilik dışı ilişki iddialarıyla eşi Victoria Beckham ile tatsız günler geçiren David Beckham, geçtiğimiz hafta objektiflerin karşısında "mutlu aile" tablosu çizmişti. Beckham bu kez hayranlarının karşısına, görmek isteyip de göremeyecekleri bir halde çıktı 
Beckham'ın tek başına, yarı çıplak bir halde mışıl mışıl uyurken çekilen filmi, genç kızların yüreğini ağzına getirecek cinsten 
     Ünlü sanatçı Sam Taylor, çektiği 67 dakikalık filmde, Beckham'ı, herkesçe bilinen halinin dışında, farklı bir şekilde görüntülemek istemiş. 
     Madrid'de antrenman sonrası bir otel odasında çekilen film, izleyenlere Beckham'la yan yana yatıyormuş hissi verecek şekilde tasarlanmış. İngiliz Ulusal Portre Galerisi’nde sergilenen, çok konuşulacak bu filmde, Beckham gerçekten uyuyor mu, yoksa rol mü yapıyor 
     Galeri yetkilisi Hazel Sutherland, "Beckham'ın annesi dün filmi izledi ve Beckham'ın kesinlikle uyuduğunu söyledi. Ondan daha iyi kim bilebilir " diyor. 

     
</TEXT>
</DOC>
