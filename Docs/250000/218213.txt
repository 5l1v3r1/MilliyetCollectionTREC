<DOC>
<DOCNO> 218213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun15.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber bülteninde striptiz .. 
</HEADLINE>
<TEXT>

     Hong Kong'da bir televizyon kanalında, kadın spikerin haber bültenini sunarken striptiz yapacağı bildirildi. 
     South China Morning Post gazetesi, kablodan yayın yapan Fire Ice News TV kanalının, cumartesi ve pazar geceleri, daha önce başka ülkelerde başarı kazanmış bir şov programını başlatarak ''striptizli haber'' sunacağını yazdı. 
     Gazetenin haberine göre, bu hafta sonu ilk bölümü ekrana gelecek şovda, Çan Long isimli 18 yaşındaki bir genç kadın, beş dakika boyunca bir yandan haberleri okurken, bir yandan da soyunacak. 
     Çan, ''Aynı anda haber okumak ve soyunmak kolay iş değil'' dedi. 
     Çan'ın şu an için tek striptizci sunucu olduğunu söyleyen program yapımcısı Jesse Au King-Wai, sunucu sayısını artırmak, hatta eşcinsel izleyiciler için erkek sunucular da bulmak istediklerini kaydetti. 
     
</TEXT>
</DOC>
