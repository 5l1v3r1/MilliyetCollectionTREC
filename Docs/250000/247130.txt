<DOC>
<DOCNO> 247130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/soneko23.html </URL>
<DATE> 2004/06/11/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Otomobile en az yüzde 10 zam geliyor... 
</HEADLINE>
<TEXT>

     Hammadde fiyatlarındaki tırmanış, petrol fiyatlarının rekordan rekora gitmesi ve kurlardaki yukarı hareketlilik şirketlerin artan maliyetler nedeniyle zam yapmasını gündeme getiriyor. Bu kapsamda, sanayinin itici gücü niteliğindeki otomotiv sektöründen Tofaş da fiyat artışı hazırlığı yapmaya başladı. Tofaş Ticari Grup Direktörü Müfit Ataseven, Fiyatlar en az yüzde 10 artacak" dedi. 
     Haziran ve Temmuz aylarının önceki döneme göre durgun geçeceğini belirten Ataseven, 4.5 milyar liralık teşvik devam etseydi, daha fazla kişiye ulaşılırdı, böylece devletin vergi geliri de daha fazla olurdu" diye konuştu. 
     Döviz kurunun yaklaşık yüzde 20 yükselmesinin yerli ve ithalatçı şirketlerin maliyetini artırdığını kaydeden Müfit Ataseven, zam sinyali de verdi. Ataseven, şunları söyledi 
     Dolar ve Euro’nun artışı maliyetleri artırdı. Tüketicilerin mağdur olmaması için hurda araç teşviğini şirketler karşılıyor. Faizler yükseldi. Büyük meblağlardan bahsediyoruz. Firmalar bunu karşılayamaz. Fiyat artışları devreye girecektir. En az yüzde 10’luk bir artış olacaktır. Ayrıca, taşıt kredisi faizlerinde de yükseliş var. Bu yüzden yıl sonu tahmini yapabilmek için piyasayı görmek lazım. Olağanüstü olayların tahminini yapmak zor, ancak adapte olmaya çalışıyoruz.ö Otomobildeki yüksek vergiden de yakınan Ataseven, Örneğin Fiat Panda’yı üniversitede okuyanlar bile alabiliyor. Ancak vergi sistemi nedeniyle bu Türkiye’de çok zor. Ancak er veya geç otomobil vergisi makul bir seviyeye inecek" dedi. 
     
</TEXT>
</DOC>
