<DOC>
<DOCNO> 221733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sondun18.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova Başkanı'nın konutuna bombalı saldırı .. 
</HEADLINE>
<TEXT>

     Kosova Başkanı İbrahim Rugova'nın Priştine'deki konutuna bu sabah bombalı saldırı düzenlendi. 
     Rugova'nın sözcüsü Muhammed Hamiti, Rugova'nın Velania semtinde bulunan konutuna kimlikleri belirsiz kişilerin el bombasıyla saldırdığını, olayda ölen ya da yaralanan olmadığını, konutun hafif hasar gördüğünü bildirdi. 
     Saldırı sırasında Rugova'nın konutta bulunduğunu belirten Hamiti, bu saldırının aynı zamanda Kosova kurumlarına yönelik olduğunu söyledi. 
     BM Polis Gücü UNMİK Polisi mensupları ve Kosova polisi, faillerin yakalanması için soruşturma başlattığı bildirildi. 
     Son günlerde başkent Priştine'de bombalı saldırıların arttığı gözleniyor. 
     
</TEXT>
</DOC>
