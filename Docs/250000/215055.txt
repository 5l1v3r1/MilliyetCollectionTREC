<DOC>
<DOCNO> 215055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/ekonomi/eko07.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hortum ve sömürü düzeni tarihe karışıyor' 
</HEADLINE>
<TEXT>

   Bankacılıkta hortumun tarihe karıştığını söyleyen Bakan Babacan, 'Milletin kaynaklarına göz dikenlerin karşısına dikileceğiz' dedi 
   ANKARA Milliyet 
   
   Devlet Bakanı Ali Babacan, bankacılıkla ilgili olarak, "Açıkça ifade ediyorum ki bu sektörde hortum ve sömürü düzeni artık tarihe karışmaktadır" dedi. Ziraat Bankası'nın 140. kuruluş yıldönümü nedeniyle düzenlenen kokteyle katılan Babacan, bir konuşma yaptı. Her zaman sözlerinin dimdik arkasında olacaklarını söyleyen Babacan, "Kim olursa olsun milletin maddi kaynaklarına göz diken herkesin karşısına dikileceğiz" dedi. Güvenilir bankacılık anlayışının bütün sektöre hakim olan temel kriter olmasının zorunluluk halini aldığını belirten Babacan, "Vatandaşlarımızın bu sektöre ilişkin olumsuz kanaatleri hızla değiştirmek, bu alanda faaliyet gösteren herkesin en birinci görevi sayılmalıdır" diye konuştu. 
   
   'Kamu bankaları k rda' 
   Kamu bankalarının yıllarca siyasetin çiftliği gibi kullanıldığı kaydeden Babacan, şunları söyledi 
   "Milletin tek kuruşu bile hassasiyetle korunmakta ve kullanılmakta. Görev zararı adı altında millete ek yük getiren kamu bankaları bugün artık k r edebiliyor. Milletin yüz akı oldu. Geçmişte yaşanmış suiistimallerin tekerrür etmemesi için hükümet olarak büyük gayretler içindeyiz." 
   
   
</TEXT>
</DOC>
