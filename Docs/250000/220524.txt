<DOC>
<DOCNO> 220524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo07.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Spurs'ın Suns'ı 107-86 yendiği maçta, Hidayet 13 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesine, bu sabaha karşı yapılan 7 maçla devam edildi. 
     Geçen sezonun şampiyonu ve Ortabatı Grubu ikincisi San Antonio Spurs, deplasmanda Phoenix Suns'ı 107-86 yenerek, 63. maçında 42. galibiyetini aldı. 
     Spurs'da Hidayet Türkoğlu, sahaya ilk 5'te çıkarak 34 dakika forma giydi. 
     Bu süre içinde 13 sayı, 4'ü savunma 2'si hücum olmak üzere 6 ribaunt ve 4 asistle oynayan Türkoğlu, 2 sayılık atışlarda 7'de 3, 3 sayılık atışlarda 5'de 2 ve serbest atışlarda 2'de 1 isabet buldu. 
     Spurs'da en iyi performansı 22 sayı, 13 ribaunt ve 5 asistle Sloven pivot Radoslav Nesteroviç gösterirken, 19 sayı, 5 ribaunt ve 2 asistle Malik Rose, 17 sayı, 3 ribaunt ve 5 asistle de Tony Parker galibiyete katkıda bulunan diğer isimler oldu. 
     Suns'da ise Amare Stoudemire'nin 23 sayı, 9 ribaunt ve 1 asist ile Shawn Marion'un 17 sayı, 7 ribaunt ve 1 asistlik performansları yenilgiyi engelleyemedi. 
     Merkez Grubu ikincisi Detroit Pistons, deplasmanda Denver Nuggets'ı 97-66 yendi. 
     Pistons'da, sakatlığı süren Mehmet Okur yine forma giymezken, Rasheed Wallace, 20 sayı, 10 ribaunt ve 3 asist, Corliss Williamson, 14 sayı ve 3 ribaunt, Lindsey Hunter da 13 sayı, 6 ribaunt ve 8 asistlik performanslarıyla takımlarını galibiyete taşıdı. 
     Böylece Pistons, 65. maçında 40. galibiyetini almış oldu. 
     Ortabatı Grubu altıncısı Denver Nuggets'da ise çift haneli sayılara ulaşan oyuncu çıkmadı. 
     Ligde 19. hafta mücadelesi, yarın sabaha karşı yapılacak 10 maçla tamamlanacak. 
     
     NBA'de günün maçlarında alınan sonuçlar şöyle 
     Los Angeles Clippers-Memphis Grizzlies 92-98. 
     Miami Heat-Sacramento Kings 102-96. 
     Philadelphia 76'ers-Chicago Bulls 97-88. 
     Cleveland Cavaliers-Milwaukee Bucks 106-97. 
     Phoenix Suns-San Antonio Spurs 86-107. 
     Denver Nuggets-Detroit Pistons 66-97. 
     Portland Trail Blazers-Utah Jazz 91-70. 
     
</TEXT>
</DOC>
