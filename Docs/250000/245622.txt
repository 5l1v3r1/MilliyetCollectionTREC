<DOC>
<DOCNO> 245622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sontur03.html </URL>
<DATE> 2004/06/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Liselere giriş sınavı gelecek hafta... Ayrıntılar... 
</HEADLINE>
<TEXT>

     Fen, Anadolu ve bazı meslek liseleri ile Sosyal Bilimler Lisesi'ne öğrenci yerleştirmek amacıyla düzenlenen Ortaöğretim Kurumları Öğrenci Seçme ve Yerleştirme Sınavı liselere giriş sınavı , 13 Haziran Pazar günü gerçekleştirilecek. 
     Sınava, Polis Koleji Adaylık Tespiti ile Devlet Parasız Yatılılık ve Bursluluk için başvuran 8. sınıf öğrencileri de girecek. 
     Sınava toplam 689 bin 685 öğrenci katılacak. Ancak bazı öğrenciler birden fazla sınava başvurdu. Bu nedenle 650 bin 210 öğrenci fen, Anadolu ve Meslek liseleri ile Sosyal Bilimler Lisesi, 125 bin 786 öğrenci Polis Koleji, 64 bin 751 öğrenci de Devlet Parasız Bursluluk ve Yatılılık için yarışacak. 
     Sınav, Türkiye'de 81 il merkezi ile Muğla-Fethiye'de, yurtdışında ise Riyad, Medine, Cidde, Trablus, Aşkabat ve Lefkoşa'da tek oturumda yapılacak. 
     Sınav saat 10.00'da başlayacak ve 2 saat sürecek. Adaylara 100 soru yöneltilecek. 
     
     KONTENJANLAR 
     Fen ve Anadolu liseleri ile diğer bakanlıklara bağlı meslek liselerine, gelecek öğretim yılında toplam 125 bin 185 öğrenci yerleştirilecek. 
     Sınav sonucuna göre öğrenci alacak okul türleri ve kontenjanları şöyle 
     
</TEXT>
</DOC>
