<DOC>
<DOCNO> 228285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sontur05.html </URL>
<DATE> 2004/04/03/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Menemen'de silahlı kavga 4 kişi pompalı tüfekle yaralandı 
</HEADLINE>
<TEXT>

     İzmir'in Menemen İlçesi'nde çıkan kavgada, 4 kişi pompalı tüfekle yaralandı. 
     AA muhabirinin edindiği bilgiye göre, Harmandalı Beldesi'nde İbrahim O. ile Emin Sütçü 26 arasında tartışma çıktı. Daha sonra tartışmanın kavgaya dönüşmesi ve gençlerin yakınlarının da olay yerine gelmesi üzerine, taraflar arasında arbede yaşandı. Görgü tanıklarının iddiasına göre, İbrahim O, yanında bulunan pompalı tüfeği bu sırada ateşledi. 
     Pompalı tüfekten çıkan saçmalarla Fatih Bilgin 32 , Emin Sütçü 26 , Murat Yalman 30 ve Mustafa Malatya 45 yaralandı. 
     Karşıyaka Devlet Hastanesi'ne kaldırılan yaralılardan Fatih Bilgin ilk tedavisinden sonra El ve Mikro Cerrahi Hastanesi'ne, Emin Sütçü ise Özel Şifa Hastanesi'ne sevk edildi. Murat Yalman ile Mustafa Malatya'nın tedavileri ise ayakta yapıldı. 
     İbrahim O. ile amca çocukları oldukları belirtilen Savaş O, Mehmet O, Ömer O. ve Enver O. gözaltına alındı. 
     
</TEXT>
</DOC>
