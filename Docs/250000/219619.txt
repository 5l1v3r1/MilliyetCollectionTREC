<DOC>
<DOCNO> 219619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/dunya/dun03.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bebeğin hayatını Rum doktorlar kurtardı 
</HEADLINE>
<TEXT>

      SEFA KARAHASAN Lefkoşa 

   
   KIBRIS müzakereleri sürerken, KKTC'de yaşayan Türkiyeli Çiftçi ailesinin bebeği 7 aylık Oğuzcan, bir ay önce koma halinde getirildiği Güney'de Rum doktorların ellerinde yaşama döndü. Böbrek yetersizliği ile koma halinde Rum Kesimi'ndeki Makarios Devlet Hastanesi'ne kaldırılan Türkiye'den göçmen Çiftçi ailesinin bebeği 21 gün yoğun bakım servisinde gördüğü tedavi ile sağlığına kavuştu. Daha önce iki Kıbrıslı Türk çocuğun tedavi gördüğü ve ilk kez Türkiye'den gelen göçmenin kabul edildiği Makarios Hastanesi'nin yoğun bakım servisine Çiftçi ailesinin bebeği sevk edildiğinde, Rum doktorların deyişiyle, hayatından fazla umut bulunmuyordu. 10 gün süreyle oksijen çadırında kalan bebeğin hayata dönmesi, Çiftçi ailesini sevince boğdu. Türk aile, 1000 dolarlık hastane masraflarını da peşin ödedi. 
   
   
   
</TEXT>
</DOC>
