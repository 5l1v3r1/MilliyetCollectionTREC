<DOC>
<DOCNO> 209891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/soneko14.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'in abone sayısı 19 milyona ulaştı... 
</HEADLINE>
<TEXT>

     Turkcell'in abone sayısı geçen yıl 3.3 milyon artarak 19 milyona ulaştı. 
     Turkcell'den Borsa'ya yapılan açıklamada, son çeyrekte kaydedilen 810.801 net abone ile beraber Turkcell şebekesini kullanan abone sayısının 31 Aralık 2003 tarihi itibariyle, önceki yıla göre yüzde 21 artarak 19 milyona yükseldiği bildirildi. 
     Açıklamaya göre, yılın son çeyreğinde faturalı abonelerin sayısı 4.8 milyona, ön edemeli abonelerin sayısı 14.2 milyona çıktı. 
     2003 yılında edinilen yeni brüt abonelerin yüzde 91'i ön ödemeli, yüzde 9'u ise faturalı abonelerden oluştu. 
     Turkcell Genel Müdürü Muzaffer Akpınar yaptığı değerlendirmede, şirketin müşteri ilişkileri yönetimi ve abonelerin sistem içinde kalmaları yönündeki çalışmalarının 2003 yılında abone sayısındaki artışa ivme kazandırdığını belirtti. 
     Akpınar, abone sayısındaki artışın önceki dönemin yüzde 29'luk artışın altında bir seviyede olmasına rağmen, pozitif makro gelişmeler doğrultusunda abone yeni alımlarının 2003 yılında beklentilerin üzerinde gerçekleştiğini bildirdi. 
     
</TEXT>
</DOC>
