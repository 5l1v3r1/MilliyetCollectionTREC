<DOC>
<DOCNO> 223358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/cetiner.html </URL>
<DATE> 2004/03/18/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Suçlu krem mi, popo mu 
</HEADLINE>
<TEXT>

   
   YILLAR önce böyle değildi, radyoda, TV'de hava tahmin raporları neyi haber veriyorsa tersi olurdu. Kar geliyor diyorsa güneş açar, yağmur var önlem alın diye ihtar ederse yağmazdı. Ama biz çağdaşlaştıkça hava tahminlerinde aynı ilerlemeyi kaydettik. Şimdi bırakın havanın yarın nasıl olacağını, bir hafta sonrasını bile öğrenebiliyoruz. 
   Yakın bir süre önce, Atatürk Havalimanı'nda görkemli bir bilboard vardı ya... üzerinde mayolu kadının uzanıp sere serpe yattığı İşte onu gören AKP'li bir devletlu, bunu yadırgadığını söylemiş, örf ve adetlerimize uymadığını buyurmuştu 
   Halbuki o reklam panosunun oraya konma nedeni sadece mayo değil dünyaya Türkiye'nin güneşini, kumunu, doğa güzelliğini de tanıtmaktı. Aslında bu devletlunun mayolu kadın panosunu beğenmeyişi, yadırgaması hava tahmin raporlarındaki gibi belliydi Yağmurun, karın, fırtınanın geleceğini haber veriyordu Nitekim, Ticaret ve Sanayi Bakanı Ali Coşkun birkaç gün önce, binlerce sayfa gazete ve derginin içinden bir tanesini bulup çıkardı, poposu yarı açık, arkadan görünen, yurtdışında hazırlanmış, dünya basınında çıkmış uluslararası reklamı yayımlayan bir gazete sayfasıydı bu. Hiçbir erotik tarafı da yoktu. Aksilik bu ya, reklam sayfa boyu olduğu için dikkati çekiyordu Demek amacına ulaşmış bir krem reklamıydı 
   
   Krem anketi 
   - "Bu bizim örf ve adetlerimize yakışmaz, ticari anlayışımıza sığmaz. Reklamın kutsal bildiğimiz kadını istismar etmemesi lazım. Buradan sesleniyorum. Kadın hakları koruyucu dernekleri, vakıflar, basın bu konuda tepki göstermeli. Bu bir reklam, bir firma yaptırıyor. Altında bir ticari kuruluşun ismi var. Grafiker bunu hazırlıyor. Gazete bunu basıyor. Her şeyi bakanlıktan beklemeyin, bürokrattan beklemeyin " 
   Sanayi ve Ticaret Bakanımız Ali Coşkun böyle konuşuyor. 
   Şimdi bu sözler üzerine, fanatik kimseler çıplak kadın istemiyoruz diye gazete tomarlarını yakmaya başlarsa sorumlusu kim olacak Böyle konuşmalar bir kesimdeki kardeşlerimizi rencide ediyor, hınçlarını biliyor Bir Bakan böyle konuşmamalıydı. 
   Eşi aracılığıyla üst düzey on bürokratın eşlerine sordurmuş, reklamda ismi geçen kremi kullanıyor musunuz, kullanmıyor musunuz diye Hanımefendilerden 4'ü Vatan 
   - Bu reklamlardan etkilendik ve bu kremi alıp kullandık, demişler. 
   Kuzum allahaşkına. Bir Bakan böyle işlerle inceltici kremlerle uğraşır mı Bu krem yararlı mı, değil mi diye aile içi anketler yaptırır mı hiç Peki ya krem beğenilseydi hanımefediler tarafından, ne olacaktı Popo fotoğraflı reklam geçerli mi olacaktı Kabahat kremde mi fotoğrafta mı 
   
   Hani AB'ye giriyorduk 
   Her neyse, eğer doğruysa hiç ummadığımız bir yerden Bakanımıza arka çıkılıyor. ATO Başkanı Sinan Aygün'den. Ali Coşkun bu reklam nedeniyle firmaya ceza verilmesini istemiş ATO Başkanı da, "Bizim örf ve adetlerimize uygun değildir" diyerek 1.5 milyar liralık ceza keseceğini açıklıyor. 
   Bu işin sonu yok Gazeteler, dergiler, televizyonlarda öyle yazılar fotoğraflar, canlısı cansızı öyle filmler oynuyor ki, hayli yüklü ceza toplanabilir Ülke de tersine döner 
   Yahu hani Avrupa Birliği'ne giriyorduk 
   Bütün bunlar Ali Coşkun Beyefendi'nin verdiği hava raporları Bir şeyleri haber veriyor ama neyi Kar mı yağacak, yağmur mu, yoksa güneş mi doğacak 
   
   
</TEXT>
</DOC>
