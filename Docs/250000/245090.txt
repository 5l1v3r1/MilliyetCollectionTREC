<DOC>
<DOCNO> 245090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur08.html </URL>
<DATE> 2004/06/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
THY'den İngiltere ve KKTC seferleri için indirim... 
</HEADLINE>
<TEXT>

     Türk Hava Yolları'nın THY , Londra ve KKTC Ercan havalimanlarına bu ay sonuna kadar gerçekleştireceği uçuşlarda indirimli ücret uygulayacağı bildirildi. 
     THY'den yapılan yazılı açıklamaya göre, 30 Haziran 2004'e kadar İstanbul, Ankara ve İzmir'den Londra'ya gidiş-dönüş ücreti 269, diğer Türkiye noktaları ile Ercan Havalimanı'ndan Londra'ya gidiş-dönüş ücreti de 369 ABD Doları olarak belirlendi. 
     İstanbul'dan Ercan Havalimanı'na gidiş-dönüşte de, 129 dolar tutarındaki indirimli ücret uygulanacak. 
     İstanbul çıkışlı Ercan Havalimanı seferleri için indirimli ücretler sadece pazar, pazartesi, salı günleri, Ercan Havalimanı çıkışlı İstanbul seferleri için ise salı, çarşamba, perşembe ve cuma günlerinde geçerli olacak. 
     
</TEXT>
</DOC>
