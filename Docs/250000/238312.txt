<DOC>
<DOCNO> 238312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/spor/spo15.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Süper Lig'de bugün 

Ankara 19 Mayıs Stadı 
17.00 Ankaragücü - Adanaspor 
Hakem Cem Deda 
Elazığ Atatürk Stadı 
17.00 Elazığspor - Gaziantep 
Hakem Lale Orta 
Malatya İnönü Stadı 
17.00 Malatyaspor - Konyaspor 
Hakem Bülent Yıldırım 

Kumitede Avrupa şampiyonu olduk 

MOSKOVA'DAKİ Avrupa Karate Şampiyonası'nda Bayan Milli Takımımız kumite dalında şampiyon olurken, erkek takımımız bronz madalya kazandı. Gülderen Çelik, Meral Ölmez, Yıldız Aras, Gülcihan Ustaoğlu'ndan kurulu bayan takımımız ilk turu bay geçti. İkinci turda Avusturya'yı, üçüncü turda İspanya'yı, yarı finalde de Almanya'yı 2 - 0 yenen Ay - Yıldızlı ekibimiz finalde İtalya'yı 1 - 0'la geçti ve altın madalyaya ulaştı. Erkekler ise ilk turu bay geçti, ardından İtalya'yı devirdi. Üçüncü turda İspanya'ya teslim olan millilerimiz daha sonra Hırvatistan ve Yunanistan'ı yenerek bronz madalya elde etti. 

Bravo Zeynep 

NORVEÇ'TEKİ Avrupa Tekvando Şampiyonası'nın ilk gününde 1 altın, 2 gümüş ve 3 bronz madalya kazandık. Bayanlar 55 kiloda Zeynep Murat, finalde Alman rakibini 8 - 6 yenerek altın madalyaya ulaşırken, 59'da Hamide Bıkçın Tosun gümüşte kaldı. Erkekler 62'de Ümit Köse, 54'te Abdülkadir Dolaş, bayanlar 47'de de Kadriye Selimoğlu bronz madalya elde etti. 

M'Bayo Malatya'da 

KONYASPOR maçının hazırlıklarını tamamlayan Malatyaspor, Gençlerbirliği'nin forvet oyuncusu Marcel M'Bayo ile iki yıllık ön anlaşma yaptı. Göztepeli kaleci Bora da renklere katılırken, iç transferde Mithat ve Fazlı'ya maç başı teklif yapılacağı öğrenildi. Mkalele ile bir yıllık daha anlaşma sağlandı. 

Çelişkinin böylesi 

LİGLERDE görev verilmeyen genç bayan hakem ikilisi Mehtap Şimşek ve Pınar Ünlü'ye, Avrupa Hentbol Federasyonu EHF tarafından ilk kez "Genç Uluslararası EHF Kokartı" takıldı. İtalya'daki Uluslararası Çalenç Tropy Turnuvası'nda görev yapan ikili, "Turnuvaya Mersin'deki yerel ligde maç yöneterek hazırlanmak zorunda kaldık" dediler. 

Zafer'e Nantes kancası 

SÜPER Lig'de 25 golle krallık yarışını önde götüren Konya'nın başarılı forveti Zafer Biryol, birçok kulübün transfer gündeminde ilk sıraya oturdu. Galatasaray, Beşiktaş ve Trabzon'un listesinde yer alan tecrübeli golcüye, Fransa'nın Nantes takımı da kanca attı. Zafer Biryol, Fransız kulübünün menajeri vasıtasıyla kendisine teklif getirdiğini açıkladı. 

Şaziye, Fener'de 

SEZONU şampiyonlukla noktalayan Fenerbahçe Bayan Basketbol Takımı, BOTAŞ'tan milli oyuncu Şaziye İvegin'i transfer etti. Sarı - Lacivertliler, 22 yaşında ve 1.82 metre boyundaki genç oyuncu ile bir yıllık sözleşme imzaladı. 

2. Lig A Kategorisi'nde bugün 

15.00 Erciyes - T.Telekom 
15.00 Ankaraspor - Kayseri 
15.00 Sivas - Altay 
15.00 Kocaeli - Antalyaspor 
15.00 Karşıyaka - V.Manisa 

TV'de bugün 

LİG TV 15.00 Erciyes - T.Telekom Canlı 
LİG TV 15.00 Ankara-Kayseri Kanal 776 Canlı 
CNN TÜRK 23.05 Süper Lig Cumartesi 
NTV 15.00 Formula 1 İspanya GB Canlı 
NTV 16.00 Manchester Utd - Chelsea Canlı 
NTV 19.30 Birmingham - Liverpool Canlı 
TRT 3 16.00 Güneş Sigorta - Yeşilyurt Canlı 
TRT 3 19.00 Eczacıbaşı - Beşiktaş Canlı 
TRT 3 21.00 Celta Vigo - Barcelona Canlı 
TRT 3 23.00 R.Madrid - Mallorca Canlı 


</TEXT>
</DOC>
