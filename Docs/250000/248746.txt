<DOC>
<DOCNO> 248746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sonsiy15.html </URL>
<DATE> 2004/06/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
"Palm Yağı" Meclis gündeminde... 
</HEADLINE>
<TEXT>

     CHP Ankara Milletvekili Yakup Kepenek, ithal edilen palm yağını Meclis gündemine taşıdı. 
     Kepenek, Tarım ve Köyişleri Bakanı Sami Güçlü'nün yanıtlaması istemiyle TBMM Başkanlığı'na verdiği soru önergesinde, ithal edilen ve doğrudan ya da dolaylı olarak mısır özü ve ayçiçek yağı gibi diğer yağlarla karıştırılarak piyasaya sürülen palm yağının Bakanlık denetiminden geçip geçmediğini ve piyasaya sürülen miktarı sordu. 
     Palm yağının sağlık açısından sakıncalı maddeler içerdiği iddialarını hatırlatan Kepenek, ''Palm yağının kimilerince hurma yağı olarak pazarlandığı doğru mudur Tüketici haklarının korunması ve haksız rekabet bakımından bu konuda neler yapılmaktadır '' dedi. 
     Kepenek, gıda denetimlerinin uzman personel ve araç-gereç yetersizliği nedeniyle yapılamadığı iddialarının da doğru olup olmadığını sorarak, etkin ve yeterli gıda denetimi için hangi önlemler alınacağı hakkında bilgi istedi. 
     
</TEXT>
</DOC>
