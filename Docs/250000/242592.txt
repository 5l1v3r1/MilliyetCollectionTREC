<DOC>
<DOCNO> 242592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun02.html </URL>
<DATE> 2004/05/25/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Bağdat güne bombalarla başladı 
</HEADLINE>
<TEXT>

     Irak'ın başkenti Bağdat'taki bir otelin önünde, patlayıcı yüklü araçla düzenlenen saldırıda en az iki kişinin yaralandığı bildirildi. 
     Görgü tanıkları, Avustralya büyükelçiliği binası yakınlarındaki ''Karma'' otelinin önünde park halinde bekleyen patlayıcı yüklü aracın infilak ettiğini söylediler. 
     Genellikle yabancıların kaldığı otelin patlamadan fazla zarar görmediği belirtilirken, bölgenin, Avustralya askeri kontrol noktasına yakın olduğu kaydedildi. 
     ABD'nin öncülük ettiği işgal kuvvetlerine karşı mücadele veren direnişçiler daha önce de yabancıların kaldığı otelleri hedef alan saldırılar düzenlemişlerdi. 
     
     HEDEF BÜYÜKELÇİLİK OLABİLİR 

     Bağdat'ın Cabiriye semtindeki bir otel önünde, patlayıcı yüklü bir araçla düzenlenen saldırıda ana hedefin, aynı bölgede bulunan Avustralya Büyükelçiliği olabileceği bildirildi. 
     Irak polisi, patlamanın, Saddam Hüseyin döneminde BM silah denetçileriyle gazetecilerin kaldığı Karma oteline 50 metre uzaklıkta olduğunu ve saldırının ana hedefinin, olay yerine 100 metre uzaklıktaki Avustralya Büyükelçiliği olabileceğini söyledi. 
     Öte yandan, Amerikalı Albay Mike Murray, saldırıda 5 Iraklının yaralandığını, yaralılardan 10 yaşındaki bir çocuğun durumun ağır olduğunu belirtti. 
     ABD'nin öncülük ettiği işgal kuvvetlerine karşı mücadele veren direnişçiler, daha önce de yabancıların kaldığı otelleri hedef alan saldırılar düzenlemişlerdi. 
     
</TEXT>
</DOC>
