<DOC>
<DOCNO> 244289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur38.html </URL>
<DATE> 2004/05/31/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Adanalı işadamına silahlı saldırı 
</HEADLINE>
<TEXT>

     Adana'da bir işadamı, banka çıkışında otomobiliyle giderken silahlı saldırıya uğradı. Başından vurulan işadamı ağır yaralandı. 
     Alınan bilgiye göre, Bilkay Yem Fabrikası'nın sahibi Hüseyin Nadir Yanarkaya, Akbank Sebze Hali Şubesi'nden 4 milyar 770 milyon lira çektikten sonra işyerine dönmek üzere otomobiliyle hareket etti. 
     Hüseyin Nadir Yanarkaya, Yeşiloba Mahallesi 2. Sokak'ta henüz kimliği belirlenemeyen kişi ya da kişilerin silahlı saldırısına uğradı. İşadamı, tabancayla başından yaralandı. Yanarkaya'nın bulunduğu otomobil, elektrik direğine çarparak durdu. İşadamı, olay yerine gelen fabrika çalışanları tarafından Başkent Hastanesi'ne kaldırdı. 
     Polis ekipleri, olay yerinin yakınlarında saldırganlara ait olabileceği belirtilen kanlı gömlek ve atlet, otomobil içinde ise bankadan paranın çekildiğine dair dekont ve 200 milyon lira buldular. 
     Yetkililer, saldırganların yakalanmasına çalışıldığını ve soruşturmanın sürdürüldüğünü bildirdiler. 
     
</TEXT>
</DOC>
