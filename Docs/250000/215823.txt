<DOC>
<DOCNO> 215823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur37.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Verheugen Kıbrıs Müzakereleri'ne katılmayacak 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, resmi ziyaret için Ankara'da bulunan Gürcistan Dışişleri Bakanı Tedo Japaridze ile Devlet Konukevi'nde biraraya geldi. 
     Baş başa ve heyetlerarası görüşmelerin ardından düzenlenen ortak basın toplantısında Gül, AB Komisyonu'nun genişlemeden sorumlu üyesi Günter Verheugen'in Kıbrıs müzakerelerine katılmasına ilişkin Türkiye'nin görüşlerinin sorulması üzerine, konuyla ilgili her şeyin açık olduğunu belirterek, ''Toplantılara kimlerin katılacağı bellidir. Gerektiğinde BM Genel Sekreteri'nin nerelerde, kimlerden teknik yardım alacağı açıktır. Kimler nasıl katılır, kimler bu teknik yardımları yapar, bunlar detay olduğu için bir şey söyleyemeyeceğim'' diye konuştu. 
     Toplantılara kimlerin katılacağına ilişkin BM'de toplantılar devam ederken, BM Genel Sekreteri'nin AB ile sıkı bir temas halinde olduğunu ifade eden Gül, Annan planının birçok maddesinin AB ile ilişkili olduğunu belirtti. Gül, Türkiye'nin AB'ye tam üyeliğiyle anlaşmanın hayata geçceğini söyleyerek, ''O bakımdan birçok safhada tabii ki teknik bilgiye ihtiyaç olabilir. Bunlar müzekerelere katılacak diye anlaşılmaması gerekir'' dedi. 
     
</TEXT>
</DOC>
