<DOC>
<DOCNO> 233015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/siyaset/siy06.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'dan itiraz var 
</HEADLINE>
<TEXT>
   Arınç, Meclis'e '128 yıllık' dedi 
   SALİHA ÇOLAK Ankara 

   
   TBMM Başkanı Bülent Arınç, Milli Egemenlik ve Siyaset konulu sempozyumda, parlamento tarihinin I. Meşrutiyet ile başladığını belirterek, "128 yıllık Meclisimiz" ifadesini kullandı. Arınç, konuşmasında özetle şunları söyledi "1876'da I. Meşrutiyet ilan edilmiştir. Bu tarih bizim parlamenter yaşamımızın başlangıcıdır. II. Abdülhamit, 1878'de Meclis-i Mebusan'ı kapatmıştır. 1908'de II. Meşrutiyet ilan edilmiştir. Meclis yeniden açılmıştır. Parlamenter yaşam 1913'te, Bab - ı Ali baskınıyla bir kez daha kesintiye uğramıştır. 1919'da Meclis - i Mebusan yeniden açıldı. Ancak bu kez de İngilizler tarafından kapatıldı. Kapatılan Meclis - i Mebusan üyeleri Mustafa Kemal'in çağrısı üzerine Ankara'ya geldiler ve işte bugün hepimizi gururlandıran Büyük Millet Meclisi'ni açtılar." 
   Bülent Arınç'ın sözlerine itiraz eden CHP Genel Başkanı Deniz Baykal, 23 Nisan 1920'de milli egemenliğin inşa edildiğini kaydederek, bunun başlangıcının 1919 Amasya Tamimi olduğunu, ilk kez milli irade kavramından söz edildiğini vurguladı. 
   
   
   
</TEXT>
</DOC>
