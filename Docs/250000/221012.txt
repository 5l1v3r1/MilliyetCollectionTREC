<DOC>
<DOCNO> 221012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sonspo03.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray'da AIG operasyonu tamamlandı... 
</HEADLINE>
<TEXT>

     Galatasaray Kulübü, daha önce AIG ile yaptığı anlaşmada bugün son noktayı, operasyonu tamamlayarak koydu. 
     Yönetim Kurulu, Kulüp Başkanı Özhan Canaydın'ın talimatı üzerine tüm üyelerin katılımıyla sabah saatlerinde Mecidiyeköy'deki Sportif A.Ş. binasında toplandı. Saatler süren toplantıya, bazı üyelerin öğleden sonra işleri olması nedeniyle bir süre ara verildi. Akşam saatlerinde yeniden toplanan yönetim kurulu, AIG'in elinde bulunan hisse senetlerinin yeniden kulübe geçmesi işlemini tamamladı. 
     İşlemin tamamlanması ile ilgili prosedürün sonuçlandırılmasıyla yöneticiler rahatlarken, sonucun yarın Sermaye Piyasası Kurulu'na da bildirileceği açıklandı. 
     Galatasaray'ın hisse senedi alımı için, Galatasaray Adası Projesi'nin yapımını sağlayan Unit Firması'nın sahibi Ünal Aysal'dan 23 milyon dolarlık kredi aldığı öğrenildi. 
     
</TEXT>
</DOC>
