<DOC>
<DOCNO> 217550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur46.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliağa'da lokanta sahibi bıçaklanarak öldürüldü 
</HEADLINE>
<TEXT>

     İzmir'in Aliağa ilçesinde bir lokanta sahibi bıçaklanarak öldürüldü. 
     Alınan bilgiye göre, Hürriyet caddesinde bulunan Diyar Ocakbaşı Kebap Salonu'nun sahibi Ayhan Keçeci'nin 48 yanında çalışan Mehmet Adıbelli 43 bıçakla etleri parçalarken dalgınlıkla elini kesti. 
     Lokantadaki işçiler tarafından eli sarılan Adıbelli, bu olaydan kısa bir süre sonra henüz bilinmeyen bir nedenle kasada oturmakta olan Ayhan Keçeci'ye bıçakla saldırdı. Bu sırada işletmenin ortağı Nizamettin Yazıcı 43 Adıbelli'ye engel olmak istedi. Ancak Mehmet Adıbelli, Yazıcı'yı da bıçakladı. 
     Sırtından iki bıçak darbesi alan Ayhan Keçeci, karnından bıçaklanan Nizamettin Yazıcı'yı yanına alarak SSK Hastanesi'ne gitti. Ayhan Keçeci tüm müdahalelere karşın kurtarılamadı. Nizamettin Yazıcı'nın hayati tehlikeyi atlattığı belirtildi. 
     Lokantada yakalanan Adıbelli, polisteki ifadesinde Ayhan Keçeci'nin kendisi hakkında komplo kurduğunu düşündüğünü söyledi. Adıbelli'nin psikolojik sorunlarının olduğu bildirildi. 
     
</TEXT>
</DOC>
