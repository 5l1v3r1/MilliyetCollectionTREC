<DOC>
<DOCNO> 230255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur29.html </URL>
<DATE> 2004/04/10/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Sabancı ailesi taziyeleri kabul ediyor... 
</HEADLINE>
<TEXT>

     İstanbul'da vefat eden Sabancı Holding Başkanı Sakıp Sabancı'nın ailesine 1. Ordu Komutanı Orgeneral Yaşar Büyükanıt başsağlığı ziyaretinde bulundu. 
     Büyükanıt, Sabancı Center'da taziyeleri kabul eden Sakıp Sabancı'nın eşi Türkan Sabancı ve ailenin diğer üyelerine başsağlığı diledi. 
     Bu arada, taziye ziyaretleri artarak sürüyor. Koç ailesinin en büyük ferdi Semahat Arsel, Nihat Gökyiğit, Ömer Dinçkök, Zeynel Abidin Erdem, Aydın Doğan, Halis Toprak, Atalay Şahinoğlu ile Altan Öymen, İmren Aykut, Hayri Kozakçıoğlu, Rıdvan Budak, iş ve politika dünyasından ziyaret edenler isimler oldu. 
     Sanat dünyasından Erol Evgin ve Orhan Gencebay'ın yanı sıra Halit Kıvanç da başsağlığı için Sabancı Center'a geldi. 
     
     TÜRKAN SABANCI GÜÇLÜKLE AYAKTA DURUYOR 
     Türkan Sabancı, saat 12.50 sıralarında Sabancı Center'dan ayrıldı. Oldukça üzgün durumda bulunan Türkan Sabancı'nın yakınlarının kolunda güçlükle ayakta durabildiği görüldü. 
     Türkan Sabancı, ayrılmadan önce binanın dış cephesine asılan eşinin büyük boy resmine baktı. Sabancı'ya gazeteciler de başsağlığı diledi. 
     
</TEXT>
</DOC>
