<DOC>
<DOCNO> 214876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/magazin/mag01.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Karaca şarkılarla anıldı 
</HEADLINE>
<TEXT>

   Yakınları ve sevenleri, çalıştığı barda bir araya gelip Cem Karaca'yı andı... 
      DENİZ ALTUNTAŞ 
   
   Kalp yetmezliği nedeniyle yaşamını yitiren Cem Karaca, her çarşamba sahneye çıktığı Taksim'deki Yaga Bar'da oğlu Emrah Karaca, arkadaşları ve sevenleri tarafından anıldı. 
   Cem Karaca'nın sevdiği şarkıların seslendirildiği gecede, Emrah Karaca, kendisi ile birlikte herkesin şokta olduğunu belirterek, şunları söyledi "Cem Karaca'nın yokluğu insanları uzun vadede etkileyecek. Babam çok zor günler geçirdi. 8.5 yıl vatanından ayrı kaldı. Kimseyi suçlamak istemiyorum ama hak ettiği değeri bulmadı. Cem Karaca gibi yaşadı ve Cem Karaca gibi kimseye haber vermeden aramızdan ayrıldı." 
   
   'Baba oğul gibiydik' 
   Kıraç ise, Karaca için şunları söyledi "Ölüm herkesin başına geliyor. Ama Cem Karaca beklediğimizden önce öldü. Onunla çok şeyler yaşadık. Baba oğul gibiydik. Hayatımın en unutulmaz günlerini onunla geçirdim. Çok iyi dost ve arkadaş olduk. Kimse onun yerini dolduramaz." 
   
   
</TEXT>
</DOC>
