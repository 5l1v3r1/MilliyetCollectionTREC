<DOC>
<DOCNO> 221808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/soneko43.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok kimin telefonunu dinlemek isterdiniz İşte anket sonuçları 
</HEADLINE>
<TEXT>

     Siemens Mobile'in 13 ülkede gerçekleştirdiği araştırma sonuçlarına göre, Türkler en çok düşmanlarının telefon konuşmalarını merak ediyor. 
     Türkiye'de kablosuz telefonlar pazar lideri olan Siemens Mobile, tüketicilerin ev telefonu kullanım alışkanlıklarının incelendiği araştırma sonuçlarını açıkladı. 
     KFC Research şirketi tarafından Aralık 2003'te Türkiye'nin de yer aldığı 13 ülkede 7 bin kişi üzerinde gerçekleştirilen araştırmaya göre, en çok İngilizler telefonla konuşuyor. Türkiye 6. sırada yer aldı. 
     Katılımcılara sorulan ''En çok kimin telefonunu dinlemek istersiniz '' sorusuna en ilginç yanıt, Türkiye ve Rusya'dan geldi. Diğer ülkelerdeki katılımcılar çoğunlukla cumhurbaşkanı ya da başbakanlarının konuşmalarını merak ederken, Türkiye ve Rusya'da kullanıcılar en çok 'düşmanlarının' konuşmalarını dinlemek istiyor. 
     ''Bir ünlünün telefonu dinleme imkanınız olsaydı kimi dinlemek isterdiniz '' sorusunda en fazla oyu David Beckham ve Robbie Williams alırken, Türkiye'de konuşması merak edilen ünlüler sıralamasında Tarkan birinci, Justin Timberlake ise ikinci sırada bulunuyor. 
     İngiltere, Fransa, Almanya, İtalya, İspanya, Hollanda, Rusya, İsveç, Norveç, Avusturya, Polonya, İsviçre ve Türkiye'nin katıldığı araştırmanın diğer ilgi çekici sonuçları ise şöyle 
     ''Ev telefonlarını en fazla kullanan ülkeler arasında İngiltere birinci sırada yeralıyor. İngiltere'yi İtalya, Rusya ve Almanya takip ediyor. 
     Araştırmaya katılanların yüzde 54'ü kablosuz telefonlara sahip, bu oran Almanya'da yüzde 76, en az olan Rusya'da yüzde 20. Türkiye'de anket yapılan grubun yüzde 31'i kablosuz telefonu olduğunu belirtti. 
     
     EN FAZLA ANNELER ARANIYOR 

     Rusya hariç diğer ülkelerde en çok aranan kategori aile. Kişi aramalarında Polonya ve Rusya haricinde tüm ülkelerin ilk 3 tercihinde anneler var. Anneler yüzde 15 , babalardan yüzde 2 daha çok aranıyor. En fazla annesini arayanlar Fransızlar yüzde 27 . Erkekler yüzde 4 , iş arkadaşlarını kadınlardan yüzde 1 daha çok arıyor. 
     Telefonla konuşurken yapılan en favori aktivite televizyon seyretmek yüzde 18 . Diğer en çok yapılan aktiviteler ise ev işleri yüzde 9 , yemek pişirmek yüzde 6 ve bir şeyler karalamak yüzde 9 . 
     Kullanıcıların yüzde 3'ü gizlice telefon konuşmalarını kaydediyor. Bunu en çok Fransızların yaptığı ortaya çıktı. Türkiye, konuşurken kayıt yapmayı en az yapan ülkelerden birisi yüzde 1 . 
     Telefon dinleme merakı olanların çoğunluğu Türkiye ve Rusya hariç devlet liderlerinin konuşmalarını dinlemeyi isterken, Rusya ve Türkiye'de en büyük düşmanının yüzde 6 ve eski eş sevgilinin yüzde 3 telefonunu dinleme merakı daha ağır basıyor. 
     David Beckham ve Robbie Williams en çok dinlemesi arzu edilen ünlüler. 
     Türkiye'de ankete katılanların yüzde 4'ü haftada 8 saat veya daha fazla ev telefonuyla konuştuklarını söyledi. Bu yanıtı verenler arasında kadınlar yüzde 7 , erkeklerden yüzde 5 daha fazla. 
     Televizyon seyretmek yüzde 18 , tüm ülkeler arasında telefonla konuşurken kişilerin en çok yaptığı aktivite. 
     
     TELEFONDA DAHA KİBARIZ 

     Araştırma sonuçlarına göre kullanıcıların yüzde 35'i telefonla konuşurken karşılarındaki kişiyi bekletiyor. Bu en çok yüzde 52 oranla İngiltere'de yapılıyor. Türkiye, diğer ülkeler arasında yüzde 19 ile bu hareketi en az yapan ülke. 
     Kullanıcıların yüzde 15'i kendini başka biri gibi göstererek telefonda konuşurken, karşılarındaki kişiyi işletiyor. Polonya'da bu oran yüzde 20 iken Türkiye diğer ülkeler arasında en az bu hareketi yapan ülke yüzde 5 . 
     Bu arada kullanıcıların yüzde 7'si seks yaparken telefona cevap verdiklerini itiraf etmişler. Bunu en çok İsveçliler yüzde 8 yaparken, İngiltere, Hollanda ve İtalya'da bu soru sorulmadı. 
     Türkiye'de bu soru ''Biriyle yatarken'' şeklinde sorulmuş ve kişilerin yüzde 25'i ''evet'' demiş. 
     Türkiye'de ev telefonu kullanıcılarının yüzde 4'ü haftada 8 saat ve üstü telefonda konuşurken, her 10 kullanıcıdan 3'nün evinde kablosuz telefon bulunuyor. 
     
</TEXT>
</DOC>
