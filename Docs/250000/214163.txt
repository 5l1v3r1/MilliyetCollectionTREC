<DOC>
<DOCNO> 214163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/guncel/gun90.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Ne statmış be ..    1 Olimpiyat Stadı Eurovision'dan çok daha büyük bir hayalimiz olan, alabileceğimize inandığımız bir olimpiyat için yapıldı... 
   2 140 milyon dolar harcandı, "Muhteşem stat, öyle böyle değil, olimpiyat cepte" dendi, hayalden öteye gidilemedi... 
   3 Fenerbahçe Stadından etkilenen Galatasaraylılar, Ali Sami Yen'i yıkıp yenisini yapmaya karar verince CimBom maçlarını bu atıl halde bekleyen statta oynamaya karar verdi... 
   4 Yol, rüzgar, uzaklık, atmosfer denerek Galatasaray'ın bu sezonki başarısızlığının en büyük nedeni olarak bu "tu kaka" stat gösterildi... 
   5 UEFA, bu "berbat" stada 5 yıldız verip, 2005 Şampiyonlar Ligi finalini bu "beter" statta oynatmaya karar verdi... 
   6 Hepimiz çok sevindik, bayram ettik, "bilmiyorduk, meğer ne güzelmişsin sen, canım stadım" dedik... 
   7 Olimpiyat için yapılmış statta dünyanın en önemli futbol finali oynanması da bir şeydi ve hiç yoktan iyiydi, şükrettik... 
   8 Bu karar sayesinde UEFA'nın Fatih Terim'e olan düşmanlığı ortaya çıktı. Çünkü bu stat bir takımı mahvetmişti ama O'na inat, O'nun kötü dediği bir stada böyle bir final verilmişti. Ama iyi oldu, insan düşmanını bilirse, tedbirini de ona göre alır... 
   9 Ya da bu kararı UEFA Asbaşkanı Fenerbahçeli Şenes Erzik, Fatih Terim'i yalancı çıkartmak için büyük çaba göstererek aldırmıştı... Epey koyu bir komplo teorisi 
   10 Sonuç Olimpiyatı unuttuğumuza göre verelim kiraya bu stadı. Stat 5 yıldızlı... 5 yıldızlı otellerdeki düğün, sünnet düğünü, bayi toplantıları burada da yapılsın. Popstar finali, rüzgar sörfü şampiyonası, arada bir İlhan Mansız''ın yeni Japon takımı... Yoksa nasıl çıkacak o 140 milyon dolar... 
   
   Merak kediyi öldürdü ..    Eskiden hiç fotoğraf makinesi reklamı yapılmadığı halde neden şimdi bütün cep telefonlarının reklamı fotoğraf üzerinden yapılmaktadır 
   Neden ColaTurka reklamında Amerikalılar "Dağ başını duman almış" derken "başını" kelimesindeki ''ı''ları ''i'' okur da "almış" kelimesindeki ''ı''yı düzgün okurlar, fark nedir 
   Fatih Sultan Mehmet Köprüsünde dikey kabloları köprünün üstüne bağlayan aparatta 3 delik varken neden sadece 2 kablo vardır İmalatta bir hata mı olmuştur 
   Neden herkes "top atsan uyanmam" ya da "çıt çıksa uyanırım" şeklinde uykusunu uç sıfatlarla tanımlar da "normal bir uyku uyurum işte" diye mütevazı bir söylemde bulunmaz 
   Neden Ebru Şallı oynadığı reklam filminde nefes almanın gerekliliğini kanıtlamak için o kadar kasmaktadır Nefes almanın önemini Ebru Şallı hanım kızımızdan öğrenen var mıdır 
   Sillhouette Slimmer ya da şişme yatak reklamlarındaki "20 dakika içinde arayana bir tane de bizden bedava" reklamının geçerliliği sadece 20 dakikalık mıdır 21.dakikada arayan biri bu uygulamadan yararlanamaz mı Firma yetkilileri bu iş için saat tutan bir eleman mı görevlendirmişlerdir 
   Kış geldiğinde uzmanlarca koyu renkli elbiseler giymemiz gerektiği söylenirken bembeyaz kürküyle kutup ayısının durumu nedir 
   Cep telefonu melodi reklamları neden "Abidin'den Çöpçüler Melodisi" veya "Bayhan'dan Seninle Olmak Var Ya Melodisi" şeklinde yapılır Bu şarkılar aslında sözü geçen kişilere mi aittir Aynı şarkının iki farklı şarkıcıdan gelen melodisi arasındaki fark nedir Polifonik melodilerde gelinen son teknoloji bu mudur Cep telefonları artık Bayhan''ın sesiyle mi çalacaktır 
   
   Şu eski görkemli günlerime dönsem diyorum bazen... 
   Arnold Schwarzenegger 
   
   Uzman Görüşü 
   "Kapalı kapılar ardında kaldıkça Michael Jackson gibi tacize yönelebilirsiniz..." 
</TEXT>
</DOC>
