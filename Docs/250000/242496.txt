<DOC>
<DOCNO> 242496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonyas11.html </URL>
<DATE> 2004/05/24/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Dönmedolapta çıplak rekor denemesi 
</HEADLINE>
<TEXT>

     Çılgınlığın yeri ve zamanı yok. Son olarak Guiness Rekorlar Kitabı'na girme tutkusu, bir grup kızlı erkekli İngiliz genci çırılçıplak soydu. 
     Yaklaşık 100 üniversite öğrencisi, Guinness Rekorlar Kitabı’na girmek için Londra’nın Thorpe lunaparkında çırılçıplak soyunup eğlence trenine bindi. 
     İngiltere’deki 15 üniversiteden öğrenciler, 360 derece dönüşler yapan eğlence trenine 28’erlik gruplar halinde bindiler. 
     Eğlence treni kendi etrafında dönerken çığlıklar atan gençler, çıplaklıklarından şikayetçi görünmüyorlardı. Ancak meraklı gözlerden sakınmak için de bir tedbir düşünülmüştü. Çevrede küçümsenmeyecek bir kalabalık toplanmasını önleyebilmek için rekor girişimi, Guinness yetkililerinin gözetiminde, park müşterilere kapatılarak yapıldı. 
     Bir öğrenci, Anneme buraya geleceğimi söyledim ama çıplak olacağımı söylemedim’ dedi. 
     
</TEXT>
</DOC>
