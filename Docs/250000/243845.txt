<DOC>
<DOCNO> 243845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sontur21.html </URL>
<DATE> 2004/05/29/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Ardahan'da su taşkını nedeniyle 2 köprü yıkıldı... 
</HEADLINE>
<TEXT>

     Ardahan'da sağanak yağış nedeniyle meydana gelen su taşkının sele dönüştüğü, 300 evin sel tehlikesi altında olduğu bildirildi. 
     Ardahan Belediye Başkanı Mikail Karatürk, AA muhabirine yaptığı açıklamada, sağanak yağış nedeniyle kent merkezindeki Yenimahalle'de bulunan Alabalık Deresi'nin taşmacı sonucu meydana gelen su taşkınının sele dönüştüğünü bildirdi. 
     Karatürk, şu an mahallede 300 evin sel tehlikesi altında olduğunu, bazı evlerdeki vatandaşların evlerinde mahsur kaldığını belirterek, ''Vatandaşlarımızı evlerinden çıkarabilmek için su seviyesinin azalmasını bekliyoruz'' dedi. 
     Aynı mahallede Alabalık Deresi üzerinde bulunan iki köprünün de sel nedeniyle yıkıldığı bildirildi. 
     Öte yandan, elektrik direklerinin zarar gördüğü, bu nedenle bölgenin bir kısmına elektrik verilemediği öğrenildi. 
     
</TEXT>
</DOC>
