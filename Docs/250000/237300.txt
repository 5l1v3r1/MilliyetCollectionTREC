<DOC>
<DOCNO> 237300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sontur24.html </URL>
<DATE> 2004/05/04/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Garsonun esrarengiz ölümü... 
</HEADLINE>
<TEXT>

     Cebeci semtinde meydana gelen olayda, lokantada garsonluk yaptığı öğrenilen bir kişi silahla vurularak öldürülmüş olarak bulundu. 
     Emniyet yetkililerinden alınan bilgiye göre, bir vatandaşın ihbarı üzerine, İstanbul'da garsonluk yaptığı bildirilen Gündoğan Tan'ın 33 cesedi Cebeci'de ağaçlık bir arazide bulundu. 
     Ceset üzerinde yapılan inceleme sonucunda, Tan'a 3 el ateş edildiği saptandı. Olay yerinde de inceleme yapan ekipler, 9 mm çapında 3 adet boş kovan buldu. 
     Gündoğan Tan'ın cep telefonu kayıtlarını araştıran cinayet masası dedektifleri, adını açıklamadıkları cinayet zanlısını belirlediler. Söz konusu kişinin yakalanması için çalışmaların sürdüğü bildirildi 
     
     GALERİ KURŞUNLANDI 
     Bu arada, öğle saatlerinde Bahçelievler'de bulunan Bahçeli Galeri'ye kimliği belirlenemeyen kişiler tarafından silahlı saldırıda bulunuldu. 
     Motosikletli ve kasklı olduğu belirtilen saldırganların ateş etmesi sonucunda Adnan Tarık Yıldırım göğsünden, Sertan Büyükkoçoğlu da bacağından yaralandı. Yaralılar Gazi Üniversitesi Hastanesi'ne kaldırılırken, saldırganlar olay yerinde kaçtı. 
     Emniyet yetkilileri, olayın alacak-verecek konusundan kaynaklandığını tahmin ettiklerini, soruşturmanın sürdüğünü bildirdiler. 
     
</TEXT>
</DOC>
