<DOC>
<DOCNO> 226721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/siyaset/siy04.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslında muhalefet kazanmış 
</HEADLINE>
<TEXT>

   Muhalefet, AKP'nin galip geldiği seçimden başarılı çıktıklarını belirtti. CHP Oyumuz yükseldi. SP Yüzde 100 başarı. MHP Memnunuz. ANAP Oylar arttı. DYP Çıkış başladı 
   ANKARA Milliyet 

   
   CHP, MHP, ANAP ve SP yöneticileri, AKP'nin ezici üstünlüğüyle sonuçlanan yerel seçimleri değerlendirirken, "ağız birliği etmişçesine" oylarını artırdıklarını vurguladı. 
   CHP lideri Deniz Baykal, yerel seçimlerde oyları yükseltiklerini belirtti. İl genel meclisinde yüzde 4, belediye seçimlerinde yüzde 5 civarında oy aldıklarını belirten SP Genel Başkan Vekili Recai Kutan, "Beklentilerimizin altında bir neticedir. Ancak bu kadar olumsuz şartlara rağmen 3 Kasım seçimlerdeki oy oranının yüzde 100'e yakın oranda artması başarıdır" dedi. 
   Yerel seçimlerde yüzde 2.5 oy alan ANAP'ın lideri Nesrin Nas da partisinin oyunun arttığını ifade ederek, "Ben yönetimi aldığımda partinin oy oranı yüzde 0.7'ydi" diye konuştu. 
   
   'Daha fazla bekliyorduk' 
   MHP Genel Başkan Yardımcısı Faruk Bal da, partisi açısından seçim sonuçlarının memnuniyet verici olduğunu belirterek, "Daha üst seviyede oy alabileceğimizi bekliyorduk. Ancak baskı, şantaj ve iktidarın devlet imk nlarını kullanması, oy seviyemizin bu noktada kalmasına neden oldu" şeklinde konuştu. 
   DYP'nin istediği başarıyı yakalayamamasına rağmen, oy oranını 3 Kasım 2002 seçimlerine göre az da olsa artırması yöneticilerde "buruk bir sevince" neden oldu. Partide, "10 yıldır süren düşüş durdu. Ağır da olsa artık yükselişe geçmeye başladık" yorumları yapıldı. 
   
   
   
</TEXT>
</DOC>
