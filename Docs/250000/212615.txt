<DOC>
<DOCNO> 212615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/ekonomi/eko01.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşı yurtdışına açılıyor 
</HEADLINE>
<TEXT>

   Çarşı Mağazacılık, Dubai'den başlamak üzere Körfez ülkeleri ve Romanya'da mağaza açmayı planlıyor 
      
   Boyner Grubu şirketlerinden Çarşı Mağazacılık yurtdışına açılmaya hazırlanıyor. Şirket, Anadolu'da uyguladığı bayilik sistemiyle Dubai'den başlamak üzere Körfez ülkeleri ve Romanya'da mağaza açmayı planlıyor. 
   Çarşı Genel Müdürü Aslı Karadeniz, konu hakkında şunları söyledi "Körfez ülkelerinden, Çarşı'yı oraya götürmek üzere ciddi talepler geldi. Biz de bunu değerlendiriyoruz. Romanya'da da ciddi bir potansiyel var. Orada birçok Türk yatırımcısının geliştirdiği proje var. Romanya'da, yer almayı düşünüyoruz. Körfez ülkelerinde Dubai kaynaklı olarak Abudabi ve Kuveyt'i de düşünüyoruz. Bunların içerisinde en büyük potansiyel olan Dubai'den başlayıp oradaki mağazanın oturmasını, başarısını gözlemledikten sonra ona göre diğer yerlere de yayılmayı hedefliyoruz." 
   Karadeniz, yurtdışı mağazalarında Anadolu'daki gibi bayilik sistemini uygulayacaklarını belirtti. 
   
   
   
   
</TEXT>
</DOC>
