<DOC>
<DOCNO> 235281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo08.html </URL>
<DATE> 2004/04/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Milli Takım'ın nisan ayı karnesi... 
</HEADLINE>
<TEXT>

     Belçika ile deplasmandaki özel maçta karşılaşacak A Milli Futbol Takımı, bu karşılaşma öncesinde nisan ayı içinde 24'ü özel, 18'i resmi olmak üzere toplam 42 maçta rakipleriyle karşılaştı. 
     Milliler, Avrupa'dan 25, Afrika ve Güney Amerika Kıtaları'ndan da 1'er takımla karşı karşıya geldi. Bu maçlarda, 27 yenilgi, 11 galibiyet ve 4 beraberlik elde eden ay-yıldızlı ekip, 41 gol atarken, bunun iki katı olan 82 golü de ağlarında gördü. 
     Nisan ayı içindeki mücadelelerde 3 karşılaşmayı 0-0'lık sonuçla tamamlayan Türk Milli Takımı, 16 maçta da gol atma başarısını gösteremedi. 
     Bu aydaki ilk maçında, 10 Nisan 1925 tarihinde Bulgaristan ile karşılaşan milli takım bu maçı 2-1 kazanırken, 1932 ile 1948 yılları arasında ise 16 yıl boyunca nisan ayında hiç karşılaşma oynamadı. 
     
     28 NİSAN TARİHİ 
     Türkiye, daha önce 28 Nisan 1993 tarihinde Norveç ile deplasmandaki resmi maçta karşı karşıya gelmişti. Milli takım, rakibine 3-1 yenilmekten kurtulamamıştı. 
     
     EN'LER 
     Ay-yıldızlılar, bu ay içindeki en farklı galibiyetini Mısır karşısındaki özel maçta elde etti. Milliler, rakibini 4-0'lık sonuçla mağlup etti. Milli takım ayrıca, yine özel karşılaşmada Bulgaristan'ı 5-2'lik skorla geçmeyi başardı. 
     Milliler en farklı yenilgisini ise deplasmandaki özel mücadelede Polonya karşısında 8-0 ile aldı. Türkiye ayrıca, sahasındaki özel maçta Macaristan'a da 6-0'lık sonuçla boyun eğdi. 
     Milli Takım'ın yaptığı maçların dökümü ise şöyle 
     
     
Tarih Maçlar Sonuç Maç Türü 10 Nisan 1925 TÜRKİYE-Bulgaristan 2-1 Özel 8 Nisan 1928 Yugoslavya-TÜRKİYE 2-1 Özel 15 Nisan 1928 Romanya-TÜRKİYE 4-2 Özel 17 Nisan 1932 TÜRKİYE-Macaristan B 1-2 Özel 22 Nisan 1932 TÜRKİYE-Macaristan B 1-4 Özel 23 Nisan 1948 Yunanistan-TÜRKİYE 1-3 Özel 3 Nisan 1955 TÜRKİYE-Fransa B 0-0 Özel 5 Nisan 1957 Mısır-TÜRKİYE 0-4 Özel 26 Nisan 1959 TÜRKİYE-Romanya 2-0 Resmi 29 Nisan 1962 Macaristan-TÜRKİYE 2-1 Özel 19 Nisan 1965 TÜRKİYE-Portekiz 0-1 Resmi 24 Nisan 1968 Polonya-TÜRKİYE 8-0 Özel 30 Nisan 1969 TÜRKİYE-Polonya 1-3 Özel 25 Nisan 1971 TÜRKİYE-F.Almanya 0-3 Resmi 12 Nisan 1972 Bulgaristan-TÜRKİYE 4-2 Özel 18 Nisan 1973 TÜRKİYE-Bulgaristan 5-2 Özel 2 Nisan 1975 SSCB-TÜRKİYE 3-0 Resmi 20 Nisan 1975 İsviçre-TÜRKİYE 1-1 Resmi 6 Nisan 1977 TÜRKİYE-Finlandiya 1-2 Özel 12 Nisan 1977 Avusturya-TÜRKİYE 1-0 Resmi 5 Nisan 1978 İrlanda Cumhuriyeti-TÜRKİYE 4-2 Özel 1 Nisan 1979 TÜRKİYE-F.Almanya 0-0 Resmi 15 Nisan 1981 TÜRKİYE-Çekoslovakya 0-3 Resmi 23 Nisan 1983 TÜRKİYE-F.Almanya 0-3 Resmi 4 Nisan 1984 TÜRKİYE-Macaristan 0-6 Özel 3 Nisan 1985 Romanya-TÜRKİYE 3-0 Resmi 20 Nisan 1987 TÜRKİYE-İngiltere 0-0 Resmi 12 Nisan 1989 D.Almanya-TÜRKİYE 0-2 Resmi 11 Nisan 1990 Danimarka-TÜRKİYE 1-0 Özel 17 Nisan 1991 Polonya-TÜRKİYE 3-0 Resmi 8 Nisan 1992 TÜRKİYE-Danimarka 2-1 Özel 28 Nisan 1993 Norveç-TÜRKİYE 3-1 Resmi 20 Nisan 1994 TÜRKİYE-Rusya 0-1 Özel 26 Nisan 1995 İsviçre-TÜRKİYE 1-2 Resmi 9 Nisan 1996 Azerbaycan-TÜRKİYE 0-1 Özel 2 Nisan 1997 TÜRKİYE-Hollanda 1-0 Resmi 30 Nisan 1997 TÜRKİYE-Belçika 1-3 Resmi 22 Nisan 1998 Rusya-TÜRKİYE 1-0 Özel 25 Nisan 2001 TÜRKİYE-Arnavutluk 0-2 Özel 17 Nisan 2002 Şili-TÜRKİYE 0-2 Özel 2 Nisan 2003 İngiltere-TÜRKİYE 2-0 Resmi 30 Nisan 2003 Çek Cumhuriyeti-TÜRKİYE 4-0 Özel 
     
</TEXT>
</DOC>
