<DOC>
<DOCNO> 224947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonyas10.html </URL>
<DATE> 2004/03/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Eski eşi Angelina Jolie'yi aldattı mı 
</HEADLINE>
<TEXT>

     Amerikalı aktris Angelina Jolie'nin kendisi gibi oyuncu olan eski eşi Billy Bob Thornton, ''Onunla harika bir ilişkimiz vardı'' dedi. 
     Thornton, GQ dergisinin Nisan sayısına yaptığı açıklamada, Jolie ile ilk andan itibaren birbirlerini sevdiklerini ve ''harika bir ilişkileri'' olduğunu belirtmekle beraber, ''Ancak, hayatlarımızı ne şekilde yaşayacağımız konusunda farklı fikirlere sahiptik'' dedi. 
     Billy Bob Thornton, Jolie'yi aldatıp aldatmadığına ilişkin bir soruya, ''Hayır, hayır. Bu dedikodu. Böyle bir şey asla olmadı'' yanıtını verdi. 
     Thornton, BM'nin iyi niyet elçisi olan ve Kamboçyalı bir çocuğu evlat edinen eski eşi Jolie için, ''Dünyanın her yerinde. Bunun için ona saygı duyuyorum. Bense evde kalmak istiyorum'' diye konuştu. 
     Angelina Jolie ve Billy Bob Thornton, 2000 yılında evlenmiş ve geçen yıl yollarını ayırmıştı. 
     
</TEXT>
</DOC>
