<DOC>
<DOCNO> 226336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/soneko08.html </URL>
<DATE> 2004/03/28/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
"AB Anayasası üzerinde Haziran ayında uzlaşılabilir..." 
</HEADLINE>
<TEXT>

     Avrupa Birliği AB Rekabet Komiseri İtalyan Mario Monti, AB Anayasası üzerinde Haziran ayında uzlaşılabileceğini söyledi. 
     Mario Monti, İtalya'da katıldığı bir konferansta yaptığı konuşmada, 17 Haziran'da, AB'nin ilk anayasasının doğabileceğini bildirdi. 
     Monti, AB Anayasası'nı, ortak pazar, ortak para birimi ve genişlemeden sonra dördüncü yapısal reform olarak tanımladı. 
     İspanya ve Polonya'nın, karar mekanizmasında güç kaybetmemek için AB Anayasa taslağını son haliyle onaylamayı reddetmesi üzerine geçen Aralık ayında, Hükümetlerarası Konferans çerçevesindeki görüşmeler askıya alınmıştı. 
     İspanya ve Polonya, AB'de nüfusları oranınca, Almanya, Fransa, İngiltere ve İtalya kadar siyasi güç istiyorlar. 
     
</TEXT>
</DOC>
