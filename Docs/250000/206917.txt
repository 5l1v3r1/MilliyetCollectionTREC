<DOC>
<DOCNO> 206917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/magazin/amag.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'ye Ararat mektubu 
</HEADLINE>
<TEXT>

   Tartışmalı filmin dağıtıcısı Çetin, bir mektupla Devlet Bahçeli'den filmin gösterimine yardımcı olmalarını istedi 
      Birsen Altuntaş 
   
   İstanbul Ülkü Ocakları Başkanı Levent Temiz'in 'Gösterime girmemesi için her şeyi yaparız' dediği 'Ararat' filminin Türkiye dağıtımcısı Sabahattin Çetin, MHP Genel Başkanı Devlet Bahçeli'ye bir mektup yazdı. 
   'Ararat'ın Kültür Bakanlığı'ndan alınan izinle 16 Ocak'ta vizyona girmesinin planlandığını anlatan Çetin, kendisinin de Ermeni çeteleri tarafından katledilmiş bir Azeri ailesinin üyesi olduğunu belirtti. 
   
   'Tepkiniz önemli' 
   Sabahattin Çetin, MHP lideri Devlet Bahçeli'ye yazdığı mektupta, şu satırlara yer verdi 
   "Ararat filmi Türkiye'ye karşı yapılmış bir filmdi, ama Türkiye Cumhuriyeti Devleti gösterim izni vermekle, bu filmin tezlerinden korkmadığını dünyaya ilan etti. Ancak toplumun bu kesiminden gelen tepkiye duyarsız kalamayacağımız için, sizden filmin sinemalarda gösterimi konusunda yardımcı olmanızı rica ediyoruz. Çünkü devlet bu filmin polis gözetiminde gösterimini sağlamasına rağmen, kapısında polis bekleyen bir gösterimin Türkiye'yi olumsuz şekilde etkileyeceğini düşünerek duyarlılığı gidermek istiyoruz. Türkiye'nin dış politikası açısından ulusal bir davranış bütünlüğü olması gerekiyor." 
   
   
</TEXT>
</DOC>
