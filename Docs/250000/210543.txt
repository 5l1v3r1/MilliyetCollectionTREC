<DOC>
<DOCNO> 210543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/guncel/gun08.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstihbarat müdürü eşit ücret istedi 
</HEADLINE>
<TEXT>

   Emniyet İstihbarat Daire Başkanı Sabri Uzun, "750 milyon lira maaş alan personelime "Geçiminiz nasıl" diye sormaya utanıyorum" dedi 
      ANKARA Milliyet 
   
   Emniyet İstihbarat Daire Başkanı Sabri Uzun, olası darbelerin modern güvenlik yapılanmasıyla aşılabileceğini savundu. Uzun, "Eşit işe eşit ücret istiyoruz" dedi. Polis Akademisi Başkanlığı'nın düzenlediği "İç güvenlik teşkilatlarında yeniden yapılanma sorunu" konulu konferansta konuşan Uzun şunları söyledi 
   GURUR DUYUYORUM Ocak 2003'te elime geçen para bir milyar 467 milyon lira. Bir kıdemli başçavuşun maaşı, bir milyar 403 milyon. Eski Diyarbakır Emniyet Müdür Vekili Atilla Çınar'ın aldığı maaş bir milyar 236 milyon lira. Eşit işe eşit ücret verilmesini istiyorum. Ülke istihbaratının yüzde 85'ini yapan, 750 milyon lira maaş alap personelimle gurur duyuyorum. "Geçiminiz nasıl" diye sormaya utanıyorum. 
   DARBELERİN ÇÖZÜMÜ Ülkemizde 12 kez sıkıyönetim uygulandı. 15 yıl süren OHAL dönemi yaşadık. Bunların tamamı, güvenlik kuvvetlerinin emniyet ve asayiş hizmetlerindeki aksamalara dayandırıldı. Her defasında geçici bir tedbir uyguluyoruz, ülkede güvenlik sağlanıyor, ama yine eskiye dönüyoruz. O halde biz neden güvenlik kuvvetlerini modern bir yapıya kavuşturmuyoruz da demokrasiyi kesintiye uğratıyoruz 
   KİMSE MÜDAHİL OLMASIN Türkiye'de kışlaya, camiye ve okula siyaseti sokmamak esastır. Bunlarla mücadele edecek polistir. O zaman hiç kimse polisin görevine müdahil olmasın. 
   3 MİLYAR DOLARLIK TASARRUF Emniyet ve Jandarma müsteşarlık çatısı altında birleşsin. Böylece bütçede 3 milyar dolarlık tasarruf sağlanır. 
   
   
</TEXT>
</DOC>
