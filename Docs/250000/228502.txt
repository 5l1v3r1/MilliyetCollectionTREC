<DOC>
<DOCNO> 228502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/ekonomi/eko08.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçeden çıkarılan iadeler kafa karıştırdı 
</HEADLINE>
<TEXT>

   ANKARA ANKA 
   
   Vergi iadelerinin bu yılki bütçede gösterilmemesi geçen yılla karşılaştırma yapılırken yanlış yorumlara neden oldu. Hem gider hem de gelir kısmına yazılan vergi iadeleri nette bir etkisi olmamasına karşın yeni bütçe sınıflamasında yer almayınca gelirler 1.6 katrilyon, giderler 1.3 katrilyon düşük çıktı. 
   Vergi iadelerinin önceki yılların aksine bu yıl bütçeye gelir ve gider olarak kaydedilmemesi, Ocak - Şubat 2004 gerçekleşmelerinin 2003'le karşılaştırmasında yanlış yorumlara yol açtı. Yeni sınıflamada, vergi ve bütçe geliri iadeleri artık bütçeye gider olarak kaydedilmiyor. Aynı şekilde, iade edilen vergi ve diğer gelirler de bütçe gelirleri içinde yer almıyor. 
   İadeler katılarak yapılan hesaplamaya göre, giderler geçen yıla göre yüzde 6, gelirler de yüzde 10.1 artıyor. İadeler dahil 20.9 katrilyon olan 2003'ün ilk iki ayındaki harcamalar bu yıl 22.2 katrilyona, 11.6 katrilyon olan gelirler de 15.6 katrilyona yükseliyor. 
   
   Bütçe gelirleri 11.9 katrilyon oldu milyar TL Bütçe kalemi Ocak - Şubat gerçekleşme Yılsonu bütçe hedefi Harcamalar 20.575 149.945 Faiz hariç harcama 10.618 83.895 Personel giderleri 5.293 28.559 Sosyal güv.kur. dev. primi 605 3.628 Mal ve hizmet alımları 302 12.049 Faiz harcamaları 9.957 66.050 Cari transferler 4.141 27.464 Diğer giderler 277 12.195 Gelirler 14.040 104.109 Vergi gelirleri 11.893 88.893 Vergi dışı gelirler 1.605 13.913 Diğer gelirler 542 1.303 Bütçe dengesi -6.535 -45.836 Faiz dışı denge 3.422 20.214 
   
</TEXT>
</DOC>
