<DOC>
<DOCNO> 216728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sondun11.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa, Kıbrıs görüşmelerinde çabadan kaçınılmamasını istedi... 
</HEADLINE>
<TEXT>

     Papa İkinci Jean Paul, Kıbrıs görüşmelerinde Türk ve Rum taraflarınca her türlü çabanın gösterilmesini istedi. 
     Türkiye'nin yeni Vatikan Büyükelçisi Osman Durak'ı kabul eden Papa, ''Kıbrıs sorununun adil çözümü yönünde gelişme kaydedilmesi haberlerinden memnuniyet duyduğunu'' söyledi. 
     Papa'ya güven mektubunu sunan Büyükelçi Durak da, Türkiye'nin Avrupa Birliği'ne girme çabalarından söz ederek, Papa'nın bu konudaki desteğini istedi. 
     Durak, Müslüman bir ülkenin üyeliğinin getireceği artan güvenlik ve yararlardan söz ederek, Vatikan'ın Türkiye'nin üyeliğinin Avrupa'ya getireceği yararları takdir edeceğini umduğunu söyledi. 
     Büyükelçi, ''Sizin bu yöndeki çabanız çok değerlidir ve bu Türk halkı tarafından takdirler karşılanacaktır'' diye konuştu. 
     
</TEXT>
</DOC>
