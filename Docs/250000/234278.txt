<DOC>
<DOCNO> 234278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/guncel/agun.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Andropoza girdim, 
</HEADLINE>
<TEXT>

   Şair, yazar, akademisyen Prof. Dr. Afşar Timuçin, Bizim Gazete'deki makalesinde andropozu anlattı ve "Cinselliği olmayan varlık olmak ne güzel şeymiş" dedi 
      İSTANBUL Milliyet 
   
   Unesco'nun öncülüğünde kurulan Dünya Şiir Akademisi'nin kurucu üyelerinden ve Kocaeli Ünversitesi Felsefe Bölümü Başkanı Prof. Dr. Afşar Timuçin, Türkiye Gazeteciler Cemiyeti'nin çıkardığı "Bizim Gazete"de kaleme aldığı makalesinde, "andropozu" anlattı. Makalesine, "Çok hoş bir şey oldu, kadınlarla hiçbir ilişkim kalmadı..." diye başlayan 65 yaşındaki Timuçin, şunları kaydetti 
   
   'Bilsem önce girerdim' 
   "Siz şimdi benim bu sözlerim üzerine hemen tanıyı koyacaksınız 'bayım siz andropoza girmişsiniz' Doğrudur. Belki de benim çalışmaktan herhangi bir yere ya da herhangi bir şeye girecek vaktim olmadı. Bu arada 'andropoz'a girmiş olabilir miyim Neden olmasın ....İnsanın kendini cinselliği olmayan bir varlık gibi algılaması ne güzelmiş meğer. Bilsem bu 'andropoz'a çok daha önce girerdim. Girerdim de kadınların oyunlarına şöyle, bugün yaptığım gibi, bıyık altından gülerek bakardım." 
   Erkeklerin çoğunun kadını bedensel bir birliktelik adına arzuladığını da yazan Timuçin, bunun "pis" bir eğilim olduğunu ifade etti. Timuçin makalesini şöyle tamamladı "....Kadın peşinde koşan adamlardan tiksinmişimdir. Her önelerine gelen kadına yılışa yılışa sarkarlar. İğrençtir. Neyse, hepsi bitti bunların ve ben özgürlüğümü, daha doğrusu özerkliğimi biraz geç de olsa kazandım. Ama, bugün duyduğum duygu, 'oh dünya varmış' duy-gusudur. İster inanın, ister inanmayın." 
   
   Felsefeci şair    1939'da Manisa'da dünyaya gelen Timuçin, yükseköğrenimini, Kanada'da Montreal Üniversitesi Felsefe Fakültesi'nde tamamladı. İstanbul Devlet Konservatuvarı'nda felsefe, estetik, psikoloji, ahlak gibi dersler okutan Timuçin, 1992'de profesör oldu. 2001'den beri Kocaeli Üniversitesi Felsefe Bölümü Başkanlığı yapan Timuçin aynı zamanda Unesco'nun öncülüğünde kurulan Dünya Şiir Akademisi'nin de kurucularından. 
   
   
   
   
</TEXT>
</DOC>
