<DOC>
<DOCNO> 216732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sondun15.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Basını Denktaş, De Soto'yu uykuda yakaladı... 
</HEADLINE>
<TEXT>

     KKTC Cumhurbaşkanı Rauf Denktaş'ın, dün yapılan Kıbrıs müzakereleri sırasında, görüşmelere BM Genel Sekreteri Kofi Annan'ı temsilen katılan Kıbrıs özel temsilcisi Alvaro De Soto'yu ''uykuda yakaladığı ve dürterek horlamamasını ve konuşurken kendisine bakmasının istediği'' öne sürüldü. 
     Rum Simerini gazetesi, ''Horlamalı müzakereler'' başlıklı haberinde, ''Denktaş, de Soto'yu uykuda yakaladı'' ifadesini kullandı. 
     ''Müzakereler sırasında uygunsuz davranışlar da olduğunu'' yazan gazete, ''Denktaş'ın de Soto'yu uykuda yakaladığını ve dürterek, 'konuşurken kendisine bakmasını, horlamamasını' istediğini'' iddia etti. 
     De Soto'nun daha sonra Papadopulos'a da aynı şekilde davrandığına işaret eden gazetenin haberinde, de Soto'nun, ''siyasi eşitlik politikası uygulamaya çalıştığını'' söylediği belirtildi. 
     Politis gazetesi de, ''Denktaş ve Mustafa'' başlıklı haberinde, yeni devletin marşı konuşulurken meydana geldiğini iddia ettiği bir gelişmeyi şu şekilde aktardı 
     ''Rauf Denktaş, dün de müzakerelere kendi rengini kattı. Yeni devletin marşı konuşulurken, Kıbrıslı Türk lider, bir an Papadopulos'a dönerek, 'Doktor Küçük'ün 1960'da marş için ne önerdiğini sen hatırlayacaksın' dedi. Herkes şaşkınlık içinde Denktaş'ın 'Ya Mustafa ya Mustafa' şarkısını söylemeye başladığını gördü ve işitti. O ana kadar önünde olanların ne olduğunu anlayamayan Alvaro De Soto dışında herkes güldü.'' 

     
</TEXT>
</DOC>
