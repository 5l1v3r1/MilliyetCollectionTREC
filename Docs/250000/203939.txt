<DOC>
<DOCNO> 203939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/soneko18.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, 1. seansta 29 puan arttı 
</HEADLINE>
<TEXT>

     İMKB Ulusal-100 Endeksi, önceki kapanışa göre 29.38 puan artışla 1. seansı 18,416.96 puandan tamamladı. 
     Haftanın ilk seansında hisse senetlerinin ortalama değer kazancı yüzde 0.16 olarak gerçekleşti. 
     Dün 18,387.58 puanla yılın en yüksek seviyesinden kapanan Borsa, 1. seansa 13.11 puan kayıpla 18,374.47 puandan başladı. 
     İlk yarıyı 18,580.66 puandan geçen endeks, seans içinde en düşük 18,336.62 kadar gerilerken, en yüksek 18,701.09 puanı gördü. Endeks, 18,416.96 puanlık kapanış değeriyle yılın yeni zirvesini oluşturdu. Endeks 1. Seans sonu itibariyle en son 4 Mayıs 2000 tarihinde 18,473.46 puanla bu seviyelerden kapanış yapmıştı. 
     Seans sonunda mali endeks 3.22 puan düşüşle 25,077.47 puana gerilerken, sanayi endeksi 27.54 puan artışla 16,189.78 puana, hizmetler endeksi 109.83 puan artışla 10,046.71 puana yükseldi. 
     Böylece, önceki kapanışa göre mali grup hisseler ortalama yüzde 0.01 oranında değer yitirirken, sanayi grubu hisseler ortalama yüzde 0.17, hizmetler grubu hisseler ise ortalama yüzde 1.11 değer kazandı. 
     1. seansta işlem gören toplam 286 hisse senedinden 171'i değer kazanırken, 69 hisse senedi değer kaybetti, 46 hissenin fiyatında değişiklik olmadı. 
     Seansta, 735 trilyon 74 milyar 877 milyon liralık işlem hacmi oluştu. 
     1. seansta, İhlas Holding, Turkcell, Yapı Kredi Bankası, Koç Holding ve Doğan holding en yoğun işlem gören hisseler oldu. 
     
</TEXT>
</DOC>
