<DOC>
<DOCNO> 218694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yazar/uras.html </URL>
<DATE> 2004/02/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Günde 140 yılda 35 bin ihale 
</HEADLINE>
<TEXT>

   
   Kamu kuruluşları yerel idareler, belediyeler dahil mal ve hizmet alımı ihale yoluyla veya doğrudan alım şeklinde yapıyor. 
   Bu alımları şimdilerde "Kamu İhale Kurumu" izliyor. Kamu İhale Kurumu 2003 yılı içindeki alımlarla ilgili rakamları yayımladı. 2003 yılında Kamu İhale Kurumu tarafından izlenen alımların toplamı 5 katrilyon 600 trilyon lira. Bunun 981 katrilyon liralık bölümü yüzde 18'i doğrudan alım. 4 katrilyon 619 trilyon liralık iş toplamın yüzde 86'sı ise, ihale ile dağıtılmış. 
   4 katrilyon 419 trilyon liralık alım için 35 bin 587 adet ihale gerçekleştirilmiş. Tatil günlerini çıkarırsak demek ki kamu kuruluşları her gün ortalama 140 - 150 işi ihale ile bağlıyor. İhale harcamaları toplamı 4 katrilyon 619 trilyon liranın yüzde 55'i mal alımı, yüzde 19'u yapım işi, yüzde 25'i hizmet alımı ile ilgili.Bu dağılıma dikkatinizi çekmek isterim. İhale denilince akla hemen "inşaat onarım" gelir. İnşaat ihalelerinin payının toplam harcamadaki oranı düşük. 
   Yüzde 19. Esas büyük iş büyük iş devlete mal satmakta, devlete hizmet satmakta var... İhalelerin finansman kaynağı paranın kaynağı da önemli. Harcamanın çoğunun genel bütçe dışına kaydığı anlaşılıyor. 4 katrilyon 619 trilyon liralık toplam ihalede genel bütçeden sağlanacak finansmanın kaynağı yüzde 31 oranında. Kalan bölüm katma ve döner bütçe ile fonlardan geliyor.Gelelim en önemli noktaya. Acaba kamuda büyük para harcayıcılar kimler En çok ihale yapan kuruluşlar hangileri 
   Devlet ile iş yapanların, devlete iş yaparak para kazananların, en önemli kapıları hangileri 
   Aşağıda bir tablo veriyorum. Bu tabloda 2003 yılında hangi kuruluşun kaç ihale ve kaç liralık iş bağlantısı yaptığını göreceksiniz. 
   En fazla ihale yapan kuruluş Milli Savunma Bakanlığımız. 2003 yılında toplam ihalelerin yüzde 18.3'ünü gerçekleştirmiş, 6.529 ihale yapmış. Toplam ihale bağlantısının yüzde 13.9'unu yapmış, 644 trilyon liralık işi bağlamış.Milli Savunma Bakanlığı'nı yerel yönetimler belediyeler izliyor. Belediyeler ihale ile para harcamada Milli Savunma Bakanlığı'ndan sonra ikinci sırada... Belediyeler bu paraları nereden buluyor, nereye harcıyor Herhalde birileri biliyordur 
   Halkı ilgilendiren Sağlık Bakanlığı ve Milli Eğitim Bakanlığı ihaleleri ile tarım ile ilgili ihaleler en sonlarda...İhalelerde çok tenzilatla iş yapıldığı bolca tartışılır. 2003 yılında ihaleler yapı işlerinde yaklaşık maliyetin yüzde 69'u, mal ve hizmet alımlarında yaklaşık maliyetin yüzde 81'i üzerinden sözleşmeye bağlanmış. 
   
   2003 yılında kim ne kadar ihale yaptı İhale toplamı Milyar TL İhale sayısı Adet Milli Savunma Bakanlığı 644.428 6.529 Yerel Yönetimler Belediyeler 585.211 2.700 İçişleri Bakanlığı 538.163 3.311 Enerji ve Tabii Kaynaklar 431.824 1.704 Bayındırlık ve İskan 410.518 1.178 KİT'ler, Fonlar 398.299 1.944 Yüksek Öğretim Kurumu 391.043 2.198 Sağlık Bakanlığı 306.272 4.289 Milli Eğitim Bakanlığı 284.441 5.566 Tarım ve Köy İşleri 155.735 1.465 10 Kuruluş Toplamı 4.143.934 30.884 Diğer 17 Kuruluş 473.338 4.703 Genel Toplam 4.619.272 35.587 
   Kaynak Kamu İhale Kurumu İstatistikleri 
   
      
   
</TEXT>
</DOC>
