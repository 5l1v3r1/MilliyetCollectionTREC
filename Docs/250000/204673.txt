<DOC>
<DOCNO> 204673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur32.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon programında kapkaç itirafı yaptılar, gözaltına alındılar 
</HEADLINE>
<TEXT>

     Katıldıkları bir televizyon programında kapkaç olaylarını anlatan 2 çocuk, gözaltına alındı. 
     Alınan bilgiye göre, bugün bir televizyon programına yüzleri maskeli olarak çıkartılan 2 çocuğun bazı kapkaç olaylarını anlatması üzerine, polis harekete geçti. 
     Gözaltına alınarak Asayiş Şube Müdürlüğü'ne götürülen çocuklar, daha sonra Çocuk Şube Müdürlüğü'ne teslim edildi. 
     Polis yetkilileri, yaşları küçük olduğu için sorgusu yapılamayan çocukların şifahi anlatımlarında, herhangi bir kapkaç olayına karışmadıklarını, programda rol yaptıklarını söylediklerini belirttiler. 
     Yetkililer, çocukların programa çıkarılmasına ilişkin, çocuk haklarına saygısızlık ve emniyeti suiistimal gerekçesiyle yasal işlem yapılabileceğini de kaydettiler. 
     
</TEXT>
</DOC>
