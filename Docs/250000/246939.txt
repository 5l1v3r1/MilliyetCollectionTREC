<DOC>
<DOCNO> 246939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sontur24.html </URL>
<DATE> 2004/06/10/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kütahya'da yangın... Mahsur kalan 4 kişilik aileyi itfaiye kurtardı 
</HEADLINE>
<TEXT>

     Kütahya'da bir apartmanın üçüncü katındaki evde çıkan yangın nedeniyle balkonda mahsur kalan 4 kişilik aile, itfaiye ekipleri tarafından kurtarıldı. 
     Zafertepe Mahallesi'ndeki Porsuk Apartmanı'nın üçüncü katında oturan Mısırlı Ailesi'nin evinde, sabah saatlerinde yangın çıktı. 
     Bir anda alevler arasında kalan Ahmet 32 ve eşi Gülay Mısırlı 27 , çocukları Emir 3 ile Eda'yı 6 alarak balkona çıktılar ve çevreden yardım istediler. 
     Kısa süre sonra olay yerine ulaşan Kütahya Belediyesi İtfaiye ekipleri, merdiven uzatarak önce iki çocuğu, sonra da anne ve babayı balkondan indirdi. 
     Dumandan etkilendikleri belirlenen Mısırlı ailesi, 112 Sağlık ekiplerince yapılan ilk müdahalelerinin ardından, Kütahya Devlet Hastanesi'nde tedavi altına alındı. 
     Kısa sürede kontrol altına alınan yangının, elektrik kontağı yüzünden çıktığı sanılıyor. 
     
</TEXT>
</DOC>
