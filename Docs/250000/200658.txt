<DOC>
<DOCNO> 200658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur02.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK Asgari ücret en az 1 milyar lira olmalı 
</HEADLINE>
<TEXT>

     Kamu Emekçileri Sendikaları Konfederasyonu KESK Genel Başkanı Sami Evren, ''Asgari ücretin yoksulluk sınırının üzerinde, en az 1 milyar lira civarında olması gerekir'' dedi. 
     Evren, Antalya'da yaptığı açıklamada, örgütlü, büyük bir sendika olarak Asgari Ücret Tespit Komisyonu'nda yer almak istediklerini söyledi. Evren, şunları kaydetti 
     ''Biz buralarda olmak istiyoruz ama bu konuda da problem var. Asgari ücret Türkiye'de gerçekten çok gülünç. Bunu Başbakan da kabul ediyor. Herkes kabul ediyor ama kimse dokunamıyor. Asgari Ücretten yüzde 15'e yakın vergi alınıyor. 
     Asgari ücretin şu an ki miktarını kimsenin savunmaya hakkı yoktur.'' 
     
     İNSANCA YAŞAM 
     Yeni asgari ücretin insanca yaşam standartlarında olması gerektiğini ve bunun kıstasının belli olduğunu söyleyen Evren, ''Başbakan dahi asgari ücretin yetersiz olduğunu kabul ediyor ama adım atmıyor. TİSK'i, TÜSİAD'ı aşabilecek mi Kimin iktidar olduğunun sınavıdır bu'' diye konuştu. 
     Yeni asgari ücreti, yoksulluk sınırının üzerinde bir rakam olarak önerdiklerini bildiren Evren, ''Asgari ücretin, yoksulluk sınırının üzerinde, en az 1 milyar lira olması lazım'' dedi. 
     
</TEXT>
</DOC>
