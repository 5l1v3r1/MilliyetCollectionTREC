<DOC>
<DOCNO> 237020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonyas06.html </URL>
<DATE> 2004/05/03/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bebeğini aşıya götürmeyen aileye hapis cezası 
</HEADLINE>
<TEXT>

     Macaristan'da, bebeklerini aşıya götürmeyen anne-baba, hapis cezasına çarptırıldı. 
     Szombathely kentinde yaşayan Zöld ailesi, 1 ve 3 yaşındaki çocuklarını aşıya götürmeyi reddettiği gerekçesiyle, ''küçük çocukları tehlikeye atmak'' ile suçlandı. 
     Mahkeme, bebeğin babası ve annesini 6'şar ay hapis cezasına çarptırdı. 
     Doktorların defalarca uyarmasına rağmen Zöld ailesinin, ''aşının bebekleri üzerinde kalıcı zararı olacağı'' gerekçesiyle, çocuklarına koruyucu aşı yapılmasına karşı çıktığı belirtildi. 
     Ailenin erkek çocuğu Zsombor 1 ve kız çocuğu Csengele'ye 3 bir an önce aşı yapılmasını isteyen mahkeme, aksi halde bebeklerin ailelerinden alınarak çocuk esirgeme kurumuna verileceğini açıkladı. 
     Zöld ailesi karara itirazda bulundu. 
     
</TEXT>
</DOC>
