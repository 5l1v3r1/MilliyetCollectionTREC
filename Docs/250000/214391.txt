<DOC>
<DOCNO> 214391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/siyaset/siy08.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçekle karşıladı ama yerinden oldu 
</HEADLINE>
<TEXT>
   Müdürün ilk icraatı Polisevi'ne mescit 
      MUHAMMET KAÇAR Rize 

   
   Rize Emniyet Müdürlüğü görevine atanan İbrahim Kaya'nın ilk icraatı Polisevi'nde mescit açmak oldu. Kadın olan özel kalem müdürü ve sekreterini başka bölümlere atayan Kaya, bu birimlere erkek memur atadıktan sonra hacca gitti. Emniyet Genel Müdürlüğü Polis Teftiş Kurulu Başkanlığı'nda 13 yıldır Polis Başmüfettişi olarak görev yapan Kaya, ocak ayında Rize Emniyet Müdürlüğü'ne atandı. Göreve başlar başlamaz, Polisevi'nde mescit açan Kaya, kadın olan Özel Kalem Müdürü Komiser Yardımcısı Sema Abanoz'u Trafik Tescil ve Denetleme Şube Müdürlüğü'ne, sekreteri polis memuru Emine Çiftekuş'u da Silah Ruhsat Şubesi'ne atadı. Kaya, Özel Kalem Müdürlüğü ve sekterliğine erkek memurları görevlendirdi. Daha sonra izne ayıralan Kaya, ocak ayının son haftasında hacca gitti. Kaya, bir hafta sonra Rize'ye dönecek. 
   
   
   
</TEXT>
</DOC>
