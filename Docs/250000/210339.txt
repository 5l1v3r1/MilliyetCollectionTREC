<DOC>
<DOCNO> 210339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun05.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Internet'ten korsan şarkı indiren 532 kişiye dava 
</HEADLINE>
<TEXT>

     ABD'deki müzik şirketleri, İnternet'ten telif haklarına aykırı olarak şarkı dosyası indiren ve paylaşan 2 kişiye daha dava açtı. 
     ABD'deki plak şirketlerini çatısı altında toplayan Amerika Albüm Endüstrisi Birliği RIAA , internet üzerinden müzik korsanlığıyla mücadele çerçevesinde geçen Eylül'de 261 kişiye açtığı davanın ardından dün de 2 kişiyi mahkemeye verdi. 
     RIAA, Eylül'de giriştiği hukuk mücadelesinden farklı olarak bu kez şahıslara değil, bilgisayarların sayısal ya da Internet Protokol IP adreslerine dava açtı. 
     RIAA Başkanı Cary Sherman, ''yasadışı dosya paylaşanlara bununla mücadeleye ne kadar kararlı oldukları mesajını verdiklerini'' belirtti. 
     RIAA'nın açtığı davalardan sonra yapılan bir araştırmada, 1,4 milyon kullanıcının telif hakları davalarından çekinerek bilgisayarlarındaki müzik parçalarını sildikleri ortaya çıkmıştı. 
     
</TEXT>
</DOC>
