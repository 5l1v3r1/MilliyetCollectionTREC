<DOC>
<DOCNO> 242582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/yasam/yas07.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeyle uğraş, uzun yaşa 
</HEADLINE>
<TEXT>


Her gün 20 dakika toprak ve bitkilerle uğraşmak, hastalık riski ile şiddet eğilimini azaltıyor 

DIŞ HABERLER 

Avrupa Bahçıvancılık Ürünleri Ticaret Birliği HTA adlı kuruluş, sağlık kuruluşlarına, bitkilerle uğraşmanın insan sağlığı üzerindeki olumlu etkilerini dikkate alan bir yönetmelik hazırlaması tavsiyesinde bulundu. 
Avrupa Birliği'nden 1.7 milyon sterlinlik 4.7 trilyon lira fon alarak 'PlantforLife' Hayat İçin Bitki adı altında bir kampanya başlatan HTA, insanların evde, işyerinde ve bahçede bitkilerle daha fazla iç içe olmasını sağlayacak aktiviteler düzenleyecek ve olumlu etkilerini gösteren raporlar yayınlayacak. Bu raporlardan birine göre, bahçede günde 20 dakika veya haftada 2.5 saat bitkilerle uğraşmak kalp ve öteki kronik hastalıklara yakalanma riskini azaltıyor ve ev içi şiddeti önlüyor. Örneğin, çevresinde bol miktarda yeşil alan bulunan apartmanlarda şiddet içeren suç işleme oranı, bulunmayanlara göre yüzde 52 daha az. 



</TEXT>
</DOC>
