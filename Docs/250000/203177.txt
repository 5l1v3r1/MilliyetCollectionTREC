<DOC>
<DOCNO> 203177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun23.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar'a göre "seks ve para" ciddi ilişki için önemli değil... 
</HEADLINE>
<TEXT>

     Almanya'da yapılan bir araştırma, halkın büyük çoğunluğunun, seks ve parayı ciddi bir ilişki için önemli görmediğini ortaya koydu. 
     Lisa adlı dergi tarafından yapılan araştırmaya göre, Almanların yüzde 98'i, sadakat, hoşgörü ve güvenilirlik gibi değerleri, seks ve paradan daha önemli görüyor. 
     Alman halkının yüzde 37'si, mutlu bir ilişki için eşlerin olduğu gibi kabul edilmesinin en önemli unsur olduğunu ifade ederken, kadınların yüzde 29'u, erkeklerin ise yüzde 23'ü mutlu bir ilişkinin temel unsurunun sadakat olduğunu belirtti. 
     Almanların yüzde 76'sı mutlu bir ilişkiye sahip olduğunu söylerken, sadece yüzde 1'i eşinden ayrılmayı düşündüğünü kaydetti. 
     Halkın büyük çoğunluğu, eşiyle mutlu olmak için ''romantik bir yemek'' gibi küçük şeylerin yeterli olduğunu belirtirken, yüzde 6'sı, ''İlişki için özel bir şey yapmamız gerekmiyor, ilişkimiz kendiliğinden yürüyor'' dedi. 
     
</TEXT>
</DOC>
