<DOC>
<DOCNO> 204407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo12.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Deplasmanda Hooijdonk, Kadıköy'de Tuncay konuştu 
</HEADLINE>
<TEXT>

     2003-2004 Sezonunun ilk yarısında Fenerbahçe'nin gollerinin yüzde 66.6'sına imzasını atan Van Hooijdonk ve Tuncay, sarı-lacivertli takımı taşıyan isimler oldu. 
     Fenerbahçe'nin sezonun ilk yarısında rakip filelere gönderdiği 36 golün 24'üne imza atan iki futbolcudan Van Hooijdonk 13, Tuncay da 11 gol attı. 
     Attıkları gollerle maçların büyük bir çoğunluğunda takımlarına galibiyeti getiren iki futbolcudan Tuncay Kadıköy'deki, Van Hooijdonk ise deplasmandaki maçlarda ön plana çıktı. 
     Tuncay, takımının kendi sahasında yaptığı maçlarda rakip filelere 8 gol atarken, Hollandalı futbolcu deplasmanda 9 gol kaydetti. 
     Sarı-lacivertlilerde sezonun ilk yarısında Van Hooijdonk 13, Tuncay 11, Serhat 4, Rebrov 2, Luciano, Kemal, Aurelio, Selçuk, Ümit ve Yusuf da 1'e gol attılar. 
     Fenerbahçe Şükrü Saracoğlu Stadı'nda yapılan maçlarda Tuncay 8, Van Hooijdonk 4, Serhat 3, Aurelio ve Yusuf 1'er gol attı. 
     Deplasman maçlarında ise 9 golle Van Hooijdonk ilk sırada yer alırken, Tuncay 3, Rebrov 2, Luciano, Kemal, Selçuk ve Ümit'in de 1'er golü bulunuyor. 
     Fenerbahçe'nin Gençlerbirliği'ni Serhat'ın attığı golle 1-0 yendiği maç, sarı-lacivertlilerin saha kapatma cezası nedeniyle İzmir'de oynandı. 
     
     İKİ FUTBOLCUNUN GOLLERİ 

     Sarı-lacivertlilerde Van Hooijdonk'un deplasmanda, Tuncay'ın da Kadıköy'de attığı goller ve dakikaları şöyle 
     Van Hooijdonk'un deplasman golleri 
     1. Trabzonspor-Fenerbahçe... Dk. 12. 
     2. Diyarbakırspor-Fenerbahçe Dk. 76. 
     3. Galatasaray-Fenerbahçe... Dk. 48. 
     4. Bursaspor-Fenerbahçe..... Dk. 27-88. 
     5. Ankaragücü-Fenerbahçe.... Dk. 42-63. 
     6. Malatya-Fenerbahçe....... DK. 9-27. 
     Tuncay'ın Kadıköy'deki golleri 
     1. Fenerbahçe-Elazığspor.... Dk. 22-45-80-90. 
     2. Fenerbahçe-Gaziantepspor. Dk. 79. 
     3. Fenerbahçe-Adanaspor..... Dk. 8-41. 
     4. Fenerbahçe-Denizlispor... Dk. 57. 
     
</TEXT>
</DOC>
