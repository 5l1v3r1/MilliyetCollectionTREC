<DOC>
<DOCNO> 238063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun28.html </URL>
<DATE> 2004/05/07/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
'İngiliz kadın asker yakalayan, köle olarak kullanabilir' 
</HEADLINE>
<TEXT>

     Irak'ta radikal Şii lider Mukteda Sadr'ın yardımcılarından Şeyh Abdülsettar El Bahadli, cuma hutbesinde, İngiliz kadın asker yakalayan kişinin onu köle olarak tutabileceğini söyledi. 
     Sadr'ın Güney Irak'taki temsilcisi olan El Bahadli, Basra'da El Havi Camisi'nde yaklaşık 3 bin kişiye, kentteki İngiliz askerlerine karşı cihat başlatılması çağrısında bulundu. 
     Irak Geçici Yönetim Konseyi GYK üyelerini yakalayan ya da öldürenlere para vaadinde de bulunan El Bahadli, bir İngiliz askeri yakalayana 250 bin dinar 350 dolar , öldürene 100 bin dinar 150 dolar verileceğini söyledi. 
     El Bahadli, İngiliz askerlerinin denetimindeki hapishanelerde tecavüze uğrayan 3 Iraklı kadına ilişkin fotoğraf ve belgelerin elinde olduğunu anlatarak, Basra'daki İngiliz güçlerinin, kentte devriye gezmemeleri ve Sadr yandaşlarını rahatsız etmemelerine ilişkin anlaşmalara uymadığını da kaydetti. 
     Şeyh Abdülsettar El Bahadli, ayrıca Basra'daki devlet dairelerine Sadr'ın resimlerinin asılmasını istedi. 
     
</TEXT>
</DOC>
