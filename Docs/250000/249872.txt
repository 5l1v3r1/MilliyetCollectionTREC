<DOC>
<DOCNO> 249872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/yasam/yas07.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sharm El Sheikh'de balıklarla yüzmek... 
</HEADLINE>
<TEXT>



Kızıldeniz'de Süveyş ile Aden Körfezi'nin kesiştiği yerdeki Sharm El Sheikh'de sadece deniz, kum ve güneş yok. 'Şeyhin Sakalı' anlamına gelen tatil beldesinde balıklarla yüzme şansınız da var. Mısır'a giderken, yurtdışı çıkış harcı 70 milyon, vize 30 euro 54 milyon TL , seyahat sigortası 13 euro 23 milyon TL ve havaalanı vergisi 50 euro 90 milyon TL gibi standart ödemeler yapmanız şart. Sharm El Sheikh'de 7 gece 8 gün tatil yapmak istiyorsanız, 4 yıldızlı bir otel için yarım pansiyon 169 euro 305 milyon TL , 5 yıldızlı bir otel için 269 euro 485 milyon TL , 5 yıldızlı bir otelde her şey dahil 359 euro 650 milyon TL ödemeniz yeterli. 
Bu fiyatlara, uçakla gidiş - dönüş, transferler, şehir ve casino turu da dahil. Konakladığımız tatil köyü Domina'nın kilometrelerce uzanan kumsalı var ama denize girilen yer küçük bir koridor. Çünkü, tatilcilerin, balıkların yuvaladıkları yerlerde denize girilmesine izin verilmiyor. İhlal edenleri ise görevliler uyarıyor. 


</TEXT>
</DOC>
