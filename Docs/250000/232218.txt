<DOC>
<DOCNO> 232218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yazar/civaoglu.html </URL>
<DATE> 2004/04/17/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kıbrıs hanedanı 
</HEADLINE>
<TEXT>

   
   Kıbrıs'ın bir kralı mı eksikti Onu da sunalım. 
   Kıbrıs'ı 1192'den 1489'a kadar 300 yıl boyunca yöneten Lusignan Hanedanı'nın son bireyleri Livio ve oğlu Alessandra Lusignan ile Brüksel'de tanıştım, söyleştik. 
   Baba Lusignan'a "referandum öncesi Kıbrıs için görüşünün ne olduğunu" sordum. "Annan Planı'nı okumadım ama adadaki Türk varlığı ve toplumsal kimliği kalıcı olmalı" cevabını aldım. 
   
   Aslan Yürekli'den taç    Öykü şöyle 
   Kayıtlara göre Haçlı Seferleri sırasında "Aslan Yürekli" lakaplı İngiltere Kralı Richard tarafından, Kıbrıs, Kudüs'ten dışlandığı için kendine yurt arayan eski Kral Guy de Lusignan'a satılıyor. Bu parayla Haçlı Seferleri'ne finansman katkısı sağlanıyor. 
   Yıl 1189... 
   Lusignan hanedanı böylece 300 yıl Kıbrıs Adası'nı yönetiyor. 
   St. Hillarion ve Adalia kaleleri, Lusignan hanedanı zamanında yapılıyor. 
   Sonrası... Kıbrıs, Venedikliler tarafından ele geçirilince aile önce Sakız Adası'na göçüyor. 
   Ardından İzmir'e... 
   Kıbrıs, 1571'de Osmanlı tarafından alınınca, aile Osmanlı ile yakınlaşıyor. 
   Lusignan ailesi, yüzyıllarca İzmir'de daha çok Mirri'ler adıyla tanınıyor. 
   
   Hanedandan İzmir'e...    Baba Lusignan 1960 yılına kadar Türkiye'de kalmış. İyi bir eğitimi var. 
   Levanten diye anılan İzmir'de yerleşmiş Latinlerden. 
   Sonra... Belçika'ya göçmüş. 
   AB'nin o zamanki adı olan Ortak Pazar'a uluslararası memur olarak girmiş. Şimdilerde Verheugen'in, başında bulunduğu AB'nin genişlemeden sorumlu bölümünün Türkiye, Yunanistan, Yugoslavya masasını yönetmiş. 
   Artık, emekli. 
   Keyifli yaşamını sürdürüyor. 
   Onun görevinde oğlu Alessandro Mirri di Lusignan var. 
   AB'nin genişlemeden sorumlu bölümünde ikinci adam. 
   Brüksel Egmond Sarayı'nda geçen hafta yönettiğim "Türkiye merceğinden Batı ve İslam İlişkileri" konulu etkinliğin panelistlerinden biriydi. 
   Onu tanıtan notta şöyle bir parantez açılmıştı "Kökeni İzmir'dir. Adı kadar uzun bir tarihe sahip aileden gelmektedir. 300 yıl Kıbrıs'a hükmeden krallığın son genç erkeğidir." 
   Gündemi tamamladıktan sonra şaraplarımızı yudumlarken o ve babası ile lafladık. 
   Baba Livio Lusignan, "Her şeyin Türkiye'nin eski Madrid Büyükelçisi Zeki Kuneralp'in oğlu Sinan Kuneralp'e ait İSSİS Yayınevi'nce yayımlanan OSMANLI'DAKİ LATİNLER adlı kitapta yazılı olduğunu" söyledi. Ayrıca, ansiklopediler ve internetteki Kıbrıs sitesinde http www.cyprusivc.com default.asp bu anlatımı doğrulayan ayrıntılı bilgiler var. 
   Nereden nereye 
   
      
   
   
</TEXT>
</DOC>
