<DOC>
<DOCNO> 201483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/siyaset/siy04.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yıldızımız barışmadı' 
</HEADLINE>
<TEXT>

   Stockholm'e bir günlük ziyarette bulunan Milli Eğitim Bakanı Çelik yeni YÖK Başkanı ile ilgili soru üzerine, 'Önce icraatını görmemiz lazım' dedi 
      
   Milli Eğitim Bakanı Hüseyin Çelik, 5 Aralık'ta emekliye ayrılan eski YÖK Başkanı Prof. Kemal Gürüz ile "yıldızının barışmadığını" söyledi. Çelik, "Kuran kurslarında çocuklarımızın beyni yıkanıyor" diyen bir öğretmeni de "Din insanın ayrılmaz parçasıdır" diyerek tersledi. 
   Önceki gün gerçekleştirdiği bir günlük İsveç ziyareti sırasında Stockholm'de Türk öğrencilerin öğrenim gördüğü bir okulu ziyaret eden Hüseyin Çelik, akşam da Nobel ödüllerinin verildiği yemeğe katıldı. 
   Çelik, yeni YÖK Başkanı Prof. Erdoğan Teziç'le ilgili görüşlerinin sorulması üzerine, "Yeni başkanla ilgili düşüncelerimizi söylemek için önce icraatını görmemiz lazım. Eski Başkan Gürüz'le yıldızımız barışmadı" dedi. 
   
   Şik yete yanıt yok 
   Stockholm'de Türk öğrencilerin devam ettiği Rinkebyskolan okulunda Çelik, Ulaştırma Bakanlığı ile anlaşma yaptıklarını, Türkiye'de de İsveç'teki gibi okullarda internet sistemi kurmak istediklerini, bunun için İsveç'teki Sisko firması yetkilileriyle görüşeceklerini söyledi. Çelik, Türkiye'nin beş yıl içinde AB ülkelerinin standartlarını sağlayabileceğini de ifade etti. 
   Türkçe ders veren bir öğretmen de ziyaret sırasında Çelik'e şikayette bulunarak, "En büyük sorunumuz, çocukların burada açılan Kuran kurslarına gitmeleri. Çocukların burada beyni yıkanıyor. Çocukların buralara devam etmesini sağlamak için büyük hediyeler bile veriliyor" dedi. 
   
   Ayrılmaz parçadır 
   Ancak Bakan Çelik bu sözler üzerine "Din duygusu insan varlığının ayrılmaz parçasıdır" yanıtını vermekle yetindi. 
   
   
   
</TEXT>
</DOC>
