<DOC>
<DOCNO> 249328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonyas12.html </URL>
<DATE> 2004/06/19/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Duvara Karşı filminin ödül alması Alman basınında... 
</HEADLINE>
<TEXT>

     54. Berlin Film Festivali Berlinale'de ''Altın Ayı'' ödülünü kazanan ''Gegen die Wand'' Duvara karşı adlı filmin, Alman Film Ödülü'nü de kazanması Alman gazetelerinde geniş şekilde yer aldı. 
     Berliner Morgenpost gazetesi, ''Duvara Karşı'nın zaferi'' başlığıyla birinci sayfadan verdiği haberde, filmin yapımcısı Fatih Akın ile başrol oyuncuları Sibel Kekilli ve Birol Ünel'in, Alman Film Ödülü olan ''Lola'' heykellerini aldıklarını hatırlattı. 
     Bild gazetesi, Kekilli'nin teşekkür konuşmasında, ''kader bana limonlar verdi. Ben bunlardan limonata yaptım. Anne, baba, benimle gurur duyabilirsiniz. Bize bu ödülü layık görmeyenlere de şunu söylemek istiyorum Sadece basit insanlar, diğer insanların hatalarından memnun olurlar'' şeklinde konuştuğunu yazdı. Ünel'in de, ''Artık bu ödülün zamanı gelmişti'' şeklinde konuştuğuna işaret edildi. 
     Berliner Zeitung gazetesi birinci sayfadan verdiği haberde, Akın'ın ödül törenine eşi Monique ile katıldığını hatırlatırken, Der Tagesspiegel ve B.Z. gazeteleri de ödül törenine geniş yer verdi. 
     ''Duvara Karşı'' adlı film, en iyi film, en iyi yapımcı, en iyi oyuncular ve en iyi kameraman dalında toplam 5 ödül kazandı. 
     
</TEXT>
</DOC>
