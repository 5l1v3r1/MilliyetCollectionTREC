<DOC>
<DOCNO> 222966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/magazin/mag02.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim bitti sıra sınavda 
</HEADLINE>
<TEXT>

      MAGAZİN SERVİSİ 
   
   Müjdat Gezen Sanat Merkezi Klasik Türk Müziği Bölümü'nde Sadun Aksüt ve Melahat Pars'tan ders alarak başladığı müzik eğitimini İstanbul Teknik Üniversitesi Devlet Konservatuvarı Temel Bilimler Bölümü'nü bitirerek tamamlayan Alev, ilk albümünü çıkardı. Pop - fantezi tarzı şarkıların yer aldığı albüm, Sony Müzik etiketiyle müzik marketlerde yerini aldı. "Bir Güzellik Yapsana" adlı albümünde Zeynep Talu, Garo Mafyan ve Hakkı Yalçın gibi isimlerle çalışan Alev, ilk video klibini ise Hakan Yonat yönetmenliğinde "Bahşiş" adlı parçasına çekti. Sultanahmet Darphane'de yapılan klip çekimlerinde şarkıcıya dansçı olarak Mimar Sinan Üniversitesi öğrencileri eşlik etti. Şarkıcı, ilk albümüyle hayli iddialı olduğunu söyledi. 
   
   
</TEXT>
</DOC>
