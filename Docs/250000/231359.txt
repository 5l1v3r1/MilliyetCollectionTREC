<DOC>
<DOCNO> 231359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonspo03.html </URL>
<DATE> 2004/04/14/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Nihat'a 3 puan daha lazım... 
</HEADLINE>
<TEXT>

     Murcia’ya attığı 2 golle R.Sociedad’a hayati bir maç kazandıran Nihat, Henüz hiçbir şey garanti değil. Ligde kalmamız için 1 galibiyet daha gerekiyor dedi. 
     İspanya’nın Real Sociedad takımında oynayan Nihat Kahveci, ligde kalmayı garanti etmeleri için bir galibiyete daha ihtiyaç duyduklarını söyledi. 
     Murcia’ya attığı 2 golle yeniden İspanyol basınının gözdesi olan milli oyuncumuz, Henüz ligde kalmayı garantilemedik. Kendimizi rahat hissetmemiz için en azından bir galibiyet daha almamız lazım. Murcia karşısında kazandığımız 3 puan büyük bir adımö diye konuştu. 
     
     Takımın en golcü ismi 

     32 maçta 12 kez fileleri havalandıran Nihat bu sezon Mavi - Beyazlılar’ın en golcü ismi. Ligin bitimine 6 hafta kala Real Sociedad, 39 puanla 12. sırada bulunuyor. 
     Bu arada, İspanyol basınında yer alan haberlerde Sociedad’ın gelecek sezon için transfer çalışmalarına şimdiden başladığı, 4 ya da 5 yeni futbolcunun geleceği iddia edildi. Verilen haberlerde, biri Fransız olmak üzere 2 orta saha oyuncusu alınacağı öne sürüldü. 

     
</TEXT>
</DOC>
