<DOC>
<DOCNO> 222847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo25.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig hakemlerinden Erol Ersoy, emlakçı oldu... 
</HEADLINE>
<TEXT>

     Birinci Süper Lig hakemlerinden Erol Ersoy'un emlak danışmanlık hizmetleri verecek bürosu, Merkez Hakem Kurulu MHK Başkanı Bülent Yavuz ve hakemlerin de katıldığı törenle açıldı. 
     Ersoy, sezon sonunda hakemliği bırakacağını, gençlerin önünü açmak gerektiğini belirterek, artık emlak danışmanlığı işini yürüteceğini kaydetti. Ersoy'un, Narlıdere İlçesi'nde Erdal Sevinç ile ortak olarak şubesini açtığı Remax'ın uluslararası bir emlak danışmanlık şirketi olduğu kaydedildi. 
     MHK Başkanı Yavuz, Ersoy'un başarılı bir hakemlik kariyeri bulunduğunu, iş yaşamında da başarılı olacağına inandığını kaydetti. 
     Açılışa, Birinci Süper Lig Hakemleri Semineri için İzmir'de bulunan hakemlerin yanı sıra, İzmir Milletvekili Türkan Miçooğulları, Narlıdere Belediye Başkanı Abdül Batur ve Karşıyaka Teknik Direktörü Rıdvan Dilmen de katıldı. 
     
</TEXT>
</DOC>
