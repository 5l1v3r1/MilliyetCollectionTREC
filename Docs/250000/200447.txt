<DOC>
<DOCNO> 200447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur33.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırklareli ve Edirne'ye kar yağdı... 
</HEADLINE>
<TEXT>

     Kırklareli ve Edirne'de kar yağışı, yaşamı olumsuz etkiliyor. 
     Kırklareli'nin Demirköy İlçesi'ndeki Jandarma Kule mevkiinde, yerin kaygan olması sebebiyle bir kamyonun yoldan çıkması sonucu, yolun araç trafiğine kapandığı bildirildi. 
     Demirköy'den İstanbul'a giden ve 45 yolcunun bulunduğu Yılmaz Seyahat'e ait, Barış Duvan'ın kullandığı 34 YZF 06 plakalı yolcu otobüsü, kapanan yolda mahsur kaldı. Otobüstekilerin, 3 saattir beklediği öğrenildi. 
     Demirköy İlçe merkezinde kar kalındığı 5 santimetreyi buldu, Mahya Tepe'de ise 20 santimetreye ulaştı. 
     Edirne ve ilçelerinde de kar yağışı devam ediyor. Edirne Emniyet Müdürlüğü ekipleri, TEM Otoyolu, D-100 karayolu ile Edirne-Keşan ve Keşan-Çanakkale arasındaki karayolunda kontrollerini sürdürüyor. 
     Bu arada, Edirne Belediyesi'nin karla mücadele ekibini hazır tutması istendi. 
     
</TEXT>
</DOC>
