<DOC>
<DOCNO> 245392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur20.html </URL>
<DATE> 2004/06/04/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Elindeki benzin bidonu tutuşan köfteci yanarak can verdi .. 
</HEADLINE>
<TEXT>

     Muğla'nın Yatağan İlçesi'nde, köftecilik yapan Bahri Oral, mangal başındayken elindeki benzin bidonunun tutuşması sonucu yanarak can verdi. 
     Alınan bilgiye göre, ilçede uzun süredir köftecilik yapan ve ''Bahri Usta'' olarak bilinen Bahri Oral, mangal başında köfte yaparken, kıvılcımın elindeki benzin bidonunu sıçraması sonucu alevler içinde kaldı. Çevredekilerin müdahalesiyle tutuşan giysileri söndürülen Oral, Yatağan Devlet Hastanesi'ne kaldırıldı. Vücudunda ağır yanıklar oluşan Oral, buradaki ilk müdahalenin ardından İzmir Tepecik SSK Hastanesi'ne sevk edildi. 
     Oral hastanedeki tedavisi sırasında kurtarılamadı. 
     Bahri Oral'ı kaybetmenin acısını yaşayan yakınları, Bağ-Kur'lu olmasına rağmen hastanenin kendilerine 60 milyar lira masraf çıkardığını ileri sürerek, buna tepki gösterip, borcu evlerini satarak ödeyeceklerini söylediler. 

     
</TEXT>
</DOC>
