<DOC>
<DOCNO> 223253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas24.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Conan Doyle'un yayımlanmamış mektupları bulundu 
</HEADLINE>
<TEXT>

     Ünlü dedektif karakteri ''Sherlock Holmes''un yazarı Sir Arthur Conan Doyle'un, çoğu yayımlanmamış el yazısı notlarının ve mektuplarının Londra'da bulunduğu bildirildi. 
     Londra'daki Cristie Müzayede Evi, bulunan koleksiyonun, sanatçının 1930'daki ölümünden sonra mirasçıları arasında çıkan hukuki bir anlaşmazlık sırasında kaybolmuş 3 bin parçadan oluştuğunu duyurdu. 
     Koleksiyonun kişisel mektuplardan, notlardan ve yazarın yaratım sürecindeki el yazmalarından oluştuğu, çoğunun hiç yayımlanmamış olduğu belirtildi. 
     Ünlü roman kahramanı dedektif Sherlock Holmes'un bir eskizinin de koleksiyonun en önemli parçalarından biri olduğu belirtildi. 
     Londra'daki bir avukatlık bürosunda bulunan koleksiyonun, mayıs ayında sergileneceği, daha sonra da Christie Müzayede Evi tarafından tahmini 3 milyon euro bedelle satılacağı kaydedildi. 
     
</TEXT>
</DOC>
