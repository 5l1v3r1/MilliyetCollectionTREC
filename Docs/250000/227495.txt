<DOC>
<DOCNO> 227495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/yazar/uras.html </URL>
<DATE> 2004/04/01/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Milli gelir yüzde 5.9 tüketim 6.6 arttı 
</HEADLINE>
<TEXT>

   
   2003 yılında milli gelir bir yıl içinde üretilen mal ve hizmetlerin - parasal katma - değeri yüzde 5.9 oranında arttı. Büyüme oranını yüzde 5.9'a tırmandıran yılın son 3 aylık dönemindeki gelişmeler oldu. 
   Yılın son 3 aylık döneminde tarımda çok büyük çöküş görülürken, sanayi yüzde 9.2 oranında büyüdü. Halkımızın varlıklı kesimi dayanıklı tüketim malına hücum etti. Özel tüketim harcamaları son 3 ayda yüzde 10.3 oranında arttı. Özel sektör yatırım harcamalarını son 3 ayda yüzde 30.1 oranında artırdı. İthalat harcamaları yüzde 33.0 oranında arttı. Bütün bunların etkisinde ticarette, ulaştırmada gelir artışı görüldü. Piyasa hareketlendi. Ve de yılın son üç aylık döneminde ekonomide ortaya çıkan bu canlılık büyüme hızını yüzde 5.9'a sıçrattı. Önemli olan bu 5.9'luk büyümenin 1 Halkımıza, 2 Ülke ekonomisine ne getirdiğidir. 
   Halkımızın öncelikli sorunu 1 İşsizlik, 2 Fakirliktir. Bu büyümede acaba işsizlik ve fakirlik azaldı mı 
   Devlet İstatistik Enstitüsü'nün yayımladığı rakamlara göre 2002 yılında nüfusumuz 70.1 milyon iken, çalışan sayısı 21.6 milyondu. 2003 yılında nüfus 1.1 milyon arttı 71.2 oldu. Buna karşılık çalışan sayısı 847 bin azaldı 20.8 milyona düştü. 
   Demek ki çalışan sayısında artış yok azalma var. Acaba halkımız zenginleşti mi Halkımızın zenginleşme ölçüsü, kişi başı ortalama milli gelir rakamıdır. Yıllar arasındaki değişim 1 Sabit TL fiyatlarla veya 2 Dolar ile izlenir. Dolar değeri ile Türk lirası değeri arasındaki kur değişimi yanıltıcı olur. Dolar değeri ile 2002 yılında kişi başı gelir 2.598 dolar idi, 2003 yılında 3.383 dolar oldu. Dolar rakamına bakılır ise kişi başına yüzde 30.2 bir gelir artışı var. Milli gelir yüzde 5.9 artarken böyle bir şey olamaz. Bu yanıltıcı göstergedir. 
   Önemli olan sabit fiyatlarla enflasyondan arındırılmış Türk lirası kişi başı gelir göstergesidir. 1987 yılı sabit fiyatlarıyla geçen yıl ortalama 1.670.000 TL olan kişi başı gelir 2003 yılında yüzde 4.2 artış ile nüfus artışı nedeniyle kişi başı gelir milli gelir artışından daha düşüktür 1.741.000 TL'ye yükseldi. Sabit fiyatlarla halkımızın kişi başı milli geliri hala 1987 yılının 1.880.000 TL rakamının çok gerisinde. 
   Halkımız hem işsiz hem kişi başı geliri düşük ise 2003 yılında özel tüketim harcamaları nasıl olur da yüzde 6.6 artar Artar. Çünkü gelir dağılımı giderek daha rezil hale geliyor. İşsizler, dar ve sabit gelirliler memurlar - işçiler - köylüler dışında bir kesim faiz rantı ile palazlanıyor. 
   
   Nüfus milli gelirden hızlı arttığından sabit fiyatla kişi başı gelir artmıyor, 1987 yılının gerisinde insanımız fakirlikten kurtulamıyor Cari kur ile ABD doları olarak 1987 fiyatlarıyla bin TL 2003 3.383 1.741 2002 2.598 1.670 2001 2.261 1.570 2000 3.095 1.766 1999 2.914 1.741 1998 3.247 1.880 1997 3.110 1.838 1996 3.005 1.691 
   
      
   
</TEXT>
</DOC>
