<DOC>
<DOCNO> 206666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/ekonomi/eko07.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir 36, Gaziantep 42 beden giyiniyor 
</HEADLINE>
<TEXT>

   Benetton Beğenilerde değil, sadece bedenlerde bölgesel farklılık var 
   
   Benetton Türkiye Genel Müdürü Zeynep Selgur, 2003'de cirolarının 65 milyon dolara yükseldiğini belirterek, "Toplam satışın yüzde 32'sini Anadolu'ya yapıyoruz. Anadolu'da yayılımımızı sürdüreceğiz. Van ve Konya ile ilgileniyoruz" dedi. 
   Iğdır'da en çok satan pantolonla Akmerkez ve Milano'dakinin de aynı olduğunu belirten Selgur, "Beğenilerde fark bulunmamasına karşın, sadece bedende bölgesel fark var. İzmir'de kadın bedeninde en çok 36 satılırken, Gaziantep'te bu 40 - 42 olabiliyor. Karadeniz'de bedenler daha büyüyor, ama Ege ve Akdeniz'de küçülüyor. İstanbul'da ise ortalama beden 38." dedi. 
   2003'te İtalya'nın, çok zor ve farklı bir pazarı bulunan İsrail operasyonunu Türkiye'ye vermesi olduğunu vurgulayan Selgur, Çin ürünlerinin istilasına uğrayan bu ülkeye mal satmaya başladıklarını ifade etti. Selgur, Benetton'un Hindistan ve Suriye'den sonra lisans verdiği üçüncü ülkenin Türkiye olduğunu belirterek, "İtalya'dan sonra en çok satan ikinci ülkeyiz" dedi. 
   
   
</TEXT>
</DOC>
