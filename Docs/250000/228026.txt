<DOC>
<DOCNO> 228026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sontur05.html </URL>
<DATE> 2004/04/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bağcılar'da cinayet 
</HEADLINE>
<TEXT>

     Bağcılar'da silahlı saldırıya uğrayan bir işyeri sahibi öldü, 1 kişi de yaralandı. 
     A.A muhabirinin aldığı bilgiye göre, İnönü Caddesi'ndeki Karadeniz Ticaret Toptan Meşrubat adlı işyerine gelen kimliği henüz belirlenemeyen bir kişi, işyeri sahibi Mesut Baki 37 ve yanındaki Cemil Tatsız'a tabancayla ateş ettikten sonra kaçtı. 
     Silahlı saldırı sonucu göğsünden vurulan Baki ile sol omuzundan yaralanan Tatsız, çevredekiler tarafından Özel Batı Bahat Hospital'a kaldırıldı. 
     Baki, hastanede yapılan müdahaleye rağmen hayatını kaybetti. 
     Sağlık durumu iyi olan Cemil Tatsız'ın ise polise verdiği ifadede, ''saldırganı daha önce görmediğini, bu kişinin işyeri sahibinin adını bağırarak söyledikten sonra kendilerine ateş ettiğini'' anlattığı belirtildi. 
     Polis, eşkali belirlenen saldırganın yakalanması için çalışmalarını sürdürüyor. 
     
</TEXT>
</DOC>
