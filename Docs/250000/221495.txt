<DOC>
<DOCNO> 221495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun31.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de bir evin arka bahçesinden hazine çıktı 
</HEADLINE>
<TEXT>

     İngiltere'de evinin arka bahçesindeki balık havuzunu kazan bir kişi, 4. yüzyıldan kalma olduğu tahmin edilen binlerce Roma sikkesi buldu. 
     Ülkenin güneybatısında bulunan Thornbury'deki evinin arka bahçesini kazan Ken Allen'in, içi madeni para dolu büyük bir seramik çömlek bulduğu bildirildi. 
     Toprağın altında dik duran çömleği bulduğu noktanın eski balık havuzunun hemen yanında olduğunu belirten Allan, pek çok ağaç diktiği bu bölgeyi daha önce keşfetmemiş olduğuna şaşırdığını söyledi. 
     Sikkelerin koruma altına alındığı Bristol Müzesi'nin Müdürü Gail Boyle, bulunan sikke sayısının 15-20 bin civarında olduğunu belirterek, ''Bu, son otuz yıldır bölgemizden çıkan en şaşırtıcı hazine'' dedi. 
     Uzmanların şu ana kadar yaptığı incelemelere göre, bulunan bronz paraların Büyük Konstantin dönemine MS 307-337 ait olabileceği kaydedildi. Uzmanlar, sikkelerin üzerlerindeki harf ve işaretlerden, Almanya'nın Trier şehri veya İstanbul'da dökülmüş olabileceğini belirtiyorlar. 
     Kapsamlı araştırma için British Museum'a götürüleceği belirtilen sikkeler ''hazine'' olarak kabul edilmesi durumunda devlet malı sayılacak. 
     Allen ise sikkelerin şimdiki piyasa değerine denk bir ödül alacak. 
     
</TEXT>
</DOC>
