<DOC>
<DOCNO> 229518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yazar/akyol.html </URL>
<DATE> 2004/04/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derogasyonlar iptal edilir mi 
</HEADLINE>
<TEXT>

   
   KIBRIS meselesinde Türkleri korumak için, Annan planının getirdiği "istisnalar" derogasyonlar Avrupa İnsan Hakları Mahkemesi AİHM tarafından iptal edilirse, Annan planının kurduğu bütün dengeler altüst olur, ada Rumlaşır. 
   Cebelitarık'ta böyle bir iptal yaşanmış. Dünkü Hürriyet'te Sedat Ergin de yazdı 
   Cebelitarık'ta İngiliz vatandaşlarının Avrupa Parlamentosu seçimlerine katılamayacağına dair andlaşma, bütün parlamentolarca onaylanarak "birincil hukuk" haline getirilmiş. 
   Ama buna rağmen, Cebelitarık'ta yaşayan Denise Matthews adlı bir İngiliz bayan "benim oy hakkım engelleniyor" diye dava açmış, AİHM de bunu haklı bulmuş, "birincil hukuk" olduğu halde iptal etmiş 
   Rumlar da, Türkleri koruyan derogasyonları, aynı şekilde iptal ettirirse ne olacak 
   
   KIBRIS'TA, yerleşme, mülk edinme ve oy verme gibi evrensel haklara, Annan planında Türkler lehine istisnalar derogasyonlar getiriliyor. 
   Bir Rum Türk bölgesinde yaşasa da Rum bölgesi için oy kullanacak, Türk bölgesinden Rum senatör seçilemeyecek... 
   Böyle hükümleri AİHM iptal eder mi 
   Belçika'da Flamanlar Flaman adaylar için, Frankofonlar Frankofon adaylar için oy kullanıyor. Annan planına çok benziyor... 
   1987'de, Frankofon bölgesinde oturan Mathieu - Mohin adlı bir Flaman AİHM'de dava açıyor 
   "Ben Flaman'ım ve Frankofon bölgesinde oturduğum halde Frankofon adaylarına oy veremiyorum, bu insan haklarına aykırı." 
   Avrupa İnsan Hakları Komisyonu bunu haklı buluyor Ama Strasbourg'daki Avrupa İnsan Hakları Mahkemesi o zaman Divan , davayı reddediyor ve şu kararı veriyor 
   "Belçika'da iki toplumun barış ve denge içinde yaşaması için konulmuş olan derogasyonlar, hukuka aykırı sayılamaz, iptal edilemez " 
   Bir toplumda barışa, adalete, istikrara temel olan hükümleri AİHM iptal etmiyor, aksine onaylıyor 
   
   KONUYU, Brüksel Üniversitesi Hukuk Profesörü Ruşen Gelgeç'e sordum. Şunu söyledi 
   - 18 Şubat 1999 tarihli Cebelitarık kararı, oradaki 300 kadar İngiliz'in oy hakkını sınırlayan bir 'derogasyon' ile ilgilidir. İptali hiçbir sorun yaratmazdı, yaratmadı da. Ama Kıbrıs öyle değil. Kıbrıs'ta 30 yıl sonunda barışı kuran bir uluslararası andlaşma, 'derogasyonlar'a dayalı bir barış ve anayasal denge kuruyor. AİHM bunu kesinlikle iptal etmez 
   Prof. Ergeç'e göre, AİHM şu gerçekleri "kesinlikle" dikkate alacaktır 
   Hiçbir özgürlük sınırsız değildir. Kıbrıs'taki derogasyonlar, tıpkı Belçika'daki gibi, iki toplumu barış ve denge içinde yaşatmak için konulmuştur. Derogasyonların iptali, adadaki barışı ve kamu düzenini yok eder. 
   Annan planı ile kurulan düzeni, aynı ahlaki, hukuki ve siyasi düşüncelerle, BM ve AB kurumları desteklemiştir, tescil edilecek ve onaylanacaktır. Derogasyonları iptal etmek, AB ilkelerini de altüst etmek olur. 
   Belçika Anayasası referandumsuz kabul edilmişti, Kıbrıs'ta ise yeni düzen ve derogasyonlar referandumla kabul edilecek, hukuken Belçika Anayasası'ndan bile daha güçlü olacaktır. 
   Kıbrıs andlaşmasının iptali uluslararası düzeni ve doğu Akdeniz'de istikrarı altüst edecektir. 
   
   SON noktayı Prof. Ergeç şu sözlerle koyuyor 
   - Referandumlardan evet çıkarsa, Annan planındaki derogasyonları AİHM kesinlikle iptal etmez AİHM'nin hukuk anlayışını çok iyi biliyorum. 
   Mesele AİHM bakımından sağlam gözüküyor hatta "birincil hukuk" haline gelmese bile... 
   Ama Brüksel'deki Adalet Divanı bakımından, "birincil hukuk" haline gelmesi gerçekten önemli. O tarafı sağlama almak için de "uyarlama kararnamesi" act of adoptation gibi formüller hayata geçirilerek güçlendirmeye çalışılacak. 
   Netice Biz Annan planına evet diyelim, Rumlar hayır derse desin. 
   
      
   
   
</TEXT>
</DOC>
