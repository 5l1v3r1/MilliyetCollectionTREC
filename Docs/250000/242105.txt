<DOC>
<DOCNO> 242105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun07.html </URL>
<DATE> 2004/05/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bakuba yakınlarındaki saldırıda biri polis 2 Iraklı öldü... 
</HEADLINE>
<TEXT>

     Irak'ın kuzeydoğusundaki Bakuba kentinde bir otomobile düzenlenen saldırıda, araçtaki bir Iraklı polis ile bir üniversite öğrencisinin öldüğü bildirildi. 
     Hastane kaynakları, Bakuba-Bağdat otoyolunda bu sabah saatlerinde düzenlenen saldırıda 1 Iraklı polisin de yaralandığınu duyurdu. 
     Saldırıda yaralanan polis görevlisi Ahmed Cemil, yavaşça yol alan bir aracı geçmek istediklerini, bu sırada araçtaki üç kişinin kendilerine ateş açtığını söyledi. 
     Bu arada, Basra'da bu sabaha karşı düzenlenen havan topu saldırısında daha önce 5 olarak belirtilen ölü sayısının 1 olduğu bildirildi. 
     Hastane kaynakları, bir havan mermisinin Basra'nın 5 km kuzeyindeki bir bölgeye düşmesi sonucu 60 yaşındaki bir kadının öldüğünü, 2'si çocuk 4 kişinin yaralandığını belirtti. 
     
</TEXT>
</DOC>
