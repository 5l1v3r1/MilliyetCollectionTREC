<DOC>
<DOCNO> 208031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/yasam/yas01.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Göz göre göre öldüler 
</HEADLINE>
<TEXT>

   Sobadan zehirlenen eşi ve kızını hastaneye yetiştiren Ali Küpçü, yapılan müdahalenin ardından evine döndü. Aynı odada uyuyan Küpçü ve iki oğlu, bir daha uyanamadı... 
      RIZA GERENİZ YALÇIN İREŞ Konya DHA 
   
   Konya'da sobadan zehirlenen eşi ve kızını hastaneye götüren babayla iki oğlu, aynı odada yeniden uykuya dalınca, aynı sobadan sızan gazdan zehirlenerek öldü. 
   Meram ilçesi Ekmekkoçu Mahallesi'ndeki iki katlı bir evde oturan beş kişilik Küpçü ailesi, önceki gece zehirlenme belirtileri fark etti. Ali 53 ve Alime Dudu Küpçü'yle 48 , çocukları Abdullah 20 ve Fadime 17 , Selçuk Üniversitesi Meram Tıp Fakültesi Hastanesi'ne gitti. Ancak Mehmet Küpçü 19 , kendini iyi hissettiğini söyleyerek evde kaldı. İlk müdahaleleri acil serviste yapılan baba ve oğlu taburcu edildi, anne ve kızı da tedavi altına alındı. 
   Eve dönen Ali Küpçü ve iki oğlu, yine sobanın yandığı odada uyudu. Alime Dudu Küpçü, dün sabah eve telefon ettiğinde yanıt alamayınca komşularına haber verdi. Bunun üzerine eve gelenler, Mehmet Küpçü'nün hayatını kaybettiğini belirledi. Hastaneye kadırılan Ali ve Abdullah Küpçü de kurtarılamadı. 
   
   Hastaneyi suçladı 
   Küpçü ailesinin eniştesi Hüseyin Tosun, "Madem durumları iyiydi, nasıl öldüler" diyerek baba ve oğlunu taburcu eden hastaneyi suçladı. Akrabalardan Tuncay Karaman da, 112 Acil Servis ve yakındaki 4 no'lu Sağlık Ocağı'nın ambulans göndermediğini söyledi. Ailenin yakınları, hem ambulans göndermeyen hem de baba ve oğlunu taburcu eden hastaneden şik yetçi olacaklarını belirtti. 
   
   
</TEXT>
</DOC>
