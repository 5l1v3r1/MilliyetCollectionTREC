<DOC>
<DOCNO> 222049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo11.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Akçaabat Sebatspor maçından notlar... 
</HEADLINE>
<TEXT>

     Birinci Süper Futbol Ligi'nde Akçaabat Sebatspor ile Galatasaray arasında yapılan karşılaşmayı, yaklaşık 4 bin kırmızı-beyazlı taraftar izledi. 
     Seçim çalışmaları için Trabzon'da bulunan Çevre ve Orman Bakanı Osman Pepe ile Milli Takımlar Teknik Direktörü Şenol Güneş, AK Parti Milletvekili Mustafa Cumhur, CHP Trabzon Milletvekili Şevket Arz, eski Devlet Bakanı Eyüp Aşık ile eski ANAP Milletvekili Ali Kemal Başaran izleyenler arasında yer aldı. 
     Kırmızı-beyazlı ekipte son haftaların başarılı ismi Orhan yedek soyunurken, Teknik Direktör Mehmet Birinci, Selahattin'e ilk 11'de görev verdi. 
     
     GALATASARAY CEPHESİ 

     Sarı-kırmızılı ekipte sakatlıkları bulunan Ümit ve Ergün, kart cezalısı Volkan'ın yanı sıra Suat ile Berkant kadroya alınmadı. 
     Maçta 400'ü polis, 300'ü jandarma olmak üzere toplam 700 dolayında güvenlik gücü görev yaptı. 
     
</TEXT>
</DOC>
