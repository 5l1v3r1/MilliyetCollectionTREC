<DOC>
<DOCNO> 220392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/magazin/amag.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürekten konser 
</HEADLINE>
<TEXT>

   'İğne ipliğe dönmüş' Sibel Can'ın Türk Kalp Vakfı yararına çıktığı konserde, hayırseverler yaklaşık 30 milyar lira bağışladı 
      Deniz Altuntaş 
   
   Ritz Carlton Oteli'nde Türk Kalp Vakfı yararına düzenlenen gecede sahne alan Sibel Can ve davetliler sayesinde, vakıf için 29.5 milyar lira bağış toplandı. 
   Can'ın ücret almadığı, Uğur Antik'in ev sahipliğinde düzenlenen geceye 8. Cumhurbaşkanı Turgut Özal'ın eşi Semra Özal, İstanbul Valisi Muammer Güler ve İstanbul Emniyet Müdürü Celalettin Cerrah'ın yanı sıra Sakıp Sabancı ve Erdoğan Demirören gibi işadamları da dahil 450 davetli katıldı. 
   Uğur Antik'in Türk Kalp Vakfı'na bağışladığı gerdanlık, açık artırmada 15 milyar 500 milyon veren Jumbo'nun sahibi Nişan Çolak'a satıldı. Faruk Çumok tablosu da 14 milyarla Türk Kalp Vakfı Başkanı Çetin Yıldırımakın'ın oldu. 
   
   'Yağ aldırmadım, diyet yaptım' 
   Konser sonrası Sibel Can, 'yağ aldırarak zayıfladı' haberlerini yalanladı. 
   Hayli zayıflamış görülen Can, "Haftada dört gün 'Berivan' dizisi setindeyim. Hangi arada aldıracağım yağlarımı " dedi ve Doktor Haluk Saçaklı denetiminde özel bir diyet programı uyguladığını söyledi. Can, "Dört kilo fazlam var, yaza kadar onları da vermeye çalışacağım. Her ay bir kilo vereceğim" diye konuştu. 
   
   Sabancı Büyük sanatçısın    Geceye eşi Türk n Sabancı ve torunu Melissa ile katılan Sakıp Sabancı, hayli zayıflamış Sibel Can'a "Seneler benim gibi insanları ihtiyarlatıyor ama senin gibi insanlar hiç değişmiyor. Her parmağında ayrı bir marifetin var. Bütün marifetlerini sırala ama en güzeli iyi bir anne olmak. Büyük sanatçısın" sözleriyle iltifat etti. 
   
   
</TEXT>
</DOC>
