<DOC>
<DOCNO> 224642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/guncel/gun03.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslam dünyası diye bir dünya yok' 
</HEADLINE>
<TEXT>

      HABER MERKEZİ 
   
   Türkiye ve dünyada yaşanan son terör olaylarını değerlendiren Fethullah Gülen, "İslam bir insanı öldürmeyi küfre denk tutuyor. Kimse vücuduna bombalar bağlayıp masum insanların içine giremez. içine girdiği bu toplum hangi dinden olursa olsun caiz değildir. Savaşı bir hizip, bir organizasyon ilan edemez. Devlet ilan eder" dedi. 
   Gülen, Zaman gazetesinden Nuriye Akman'la yaptığı söyleşide, İslam dünyası diye bir dünya olmadığını, ferdi Müslümanlık olduğunu kaydetti. Gülen şöyle konuştu "İstanbul'un fethinden sonra da düşüncenin ve İslamın ruhundaki genişlik daraltıldı. Tekkede de bu darlık yaşandı, zaviyede de. Çok acıdır medreselerde de yaşandı. Bunların kapatılmaları da Allah'ın cezası oldu onlara." 
   ABD'de kaldığı yılları hayatının en acı yılları olarak değerlendiren Gülen, Türkiye'ye dönmeyi henüz düşünmediğini de belirtti. 
   
   
   
   
</TEXT>
</DOC>
