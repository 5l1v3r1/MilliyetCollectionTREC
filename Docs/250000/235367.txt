<DOC>
<DOCNO> 235367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur46.html </URL>
<DATE> 2004/04/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
"Sahte jandarma istihbaratçılar" yakayı ele verdi .. 
</HEADLINE>
<TEXT>

     Bolu'da kavga ettikleri arkadaşlarının ev arkadaşına kendilerini jandarma istihbarat görevlisi olarak tanıtan 2 kişi polis tarafından yakalandı. 
     AA muhabirinin aldığı bilgiye göre, Karaçayır Mahallesi Yunus Emre Sitesi'nde oturan üniversite öğrencisi S.T, Bahçelievler Polis merkezine başvuruda bulunarak evine gelen 2 kişinin kendilerini Jandarma İstihbarat görevlisi olarak tanıtıp, arkadaşı T.K'yı sorduğunu söyledi. Polis, bu ifade doğrultusunda, eşkalleri belirtilen bir kişiyi bir kavga olayı nedeniyle gözaltına aldı. 
     Yetkililer, gözaltına alınan K.A'nın olayı arkadaşı O.K ile gerçekleştirdiğini söylediğini belirttiler. 
     Edinilen bilgiye göre, K.A ile O.K ifadelerinde şunları söyledi 
     ''S.T ile aynı evde kalan T.K bizim arkadaşımız, akşam onunla kavga ettik. Telefonlarımıza cevap alamayınca evine gittik. Kendimizi jandarma görevlisi olarak tanıtmadık. Amacımız arkadaşımıza ulaşmak.'' Söz konusu 2 kişinin, kendilerini jandarma istihbarat görevlisi olarak tanıttıkları gerekçesiyle adliyeye sevk edileceği öğrenildi. 
     
</TEXT>
</DOC>
