<DOC>
<DOCNO> 227024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/dunya/dun03.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Kerry ile arayı açıyor 
</HEADLINE>
<TEXT>

   
   CNN, USA Today ve Gallup tarafından 26 - 28 Mart tarihlerinde 1001 Amerikalı ile telefonla yapılan anket, bugün seçim yapılması halinde George W. Bush'un yüzde 51, Demokrat aday John Kerry'nin ise yüzde 47 oy alacağını ortaya çıkardı. Kerry'nin oy oranının azalmasının ve Bush'un Kerry ile arayı açmasının nedeni olarak Cumhuriyetçiler'in başlattığı yoğun kampanya ve Demokratlar'ın kampanyasındaki coşkunun azalması gösterildi. Gallup'a göre, artan sayıda Amerikalı Kerry'yi "fazla liberal" buluyor. 
   
   'Ev Ödevi Partisi' 70 bin oy aldı    İspanya'da Parque Aluche Koleji öğrencileri, okul ödevi için kurdukları siyasi partiyle 14 Mart genel seçimlerine katılıp 70 bin oy topladı. 19 öğrencinin, yönetim ve maliye öğretmeni Juan Ignacio Callejo'nun "demokrasinin işleyişini kavramaları için" verdiği ödev çerçevesinde kurduğu ve neredeyse sıfır kampanya bütçesine sahip "Accion Yuntar" Birleşik Eylem Partisi'nin elde ettiği başarı, uzun süredir siyasi arenada bulunan ve Franco'nun ölümünden sonra kurulan ilk hükümete başkanlık eden Sosyal Demokratik Merkez CDS gibi partileri de geride bıraktı. 
   
   
   
</TEXT>
</DOC>
