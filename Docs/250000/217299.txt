<DOC>
<DOCNO> 217299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/guncel/gun01.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz afet Doğu'yu vurdu 
</HEADLINE>
<TEXT>

   41 saat aralıksız kar yağan Erzurum'da araçlar, yollar 'yok oldu' Bir yük treni çığ altında kaldı, içme suyu ve ekmek krizi yaşandı 
      DOĞAN HABER AJANSI 
   
   Yurdun özellikle orta ve doğu kesimlerinde etkili olan soğuk ve kar yağışı, yaşamı durma noktasına getirdi. Doğu ve Güneydoğu'da birçok kentte okullar tatil edilirken, çok sayıda karayolu ulaşıma kapandı. Erzurum, Erzincan, Kars, Ardahan, Muş'ta yüzlerce otobüs, minibüs, otomobil ve TIR yollarda kalırken, uçak seferleri iptal edildi. 
   
   Son 68 yılın rekoru 
   Erzurum'da cumartesi 01.00'de başlayan kar yağışı 41 saat aralıksız devam edince, şehir merkezinde kar kalınlığı 135 santimetreye ulaştı. Yetkililer, Erzurum'da son 68 yılın en yüksek kar kalınlığına ulaşıldığını açıkladı. 
   n Kar kalınlığı Muş'ta 135, Bayburt'ta 103, Ağrı'da 75, Ardahan'da 42, Kars'ta 37, Erzincan'da 15 santime ulaştı. Muş ve Ardahan'a 2 günden beri elektrik verilmemesi nedeniyle içme suyu sıkıntısı baş gösterirken, bazı kentlerde de ekmek krizi yaşandı. 
   n Bingöl - Muş seferini yapan yük treni, Genç ilçesi ile Muş arasında Turna ve Kale istasyonları mevkiinde çığ altında kaldı. Trende bulunan 10 personel kurtarıldı. Ankara - Kars seferini yapmakta olan Erzurum Ekspresi de, Kandilli İstasyonu'nda yol kapandığı için ilerleyemedi. Trende mahsur kalan yolcular otobüsle Erzurum'a taşındı. 
   n Siirt'in Pervari ilçesi Taşdibek köyünde Raşit Şancı'ya ait 2 katlı toprak ev, kar nedeniyle çöktü. Şükran Şancı 8 , olay yerinde öldü. 
   
   Bebeği dozer kurtardı 
   n Sivas'ın Gürün ilçesine 32 kilometre uzaklıkta mahsur kalan 2 yolcu otobüsündeki 52 yolcu 28 saat sonra ilçeye ulaştırıldı. Donma tehlikesi geçiren 6 aylık Damla Bebek, dozerle ilçe merkezine getirilerek hastaneye kaldırıldı. 
   n Ordu'da bir minibüs, yoğun kar yağışı ve tipi nedeniyle şarampole yuvarlandı. Kazada ağır yaralanan 6 kişi, 12 saattte hasteneye ulaştırılabildi. 
   
   
   
   
   
</TEXT>
</DOC>
