<DOC>
<DOCNO> 239009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun36.html </URL>
<DATE> 2004/05/11/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Amerikan askerleri birbirleri ile ilişkilerini de görüntülemiş 
</HEADLINE>
<TEXT>

     Burak Coşkun 

Amerikan askerlerinin Irak'taki Ebu Garib cezaevinde Iraklı tutuklulara karşı uyguladıkları insanlık dışı uygulamaların yarattığı skandalın boyutları her geçen gün büyüyor. 
     Amerikalı askerlerin Iraklı tutuklulara kötü muameleleri konusunda Tümgeneral Antonio Taguba tarafından hazırlanan sayfalık rapor, Amerikan Senatosu'nun Silahlı Kuvvetler Komisyonu'nda görüşülürken, skandalın fotoğrafları, bir başka gerçeği daha ortaya çıkardı. 
     ABD Savunma Bakanlığı'nın Pentagon elindeki fotoğrafların önemli bölümünün, ABD askerlerinin birbirleriyle kurdukları cinsel ilişkilerin görüntülerinden oluştuğu ortaya çıktı. 
     Amerikan internet sitelerinde yer alan haberlere göre, Pentagon'un elinde, Ebu Garib cezaevinde yaşananların görüntülendiği fotoğraflardan oluşan üç adet CD bulunuyor. 
     CD'lerden birinde Iraklı tutuklulara yapılan türlü işkence ve kötü muamelenin fotoğrafları bulunurken, diğer ikisinde de özellikle Amerikan askerlerinin birbirleriyle cinsel ilişkilerinin görüntülerinin bulunduğu dikkat çekiyor. 
     Pentagon'un bu görüntülerin yayınlanmaması konusunda ısrar ettiği belirtiliyor. 

     
</TEXT>
</DOC>
