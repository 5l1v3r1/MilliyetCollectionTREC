<DOC>
<DOCNO> 206624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sontur09.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da polis kırmızı bisikletli sapığın varlığını doğruladı 
</HEADLINE>
<TEXT>

     Konya Emniyet Müdürlüğü, cinsel tacizde bulunan kırmızı bisikletli saldırganın varlığını doğruladı. 
     Konya Emniyet Müdürlüğü'nden yapılan yazılı açıklamada, dün Selçuklu İlçe Emniyet Müdürlüğü bölgesinde, küçük yaşta kız çocuğunu taciz eden 35-40 yaşlarında kişinin kırmızı bisikletle kaçtığı şeklinde ihbar alındığı kaydedildi. 
     Olayın 6 ay önce ortaya çıkan ve ''şırıngalı'' olarak bilinen saldırganla ilgili olmadığının belirtildiği açıklamada, bu konularda yapılan tüm ihbarların titizlikle değerlendirildiği, konu ile ilgili çalışma ve gelişmelerden de kamuoyunun bilgilendirileceği dile getirildi. 
     Konya Emniyet Müdürlüğü, geçtiğimiz cuma günü, ''kırmızı bisikletli sapık'' ile ilgili yayınlanan haberleri kabul etmemişti. 
     
</TEXT>
</DOC>
