<DOC>
<DOCNO> 241553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/guncel/gun90.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Gereksiz ise söndür .. 
Thomas Edison 

İhraç malı ünlü Türkler... 

Eurovision'la birlikte memleketimize doğru bir ilgi patlaması yaşanıyor. 
İşte BBC sitesindeki habere göre, İngilizlerin, ihraç ettiğimiz ünlü Türkler arasındaki favorileri... 
1 Abs "O bir frendir, devreye girince fren balatalarını defalarca kapatıp açan sistemdir" diyebilirsiniz, demeyin. Kendisi, dünyaca ünlü "Five" grubunun bir üyesi. Asıl adı, Richard Abidin Breen. Londra doğumlu, annesi İngiliz, babası Turan adında bir Türk... 
2 Mahir Koca Türkiye'den dünyada tanına tanına bu tanındı. Sloganını da yazmışlar, "I kiss you "yu bilmeyen kalmadı. Bu arada, bir daha böyle bir organizasyon olursa, soruyoruz, Korhan mı, Mahir mi Adamı dünya tanıyor. Internet Mahir, Allah seni davul etsin .. 
3 Sertab Erener 2003 Eurovision'dan sonra tanımayan kalmadı. Tarkan saçı başı yola dursun, Athena da İngilizce albüm olayına girer yakında... 
4 Dj Quicksilver Orhan Terzi asıl adı. Zamanında İngiltere listelerine 13 numaradan girmiş ve Shaggy ile Mr.Boombastic'te birlikte çalışmış... 
5 Roland Browning Bakalım bu isimden bir Türk çıkarabilecek miyiz Tabii ki Roland Browning, Erkan Mustafa isimli bir Türk'ün, 1982-1987 arasında BBC'de yayınlanan bir dizide oynadığı karakterin adı. Martin ve Susan adında iki kardeşi varmış. Şu an 32 yaşında olan Mustafa, 1988 ve 1991'de iki dizide daha oynamış. İngilizler bile şu an ne yaptığını bilmiyor, biz hiç bilemeyiz.. 

Kaynak www.bbc.co.uk radio2 eurovision 2004 turkish delights famous turks.shtml 

NEVADA ARAŞTIRMALARI 

Nevada'da yapılan bir araştırmaya göre Nevadalı araç sürücülerinin 38'i yolda bir tanıdığını görünce arabayı üzerine sürerek şaka yapmaya çalışıyor, bunların 0.1'i şaka yaptığı kişiye yanlışlıkla çarpıyor. Geriye kalan 62'lik kısmın 25'i böyle şakalar yapmazken 37'si yolda bir tanıdığını görmüyor, görse de görmezden gelip yoluna devam ediyor... 

Ayıp oluyor ama .. 

Arjantin'den bir mektup aldık. Yorumsuz yayımlıyoruz... 
Değerli SerinDuruşçular, 
Başbakanınız Sinyor Erdoğan'ın, Aile Şurasında yaptığı konuşmada, ekonomik krizleri aile yapısıyla aştıklarını belirtmiş ve "Eğer yapımızda bu kaya gibi sağlam doku, sağlam aile değerleri ve dayanışma ruhu olmasaydı, ülkemiz de Arjantin haline dönebilirdi" cümlesiyle de "Arjantin'de aile yapısı yaramaz " demeye getirmiş bir miktar ayıp etmiştir... 
Acaba Türkiye ekonomik olarak çok iyi bir durumda mıdır, mesela Almanya, Fransa ile aşık atmaktadır da, biz biraz uzakta olduğumuz için mi kaçırdık, bir tebrik ederdik...Hükümetler, ekonomik krizleri aşarken Arjantin'e mi güvenmektedirler İşsizliğin, fakirliğin, gelir dağılımındaki bozulmanın, 300 milyonluk asgari ücretin sorumlusu da Arjantin'deki zayıf aile ilişkileri midir Zamanında Başbakanınız Tansu Çiller mal varlığıyla ilgili soruya "anneannemin sandığından çıktı" cevabını verdiğinde, yani aile yapısının sağlamlığına dayandırdığında neden inanmadınız 
Henüz Ortega sorununu da çözememişken, bir da ailemiz hakkında söylenenleri esefle kınıyoruz. Ülkemizde yaptığı değerli çalışmaları hiçbir zaman unutulmayacak olan Sayın Dr. İsmet Salu'nun öğrencileri olmanız, bu mektubun size gönderilmesinin tek nedenidir, sakın havalanmayın Kendisini rahatsız etmek istemedik, o kadar... 

Bi Yıkan Gel 
"Sevgilim kafamı yardı, ben bir yıkanayım, ferahlayayım diyen Britney Spears'ı izledik..." 
b b 
</TEXT>
</DOC>
