<DOC>
<DOCNO> 218426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/magazin/amag.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkstar İstanbul'da 
</HEADLINE>
<TEXT>

   3 gün sürecek Türkstar yarışması İstanbul elemelerine ilk gün, yağmura çamura aldırmayan 4 bin kişi başvurdu 
      İLKNUR GÜLMEZ BAYRAM KAYGUSUZ 
   
   Türkstar yarışmasının 3 gün sürecek İstanbul elemeleri, dün Bostancı Green Park Otel'de, katılımcı ve meraklıların büyük izdihamı altında başladı. 
   Ercan Saatçi, Zerrin Özer, Ahmet San ve Armağan Çağlayan'dan oluşan jüri üyeleri, dün sabah saat 09.00'dan itibaren adayları dinlemeye başladı. Elemelere ilk gün yaklaşık 4 bin kişi başvururken, Türkstar kuyruğundaki adaylar, yağmur yağınca zor anlar yaşadı. Hazırlıklı gelenler şemsiyelerini açıp ıslanmaktan kurtulurken, bir kısmı civardaki dükk nlara sığındı. 
   
   'Çok iyi sesler var' 
   Çağlayan, yemek molasında kuyrukta bekleyen adaylarla sohbet etti. 
   Yarışmada favori şehrini de açıklayan Çağlayan, Antalya elemelerinden finalist olacak yetenekte adaylar seçtiklerini iddia etti. Ercan Saatçi de, yarışmaya başvuranların yüzde 80'inin müzikle ilgisinin olmadığına dikkat çekti. Ankara elemelerinde jüridekilerle tartışınca odayı terk eden Özer ise, tekrar katıldığı jüride çok yorulduklarını ama çok iyi sesler bulduklarını söyledi. 
   
   Elemelerden kısa kısa...    Türkstar yarışmasının İstanbul elemelerinin ilk gününden çarpıcı notlar şöyle 
   Ercan Saatçi, yarışmaya başvuran konservatuvardan arkadaşı Börke Biter'e 'Olmadı' derken hüzünlü anlar yaşadı.Türkstar sunucusu Seray Sever, 30. yaş gününü Bostancı'daki elemelerde kutladı.Popstar'ın birincisi Abidin Özşahin, aylardır konakladığı otelde yapılan elemeleri yakından takip etti.Ankara'daki Türkstar elemelerine katılıp seçilemeyen Pınar Tanglay 22 , İstanbul elemelerine yarışmanın güvenliğini sağlayan şirket VIP'in elemanı olarak geldi. Tanglay, yarışma sayesinde iş sahibi olduğunu söyledi.16 yaşındayken anneannesiyle yaşadığı evden kaçıp dansözlüğe başladığını söyleyen Çağla Figen 18 , seçilemeyince gözyaşı döktü. Figen, "Dansöz olduğum için beni seçmediler, adımla dalga geçtiler" dedi. 
   
   
</TEXT>
</DOC>
