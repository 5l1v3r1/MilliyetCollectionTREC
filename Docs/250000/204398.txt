<DOC>
<DOCNO> 204398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sonspo03.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Nistelrooy kalmak istiyor 
</HEADLINE>
<TEXT>

     Manchester United Menajeri Alex Ferguson, söylentilere son noktayı koydu. Ferguson, Ruud Van Nistelrooy'un Chelsea ve Real Madrid'in ısrarına rağmen sözleşme yenileyeceğini ve kulübünde çok mutlu olduğunu açıkladı. Tecrübeli hocanın, Nistelrooy'un maaşına zam yaparak futbolcunun hem hakettigi ücreti verip, hem de gönlünü alacağı bildirildi. Ferguson, Real Madrid'in böyle bir gündem yaratmasının çok normal olduğunu ve bunu her transfer dönemi yaptığını belirterek gelişmelerin normal olduğunu söyledi. Özellikle Beckham ve Ronaldo'nun bu transfer için bastırdığı ve Real başkanı Perez'in de Ruud'u takıma kazandırmak için elinden geleni yaptığı belirtildi. Kurt Teknik adam ayrıca, Old Trafford'da oynadığı 125 maçta 97 gol atan Nistelrooy'un yanına Fulham'ın yıldız golcüsü Luis Saha'yı alarak forvet hattını biraz daha güçlendirmeyi amaçlıyor. 
     
</TEXT>
</DOC>
