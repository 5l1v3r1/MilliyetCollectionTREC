<DOC>
<DOCNO> 243778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun23.html </URL>
<DATE> 2004/05/29/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Irak'ta El Sabah gazetesinin editörünün şoförü ve koruması öldürüldü 
</HEADLINE>
<TEXT>

     Irak'ta, Amerikan destekli El Sabah gazetesinin eski editörü İsmail Zayer'in şoförü ve koruması öldürüldü. 
     Geçici Koalisyon Yönetimi tarafından desteklenen El Sabah gazetesinin bu ay başına kadar editörlüğünü yapan Zayer, olaydan birkaç saat önce polisin kendisini uyardığını söyledi. 
     Zayer, polisin sabah yaptığı kaçırma uyarısından yaklaşık 20 dakika sonra evinden ayrıldığında, arabasının, şoförünün ve korumasının kaybolduğunu gördüğünü anlattı. 
     Irak polisinin, kayıp 2 kişinin cesedini Ragiba Hatun bölgesinde bulduğu belirtildi. Zayer, cinayetlerden devrik Saddam Hüseyin rejiminin destekçilerini sorumlu tuttu. 
     İsmail Zayer'in editörlük yaptığı El Sabah gazetesi, Pentagon'un mali desteğiyle Amerikalı yetkililer tarafından, Saddam Hüseyin'in devrilmesinden kısa süre sonra kuruldu. 
     Zayer ve çok sayıda El Sabah çalışanı, ABD'nin gazeteye müdahale ettiği gerekçesiyle mayıs ayında gazetedeki görevlerinden ayrılmışlardı. 
     
</TEXT>
</DOC>
