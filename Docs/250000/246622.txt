<DOC>
<DOCNO> 246622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur26.html </URL>
<DATE> 2004/06/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Çete operasyonu... Bodrum Ülkü Ocağı Başkanı da dahil 5 kişi yakalandı 
</HEADLINE>
<TEXT>

     Muğla'nın Bodrum İlçesi'nde otel sahiplerine zorla senet imzalattıkları iddia edilen ve aralarında Bodrum Ülkü Ocağı Başkanı'nın da bulunduğu 5 kişi yakalandı. 
     Alınan bilgiye göre, Bodrum İlçe Cumhuriyet Başsavcılığı'na başvuran 6 otel sahibi, liderliğini Ali Ç'nin yaptığı bir çetenin kendilerini ölümle tehdit ederek, zorla senet imzalattırdığını bildirdi. 
     Savcılığın talimatıyla Muğla İl ve Bodrum İlçe Emniyet Müdürlüğü ekipleri, Mazı Köyü'ndeki bir çiftlik evine baskın düzenledi. Operasyonda, çete lideri olduğu iddia edilen Ali Ç. 46 , kardeşleri Metin Ç. 33 ve Adem Ç. 28 , Hüseyin B. 46 ile Bodrum Ülkü Ocağı Başkanı Murat A'yı 34 yakaladı. 
     Zanlıların gösterdiği yerlerde yapılan aramalarda, otel sahiplerine imzalatılan senet fotokopileri ve ödeme planlarının bulunduğu dosya, 40 adet boş senet, 6 damga pulu ve 5 gram esrar ele geçirildi. 
     Ali Ç'nin Bodrum'da Granit House Oteli'ni işlettiği bildirildi. 
     Zanlılar, işlemlerinin ardından Bodrum Adliyesi'ne sevk edildi. 

     
</TEXT>
</DOC>
