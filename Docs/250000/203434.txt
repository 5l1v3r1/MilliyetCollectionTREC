<DOC>
<DOCNO> 203434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/ekonomi/eko06.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, indirim pazarlığı başladığı gün gazı kesti 
</HEADLINE>
<TEXT>

   Fiyat pazarlığı başladığı gün Türkiye'ye satılan doğalgazın kesilmesi dikkat çekti 
   SEÇKİN ÜREY Ankara 
   
   Türkiye'nin fiyat indirim talebini görüşmek üzere geçen hafta Tahran'a teknik bir heyet gitti. 
   Resmi müzakerenin başladığı cumartesi günü, İran tarafı Botaş heyetine gaz akışını durdurduğunu bildirdi. Gazın kesilmesinin müzakarenin başladığı gün gerçekleşmesi, Türk tarafında tepkiye neden oldu. İranlılar ise gazın kesilmesine iki gerekçe gösterdi. İranlı yetkililer kış olması nedeniyle iç tüketimin arttığını söyledi. Türk tarafının ayrıntılı bilgi istemesi üzerine iç tüketim verileri gösterildi. İkinci gerekçe olarak Türkiye'ye gaz naklinde kullanılan boru hattının İran kesimindeki Qazwin İstasyonu'ndaki sorunlar gösterildi. Pazartesi günü gaz sevkiyatı tekrar başladı. Günlük 15 milyon metreküp sevk edilmesi gereken gaz şu anda 6.5 milyon metreküp olarak veriliyor. 
   
   
</TEXT>
</DOC>
