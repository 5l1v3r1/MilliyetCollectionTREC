<DOC>
<DOCNO> 210741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sontur40.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç İstanbul'da sanıyorum kamu görevlileri etkin olamadı 
</HEADLINE>
<TEXT>

     TBMM Başkanı Bülent Arınç, İstanbul'da yaşanan kötü hava koşullarında kamu görevlilerinin çok fazla etkin olamadıklarını söyledi. 
     Arınç, Hizmet-İş Sendikası'nın panelinden ayrılırken gazetecilerin İstanbul'daki kar yağışının afete dönüştüğünü hatırlatmaları üzerine, ''Bu havanın yaptığı bir şey, benim elimden bir şey gelmez. Kabahat benim değil'' diye espri yaptı. 
     Hava şartlarının çok kötü olduğunu ifade eden Arınç, Avusturya dönüşü uçaklarının iniş için bir saat beklediğini hatırlattı. Şiddetli rüzgar içinde bir kaç defa türbülansa girdiklerini anlatan Arınç, şöyle konuştu 
     ''İstanbul'da binlerce aracın yolda kaldığını, hatta bazıların benzinsiz kaldığını, sabaha kadar bu araçların yollarda terkedildiğini duyduk. Aniden bastıran kötü hava şartları... 
     Sanıyorum kamu görevlileri çok fazla etkin olamadılar. Halkımızı çok yordu. İnşallah kısa sürede tedbirler alınır ve bu sıkıntılar giderilir.'' 
     
</TEXT>
</DOC>
