<DOC>
<DOCNO> 215247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/spor/bnba.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu şölen kaçmaz 
</HEADLINE>
<TEXT>

   NBA'nin sayılı yıldızlarını karşı karşıya getirecek All - Star maçı bu gece sabaha karşı Los Angeles'ta oynanacak, Doğu ve Batı Karması basketbolseverlere müthiş bir ziyafet sunacak 
      MEHMET DEMİRCAN LOS ANGELES 

   
   NTV'den canlı yayın 
   BASKETBOLUN merkezi NBA'de, All Star şovun 53.'sü bu gece sabaha karşı gerçekleşecek, milyonlarca seyirci ekran başına kilitlenecek. Los Angeles'ta bulunan Staples Center'da Doğu ve Batı Karmaları'na seçilen yıldız isimler kıyasıya mücadele edecek. Saat 03.00'te başlayacak dev organizasyonu NTV naklen ekranlara taşıyacak. Çinli basketbolseverlerin desteğini alan Yao Ming, halk oylamasında Shaquille O'Neal'i geride bırakıp, Batı'nın ilk beşte başlama şansı yakaladı. 
   
   Son maç Batı'nın 
   HER iki takımda da ABD'li olmayan beş oyuncu forma giyecek. Sırp Stojakoviç, Alman Nowitzki, Rus Kirilenko ve Çinli Ming, hocalığını Minnesota Coachu Saunders'ın yapacağı Batı Karması'nda ter dökecek. Kanadalı Magloire ise, Indiana Pacers'ın çalıştırıcısı Rick Carlise'ın yöneteceği Doğu Karması'nda yer alacak. Geçen yıl Atlanta'daki maçı Batı 155-145 önde kapatmıştı. Son iki yıldır smaç yarışmasını G.State'den Richardson, üç sayılık atışları da Sacramento'dan Stojakoviç kazanıyor. 
   
   DOĞU KARMASI    İLK BEŞ İSİM POZ. TAKIMI Vince Carter F Toronto Jermaine O'Neal F Indiana Allen Iverson G Philadelphia Tracy McGrady G Orlando Ben Wallace P Detroit 
   YEDEKLER Ron Artest F Indiana Baron Davis G New Orleans Jason Kidd G New Jersey Jamaal Magloire P New Orleans Kenyon Martin F New Jersey Paul Pierce F Boston Michael Reed G Milwaukee Coach Rick Carlisle Indiana 
   
   BATI KARMASI    İLK BEŞ İSİM POZ. TAKIMI Tim Duncan F San Antonio Kevin Garnett F Minnesota Kobe Bryant G L.A. Lakers Steve Francis G Houston Yao Ming P Houston 
   YEDEKLER Ray Allen G Seattle Sam Cassell G Minnesota Andrei Kirilenko F Utah Brad Miller P Sacramento Dirk Nowitzki F Dallas Shaquille O'Neal P L.A.Lakers Peja Stojakoviç G Sacramento Coach Flip Saunders Minnesota 
   
   
   Rekor izleyici 
   DÖRDÜNCÜ kez Los Angeles'ta oynanacak maçı 212 ülkeden toplam 3 milyar kişinin izlemesi bekleniyor. 41 ülkeden 325 yazılı basın mensubu organizasyonu takip edecek. 103 TV, 42 ayrı dilde canlı yayın yapacak. Bu arada Janet Jackson ile Justin Timberline'ın canlı yayında yol açtığı rezaletin benzerinin yaşanmaması için TNT'ye uyarıda bulunuldu. 
   
   Potanın efendileri 
   USA Today, "Pota'nın Efendileri" isimli bir film afişi yaparak, oyuncuları eski yıldızlarla özdeşleştirdi. Buna göre Kevin Garnett Magic Johnson'ın, Allen Iverson Bob Cousy'ın, Shaquille O'Neal Wilt Chamberlain'ın, Tim Duncan Bill Russell'ın, Kobe Bryant Michael Jordan'ın, Stojakoviç de Larry Bird'ın yerini dolduracak. 
   
   Barkley'in teşhisi 
   ESKİ efsane oyuncu Charles Barkley, herkesi şaşırttı. Maçı yayınlayacak TNT Televizyonu'nda All - Star'ı yorumlayacak olan ünlü yıldız, "Bu yıl sadece O'Neal, Duncan ve Garnett süperstar ve All - Star'da oynamayı hak ediyor. Birçok genç bunu hak etmiyor" dedi. 
   
   Kuş uçmayacak 
   ORGANİZASYON yetkilileri, terör olaylarını göz önünde bulundurarak, müthiş güvenlik tedbirleri alıyor. Motorlu ve atlı polislerin yanı sıra bisikletli polisler de dikkati çekiyor. Los Angeles Convention Center ile Staples Center'da yaklaşık bin kadar FBI da olmak üzere sivil polisin görev alacağı öğrenildi. 
   
   Manute Bol gözaltında    NBA'IN gelmiş geçmiş en uzun boylu oyuncusu olan 2.40 metrelik Manute Bol, kızını dövmekten ülkesi Sudan'da hapise girdi. Washington Bullets, Philadelphia 76'ers, Golden State Warriors ve Miami Heat takımlarında forma giyen ve 1995'te henüz 32 yaşındayken basketbolu bırakan Bol, kızının evinden gelen gürültüler sonrası komşuların şikayeti üzerine polis tarafından gözaltına alındı. 
   
   
   
</TEXT>
</DOC>
