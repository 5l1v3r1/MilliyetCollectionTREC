<DOC>
<DOCNO> 235730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas27.html </URL>
<DATE> 2004/04/28/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Bağdat Caddesi'nde kaçak elektrik operasyonu.16 kaçak tesisat belirlendi 
</HEADLINE>
<TEXT>

     TEDAŞ ekipleri, Kadıköy Bağdat Caddesi ve civarında kaçak elektrik kullanımına ilişkin denetleme yaptı. 
     TEDAŞ yetkililerinden alınan bilgiye göre, akşam saat 19 00'dan itibaren konutlar hariç, eğlence ve işyerlerine yönelik denetimler gerçekleştirildi. 
     Yaklaşık bine yakın tesisatın taramasının yapıldığı denetimlerde, 16 tesisatta kaçak kullanım belirlendi. 
     Erkeklere yönelik, cilt bakımı, solaryum gibi hizmetler veren Anadolu yakasının en lüks merkezlerinden birinde de aydınlatma bağlantısı dışında, diğer elektrikli araçlar için harici hat çekilerek kaçak elektrik kullanıldığı tespit edildi. 
     Tespit edilen yerlerin elektrikleri kesilerek zabıt tutulurken, cezalı faturaların bilgisayar ortamında yapılacak hesaplamalarla belirleneceği bildirildi. 
     TEDAŞ'ın, 2004 yılının başından itibaren yapılan denetimlerde toplam 5 bin 244 kaçak kullanım tespit ettiği ve geçen yılın ilk 3 aylık döneminde kaçak kullanım oranı yüzde 20.90 iken, bu yıl aynı dönemde oranın yüzde 13.30'a çekildiği bildirildi. 
     Buna göre, geçen yıla göre 22 trilyon 193 milyar lira karı olan kurumun hedefinin, kaçak kullanım oranını Avrupa standartı olan yüzde 10 seviyesine düşürmek olduğu vurgulandı. 
     
</TEXT>
</DOC>
