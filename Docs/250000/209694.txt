<DOC>
<DOCNO> 209694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sonspo23.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'in MR'ı çekildi 
</HEADLINE>
<TEXT>

     Trabzonspor'un takım kaptanı Fatih Tekke'nin Konyaspor maçında forma giyme şansının zor olduğu bildirildi. 
     Antalya kampında, sağ bacak arka adalesinde gerilme olan takım kaptanı Fatih Tekke'nin, MR'ı çekildi. 
     Kulüp doktoru Mesut Çelebi, Fatih'in Konyaspor maçında forma giyme şansının zor olduğunu belirterek, ''Hafta içinde Fatih'i antrenmanlara katmaya çalışacağız. Daha maça uzun bir süre var. Hafta içindeki durumu sonrasında Fatih'in oynayıp oynamayacağı netlik kazacak'' diye konuştu. 
     Antalya kampını dün tamamlayan ve akşam Trabzon'a dönen bordo-mavili takım, yarın yapacağı çalışma ile Konyaspor maçının hazırlıklarına başlayacak. 
     Fenerbahçe ile Çaykur Rizespor arasında yapılan karşılaşmayı izleyen Turgay Semercioğlu'nun Trabzon'a gelerek antrenmana katılacağı bildirildi. 
     Öte yandan sakatlığı bulunan Hüseyin'in de MR'ı çekilirken, bu oyuncunun durumunun ciddi olmadığı öğrenildi. 
     
</TEXT>
</DOC>
