<DOC>
<DOCNO> 218823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur38.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MS Bakanı Gönül "Türkiye, yurtdışında sözü geçen ülke haline geldi 
</HEADLINE>
<TEXT>

     Milli Savunma Bakanı Vecdi Gönül, Türkiye'nin, yurtdışında sözü geçen ülke haline geldiğini söyledi. 
     Gönül, AK Parti'nin Yuvacık ve Karşıyaka beldeleri belediye başkan adaylarının tanıtım toplantılarına katıldı. 
     Gönül, toplantılarda yaptığı konuşmada, AK Parti'ye verilecek her oyun hükümete büyük güç olacağını söyledi. Bu gücün Türkiye'nin hem içte hem dışta ''hakim devlet'' olmasını sağlayacağını ifade eden Gönül, şunları kaydetti 
     ''Bundan önceki hükümette başbakan, ABD Başkanı ile zor görüşüyordu. Oysa Erdoğan, gittiğinde 3 kez 2 saat görüştü. Ben de yurtdışında NATO toplantılarında Türkiye'nin itibar kazandığını görüyorum. Türkiye yurtdışında sözü geçen ülke haline geldi. Ama bunu sizler yaptınız. Siz desteklediniz. Bu, halkımızın tek başına iktidar çıkarmasının sonucudur. Bunu devam ettirmek için oyumuzu artırmamız lazım.'' Bakan Gönül, toplantılarda Yuvacık Belediye Başkan adayı Hikmet Karaaslan ile Karşıyaka Belediye Başkan adayı Hikmet Tuncay'ı partililere tanıttı. 
     
</TEXT>
</DOC>
