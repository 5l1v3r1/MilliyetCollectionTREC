<DOC>
<DOCNO> 217444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/soneko23.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Bankalar Kanunu değişiklik çalışmaları devam ediyor... 
</HEADLINE>
<TEXT>

     Bankacılık ve Düzenleme ve Denetleme Kurumu BDDK , Bankalar Kanunu değişiklik çalışmalarının, AB ve diğer uluslararası uygulamalar paralelinde devam ettiğini bildirdi. 
     BDDK'dan yapılan yazılı açıklamada, basında Bankalar Kanunu değişikliğine ilişkin yürütülen çalışmalar konusunda, bir takım spekülatif ve yanıltıcı yorumlara yer verildiğinin görüldüğü bildirildi. 
     Açıklamada, Bankalar Kanunu'nda gerek uygulamada ortaya çıkan sorunların aşılmasını teminen gerekse konuyla ilgili uluslararası gelişmeler ve uygulamaların dikkate alındığında, zaman zaman bazı değişikliklerin yapıldığının bilindiği vurgulandı. 
     Açıklamada, kanunla ilgili çalışmaların, kurumca öncelikle AB düzenlemeleri ve uluslararası uygulamalar paralelinde devam ettiği ve henüz kesinleşmiş ve karara bağlanmış bir husus bulunmadığı vurgulanırken, ''bununla birlikte, kurumumuzca yapılacak düzenlemenin, ülkemiz koşullarında uygulanabilirliğinin dikkate alınarak karara bağlanacağı tabiidir'' denildi. 
     
</TEXT>
</DOC>
