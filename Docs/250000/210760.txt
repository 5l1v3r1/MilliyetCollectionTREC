<DOC>
<DOCNO> 210760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/guncel/gun01.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes var, devlet yok 
</HEADLINE>
<TEXT>

   İstanbul, sadece kara değil, fırsatçıya ve hırsıza da teslim oldu. Saatlerce yardım bekleyen insanlara çare olması gereken devletin sıcak eli mumla arandı 
      SERHAT OĞUZ, ÖMER ERBİL İstanbul, Fotoğraflar TAHSİN AKSU, OZAN GÜZELCE 
   
   Karın teslim aldığı İstanbul'un felaket bölgelerinde yollarda kalan otomobiller, TIR'lar, çaresiz sürücüler, gazeteciler, kara günü k ra çevirmeye çalışan özel çekiciler, müteşebbis ruhlu zincir satıcılar, hatta terk edilmiş arabalara dadanan hırsızlar vardı ama saatlerce yardım bekleyen insanlara çare olacak devletin sıcak eli yoktu. 
   İstanbul'un Avrupa yakasını kilitleyen ve büyük sıkıntılara neden olan sıkışıklığın merkezi Hadımköy'dü. İki tırın devrilmesi sonucu oluşan ve kent içine kadar uzayan trafik kenti teslim aldı. Hadımköy'ün yanı sıra, TEM'in birçok bölümünde, E5 Karayolu üzerinde, kar yağışının başlamasından saatler hatta bir gün geçmesine rağmen, ortaya çıkan manzara, savaş sonrası terk edilmiş meydanları andırıyordu. Hadımköy'e gitmek için yola çıktığımızda, bunu başarmanın hem saatleri alacağını, hem de sayısız yol deneyeceğimizi tahmin etmiyorduk. TEM Mahmutbey gişelerinden bölgeye gitmek istediğimizde, turnikelerde barikat kuran polis, hiçbir araca geçiş izni vermediği için ilk denemede başarısız olduk ancak geceyi mahsur kaldıkları yollarda geçiren TIR şoförlerinin isyanına tanık olduk. 
   
   'Yolları açın' isyanı 
   Şoförlerin sözleşmişçesine söyledikleri şik yet ne dondurucu soğuk, ne de aç kalmaktı, hepsinin şik yeti geçen saatlere rağmen hiçbir ciddi yol açma çalışmasının yapılmamasıydı. Şansımızı, Avcılar üzerinden denemek için rotayı değiştirdiğimizde ise bu kez karşımıza çıkan manzara, uçsuz bucaksız çöllerde aç susuz kalıp ölen canlı leşlerini anımsatıyordu. Bir gece önce şiddetli tipiye yakalanan sürücüler, abartısız binlerce aracı, yol üzerinde terk etmiş, bazı otomobiller ise neredeyse hiç görünmeyecek kadar kara saplanmıştı. 
   İstanbul'daki maceralı kar fotoğrafındaki tek eksik yolları açıp mahsur vatandaşları ve araçları kurtaracak iş makineleriydi. 
   E5'ten Karayolu üzerindeki 800'den fazla fabrikanın işçileri de mağdur olanların başında geliyordu. Önceki gün bastıran karla birlikte fabrikalarda çalışan binlerce işçi mahsur kaldı. Hadımköy'e ulaşmayı başarınca, artık alıştığımız terk edilmiş araçlar mezarlığıyla yine karşılaştık. Karayolları ve belediye araçlarının çabalarıyla akşam saatlerine doğru açılan Hadımköy yolunda, her felakette gönüllü olarak ortaya çıkan askerler yine görev başındaydı. 
   Cemselerinden inen askerler, yolda kalan İstanbulluları ve araçlarını kurtarmak için dondurucu soğuğa rağmen var güçleriyle kürek salladı. 
   
   Fırsatçılar işbaşındaydı       80 milyona zincir... 
   Kardan k r umanlar sadece hırsızlar değildi. Yol kenarlarına dizilen müteşebbis ruhlu satıcılar, ellerindeki zincirleri, 80 milyon liradan başlayan fiyatlarla zor durumdaki sürücülere satmaya çalışıyorlardı. 
   
      Sürücülerin olmamasını fırsat bilen hırsızlar, olumsuz hava şartlarına rağmen mesailerine ara vermedikleri için, arabaların camlarını kırarak, mesleklerini icra etmişlerdi. 
   
   Erdoğan savundu    Başbakan Recep Tayyip Erdoğan, Davos'a hareketinden önce İstanbul'daki yoğun kar yağışı nedeniyle yaşanan olumsuzlukları değerlendirdi. "Duygusallıkları bir kenara bırakmak gerekir" diyen Erdoğan, vali ve belediye başkanına yüklenilmesini de eleştirerek, "Kendinizi o sorumluluk mertebesindeki kişinin yerine koyun. Siz yapabilir miydiniz " dedi. Erdoğan, sorunların bir iki gün içinde giderileceğini vurguladı. 
   
   Gürtuna 2 milyon araç... 
   Bu arada, İstanbul Büyükşehir Belediye Başkanı Ali Müfit Gürtuna, olumsuz havaya rağmen önceki gün kentte 2 milyon aracın trafiğe çıktığını söyledi. Gürtuna, her türlü önlemi aldıklarını, ancak tüm uyarılarına rağmen vatandaşların trafiğe çıktıklarını söyledi. 
   
   
</TEXT>
</DOC>
