<DOC>
<DOCNO> 219407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yasam/yas09.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mars, daha önce yaşama elverişliymiş' 
</HEADLINE>
<TEXT>

   Opportunity, Mars'ta daha önce, hayat verecek kadar suyun bulunduğunu kanıtladı 
      SEMA EMİROĞLU New York 
   
   Beş hafta önce Mars'a başarılı iniş yapan ve jeolojik çalışmalarını sürdüren ikinci robot gezgin, kızıl gezegende daha önce hayat olmasını mümkün kılacak kadar su bulunduğunu ortaya çıkardı. 
   Amerikan Ulusal Havacılık Dairesi'nden NASA dün yapılan açıklamada, Opportunity adlı gezginin iniş yaptığı bölgenin yüzeyinin daha önce sıvı halde bulunan suyla kaplı olduğu, ancak robotun, herhangi bir canlı organizma izine rastlamadığı bildirildi. 
   Yetkililer, Opportunity'nin bulgularını 'çok önemli' olarak niteledi. NASA'nın uzay bilimleri yöneticisi Edward Weiler, bölgenin eskiden "Yaşamaya elverişli iyi bir ortama sahip olduğunu" belirtti. Gezginin, suyun varlığı halinde onunla birlikte mevcut olan sülfat ve diğer madenlere ilişkin deliller bulduğu, bunun da taşların oluştuğu sırada bir organizmanın büyümesini mümkün kılacak koşulları sağladığı kaydedildi. 
   
   
</TEXT>
</DOC>
