<DOC>
<DOCNO> 212152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun18.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Churchill'e Nobel ödülü "adam yokluğundan" verilmiş .. 
</HEADLINE>
<TEXT>

     Winston Churchill'e 19'te Nobel edebiyat ödülünün ''adam yokluğundan'' ötürü verildiği ortaya çıktı. 
     Ödülü veren İsveç Akademisi'nin arşiv belgelerine göre, Nobel ödülünü verecek akademisyenler, 19 yılında ödüle değer kimse bulamadılar, ancak ''Kimseye vermemektense, bari Churchill'e verelim'' dediler. 
     20. yüzyılın saygın siyasilerinden İngiliz Başbakanı Churchill, birçok esere imza atmış bir yazardı ve Nobel edebiyat ödülüne birkaç kez aday gösterilmişti. Nobel ödül komitesi, 19'te edebi niteliklerini yeterli bulmamasına rağmen başbakanı ödüllendirdi. 
     Belgelere göre, 25 adaydan 22'si elenmiş, üçü finale kalmıştı, ancak adayların hiçbiri komiteyi gerçekten tatmin etmiyordu. O dağdağalı ve hararetli tartışma sırasında eski adaylardan Churchill'in adı geçti ve ödül ona gitti. 
     Finalde kaybeden üç isim şunlardı Amerikalı şair Robert Frost, İngiliz şair ve romancı Walter de la Mer ve İzlandalı yazar Halldor Laxness. Elenen 22 isim arasında ise Ernest Hemingway, Graham Greene, Jules Romains de vardı. Hemingway 1954, Laxness de 1955'de Nobel edebiyat ödülünü kazandı. 
     Churchill, 1946'dan itibaren hemen her yıl Nobel ödülüne aday gösterilmişti. 
     
</TEXT>
</DOC>
