<DOC>
<DOCNO> 240249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun33.html </URL>
<DATE> 2004/05/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
"İşkence skandalı, ABD'nin vahşi bir zalim olduğunu göstermiştir" 
</HEADLINE>
<TEXT>

     Kuzey Kore Dışişleri Bakanlığı'ndan bir yetkili, ''Irak'taki işkence skandalının ABD'nin uluslararası hukuku ve tüm dünyanın kabul ettiği ahlaki değerleri ihlal eden vahşi bir zalim olduğunu gösterdiğini'' söyledi. 
     Kuzey Kore resmi haber ajansı KCNA'ya göre, Kuzey Kore Dışişleri Bakanlığı'ndan bir yetkili, ''Amerikan askerlerinin Iraklı tutuklulara yaptığı işkencenin, ABD'nin diğer ülkelerdeki insan hakları sicilini eleştirme hakkını savunulamaz kıldığını'' belirtti. 
     Yetkili, ''Bu olay, bir kez daha ABD'nin diğer ülkelerdeki insan hakları hakkında konuşacak ahlaki niteliği olmadığını gösterdi'' dedi. 
     Irak'taki işkence skandalından Amerikalı üst düzey yetkililerin sorumlu olduğunu kaydeden yetkili, ''Amerikan askerleri tarafından işlenen suçlar, ABD'nin, dünyanın insan haklarını en fazla ihlal ülkesi olduğunu, bu ülkenin bir insan hakları mezarlığı olduğunu kanıtlıyor'' diye konuştu. 
     
</TEXT>
</DOC>
