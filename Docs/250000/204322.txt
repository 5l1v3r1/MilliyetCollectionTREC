<DOC>
<DOCNO> 204322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/yasam/ayas.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonbahar Terazilere çok uğurlu gelecek 
</HEADLINE>
<TEXT>

   25 Eylül'de burcunuza geçecek olan Jüpiter size şans kapılarını ardına kadar açıyor. Yılın son çeyreğinde girişimci yapınız size çok şey kazandıracak, maddi alanda sorunlar ortadan kalkacak 
      2004'te sizi neler bekliyor - 7 
   Hakan Kırkoğlu 
   
   Bu yıl da kariyer alanında önemli bir sınavdan geçmektesiniz. Başarınızı ön plana çıkarma şansınız var. Sonbaharda burcunuza yerleşecek olan Jüpiter ise size beklediğiniz şansı ve gelişme olanaklarını verecek.. 
   Burcunuz üzerinde önemli hareketler gerçekleşiyor. Geçtiğimiz yılın ikinci yarısından beri Satürn sizi zorlamakta. Satürn'ün sert açısı altında başarma isteğiniz çok daha yükselirken, atacağınız adımlarla da kendinizden daha fazla söz ettirebilirsiniz. Pek çok Terazi bu dönemde iş hayatında yorucu olmakla birlikte yeni pozisyonlar elde edebilirler. Satürn size aradığınız başarıyı getiriyor. 
   25 Eylül'de burcunuza geçecek olan Jüpiter ise özellikle 2004-2005 geçişinde size büyük şans ve fırsatlar getirmekte. Jüpiter her burca ancak 12 yılda bir dönmektedir. Bu 12 yıllık önemli bir dönemin de başlangıcıdır ve önünüze gelecek fırsatları çok iyi değerlendirmelisiniz. Hem iş hayatında hem de ilişkiler alanında hayatınızı genişletecek büyük olanaklar belirebilir. Girişimci yapınız yılın son çeyreğinde size çok şey kazandıracak. 
   Neptün de yaratıcı konular, hayal gücünüzü daha akıcı kullanabileceğiniz olanaklar ve sanatsal alanda ilham sağlamakta. Neptün özellikle 5-8 Ekim tarihleri arasında doğmuş olan Terazilere bu yaratıcı titreşimi en yüksek seviyede vermekte. 
   Pluto ise 12-16 Ekim doğumlulara organizasyon gücü, daha fazla destek bulma ve konsantrasyon gücü getirmekte. 
   
   Şanslı Alanlar 
   Bu yıl şans gezegeni Jüpiter 25 Eylül'de burcunuza geçeceğinden yılın son çeyreği her bakımdan size büyük olanaklar tanıyacak ve şans size yeni girişimlerden, orijinal düşüncelerinizden, akıllı riskler almanızdan gelecek. Bu tarihe kadar olan dönemde ise daha çok ruhsal, geçmişe yönelik konularda kazançlar ortaya çıkabilir. Yılın ilk yarısında iç dünyanızdaki rahatlama daha sonra eyleme dönüşecek. 
   
   Mücadele alanları 
   Bu yıl size destek veren güçler ön planda kalmakta ama Satürn özellikle 30 Eylül - 21 Ekim doğumlu Terazileri etkilerken belirli zamanlarda bazı zorlamaları da beraberinde getirebilir. Satürn sizi iş hayatında deniyor ve önününüze daha fazla sorumluluk koyuyor ve böylece son yıllarda edindiğiniz tecrübeleri de ortaya koymanıza neden oluyor. Herşeye rağmen 3 Şubat'a kadar olan dönem, 7 Mayıs - 23 Haziran ve 26 Eylül - 11 Kasım arası çok daha yorucu olabilir. 
   
   Aşk ve İlişkiler 
   Venüs'le ilişkili olan Terazi burcu ilişkilerin, aşkın ve uyumun burcudur. Teraziler, aşka ve beraberliklere özel bir önem verirler ve bu alanda duygularını mümkün olduğunca belirgin kılarlar. Partnerlerinin kararlı olmasını tercih ederler. Böylece kendilerini tamamlamış olurlar. 
   
   Terazi Kadını 
   Terazi kadını aşka aşık gibidir. Venüs yönetimindeki bu burçta zarafet ve mükemmellik vardır. Agresif hareketlerden hoşlanmaz. Bu burcun barışı ve uyumu anlatması Terazi kadınında kendini bulur. Bununla birlikte Terazi ilişkilerinde zihinsel canlılığa büyük önem verir. Düşüncelerini paylaşan partnerler arayacaklardır. Bu arada Terazi kadınının kendi görünümüne verdiği önemi de gözardı edemeyiz. Neptün size romantik aşklar ve aşkta yeni arayışlar getirmekte. Venüs ve Mars'ın rahat transitleri altında 8 Şubat - 5 Mart, 3 Nisan - 7 Ağustos, 29 Ekim - 22 Kasım ilişkilerde çok daha keyifli dönemler olabilir. 3 Şubat'a kadar olan dönemde ise tartışmalar ilişkilerinizi yıpratabilir. 
   
   Terazi Erkeği 
   Zevk sahibi ve dikkat çekmeyi bilen bir erkektir. İnce zevkleri, çekiciliği ve kibarlığı ile dikkat çekebilir. Bununla birlikte çok sayıda gönül çalmayı da bilir. Kimi zaman Terazi erkeği Don Juan gibi de değerlendirilebilse de bu her çiçeğe konan arı, astrolojik haritadaki diğer göstergelerle teyit edilmelidir. Gerçek bir romantiktir ve agresiflik yanlısı değildir. Mars'ın olumlu açıda olduğu dönemlerde ilişkiler daha akıcı ve heyecan verici olabilir. Özellikle 21 Mart - 7 Mayıs, 26 Eylül - 11 Kasım ve 25 Aralık sonrası böyle dönemlerdir. Bununla birlikte 7 Mayıs - 23 Haziran arasında kendinizi iyi ifade edememeniz ya da evle ilgili sorumluluklar yüzünden keyfinizin kaçması ilişkileri zora sokabilir. 
   
   İş ve Para 
   Bu yıl Satürn size iş hayatında büyük başarılar getirebilir, yeter ki disiplinli olun ve programlı davranın. İş ortamında önemli değişiklikler ve şimdiye kadar uyguladığınız planları büyük ölçüde değiştirmek söz konusu olacaktır. Bu gereklilikler 25 Eylül'e kadar sizi zorlayabilirse de bu dönemde önemli kazançlar olası gözüküyor. Yılın son çeyreğinde ise maddi alanda büyük rahatlama olacağını söylemeliyiz. 
   
   Sağlık 
   Belirli dönemlerde sağlığınız daha hassaslaşabilir. Satürn etkisi altında olanlar aşırı çalışmadan dolayı gerilebilirler. 3 Şubat'a kadar olan dönem, 7 Mayıs - 23 Haziran ve 26 Eylül - 11 Kasım arasında sağlığa daha fazla özen göstermek gerekebilir. 
   
   TERAZİ 23 Eylül - 23 Ekim    Tanımlayan kelimeler 
   Diplomatik, gelişmiş zevkler, kibar, romantik, barış arayan, dengeleyen, idealist 
   - kararsız, zayıf iradeli, saf, kolay etkilenen, zevklere aşırı düşkün ve herkese mavi boncuk dağıtan 
   Yönetici gezegeni Venüs 
   Elementi Hava, Niteliği Öncü 
   Mitolojisi Terazi Venüs'le ilişkilendirilen bir burçtur. Grek mitolojisinde Venüs, Afrodit'tir. Afrodit aşkın ve barışın tanrısı olarak görülür. Hikayede oğlu Eros da, insanları okuyla vurarak aşık olmalarına neden olurdu. 
   Vücutta karşı geldiği bölge Böbrekler 
   Rengi Soluktan parlağa mavi tonları 
   Metali Bakır 
   Taşı Safir 
   
   
   Yükselen burçlarına göre Terazi ve 2004    YÜKSELEN KOÇ 
   Bu yıl sizi pek çok alanda hızlı değişiklikler beklemekte. Bir yandan işle ilgili baskılar süregelirken diğer yandan ev hayatınızda da önemli kararlar vermeniz gerekebilir. 
   
   YÜKSELEN BOĞA 
   Yeni yıl size istediğiniz pek çok alanda şans ve başarı getirmekte. Kendinizi daha iyi ifade edebileceğiniz bir yıldasınız. Eğitim hayatında daha ciddi çalışmalar söz konusu. 
   
   YÜKSELEN İKİZLER 
   Yeni dönemde kaynaklarınızı daha tutarlı değerlendirmek gerekiyor. Yılın son çeyreğinde ise aşk hayatınızda pozitif açılımlar söz konusu. 
   
   YÜKSELEN YENGEÇ 
   Bu yıl size zor kararlar getirmekle beraber pek çok alanda sağlam temeller söz konusu. İlişkilerde daha ciddi bir tutum var. Yılın son çeyreği ev hayatına hareketlilik getirecek. 
   
   YÜKSELEN ASLAN 
   Yeni yılda geçmişe ait konular sizi endişelendirebilir ama içinizdeki sesi dinleyerek bu korkulardan kurtulabilirsiniz. Maddi alanda yeni kaynaklar söz konusu. 
   
   YÜKSELEN BAŞAK 
   Bu yıl şans sizden yana olacak. Jüpiter'in desteğiyle yeni fırsatlar, ilişkilerden kaynaklanan olanaklar söz konusu. Yılın son çeyreğinde maddi açıdan rahatlama olacak. 
   
   YÜKSELEN TERAZİ 
   Kariyer alanında önemli değişiklikler gündeme gelebilir. Daha fazla sorumluluk almak durumundasınız ama bu arada yılın son çeyreğinde büyük ilerleme söz konusu. 
   
   YÜKSELEN AKREP 
   Kendinizi geliştirebileceğiniz pek çok olanak söz konusu. Ortak çalışmalar size hem sorumluluk hem de destek verecek. Çocuklarla ilgili sorumluluklar da gündeme gelebilir. 
   
   YÜKSELEN YAY 
   Yeni dönemde ortaklaşa maddi sorumluluklar, borç alacak konuları sizi sıkıştırabilir. İş hayatında ise başarı size daha fazla tanınma sağlayabilir. 
   
   YÜKSELEN OĞLAK 
   Bu yıl bir dizi önemli karar peşpeşe gelebilir. Olaylar hem iş hayatınızı hem de evle ilgili olacak. Ortaklaşa alanda, evlilik hayatında daha tutarlı olmanız gerekmekte. 
   
   YÜKSELEN KOVA 
   Yeni yılda ortaklaşa işlerden, eşinizin maddi durumundan daha fazla yararlanabilirsiniz. Yılın son çeyreğinde aşk hayatında daha fazla mutluluk var. 
   
   YÜKSELEN BALIK 
   Bu yıl size ilişkilerden, ortaklıklardan ve evlilikten yana daha fazla şans ve hareket tanıyor. Yılın ikinci yarısında ise maddi alanda rahatlama söz konusu olabilir. 
   
   En uyumlu olduğu burçlar 
   İkizler ve Kova 
   
   En zorlandığı burçlar 
   Koç ve Oğlak 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 23 EYLÜL 3 EKİM 4 EKİM 13 EKİM 14 EKİM 22 EKİM 00 00 Yengeç Aslan Aslan 00 30 Aslan Aslan Aslan 01 00 Aslan Aslan Aslan 01 30 Aslan Aslan Aslan 02 00 Aslan Aslan Başak 02 30 Aslan Başak Başak 03 00 Başak Başak Başak 03 30 Başak Başak Başak 04 00 Başak Başak Başak 04 30 Başak Başak Başak 05 00 Başak Başak Terazi 05 30 Başak Terazi Terazi 06 00 Terazi Terazi Terazi 06 30 Terazi Terazi Terazi 07 00 Terazi Terazi Terazi 07 30 Terazi Terazi Akrep 08 00 Terazi Akrep Akrep 08 30 Akrep Akrep Akrep 09 00 Akrep Akrep Akrep 09 30 Akrep Akrep Akrep 10 00 Akrep Akrep Akrep 10 30 Akrep Akrep Yay 11 00 Akrep Yay Yay 11 30 Yay Yay Yay 12 00 Yay Yay Yay 12 30 Yay Yay Yay 13 00 Yay Yay Oğlak 13 30 Yay Oğlak Oğlak 14 00 Oğlak Oğlak Oğlak 14 30 Oğlak Oğlak Oğlak 15 00 Oğlak Oğlak Kova 15 30 Oğlak Kova Kova 16 00 Kova Kova Balık 16 30 Kova Balık Balık 17 00 Balık Balık Koç 17 30 Balık Koç Koç 18 00 Koç Koç Boğa 18 30 Koç Boğa Boğa 19 00 Boğa Boğa İkizler 19 30 Boğa İkizler İkizler 20 00 İkizler İkizler İkizler 20 30 İkizler İkizler İkizler 21 00 İkizler İkizler Yengeç 21 30 İkizler Yengeç Yengeç 22 00 Yengeç Yengeç Yengeç 22 30 Yengeç Yengeç Yengeç 23 00 Yengeç Yengeç Aslan 23 30 Yengeç Yengeç Aslan 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE AKREP 
   
</TEXT>
</DOC>
