<DOC>
<DOCNO> 204663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur22.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP yerel seçimlere katılıyor... 
</HEADLINE>
<TEXT>

     28 Mart'ta yapılacak yerel seçimlere, seçime 
     katılma şartlarını yerine getiren 23 siyasi parti katılacak. 
     Örgütlenmesini tamamlamadığı gerekçesiyle 3 Kasım seçim sonuçlarının tartışılmasına yol açan ve Çorum seçimlerine de katılamayan DEHAP ise yerel seçimlere katılabilecek. 
     Yargıtay Cumhuriyet Başsavcılığı, yerel seçim takvimi doğrultusunda, Yüksek Seçim Kurulu'na 28 Mart'ta yapılacak yerel seçimlere katılan partilerin listesini gönderdi. 
     Başsavcılık, seçimlere katılmak için yasaya göre "illerin en az yarısında oy verme gününden 6 ay önce teşkilat kuran, bu tarih itibariyle büyük kongresini tamamlamış olan veya TBMM'de grubu bulunan" şartlarını taşıyan partileri belirleyerek, 23 siyasi partinin ismini YSK'ya gönderdi. 
     
     DEHAP KATILIYOR 
     Örgütlenmesini yasaya göre tamamlamadığı 3 Kasım 2002 Genel seçimlerinin ardından ortaya çıkan ve seçim sonuçlarının tartışılmasına yol acan, bu nedenle Mart 2003'te gerçekleştirilen Çorum Belediye seçimlerine 
     katılamayan de DEHAP ise yerel seçimlere katılabilecek. 
     DEHAP'ın, 44 ilde örgütlü olduğu bildirildi. DEHAP'ın Anayasa Mahkemesi'nde süren davası nedeniyle kapatılma tehlikesine karşı "yedek" olarak kurulan Özgür Toplum Partisi de gerekli koşulları sağlayarak seçimlere katılma hakkı kazandı. Bu iki partiden hangisinin seçime katılacağı önümüzdeki günlerde netleşecek. 
     
     23 PARTİ KATILIYOR 
     Yerel seçimlere katılma yeterliliği taşıdığı tespit edilen diğer partiler ise şöyle 
     "Adalet ve Kalkınma Partisi Ak Parti Cumhuriyet Halk Partisi CHP , Anavatan Partisi ANAP , Aydınlık Türkiye Partisi ATP , Bağımsız Türkiye Partisi BTP , Büyük Birlik Partisi BBP , Demokrat Parti DP , Demokrat Türkiye Partisi DTP , Demokratik Sol Parti DSP , Doğruyol Partisi DYP , Emeğin Partisi EMEP , Genç Parti GP , İşçi Partisi İP , Liberal Demokrat Parti LDP , Millet Partisi MP , Milliyetçi Hareket Partisi MHP , Öjzgürlük ve Dayanışma Partisi ÖDP , Özgür Toplum Partisi ÖTP , Saadet Partisi SP , Sosyaldemokrat Halk Partisi SHP , Türkiye Komünist Partisi TKP , Yeni Türkiye Partisi YTP ." 
     
     CDP-BCP-YP İTTİFAKI TEŞKİLATLANMA KURBANI 
     Yargıtay Cumhuriyet Başsavcılığı, Mümtaz Soysal'ın genel başkanlığını yaptığı Bağımsız Cumhuriyet Partisi, Yekta Güngör Özden'in Cumhuriyetçi Demokrasi Partisi ve Sadettin Tantan'ın genel başkanı olduğu Yurt Partisi'nin seçimlere girme yeterliliğinin bulunmadığını bildirdi. Yurt Partisi 3 Kasım 2002'deki genel seçimlere katılmıştı. Ancak, partinin bu tarihten sonra 423 teşkilatını feshettiği öğrenildi. Başsavcılık, bu yüzden partinin seçime girme yeterliliğini kaybetiğini belirledi. Henüz kurulan ve illerdeki teşkilatlanma yeterliliklerini yerine getiremeyen BCP ve CDP de seçimlere giremeyecek. Bu durum, 3 partinin geçtiğimiz ay açıkladığı "yerel seçimde güçbirliği" projesine de darbe vurdu. Yargıtay Cumhuriyet Başsavcılığının YSK'ya bildirdiği liste bunedenle yeni ittifak oluşumlarına yol açabilecek. 
     
     HAZİNE YARDIMIYLA 3 KASIM'A GİREN TDP DE YOK 
     3 Kasım 2002 seçimlerine diğer partilerle güçbirliği 
     yaparak giren Sema Pişkinsüt'ün Toplumcu Demokrat Partisi ile Akın Birdal'ın Sosyalist Demokrasi Partisi de seçime katılma yeterliliği bulunmadığı gerekçesiyle bu seçimlere katılamayacak. Bu dönemde, TBMM'de 3 milletvekili ile temsil edilen Pişkinsüt'ün partisi, 3 Kasım 2002 seçimlerine yönelik Hazine yardımı da almıştı. 
     
     26 PARTİ KATILAMIYOR 
     Türkiye'de kurulu bulunan 49 partiden seçimlere katılma yeterliliği bulunmayan 26 parti şöyle 
     "Türkiye Sosyalist İşçi Partisi TSİP , Anayol Partisi AYP , Büyük Adalet Partisi BAP , Türkiye Adalet Partisi TAP , Adalet Partisi AP , Türkiye Özürlüsü ile Mutludur Partisi, Devrimci Sosyalist İşçi Partisi DSİP , Ulusal Birlik Partisi UBP , Sosyalist Birlik Hareketi Partisi SBH , Demokrat Halk Partisi DHP , Görül Birliği Yeşiller Partisi GYP , Varlığımız Partisi Var-Var , Eşitlik Partisi EP , Ulusal Muhtariyet Partisi UMP , Lider Türkiye Partisi LTP , Sosyal Demokrat Partisi SODEM , Çözüm Partisi ÇP , Toplumcu Demokrat Parti TDP , Hak ve Özgürlükler Partisi HAK-Par , Yurt Partisi YP , Cumhuriyetçi Demokrasi Partisi CDP , Bağımsız Cumhuriyet Partisi BCP , Sosyalist Demokrasi Partisi SDP , Son Çağrı Partisi SÇP , Sağduyu Partisi, Cumhuriyetçi Demokrat Türkiye Partisi." 
     
     KURA 26 OCAK TA 
     Yüksek Seçim Kurulu'nun açıkladığı seçim takvimine göre, bu partiler 1 Ocak 2004 tarihine kadar hangi seçim çervesinde hangi usul ve esaslarla aday tespit edeceklerini bildirmeleri gerekecek. Takvime göre, 5 Ocak'ta sandık seçmen listeleri askıdan indirilecek, 7 Ocak'ta sandık seçmen listelerine yapılacak itirazlar karara bağlanacak. 9 Ocak siyasi partilerin hangi seçim çevresinde hangi usul ve esasa göre aday tespiti yapacağını YSK'ya bildirmelerinin son günü olarak belirlendi. 26 Ocak ta ise siyasi partilerin birleşik oy pusulasındaki yerlerinin belirlenmesi için YSK'da kura çekilecek. 
     
</TEXT>
</DOC>
