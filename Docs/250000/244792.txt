<DOC>
<DOCNO> 244792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo35.html </URL>
<DATE> 2004/06/02/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Beşiktaşlı Tayfur Başkanın menajer-oyuncu teklifinden gurur duydum 
</HEADLINE>
<TEXT>

     Beşiktaş Futbol Takımı'nın kaptanı Tayfur Havutçu, başkan Yıldırım Demirören'in, menajer-oyuncu teklifinden gurur duyduğunu bildirdi. 
     Tayfur, kulübün resmi internet sitesinde yaptığı açıklamada, ''Futbol oynarken yönetimin böyle bir karar vermesi, benim için onur verici. Başkanımıza teşekkür ederim. Hem zor, hem de kolay bir görev. İnşallah başarılı olurum'' dedi. 
     Sakatlığı nedeniyle İtalya'da tedavi gören Tayfur, yıllardır Beşiktaş camiasının içinde olduğunu, takımı ve camiayı iyi tanıdığını kaydederek, bu görevin üstesinden gelerek başarılı olacağına inandığını ifade etti. 
     Tayfur, İstanbul'a döndüğünde başkan Demirören ile daha ayrıntılı bir görüşme yapmak istediğini de bildirdi. 

     
</TEXT>
</DOC>
