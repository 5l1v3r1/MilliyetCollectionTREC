<DOC>
<DOCNO> 225889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo23.html </URL>
<DATE> 2004/03/26/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Ziya Doğan Karşılaşma, her iki takım için de çok önemli... 
</HEADLINE>
<TEXT>

     Trabzonspor, yarın Malatyaspor ile deplasmanda yapacağı maç için özel uçakla Malatya'ya geldi. 
     Trabzonspor kafilesi, Erhaç Havaalanı'nda Malatyasporlu yöneticiler tarafından karşılandı. Malatyaspor Kulübü Basın Sözcüsü Ali Cengiz, Trabzonspor Kulübü Başkanı Atay Aktuğ'a yönetim kurulu adına bir çiçek verdi. 
     Trabzonspor Teknik Direktörü Ziya Doğan, lig şampiyonluğunu konuşmak için erken olduğunu söyledi. 
     Puana çok ihtiyaçları olduğunu belirten Doğan, şöyle konuştu 
     ''Karşılaşma, her iki takım için çok önemli. Bizim puana daha çok ihtiyacımız var. Bunun için elimizden geleni yapacağız. Sonuçta hakeden kazansın. Biz, her maçı final havasında oynuyoruz. Şu anda şampiyonluğu konuşmak istemiyoruz. Önümüzdeki maçları en az kayıpla bitirip toplayacağımız puanlar bizi nereya kadar götürürse oraya kadar gideceğiz.'' 
     
</TEXT>
</DOC>
