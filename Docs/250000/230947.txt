<DOC>
<DOCNO> 230947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko19.html </URL>
<DATE> 2004/04/13/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Şanghay, tek çocuk uygulamasını hafifletiyor 
</HEADLINE>
<TEXT>

     Dünyanın en kalabalık ülkesi Çin'in Şanghay kenti, tek çocuk uygulamasını yumuşatıyor. 
     Yetkililer, ikinci kez evlenenlere bir çocuk hakkı daha tanınacağını bildirdi. 
     Şanghay Belediyesi Nüfus ve Aile Planlaması Komisyonu, yeni kural çerçevesinde, eski evliliklerinden birer çocuğu olsa dahi yeni bir çiftin çocuk sahibi olmasına izin verileceğini açıkladı. 
     Daha önce, yeniden evlenen bir kişinin yeni eşi çocuksuz ya da çiftlerden biri sakatsa ve çalışamıyorsa veya ilk çocuk sakatsa ikinci çocuğa izin veriliyordu. 
     Şanghay'da kişi başına düşen gelirin artmasıyla birlikte kentteki boşanma oranının da arttığı belirtiliyor. 1,3 milyar nüfuslu Çin'in esas politikası her çiftin tek çocuk sahibi olmasına dayanmasına rağmen, 2001'de kabul edilen bir yasayla yerel hükümetler, bölgelerindeki sosyal değişimlere göre politikalarını değiştirebiliyor. 
     Çin'de nüfus artışını önlemek için tek çocuk politikası 1970'lerden bu yana uygulanıyor. 
     
</TEXT>
</DOC>
