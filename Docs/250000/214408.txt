<DOC>
<DOCNO> 214408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/spor/spo15.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Hamit'e şans    A Milli Takımımız'ın, Danimarka ile Adana'da yapacağı hazırlık maçının kadrosuna Almanya'nın Schalke 04 takımında forma giyen Hamit Altıntop'un da çağrılacağı belirtildi. 18 Şubat'ta oynanacak olan karşılaşmanın aday kadrosu cuma günü açıklanacak. 
   
   Ceza yolda    FUTBOL Federasyonu Hukuk Kurulu Başkanı Kemal Kaya, olaylı Karşıyaka-Göztepe maçının ardından gerekli incelemenin yapıldığını açıkladı. Kaya, "Hukuk Kurulu olarak iki takıma da ceza verilmesini isteyen dosyayı Disiplin Kurulu'na yolladık" dedi. 
   
   Rüştü zor    BARCELONA'DA kaleci Victor Valdes'in kart cezalısı olması nedeniyle, Atletico Madrid maçında kaleye kimin geçeceği merak konusu oldu. İspanyol basını, Rijkaard'ın Jorquera'yı oynatıp, Rüştü'yü yedek kulübesinde bekletmesinin ağırlık kazandığını açıkladı. 
   
   Dosya gitti    FEDERASYONLARA idari ve maddi yönden özerklik getirecek, sponsorluk alanında hizmet ve faaliyetlerin kapsamını geliştirecek yasa tasarısı, Bakanlar Kurulu'ndan geçti. Dosyanın TBMM Başkanlığı'na sunulduğu açıklandı. 
   
   
</TEXT>
</DOC>
