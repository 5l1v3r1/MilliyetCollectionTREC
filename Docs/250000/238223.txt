<DOC>
<DOCNO> 238223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sontur21.html </URL>
<DATE> 2004/05/07/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Çelik kapı, kalp krizine müdahaleyi engelledi .. 
</HEADLINE>
<TEXT>

     Eskişehir'de geçirdiği kalp krizini hissedip 112 Acil Servis'e telefonla haber veren kişinin kalbi, aparmana gelen, ancak çelik kapının uzun süre açılamaması nedeniyle eve geç girebilen sağlık ekibinin müdahalesine dayanamadan durdu. 
     AA muhabirinin aldığı bilgiye göre, Deliklitaş Mahallesi'ndeki evinde yalnız yaşayan Esen Gencer 54 , kalp krizi geçirdiğini hissedince, telefonla 112 Acil Servis sağlık ekibinden yardım istedi. 
     Olay yerine gelen ve uzun süre çaldıkları kapının açılmaması üzerine içeri giremeyen sağlık ekibi, çelik kapının açılması için emniyet güçlerinden yardım talep etti. Kapıyı kırmaya çalışan, ancak başarılı olamayan polis, evin balkonundan girerek kapıyı açabildi. 
     Yaklaşık yarım saat süren çalışma sonucu eve girebilen sağlık ekibi, kapının önünde yere yığılan kalp hastası Esen Gencer'in öldüğünü belirledi. 
     
</TEXT>
</DOC>
