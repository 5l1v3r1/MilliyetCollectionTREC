<DOC>
<DOCNO> 216270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko44.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Golf, Antakya'da tanıtıldı... 
</HEADLINE>
<TEXT>

     Doğuş Otomotiv Genel Müdürü Ömer Aksaç, Volkswagen markasının bir efsane haline geldiğini belirterek, ''Dünyada 30 yıldır çok satılan otomobiller arasında bulunan golf kompakt sınıfın yaratıcısı ve sınıflar üstü statüye sahip araç olarak kabul ediliyor'' dedi. 
     Aksaç, tanıtım toplantısındaki konuşmasında, hedeflerinin otomotiv sektöründe yön veren, sürekli gelişen ve büyüyen bir yapı sergilemek olduğunu, bu doğrultuda çalışmalarının devam ettiğini söyledi. 
     Volkswagen'in her zaman değişimin lideri olduğunu ifade eden Aksaç, şöyle konuştu 
     ''Volkswagen, kendine özgü formları korumakla birlikte hem görsel hem teknik olarak en büyük evrimsel ilerlemeyi temsil ediyor. VW Golf piyasaya sürüldüğü 1974 yılından bu yana, tam 30 yıldır dünyada sürekli olarak en çok satılan otomobillerden biri olma özelliğini taşıyor. Golf, Türkiye'de de son derece geniş, sadece belli bir kitlenin değil, tüm kullanıcılara hitap edecek şekilde yapılandırıldı. 
     VW Golf, otomobilin tanımı ve örnek alınan bir model olarak, kompakt sınıfın yaratıcısı ve sınıflar üstü statüye sahip araç olarak kabul ediliyor.'' 
     
</TEXT>
</DOC>
