<DOC>
<DOCNO> 217955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun26.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkel AB, Türkiye'yi alabilecek durumda değil... 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, ülkede yaşayan Türklerin küçük yaşlardan itibaren Almanca öğrenmelerinin şart olduğunu söyledi. 
     Merkel, Mecklenburg-Vorpommern eyaletinin Demmin kentinde yaptığı geleneksel karnaval konuşmasında, Almanya'da yaklaşık 2,5 milyon Türk'ün yaşadığına dikkati çekerek, ''Ülkemizde 30-40 yıldan bu yana yaşayan Türkler var. Burada rahat yaşamalarını istiyorum. Çünkü isteğimiz üzerine ülkemize gelip çalışarak ekonomimize katkı sağladılar. Türkiye'de Başbakan Erdoğan ile yaptığım görüşmede, burada yaşayan Türklerin Almanca öğrenmelerinin şart olduğunu söyledim. Küçük yaşlardan itibaren Almanca öğrenmeliler, aksi takdirde eğitim ve meslek hayatında başarılı olamazlar'' dedi. 
     

     
</TEXT>
</DOC>
