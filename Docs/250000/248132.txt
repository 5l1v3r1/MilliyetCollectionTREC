<DOC>
<DOCNO> 248132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo04.html </URL>
<DATE> 2004/06/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Malatyaspor transferde saldırıyor 
</HEADLINE>
<TEXT>

     Rize’nin de talip olduğu Vlodarczyk’in menacerini Türkiye’ye çağıran Sarı-Kırmızılılar, İstanbulsporlu Güven için de düğmeye bastı. Transfer komitesi, her iki oyuncu konusunda da somut adımlar attı, imzalar için ise başkan Hikmet Tanrıverdi’nin onayı bekleniyor Yönetim problemlerini hallettikten sonra rotayı transfere çeviren Malatyaspor, çalışmalarına yoğun bir şekilde devam ediyor. Çaykur Rizespor’un da son anda talip olduğu Leggia Warşova takımının forveti Vlodarczyk’in menacerini Türkiye’ye çağıran Sarı-Kırmızılılar, teknik direktör Aykut Kocaman’ın da onay verdiği tecrübeli golcünün işini en kısa zamanda bitirmek istiyor. 
     
     İki cephede birden 
     Bir yandan Avrupa piyasasını takip eden Malatyaspor, yurt içinde de genç yetenekleri elinden kaçırmamak için ne gerekiyorsa yapıyor. İstanbulsporlu Güven ile transfer komitesindeki idarecilerin bir görüşme yaptığı öğrenilirken, bu konuyla ilgili olarak da teknik direktör Aykut Kocaman ve Malatya’da olan başkan Hikmet Tanrıverdi’nin İstanbul’a gelmesi bekleniyor. 
     
</TEXT>
</DOC>
