<DOC>
<DOCNO> 249483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur23.html </URL>
<DATE> 2004/06/20/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Mescitteki bağış parasını çaldılar... 
</HEADLINE>
<TEXT>

     İzmir'de, Konak Müftülüğü'nün bulunduğu işhanına giren hırsızlar, binadaki mescitte bulunan 400 milyon lirayla, bağış sandığında bulunan paraları çaldı. 
     Fevzipaşa Bulvarı'nda Konak Müftülüğü'nün de bulunduğu işhanındaki mescide gelen görevliler, müezzin odasındaki masanın çekmecesinde bulunan 400 milyon lira paranın alınmış olduğunu fark etti. Görevliler, aynı çekmecede bulunan bağış sandığının anahtarlarının alınarak, sandığın açıldığını ve içindeki miktarı bilinmeyen paranın da alınmış olduğunu gördü. 
     Olay polise bildirilirken, aynı handa bulunan bazı büro kapılarının hırsızlar tarafından açıldığı belirlendi. Bürolardan çalınan para ve eşyaların belirlenmesi için, işyeri sahiplerine haber verildi. 
     İnceleme yapan polis, hanın giriş kapısında bir zorlama olmadığını tespit etti. Polis yetkilileri, hırsızların, bir gece önce mescidin tuvaletine saklanarak, han kapandıktan sonra hırsızlığı yapmış olabileceği ihtimali üzerinde duruyor. 
     
</TEXT>
</DOC>
