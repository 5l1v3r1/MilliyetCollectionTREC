<DOC>
<DOCNO> 202973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/soneko12.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Marka uzmanları yarın Ankara'da buluşacak... 
</HEADLINE>
<TEXT>

     Ankara Ticaret Odası ATO ve Ankara Reklamcılar Derneği ARD işbirliğiyle bu yıl ikincisi düzenlenen ''Marka Konferansı'', yarın ATO Meclis Salonu'nda gerçekleştirilecek. 
     Grup Ofis Marka ve Patent'ten yapılan açıklamaya göre, Kültür ve Turizm Bakanı Erkan Mumcu, ATO Yönetim Kurulu Başkanı Sinan Aygün ve ARD Başkanı Necdet Kara'nın açılış konuşmalarıyla başlaması beklenen konferans, marka uzmanı akademisyenleri, iş dünyasının ünlü isimlerini ve markalarını bir araya getirecek. 
     Marka bilinci yaratmak ve geliştirmek amacıyla düzenlenen konferansa, doğrudan pazarlama uzmanı ve Reklamverenler Derneği Başkanı Caner Tunaman, Reklam Yaratıcıları Derneği Başkanı Metin Karaşahin, Grup Ofis Marka ve Patent Vekili Cenk Sevinç, gazeteci Tayfun Talipoğlu ve sanatçı İlhan Şeşen katılacak. 
     
</TEXT>
</DOC>
