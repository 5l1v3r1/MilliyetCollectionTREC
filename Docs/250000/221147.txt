<DOC>
<DOCNO> 221147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/spor/spo07.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin Bayraktarı 
</HEADLINE>
<TEXT>

   Gençlerbirliği'ni haftanın takımı seçen UEFA'nın resmi web sitesi, "İsmi zor telaffuz ediliyor. Son sonuçlar gösteriyor ki, telaffuzu kadar yenilmesi de zor takım" yorumunu yaptı 
      CEMAL ERSEN 

   
   Avrupa konuşuyor 
   GENÇLERBİRLİĞİ, UEFA'nın resmi web sitesinde haftanın takımı seçildi. Sitede "Türkiye'nin Bayraktarı" başlığıyla yer alan tanıtım yazısında, 4. tura geçmeyi başaran tek Türk takımı olan Kırmızı - Siyahlılar'ın, Parma'yı saf dışı bırakarak Avrupa futbolunda konuşulmaya başlandığı belirtildi. Galatasaray, Beşiktaş ve Fenerbahçe'nin ise artık gölgede kaldığı kaydedildi. 
   
   Rakibi ezberliyor 
   SİTE, Başkent ekibi için "Avrupalılar için Gençlerbirliği, adı telaffuz edilmesi zor bir takım. Son sonuçlar gösteriyor ki adının telaffuzu kadar sahada yenilmesi de zor bir takım" yorumu da yapıldı. Bu arada yarın Valencia'yı evinde ağırlayacak olan Kırmızı - Siyahlılar'da, Teknik Direktör Ersun Yanal rakiplerini kasetlerden futbolcularına ezberletiyor. 
   
   'Gözler üzerimizde' 
   RAKİBİN hızlı hücumlarda yarattığı pozisyonlara önlem almaya çalışan Yanal, oyuncularına "Türkiye'nin gözü üzerimizde. Sorumluluğumuzun farkında olmalıyız. Valencia diğer rakiplerden farklı değil. Yeter ki iyi motive olalım ve inanalım" uyarısında bulundu. Valencia bugün Ankara' ya gelecek. Karşılaşmayı ise Norveçli Tom Henning Ovrebo yönetecek. 
   
   
</TEXT>
</DOC>
