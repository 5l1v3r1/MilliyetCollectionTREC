<DOC>
<DOCNO> 203301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/ekonomi/aeko.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YARIN Milliyet'le herkese BEDAVA 
</HEADLINE>
<TEXT>
   32 sayfalık Milliyet Business 2004 özel sayısı    2004 yılında neler olacak 
   Siyasetin, ekonominin en ünlü yazarları, her sektörün en önemli isimleri, 2004'te Türkiye'yi neler beklediğini Milliyet Business'e açıkladı 
      
   Milliyet Business ekonomi haberciliğinde bir ilki gerçekleştiriyor. İlk kez geçmiş hesapları bırakıp, yaptığı analiz ve haberlerle geleceğe, yani 2004'e ayna tutuyor. Peki 2004'te neler olacak Siyasette, ekonomide Türkiye'yi neler bekliyor Yabancılar Türkiye'yi nasıl görüyor, ne bekliyorlar AB, ABD, Kıbrıs konularında neler olabilir 
   Yaklaşık bir aylık çalışmayla hazırlanan 'Milliyet Business 2004' özel sayısında, 'neler olabileceğini' uzmanlar, önde gelen siyaset ve ekonomi yazarları değerlendirdi.Milliyet Yazarı Güngör Uras, bütün ana konuları ile ekonomiyi nelerin beklediğini yazdı. Enflasyon, büyüme, döviz kuru ve faizlerdeki beklentileri analiz etti.Osman Ulagay, dünya ekonomisindeki gelişmeleri, özellikle ABD ekonomisini ve doların durumunu değerlendirdi.Devlet Bakanı Ali Babacan, 2004 yılı için hükümet hedeflerini, yeni planlarını anlattı. Babacan IMF ile ilişkilerin önümüzdeki yıl nasıl seyredeceğini, programın bitiminden sonra ilişkilerin ne şekilde süreceğini açıkladı.Türkiye'nin önde gelen politika yazarları Fikret Bila ve Taha Akyol, yerel seçimler, AB, Irak, Kıbrıs gibi, Türkiye'nin iç ve dış politikasının temel sorunlarını analiz etti.Yasemin Çongar ABD - Türkiye ilişkilerini Güven Özalp, AB - Türkiye ilişkilerindeki gündemi, olasılıkları değerlendirdi.Büyük uluslararası yatırımcı ve kredi derecelendirme kuruluşları beklentilerini Business'e açıkladı.Türk Lirası'ndan altı sıfır atma hazırlığının gerçekleşmesi halinde bunun işadamına, çalışana, tüketiciye etkisini uzmanlar değerlendirdi.Enerji Bakanı Hilmi Güler, EPDK Başkanı Yusuf Günay, Özelleştirme İdaresi Başkanı Metin Kilci, kendi gündemlerini Business'e anlattılar.Özel sektörün beklentilerini, TÜSİAD Başkanı Tuncay Özilhan değerlendirdi. Türkiye'nin büyük holdingleri yeni yıl için beklentilerini açıkladı.Borsa için öngörüler ne merkezde Piyasalarda neler bekleniyor Hangi sektörde işler iyi gidecek, hangilerini sıkınıtılı günler bekliyor Yeni yatırımlar var mı .. Hepsinin yanıtları Business'te. 
   
   Babacan açıkladı 
   IMF gidiyor, 4. madde geliyor    Devlet Bakanı Ali Babacan, hükümetin ekonomideki 2004 gündemini Business'e açıkladı. Babacan'ın açıklamalarına göre 2004 yılında ekonomi, bu yıl olduğundan daha iyi bir performans gösterecek. 
   Pazar günü Milliyet gazetesiyle birlikte ücretsiz olarak yayınlanacak olan Bussiness'ın 2004 için hazırladığı özel sayısında Ahmet Erhan Çelik'in sorularını yanıtlayan Babacan, IMF ile ilişkilerin 2004 sonundan itibaren IMF ana sözleşmesinin dördüncü maddesine göre article 4 sürdürüleceğini açıkladı. Buna göre IMF ile stand - by anlaşmasının süresinin dolacağı 2004 sonundan itibaren ilişkiler 'rutin konsultasyonlar' düzeyinde sürdürülecek. 
   Babacan özel sektöre 'hızlanın' mesajı verirken de şöyle konuştu 
   "İş dünyası her zaman önünü görmek ister. Kimse sisli havada otomobil kullanmayı sevmez. Ankara - İstanbul arasının en kritik bölümü Bolu Dağı'dır. Biz dağı aştık, otobana indik. Düşük hıza bu nedenle tahammülümüz yok, hızlanın." 
   
   
</TEXT>
</DOC>
