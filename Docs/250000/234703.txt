<DOC>
<DOCNO> 234703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sontur10.html </URL>
<DATE> 2004/04/25/ </DATE>
<TIME> 14.20 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Gazeteci Mustafa Türkyılmaz, vefat etti 
</HEADLINE>
<TEXT>

     Gazeteci Mustafa Türkyılmaz, vefat etti. 
     Alınan bilgiye göre, dün vefat eden Türkyılmaz'ın cenazesi, yarın Hacıbayram Camii'nde öğleyin kılınacak cenaze namazından sonra Karşıyaka Mezarlığı'nda toprağa verilecek. 
     Mustafa Türkyılmaz, 1934 yılında Malatya Darende'de doğdu. Mesleğe, 19 yılında Zafer Gazetesi'nde başlayan Türkyılmaz, Haber, Yenigün, Tercüman ve Dünya gazetelerinde foto muhabiri ve fotoğraf editörü olarak çalıştı. 
     Foto Muhabirleri Derneği'nin kuruculuğunu yapan Türkyılmaz, çeşitli yıllarda fotoğraf dalında yılın gazetecisi seçildi. 
     Turizm dalında Kapadokya fotoğraflarıyla Dünya Altın Fil Yarışması birinciliğini Türkiye'ye getiren ilk sanatçı olan Türkyılmaz, Basın Şeref Kartı sahibi ve Gazeteciler Cemiyeti Onur Kurulu üyesiydi. 
     Türkyılmaz, evli ve 3 çocuk babasıydı. 
     
     BİLGİN'İN BAŞSAĞLIĞI MESAJI 
     Bu arada, Gazeteciler Cemiyeti Başkanı Nazmi Bilgin, Türkyılmaz'ın vefatı nedeniyle yayınladığı mesajında, Türkyılmaz'ın ailesine ve sevenlerine başsağlığı diledi. 
     Bilgin, ''Büyük bir ustayı, bir sevgi mimarını kaybettik. O ülkemizi, objektifiyle dünyaya tanıtan bir sanatçıydı. Fotoğrafa, sabrı, sevgiyi, elemi, düşünceyi, sığdırabilen Türkyılmaz'ı ölümsüzlüğe yolcu ediyoruz'' dedi. 
     
</TEXT>
</DOC>
