<DOC>
<DOCNO> 242694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonsiy12.html </URL>
<DATE> 2004/05/25/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Veliaht Sezer Ecevit'in izinde... 
</HEADLINE>
<TEXT>

     DSP'nin Ecevit destekli genel başkan adayı Zeki Sezer, önemli bir mirasın taşıyıcısı olduklarını belirtti. 
     DSP Genel Başkanı Bülent Ecevit'in, partisinin temmuz ayında yapılması planlanan kongresinde destekleyeceğini duyurduğu Genel Başkan Yardımcısı Zeki Sezer, ANKA'ya adaylığı ile ilgili açıklamalarda bulundu. 
     Şimdiye kadar genel başkanlık düşüncesi içinde olmadığını belirten Sezer, Ecevit'in önerisini "süpriz" olarak değerlendirdi. Sezer, "Ben böyle bir görev beklemiyordum, düşünmüyordum da. Temel kaygım partimin bana verdiği işleri layıkıyla yerine getirmek oldu" dedi. 
     
     "ECEVİT'İN İZİNDEYİM" 
     Bülent Ecevit'in dünyanın yetiştirdiği ender siyasetçilerden biri olduğunu kaydeden Sezer, "DSP Ecevit'in mirası. Halkı ve halkça düzeni düşünen bir yapı. Kuram ve uygulamada önemli bir miras. Kadrolarında ve örgütlerinde inançlı insanlar var. Büyük bir avantajla başladığımızı düşünüyorum" diye konuştu. 
     Bülent Ecevit'in "gölgesinde" kalacağı eleştirilerinin yersiz olduğuna değinen Sezer, "Bülent Ecevit'i artık aramamak lazım. Ancak, Sayın Ecevit'in partili olarak ülkeye ve partisine birikimlerini aktarmasından doğal bir şey yok. 
     Bundan gocunmam aksine gurur duyarım" dedi. 
     
     "KUCAKLAYICI DSP" 
     Toplumun her kesimini kucaklayan bir yapıyı kurmayı hedeflediklerini belirten Sezer, DSP'nin kendi içinde özverili ve tutarlı bir parti oluduğunu öne sürdü. DSP'nin ortaya koyacağı ilkelerde sadece solun değil, Türkiye'nin en büyük partisi olacağını iddia eden Sezer, "Dürüst ve uzman insanlar topluluğu DSP bunu gerçekleştirecek güce sahip" görüşünü dile getirdi. 
     
</TEXT>
</DOC>
