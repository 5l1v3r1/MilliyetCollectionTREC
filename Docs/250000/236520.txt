<DOC>
<DOCNO> 236520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sontur05.html </URL>
<DATE> 2004/05/01/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Karşıyaka'da aile kavgası çatışmaya dönüştü .. 
</HEADLINE>
<TEXT>

     İzmir'in Karşıyaka ilçesinde, aileler arasında kavga çıktı. Tüfekle açılan ateş sonucu bir kişi kulağından hafif şekilde yaralandı. Atılan taşlarla polis ekip otosunun farları kırıldı. 
     A.A muhabirinin edindiği bilgiye göre, Örnekköy 7517. sokakta pazar yerinden silah sesleri geldiği ihbarı yapıldı. Örnekköy Karakolu'nda görevli ekipler olay yerine geldi. Bu sırada kimlikleri belirlenemeyen kişiler, taş atarak polis minibüsünün farlarını kırdı. Olay yerine ekipler sevk edildi. Güvenlik güçleri, olaya karıştıkları iddia edilen 4 kişiyi sokak sokak aradı. Ancak yapılan tüm aramalara rağmen zanlılara rastlanmadı. 
     Güvenlik güçleri tarafından çevrede yapılan aramalarda, 15 adet boş fişek bulundu. Açılan ateş sonucu İlhan Telyak, sol kulağına isabet eden saçmadan hafif yaralandı. Telyak'ın tedavisi Karşıyaka Devlet Hastanesi'nde ayakta yapıldı. 
     KONAK'TA 2 KİŞİ SİLAHLA YARALANDI 
     Konak ilçesinde çıkan kavgada ise 2 kişi silahla yaralandı. 
     Alsancak Bornova Sokağı'nda bir bar önünde Nayil Baygeldi 31 ile Özkan Deper 28 , kimliği belirlenemeyen bir kişiyle tartıştı. Kavgaya dönüşen olayda, Deper sağ baldırından, Baygeldi ise sol ayağından ve topuğundan silahla vuruldu. Saldırgan olaydan sonra kaçtı. 
     Alsancak Devlet Hastanesi'ne kaldırılan Baygeldi'nin tedavisi burada yapıldı. Deper ise ilk tedavisinden sonra Yeşilyurt Atatürk Eğitim ve Araştırma Hastanesi'ne sevk edildi. Yaralıların hayati tehlikelerinin bulunmadığı öğrenildi. 
     
</TEXT>
</DOC>
