<DOC>
<DOCNO> 246708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/magazin/yazdud.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlencede A kalite, Balkon ON5 
</HEADLINE>
<TEXT>


NewYorker'da Safran ile Salon Salomange, yağmur Şamdan'a yaradı, Hilton'da Artz ve Zest, televizyon dünyasının yeni yıldızı Oya Aydoğan, Antalya'da Lara Beach... 


Bugünlerde İstanbul'daki kötü hava koşulları pek çok ünlü restoran, bar ve eğlence yerini duman etti. İşletmecilerin de keyfi kaçtı. 
Can dostum, eğlence dünyasının prensi İzzet Çapa da yağmurdan en çok etkilenen isimlerin başında. İzo'nun eski göz ağrısı Catwalk'un yerinde, Maçka Demokrasi Parkı'nın hemen yanında açtığı Balkon On5'de tüplü sobaların altında kavalyem 
Ali Sayar ile çok keyifli bir gece geçirdik geçenlerde. Bir kere İstanbul'un en güzel manzaralarından birine sahip Balkon On5. Sevgili Tolga Sezgin, can dostumun sağ kolu, buranın dekorasyonunu da çok hoş yapmış. Mutfakta zaten güçlü bir isim olan 
Gazi Ateş var. Müzik DJ Emre Koçik. Abdullah Erden, Ümit Yücesoy yönetimindeki salon ekibi de hayli deneyimli. Bar şefi Öztürk Koca, bence İstanbul'un en iyi servis elemalarından biri olan Ayşe Aksu da orada. Durun bitmedi Yılların deneyimli işletmecisi Gügü Gülsüm Sami de var. İki delikanlıdan kurulu olan 'Bizim Kızlar' ekibinin şovları ortalığı kırıp geçiriyor. Kapıdaki güleryüzlü Gamze Cosmopolitan, Burak Kılıç da 
Balkon On5'de. O soğuğa ve çiseleyen yağmura rağmen gerçekten müthiş bir akşamdı. Özellikle yemekler ve servis, A kaliteydi. Daha sonra masaya Ali'nin üç kız arkadaşı geldi, eğlencenin 
dozu arttı. Yemeklerde Gazi Ateş yine coşmuş. Ortaya bir meze tahtası geldi, minik minik her şeyden vardı Közde patlıcanlı roka salatası, börekçi tabağı, etli yaprak dolması, patlıcan mantısı, Thai usulü tatlı-ekşi tavuk, sebzeli nodle, yani makarna... Bunları yiyince ana yemeğe yer kalmadı. Ali'nin yemediği, benim de birkaç kaşık tattığım vırvır sufle de harikaydı. Fiyatlar mı Can dostum diye söylemiyorum, o fiyatlara o servis ve ambians... Gerçekten helal olsun. Bir tabak çıtır parmak tavuk yiyip bir de bira içtiğinizde 20 milyona çıkıyorsunuz. Özel yemekleri arasında Ali Dayı köftesi, şarap soslu bonfile, beğendili devekuşu var. İlerleyen saatlerde Türkçe müzik herkesi koparıyor. Açıkhava Tiyatrosu'nun yanında olması nedeniyle konser öncesi ya da sonrası bir şeyler yiyip içmek için hem hesaplı hem çok keyifli bir yer Balkon On5. 
Telefon numarası 0212 231 03 56. 

Artz ve Zest 
Ali'nin Ankara'dan bir konuğu varmış. Çıkışta Hilton ParkSA'da kalan konuğu ile buluşmak için otelin lobisindeki Zest Bar'a gittik. Burası da Boğaz manzarasıyla hoş bir yer. Birer kahve içtikten sonra Artz Restaurant'ı ve terası gezdim. Türk ve Akdeniz mutfağının hakim olduğu bir mönü oluşturulmuş. Yepyeni tatları denemek isteyenler için 'Artz Özel Gurme Mönüsü' var. Çok da ilginç çeşitler yer alıyor Kadehte çoban salatası, yoğurt cipsi, rakılı dondurma, baklava hamuruna sarılı levrek... Rezervasyon için telefon numarası 0212 270 52 32. 
Oya'dan sabah programı, Nazan yıkıyor 
Sırdaşım İsmail Akkaya'nın Bodrum seferleri başladı. Hafta içi İstanbul, hafta sonu Bodrum'da. Bu hafta da 
o ve sevgili kavalyem Ali ile birlikte 
5 dakikalığına Reina'ya uğradık. Yıkılıyordu. Nazan Öncel'in 'Hay Hay' adlı şarkısı dört kez çalındı. Güzel hemşerim, arkadaşım Nazan yine yaptı yapacağını. Sadece Reina mı Aynı gece gittiğim Şamdan'da da istek üzerine tam altı kez bu şarkı çalındı. İnsanlar sandalye ve masaların üzerinde şarkıya eşlik ediyorlardı. Amerika dönüşü Şamdan'a ilk gidişim olduğu için müdür sevgili Mustafa Balcı merak etmiş, sağolsun. Mustafa'nın yeni saç modeli de pek görkemli olmuş. Bir masada güzel patroniçe Şehnaz Tuna vardı. Eşi Memo Mehmet Tuna Çeşme'deymiş. Bu yıl Şamdan, İstanbul'da yer almayacak. Çeşme'de sevgili Nedim Demirağ'ın Dalyan Plaza'sında. Sohbetimize Şamdan'ın işletmecisi Selma Şeşbeş de katıldı. Melek Boz, Osman Dürüst ve eşi, Aysun Kibar, Gülgün Sezak, Hande Demir ve Erdinç Acar, emekli manken Funda Güngör, ünlü reklamcı Alinur Velidedeoğlu, Emre Ergani, Murat Evliyaoğlu, yeni saç modeli ile Banu Birkan, Güliz Hasman, İzzet Antebi'yi gördüm. Bizim masaya Doğan Kurnaz baktı. Bu arada DJ Burak Yontarkol yine müthiş çaldı. İstanbul, artık Şamdan'sız olmaz. Yazımı yazarken sevgili Oya Aydoğan aradı. Ben hayatımda bu kadar pozitif elektrik veren az insan tanıdım. İnanın, sesini duyduğumda işimi gücümü bırakıp onunla sohbet ediyorum. Oya'nın, Halil Ergün ve Doğa Rutkay ile başrollerini paylaştığı atv dizisi 'Pembe Patikler'ine bayılıyordum ama şanssız gitti nedense. Şimdi Oya tüm sevimliliği ve dobralığıyla Star ekranında. Televizyon ve klip dünyasının başarılı yönetmeni Tayfun Dinçer'in yöneteceği 'Oya Aydoğan'la Gün' adlı sabah programı pazartesi günü başlıyor. Ben, ne olursa olsun ekran karşısında yerimi alacağım. Evet efendim, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. 

NewYorker Safran ve Salomange Loung Bar ile iddialı 

Bu yıl Kuruçeşme'de çok hareketli günler, geceler yaşanacağını yazmıştım. Çünkü iddialı üç isim NewYorker Summer'ın patronu Ender Arkun, Safran Restaurant Bar'ın patroniçesi Aslı Altan ve Nişantaşı'nda bu yıl büyük sükse yapan Salomange Lounge Restaurant'ın işletmecisi Ayşegül İlsever, Kuruçeşme'deki eğlence yarışının içindeler. Bir 
akşam da yemekten sonra NewYorker Summer, Safran ve Salomange'nin yer aldığı NewYorker Kuruçeşme'de turladım. Çok hoş olmuş. Zaten 
Ender Arkun iddialı bir isim, e Altan 
ve Ayşegül de öyle. Mutfak deneyimli ahçıbaşı Cemal Başturan ve İtalyan aşçı Roberto Carroci'ye teslim. 
Ben NewYorker Summer, Safran ve Salomange'de yemek yediğim için iyi biliyorum Çeşitli salatalar, sandviçler, makarnalar, sağlıklı beslenenler için naturel ve organik gıda yemekleri müthiştir. Bu yüzden NewYorker Summer, Safran ve Salomange'nin 
yaz sezonunun en iddialı yerleri arasında olacağından eminim. 
Telefon numarası 0212 265 69 12. 

Süleyman dünyaya da imzasını attı 

Efendim, '13. İTKİB İstanbul Tekstil ve Konfeksiyon İhracatçıları Birliği Genç Moda Tasarımcıları Yarışması' Swissotel'de yapıldı. 15 finalistin 2004-2005 sonbahar-kış sezonuna yönelik hazırladığı 4'er tasarım yarıştı. Kıyafetler arasında teröristlerden ve askerlerden esinlenilerek hazırlanan modeller büyük ilgi gördü. 'Samuray' adlı kıyafetiyle Canan Çullu birinci, 'İzolasyon' adlı çalışmasıyla Giray Sepin ikinci, 'Varoluşum' temalı kıyafetiyle de Hakan Oktaş üçüncü oldu. Birinciye 3 bin, ikinciye 2 bin, üçüncüye de bin dolar ödül verildi. İlk üç yarışmacı Avrupa'nın önde gelen moda okullarının birinde 1 yıl eğitim görmeye hak kazandı. İTKİB'in yakışıklı başkanı sevgili Süleyman Orakçıoğlu ile gecede ayak üstü lafladık. Süleyman, Monte Carlo'dan yeni döndü. 31 ülkenin katıldığı 'En Kapsamlı Girişimcilik Yarışması'nda Türkiye'yi temsil eden Süleyman bu yarışmada ikinci oldu. Ayrıca Süleyman, Dünya Girişimcileri Akademisi'ne giren ilk Türk. 





</TEXT>
</DOC>
