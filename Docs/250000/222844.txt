<DOC>
<DOCNO> 222844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo22.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Manchester United dağılıyor, Ferguson aslarını satıyor... 
</HEADLINE>
<TEXT>

     İngiltere futbolunda son yıllara damgasını vuran Manchester United'ın hocası Alex Ferguson, bu yıl beklentilerin boşa çıkmasının ardından takımda köklü değişikliklere gidiyor. 
     İngiltere'de yayımlanan The Daily Mirror'ın internet sayfasında verilen habere göre, Manchester United, takımda uzun süredir forma giyen Ryann Giggs, Nicky Butt ve Diego Forlan'ı sezon sonu satış listesine konuluyor. 
     Manchester United'ın İngiltere liginin son haftasında ezeli rakip Manchester City'e 4-1 gibi farklı bir skorla yenilmesinin ve lider Arsenal'in 12 puan geriye düşmesinin, Alex'in köklü değişiklik istemesinde etken rol oynadığı belirtiliyor. 
     Kendisine takımda sağlam bir yer bulamayacağını düşünen Nicky Butt, ocak ayında transferini istemiş ancak Newcastle ve Birmingham kulüplerinin bu futbolcuyu renklerine bağlama çabaları sonuçsuz kalmıştı. 
     Independiente'den 2002 yılında 7.5 milyon sterline alınan ancak kendisinden bekleneni veremeyen Uruguaylı santrafor Forlan'ın da büyük bir ihtimalle satış listesine konacağı bildirildi. Ancak Kleberson ile Eric Djemba-Djemba'nın formsuzlukları gözönüne alındığında Forlan'a bir şans daha tanınabileceği belirtiliyor. 
     
</TEXT>
</DOC>
