<DOC>
<DOCNO> 231947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun18.html </URL>
<DATE> 2004/04/16/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Belçika basını Kıbrıslı Türklere AB kapıları kapatılamaz... 
</HEADLINE>
<TEXT>

     Belçika'nın muhafazakar ''La Libre Belgique'' gazetesi, Rumların olumsuz tavrı nedeniyle Kıbrıslı Türklere AB kapılarının kapatılması olasılığının ''kabul edilemez'' olduğunu yazdı. 
     Gazete, ''Şımarık çocuklar adası'' başlıklı bir yorumda, 24 Nisan'da yapılacak referandumlarda Kıbrıslı Türklerin ''evet'', Rumların ise ''hayır'' demeleri olasılığının yüksek gözüktüğünü belirterek, halkların kendi geleceklerini belirleme hakları bulunduğunu, ancak ''Rumların, 1 Mayıs'ta AB'ye katılım garantisi almış oldukları için, bu tarihi fırsatı kaçırabileceklerini'' yazdı. 
     ''Geçmişin yaralarını aşmak, Papadopulos ve Denktaş'ın siyasi sorumluluklarıdır'' diyen ''La Libre Belgique'', dünyanın 1974'ten bu yana değiştiği, Türkiye ile Yunanistan'ın yakınlaştığı, dünyada çok daha önemli ve kapsamlı sorumlar yaşandığı, Kıbrıs dosyasının BM için gereksiz bir külfet haline geldiği görüşlerini savundu. 
     Yorumda, Rumların referandumda ''hayır'' demeleri halinde AB kapılarının Türklere kapatılmasının ''kabul edilemez'' olduğu vurgulandı. 
     
</TEXT>
</DOC>
