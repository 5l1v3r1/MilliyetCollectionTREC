<DOC>
<DOCNO> 207171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/magazin/mag05.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Falcı'ya sormadan 'Hürrem' olamıyor 
</HEADLINE>
<TEXT>

   Hürrem Sultan müzikalinin baş dansçısı Bulgar Irine Panova, falcısı sayesinde bugünlere gelmiş 
      İLKNUR GÜLMEZ 
   
   Mydonose Showland'in sunduğu 'Hürrem Sultan' müzikalinin başrolünü canlandıran 27 yaşındaki Bulgar Irina Panova, 'akıl hocam' dediği falcısı Rusitsa'ya danışmadan adım atmıyor. Ailesinden habersiz başladığı ritmik jimnastikten sonra modern dans ve bale kurslarına devam eden Panova, falcasının 'önce üniversite' sözünü dinleyerek Plovdiv Üniversitesi'nde opera ve bale eğitimi aldı. Falcısı Rusitsa'nın "Yurtdışında dans edeceksin" sözlerine inanmayan Panova, bir süre sonra da Hürrem Sultan elemelerine katıldı ve seçmeleri kazandı. İstanbul'a gelmek konusunda kararsız kalan Panova, falcısının "Mutlaka git, ilerlemenin yolu Türkiye'den geçiyor" öğüdünü dinledi. 
   
   'Başka bomba yok' dedi 
   Sanat eleştirmenlerinden tam not alan Panova, Noel için ülkesine gittiğinde, İstanbul'da yaşanan 'terör endişesi'ni de Rusitsa'yla paylaştı. "Hiçbir şey olmayacak. Oyun kıtalar arasında dolaşacak, ünlü kişilerle tanışacaksınız" yanıtını alan Panova, hemen Türkiye'ye döndü. 
   
   
   
   
</TEXT>
</DOC>
