<DOC>
<DOCNO> 243380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sontur28.html </URL>
<DATE> 2004/05/27/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Yurttan Kısa Kısa... Antalya'da festival heyecanı 
</HEADLINE>
<TEXT>

     ''20. Antakya Festivali'' Tertip Komitesi, Belediye Başkanı Mehmet Yeloğlu başkanlığında ilk toplantısını yaptı. 
     İl müdürleri, sivil toplum örgütleri ve Mustafa Kemal Üniversitesi temsilcilerinin katıldığı toplantıda, festivalin başarılı geçmesi için alınması gereken önlemler tartışıldı. 
     Katılımcılar, etkinliğin Hatay'ın tanıtımı açısından büyük önem taşıdığını vurgulayarak, çalışmaların bu doğrultuda yürütülmesi konusunda görüş bildirdiler. 
     
     MANİSA İL GENEL MECLİSİ 
     Manisa İl Genel Meclisi toplantısında, Gençlik ve Spor Komisyonu ile Kültür ve Spor Turizm Komisyonu'nun çalışma raporları kabul edildi. 
     Manisa İl Genel Meclisi, Manisa Valisi Orhan Işın başkanlığında toplandı. 
     Gençlik ve Spor Komisyonu, Gençlik ve Spor İl Müdürlüğü'ne ait 2005 yılı İl Özel İdare yatırım programında yer alması düşünülen yatırım programı raporunu sundu. 
     Raporda, İl Özel İdaresi'nin bütçe imkanlarıyla başlatılan tesis seferberliğinin devam ettiği, il merkezinde 140 dönüm arazi üzerinde başlatılan yüzme havuzu inşaatının büyük kısmının tamamlandığı belirtildi. 
     Havuzun, 2005 yılında yapılacak 23. Dünya Üniversiteler Yaz Spor Oyunları'na yetiştirilebilmesi için, 1 trilyon 500 milyar liralık kaynak sağlandığı kaydedildi. 
     Toplantıda, Gençlik ve Spor İl Müdürlüğü ile Kültür ve Turizm Komisyonu'nun çalışma raporları kabul edildi. 
     
</TEXT>
</DOC>
