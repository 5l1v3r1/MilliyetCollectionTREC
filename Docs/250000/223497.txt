<DOC>
<DOCNO> 223497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sonsiy19.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ''Denktaş, müzakerelerden çekilmiş değil ki'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, KKTC Cumhurbaşkanı Rauf Denktaş'ın dörtlü konferansa katılmama kararıyla ilgili olarak, ''Sayın Denktaş müzakerelerden çekilmiş değil ki, bunları oturup konuşuyoruz'' dedi. 
     THY'ye ait uçakla Ankara'dan İstanbul'a gelen Gül, Atatürk Havalimanı VIP Salonu'nda gazetecilerin, ''Denktaş'ın görüşmelere katılmaması müzakere sonucunu olumsuz etkiler mi '' şeklindeki sorusuna, ''Sayın Denktaş müzakerelerden çekilmiş değil ki, bunları oturup konuşuyoruz. İstişare ediyoruz'' yanıtını verdi. 
     Gazetecilerin, ''Denktaş'ın kararını gözden geçirmesi için girişiminiz oldu mu '' şeklindeki sorusuna karşılık da Gül, ''Zaten devamlı görüşüyoruz. Orada arkadaşlarımız var. Her şey beraber'' diye konuştu. 
     Abdullah Gül, daha sonra partisinin seçim çalışmalarına katılmak üzere Avcılar'a gitti. 
     
</TEXT>
</DOC>
