<DOC>
<DOCNO> 240878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sondun08.html </URL>
<DATE> 2004/05/18/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Kerbela'da çatışmalar... 8 milis, 2 ABD askeri öldü... 
</HEADLINE>
<TEXT>

     Irak'ın güneyindeki Kerbela kentinde, Amerikan askerleriyle Şii lider Mukteda Sadr yanlıları arasında çıkan çatışmada, 8 milis öldürüldü. 
     Görgü tanıkları, türbelerin bulunduğu bölge yakınlarında bugün erken saatlerde çıkan çatışmada, 13 kişinin de yaralandığını söylediler. 
     Çatışmaların, Sadr yanlılarının, bölgedeki Amerikan tanklarına bombaatar tüfeklerle saldırması üzerine başladığı belirtildi. 
     Amerikan ordusundan yapılan açıklamada da, Bağdat'ın batısında çıkan çatışmada 2 Amerikalı askerin öldüğü bildirildi. 
     Çatışmanın Anbar bölgesinde çıktığı ve ölen askerlerin Deniz Piyadeleri 1. Keşif Gücü'nden oldukları kaydedildi. 
     Pentagon'un son açıklamalarına göre, Irak işgalinin başlamasından bu yana çıkan çatışmalarda 571 kadar Amerikan askeri öldürüldü. 
     
</TEXT>
</DOC>
