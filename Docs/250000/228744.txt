<DOC>
<DOCNO> 228744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur03.html </URL>
<DATE> 2004/04/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Düzce'de mucize çocuk... Konuşmayı bilmiyor, bilgisayar kullanıyor... 
</HEADLINE>
<TEXT>

     Düzce'nin Akçakoca İlçesi'nde 2,5 yaşındaki çocuk, henüz konuşamıyor ama bilgisayar kullanıp, istediği birçok işlemi yapabiliyor. 
     Babasının 1,5 yıl önce aldığı bilgisayara 8 ay önce merak salan ve oyuncak yerine bilgisayarı kurcalamaya başlayan 2,5 yaşındaki Ömer Faruk Kızıltoprak, kısa sürede açıp kapatmasını öğrendiği bilgisayarın birçok özelliğini çözmeyi başardı. Bilgisayar kullanmasını tamamen kendi kendine öğrenen Kızıltoprak, oyun oynayabiliyor, müzik çalıyor, program kopyalayabiliyor. 
     Küçük Ömer'in babası Muhammet Kızıltoprak da oğlunun bilgisayarı tamamen kendi kendine öğrendiğini belirterek, ''Önce oyuncak gibi yaklaştı. Zamanla her şeyi öğrendi. Bir süre sonra elimizdeki bilgisayar onun oynadığı oyunlara yeterli gelmediği için model yükseltmek zorunda kaldık. Ömer, bugüne kadar hiç hata yapmadı. Bilgisayar hiç bozulmadı'' diye konuştu. 

     
</TEXT>
</DOC>
