<DOC>
<DOCNO> 209463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/soneko13.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası mudilerine ödemeler için başvuru tarihi uzatıldı 
</HEADLINE>
<TEXT>

     Ziraat Bankası, İstanbul ve Ankara'da Pazartesi, Salı ve Çarşamba günü başvurması gereken İmar Bankası mudilerine bugün de kendi şubelerine başvurmaları halinde ödeme yapılabileceğini açıkladı. 
     Ziraat Bankası'ndan yapılan duyuruda, İmar Bankası müşteri ödemelerinin, Ziraat Bankası'nın 190 şubesi tarafından, müşterilerin T.C kimlik numarasının son rakamına göre 17-21.01.2004 Cumartesi-Çarşamba günlerine bölünerek ödemelerine başlanıldığı hatırlatıldı. 
     Ancak, dün ve bugüne ayrılan müşterilerin tümünün şubelere başvurmaması nedeniyle, İstanbul ve Ankara içinde bulunan İmar ödeme şubelerince, Pazartesi, Salı ve Çarşamba günlerinde başvurması gereken İmar müşterilerinin, bugün de kendi şubelerine başvurmaları halinde ödemelerinin yapılabileceği açıklandı. 
     
</TEXT>
</DOC>
