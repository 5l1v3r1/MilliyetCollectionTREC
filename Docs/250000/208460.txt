<DOC>
<DOCNO> 208460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/guncel/gun10.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Veliler dişlerini fırçalamıyor 
</HEADLINE>
<TEXT>

   AHU COŞKUN İstanbul 
   
   Bilecik'te yapılan araştırmada, diş fırçalama alışkanlığı olmayan velilerin yüzde 77'sinin bunun nedenini küçükken kendilerine öğretilmemesi olarak açıkladı. Türkiye Ağız ve Diş Sağlığının Araştırılması Amacıyla Bilecik Uygulama Projesi sonuçlarını açıklayan İstanbul Üniversitesi Öğretim Görevlisi Prof. Dr. İnci Oktay, Bilecik'te 2300 öğrencinin diş bakımı konusunda bilgilendirildiğini ve bunların uygulanıp uygulamadığını denetlediklerini anlattı. Haftada iki kez diş bakımı konusunda öğrencilere bilgiler verilip, kontrolleri yapıldı. Bu grupta diş çürüğü oluşumunda yüzde 78 - 92 azalma görüldü. Oktay, "Diş hekimliği hizmetleri için her yıl 700 milyon - 1 milyar dolar kaynak harcanmaktadır" dedi. İlköğretim öğrencilerinin yanı sıra, yüzde 75'i 40 yaşının altındaki velilere de çeşitli anketler uygulandığını söyleyen Oktay, velilerin yüzde 17'sinin dişlerini fırçalamama nedeni olarak, "önemine inanmıyoruz", yüzde 77'sinin "küçükken öğretilmedi" karşılığı verdiklerini aktardı. 
   
   
</TEXT>
</DOC>
