<DOC>
<DOCNO> 237205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/soneko43.html </URL>
<DATE> 2004/05/04/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Tesco Kipa, 487.1 milyar lira kar payı dağıtacak... 
</HEADLINE>
<TEXT>

     Tesco Kipa Kitle Pazarlama Ticaret ve Gıda Sanayi A.Ş, net 487 milyar 137 milyon 609 bin lira kar payı dağıtacak. 
     Tesco Kipa'dan Borsa'ya gönderilen açıklamaya göre, şirketin bugün yapılan genel kurul toplantısında, toplam 2 trilyon 706 milyar 320 milyon 50 bin liranın yüzde 20'si oranında toplam brüt 541 milyar 264 milyon 10 bin lira net 487.137.609.000 TL nakit olmak üzere, ödenmiş olan beher 1.000 TL sermaye için 45,82841 TL brüt 41,24557 TL net nakit kar payı dağıtılmasına karar verildiği bildirildi. 
     Açıklamaya göre, Yönetim Kurulu üyeliklerine 3 yıl için Sinasi Ertan, Muharrem Hilmi Kayhan, Necdet Yorgancıoğlu, Stephen Hammett, Noel William Robbins, Mary Elizabeth Doherty, Douglas Cochrane, Yılmaz Attila ve Oleg Pisklov seçildi. 
     Murakıplar Kurulu üyeliklerine ise 1 yıllığına Adil G.Öztoprak, M.Tanju Polatkan ve Teoman Gürgah getirildi. 
     
     TÜRK HAVA YOLLARI 
     Türk Hava Yolları THY , filosuna dahil edilmek üzere 7 uçak kiralayacak. 
     THY'den Borsa'ya gönderilen açıklamaya göre, şirket 2004 2006 dönemi uçak ihtiyacını teminen yapılan çalışmalar kapsamında 2004 yaz tarifesi yoğun dönemine yönelik olarak, filosuna dahil edilmek üzere 5 adet A 320 200 ve 2 adet A321 100 uçağının kiralanmasına karar verdi. 
     
     ENKA 
     Enka İnşaat ve Sanayi A.Ş., 2003 yılı nakit kar paylarını, 2003 yılı kar payı kuponları karşılığında, 12 Mayıs tarihinden itibaren şirket merkezi ile Araplar Cad. İstasyon Mah. No 6 Tuzla ve Büyükdere Cad. No 108 A Enka Binası, Esentepe adreslerinde dağıtacak. 
     
</TEXT>
</DOC>
