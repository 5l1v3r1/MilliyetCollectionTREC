<DOC>
<DOCNO> 209374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/siyaset/siy04.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni vizyonu Cumhuriyet projesi 
</HEADLINE>
<TEXT>
   Türk Hava Kurumu gençleri kampa alıyor 
   Türk Hava Kurumu, gençlerle ilgili kapsamlı bir projeye hazırlanıyor. THK Başkanı Rasim Arslan, "Her ilden gençleri yaz kampında eğitime alacağız" dedi 
   İSTANBUL Milliyet 

   
   Atatürk'ün kurduğu Türk Hava Kurumu THK "Cumhuriyet Projesi" kapsamında çağdaş gençlik yetiştirmeyi hedefliyor. Türk Hava Kurumu Genel Başkanı Hava Pilot Tümgeneral Rasim Arslan, 81 ilin valisine yazı gönderdiklerini belirterek, "Her ilden gençleri yaz kamplarında eğitime alacağız. Bu yılki hedef 20 bin genç" dedi. Tümgeneral Arslan, "Kuran kurslarına" alternatif proje mi sorusunu ise yanıtsız bıraktı. Arslan, 100 trilyonluk deri rantının sadece 10 - 12 trilyonunun THK'da kaldığını söyledi. 
   
   Onay alındı 
   Tümgeneral Rasim Arslan, kurumun yeni vizyonunu tanıtmak amacıyla gazete ve TV temsilcileriyle bir araya geldi. THK'nın sadece kurban derisi, fitre, zek t toplayan kurum imajını verdiğini anlatan Arslan, yeni hedeflerini anlattı. Öncelikle ilköğretim, lise, üniversite ve mesleki yaşama atılmış gençleri hedef kitlesi seçtiklerini belirterek, "Yaz kamplarında gençlere havacılığı bir tutku haline getirmeyi hedefliyoruz. Türk Silahlı Kuvvetleri'nden de onay aldım. TSK'daki bazı meydanları da biz alacağız" diye konuştu. 
   Arslan, bu konuda Türk Silahlı Kuvvetleri'yle birlikte görüş birliği içinde olduklarını da vurguladı. 
   Hem askeri hem de sivil şapkası olduğunu anımsatan tümgeneral Arslan, THK'nın uzay çalışmalarına da değindi. Arslan, şöyle konuştu 
   "Roketsan'ın bu konuda çalışması roket hazırmış var. TSKda çalışıyor. Biz de varız diyoruz. Antalya'da bir yer alarak rampanın yapımını üslenmek istiyoruz." 
   
   
</TEXT>
</DOC>
