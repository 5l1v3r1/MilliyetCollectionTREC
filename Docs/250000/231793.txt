<DOC>
<DOCNO> 231793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur31.html </URL>
<DATE> 2004/04/15/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Kuyumcu soyan kadın kocasını suçladı Alyans almak için gitmiştim 
</HEADLINE>
<TEXT>

     Samsun'da eşiyle birlikte bir kuyumcuyu kurusıkı tabanca tehdidiyle soydukları iddiasıyla yargılanan genç kadın, duruşmada eşini suçlayarak, ''Soygun olacağını bilmiyordum, kuyumcuya alyans almak için girmiştim'' diye kendini savundu. 
     Samsun 2. Ağır Ceza Mahkemesi'nde görülen duruşmada, yaklaşık 1 yıl önce meydana gelen olayda İstiklal Caddesi'ndeki bir kuyumcuyu kurusıkı tabancayla tehdit ederek 25 milyar lira değerinde altın çaldıkları iddiasıyla 4 ay önce tutuklanan bir çocuk sahibi Devrim Kahraman 26 ve eşi Arzu'nun 20 yargılanmasına devam edildi. 
     Sanıklardan Arzu Kahraman, duruşmadaki ifadesinde eşini suçlayarak, kuyumcuya girerken soygundan haberi olmadığını öne sürdü. 
     Eşinin olay günü kendisine 'alyans alacağını söylediğini' ve bu amaçla kuyumcuya girdiğini iddia eden genç kadın, ''soygun olacağını bilmiyordum, kuyumcuya alyans almak için girmiştim'' diye ifade verdi. 
     Devrim Kahraman ise olaydan pişmanlık duyduğunu ve kefaletle tahliye edilmesini istedi. 
     Kuyumcu İbrahim Bekçioğlu ise 25 milyar liralık altının çalındığını, ancak sanık yakınlarıyla zararının telafisi için 10 milyar liraya anlaştığını belirterek, şikayetini geri aldığını söyledi. 
     Mahkeme heyeti, dosyadaki eksikliklerin giderilmesi için duruşmayı erteledi. 
     
</TEXT>
</DOC>
