<DOC>
<DOCNO> 208433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sontur34.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralama suçlarında cezalar artıyor 
</HEADLINE>
<TEXT>

     TCK'da yaralama suçlarına öngörülen cezalar artırılıyor. 
     TBMM Adalet Alt Komisyonu, TCK Tasarısı üzerindeki çalışmalarını bugün de sürdürdü. Alt Komisyon, yaralama suçlarında cezaları düzenleyen maddede değişiklik yaptı. Buna göre, başkasına bedensel eza veren veya bir kimsenin sağlığını bozan, akli melekelerinde karışıklıklara neden olan kişiye 1 yıldan 3 yıla kadar bu anne, baba, eş ve çocuklara, kendilerini savunamayacak kadar güçsüz kişilere, kanuni görevini yerine getiren kişiye ve suçun silahla işlenmesi halinde 2 yıldan 5 yıla kadar hapis cezası verilecek. 
     Ağırlaştırılmış durumlarda ceza 3 yıldan az olamayacak, bunun eş, çocuk, anne, baba ve güçsüzlere karşı işlenmesi halinde ise 5 yıldan az olamayacak. 
     Ölüm halinde müessir fiile uygulanacak ceza 8 yıldan 12 yıla kadar, ağırlaştırılmış durumlarda ise 12 yıldan 16 yıla kadar uygulanacak. 
     
     BASİT MÜESSİR FİİLİN CEZASI 6 AYDAN AZ OLMAYACAK 
     TCK'da basit müessir fiile, 6 aydan 1 yıla kadar ceza verilecek. 
     Taksirle ölüm halinde bir kişinin ölümüne neden olunmuşsa 3 yıldan 6 yıla kadar 2 kişinin ölümüne neden olunmuşsa 5 yıldan 12 yıla kadar hapis cezası verilecek. 2 kişiden fazla kişinin ölümüne uygulanacak ceza ise daha ağır olacak. 
     
</TEXT>
</DOC>
