<DOC>
<DOCNO> 237110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun04.html </URL>
<DATE> 2004/05/04/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bush'tan Türkiye'nin AB üyeliğine destek 
</HEADLINE>
<TEXT>

     Deniz Arslan AA 
ABD Başkanı George Bush, Avrupa Birliği'ne 10 yeni ülkenin daha katılmasını memnuniyetle karşıladığını belirtirken, Türkiye'nin AB üyeliğine de destek verdi. 
     Bush, Beyaz Saray tarafından yayınlanan açıklamasında, ''AB'nin, Orta Avrupa ve Akdeniz'den 10 yeni ülkeyi üyeliğe almasını alkışlıyorum. Bu genişleme, milyonlarca Avrupalıya fırsat ve umut getirecek. NATO'nun genişlemesiyle birlikte AB'nin genişlemesi, Avrupa'daki yeni ve kurulu demokrasileri daha fazla birleştiriyor, bütünlük, barış ve özgürlük içinde bir Avrupa'nın oluşturulmasına yardım ediyor'' dedi. 
     ABD Başkanı, ''Biz AB'nin, Romanya, Bulgaristan'ı da içeren nitelikli ülkelerle daha fazla genişlemesi olasılığını memnuniyetle karşılıyoruz ve Türkiye'nin AB emelini destekliyoruz'' ifadelerini kullandı. 
     Bush, ''Bu yeni AB, demokrasi, refah ve istikrar için bir güç olarak yaşamsal rolünü daha etkin şekilde oynayacak. Bu hareket genişleme , ABD ve Avrupa arasındaki sürekli ortaklığı güçlendiriyor, toplumumuzun ortak değer ve amaçlarında büyük bir ilerlemeye işaret ediyor'' dedi. 
     
</TEXT>
</DOC>
