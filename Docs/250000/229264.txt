<DOC>
<DOCNO> 229264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun52.html </URL>
<DATE> 2004/04/07/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
İngiltere'de Şaron'un planına destek 
</HEADLINE>
<TEXT>

     İsrail Başbakanı Ariel Şaron'un, barış sürecinin devamsızlığında tek yanlı olarak Filistin topraklarından askerleri ve yerleşimcileri çekme planının İngiltere tarafından desteklendiği belirtildi. 
     Şaron'un bürosundan yapılan açıklamada, ''İngiltere Başbakanı Tony Blair, plana desteğini belirtmiş ve İsrail'in attığı adımı takdir ettiğini ifade etmiştir'' denildi. 
     Blair'in bu desteğinin, Şaron'un 14 Nisan'da Washington'u ziyaret sırasında ABD'nin plana onay vermesini sağlayabileceğine dikkat çekildi. 
     İsrail ve Filistin arasında 3 yıldan fazla süren çatışmalarından ardından diplomatik anlaşmazlığı ortadan kaldırmayı amaçlayan plana göre Şaron, Gazze Şeridi'ndeki 21 Yahudi yerleşkesini, Batı Şeria'da 120 yerleşkeden 4'ünü kaldırmayı düşünüyor. 
     Filistinliler, çekilme planını memnuniyetle karşılamasına rağmen Şaron'un, İsrail için stratejik öneme sahip Batı Şeria'da büyük yerleşkelerin ilhakı için Gazze'yi değiş tokuş yapmaya çalışmasından endişe ediyorlar. 
     
</TEXT>
</DOC>
