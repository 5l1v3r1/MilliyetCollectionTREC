<DOC>
<DOCNO> 242200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur25.html </URL>
<DATE> 2004/05/23/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Almanya'ya götürme vaadiyle 29 kişiyi dolandırdılar... 
</HEADLINE>
<TEXT>

     Mersin'in Tarsus İlçesi ile Van'da 29 kişiyi ''Almanya'ya götürme'' vaadiyle dolandıran baba ve oğlu hakkında Cumhuriyet Savcılığı'na suç duyurusunda bulunuldu. 
     Tarsus'un Gazipaşa Mahallesi'nde oturan Sedrettin Köseoğlu ve Osman Gençay, Cumhuriyet Başsavcılığı'na giderek, Hasan A. 84 ve oğlu Hasan A. 17 , hakkında kendilerini ''Almanya'ya götürme'' vaadiyle biner Eurolarını alarak dolandırdıkları iddiasıyla şikayette bulundular. 
     Sedrettin Köseoğlu, Hasan A. ile geçen yıl Antalya'da tanıştığını ve Hasan A'nın, Almanya'daki oğlunun aracılığıyla kendisini işçi olarak bu ülkeye gönderebileceğini söylediğini belirterek, ''Tarsus ve Van'da oturan 29 arkadaşımla birlikte kendisine biner Euro verdik. Ayrıca, pasaportlarımızı, hastane heyet raporlarımızı, nüfus kayıt örnekleri ve 4'er adet fotoğraf teslim ettik. Ancak, daha sonra kayıplara karıştılar'' dedi. 
     ''Hasan A'ya yaklaşık bir ay önce mahallelerindeki Gurbet A. ile 35 imam nikahı yaptıklarını'' ifade eden Köseoğlu, ''Bir kuyumcudan bizi kefil göstererek 8.5 milyar lira tutarında altın aldı. Ne yapacağımızı şaşırmış durumdayız. Bizleri 20 Mayıs'ta Almanya'ya götüreceklerdi. Kayıplara karışan baba ve oğlunun yakalanmasını istiyoruz'' dedi. 
     Olayla ilgili soruşturmaya başlandığı bildirildi. 
     
</TEXT>
</DOC>
