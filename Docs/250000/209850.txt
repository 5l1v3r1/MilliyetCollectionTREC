<DOC>
<DOCNO> 209850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sondun03.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ava çıktı "domuz" diye oğlunu avladı .. 
</HEADLINE>
<TEXT>

     ABD'de, yaban domuzu avına çıkan baba, yanlışlıkla oğlunu av tüfeğiyle vurarak öldürdü. 
     Florida eyaletine bağlı Jacksonville kentinde meydana gelen olayda, bir hendeğin içinde bulunan 14 yaşındaki Alex Plucknett'in babası Dennis tarafından av tüfeğiyle kaza sonucu vurulması nedeniyle öldüğü belirtildi. 
     Görgü tanıkları, Dennis Plucknett'in, birinin ''Domuz'' diye bağırması üzerine silahını doğrultarak, karşı taraftaki karartıya bir el ateş ettiğini ve 225 metre ilerideki hendeğin içinde bulunan oğlunu kazayla vurarak öldürdüğünü kaydettiler. 
     Polis yetkilileri, Dennis ile 17 yaşındaki diğer oğlu Jon'un domuzu vurduklarını sanarak hendeğe gittiklerinde Alex'in cesediyle karşılaştıklarını belirttiler. 
     
</TEXT>
</DOC>
