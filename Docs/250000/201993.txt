<DOC>
<DOCNO> 201993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun21.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush 'Saddam' haberini Rice'tan aldı.. 
</HEADLINE>
<TEXT>

     ABD Başkanı George Bush, Irak'ın Tikrit kentinde dün akşam yakalanan kişinin Irak'ın devrik Devlet Başkanı Saddam Hüseyin olduğunun kesinleştiği haberini, bugün TSİ öğle saatlerinde Ulusal Güvenlik Danışmanı Condoleezza Rice'dan aldı. 
     ABD medyasındaki haberlere göre, Savunma Bakanı Donald Rumsfeld, yakalamaya ilişkin ilk bilgiyi, dün yerel saatle öğleden sonra TSİ gece Başkan Bush'u telefonla arayarak verdi. Rumsfeld, yakalanan kişinin Saddam Hüseyin olduğunu düşünmek için önemli ölçüde kanıt bulunduğunu, ancak araştırmanın sürdüğünü söyledi. 
     O sırada Washington yakınlarındaki başkanlık konutu Camp David'de olan Bush, bu gelişme üzerine hafta sonu tatilini normalden kısa keserek, Beyaz Saray'a döndü. 
     Yakalanan kişi üzerinde yapılan testlerden sonra Saddam Hüseyin'in ele geçirildiğine Amerikalı yetkililerin kanaat getirmesi üzerine, Ulusal Guvenlik Danışmanı Rice, Bush'u yerel saatle sabah 05 00'te TSİ 12 00 telefonla aradı ve durumu bildirdi. 
     CNN televizyonu, Bush'un daha sonra sabah saatlerinde üst düzeyde yetkililerle Beyaz Saray'da bir toplantı yaptığını belirtti. 
     
</TEXT>
</DOC>
