<DOC>
<DOCNO> 218506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sondun22.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te Türkler genel grevde... 
</HEADLINE>
<TEXT>

     Irak'ın kuzeyindeki Kerkük kentinde, daha fazla siyasi hak isteyen Türkmenler genel grev başlattı. 
     Ulusal Türkmen Hareketi tarafından dağıtılan bildiride, ''Vatandaşları, haklarımızın tanınması için Bağdat'ta yapılan gösterilerin desteklenmesi amacıyla bugünden itibaren genel grev yapmaya çağırıyoruz'' denildi. 
     Kentteki AFP muhabirine göre, çağrıya uyan Kerküklü Türkmenler, dükkan ve lokantalarını kapattı. Kentteki polis gücünün yaklaşık yüzde 20'sini oluşturan Türkmen polislerin de iş bıraktığı belirtildi. 
     Yaklaşık 1 milyonluk nüfusa sahip Kerkük'te, 250 bin kadar Türkmen yaşıyor. 
     Bağdat'ta bugün çok sayıda Türkmen, geçici anayasada Irak'taki azınlıklardan biri olarak tanınmaları için gösteri yapmıştı. 
     
</TEXT>
</DOC>
