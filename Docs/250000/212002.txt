<DOC>
<DOCNO> 212002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sonspo35.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü satış listesinde, Yıldıray takibe alındı... 
</HEADLINE>
<TEXT>

     İspanyol spor gazetesi Marca'nın bugün verdiği haberde, milli kaleci Rüştü Reçber'i satış listesine koyan FC Barcelona'nın, TSV Bayer 04 Leverkusen'de oynayan Yıldıray Baştürk'ü transfer etmek istediği iddia edildi. 
     ''Barça temizliğe hazırlanıyor'' başlığı altında FC Barcelona Kulübü Başkanı Juan Laporta'nın gelecek sezon için projesini şimdiden oluşturduğunu yazan Marca, Rüştü ile beraber Kluivert, Luis Enrique, Overmars, Reiziger, Bronckhost, Gerard ve Cocu'nun satış listesinde bulunduğunu savundu. 
     Haberde, bu sezon sonunda satılacağı belirtilen 8 futbolcudan elde edilecek gelirin yeni transferler için kullanılmasının planlandığı ifade edildi. Avrupa'da yeni transfer arayışlarına başladığı söylenen Barcelona teknik menajerlerinin, FC Arsenal'den Wiltord, Olympique Marsilya'dan Drogba, TSV Bayer 04 Leverkusen'den Yıldıray Baştürk, VFB Stuttgart'dan Kuranyi ve PSV Eindoven'dan Robben'ı takibe aldığı ileri sürüldü. 

     
</TEXT>
</DOC>
