<DOC>
<DOCNO> 239941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun28.html </URL>
<DATE> 2004/05/14/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İsrail, Refah'taki evleri yıkmaya başladı 
</HEADLINE>
<TEXT>

     İsrail buldozerleri, Mısır-Gazze sınırındaki güvenlik koridorunu genişletmek için Refah mülteci kampındaki evleri yıkmaya başladı. 
     Görgü tanıklarının verdikleri bilgiye göre, şimdiye kadar 20 ev ve dükkanı yıkan İsrail buldozerlerinin yüzlerce binayı yerle bir etmesi bekleniyor. 
     İsrail radyosu, 9 kilometre uzunluğundaki tampon bölgeyi genişletmek için, ordunun, 2 gün önce öldürülen İsrail askerlerinin cesetlerini arama çalışmaları tamamlanır tamamlanmaz ''düzinelerce ya da yüzlerce'' evi yıkmayı tasarladığını belirtmişti. 
     Bu arada, Filistinli bakan Saib Erekat, ABD'nin yıkımı önlemek için müdahalede bulunmasını istedi. 
     İsrail'in Gazze'den ayrılmayı planladığını söylerken bunu yapmasındaki çelişkiye dikkati çeken Erekat, ''ABD Başkanı George Bush'un yıkımı durdurmak için müdahale edeceğini umuyorum'' dedi. 
     
</TEXT>
</DOC>
