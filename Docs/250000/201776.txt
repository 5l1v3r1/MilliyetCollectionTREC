<DOC>
<DOCNO> 201776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/spor/yaksoy.html </URL>
<DATE> 2003/12/13/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Mühür 
</HEADLINE>
<TEXT>

   
   Tahtaravalliden çok bahseder olduk. Bir aşağı, bir yukarı. Şimdi ayaklarımız yere basıyor. Çünkü aşağıdayız. Teknik adamların mağlubiyetlerden sonra bilgilerini süslemelerine bayılıyorum. Ne kadar da güzel sözlerle açıklıyorlar mağlubiyetleri. Adeta parti kongresindeki muhalif siyasiler gibi. Öyle ki, "şu.. şu.. şu.. olmadığı için bu.. bu.. bu.. oldu" demeleri yok mu Ayrıca "bu.. bu.. olduğu için de şu.. şu.. oldu" diyorlar. Eh teknik adamlar böyle diyorlarsa doğrudur. Acaba biz çizmeyi aşmadan bir şeyler söylersek kızarlar mı dersiniz Tövbe, tövbe. 
   Oyuncularımız maçlardan evvel morallerini yükseltmek için yaptığımız şişirmelere rağmen neden karşı kaleye gideceklerine kendi kalemizde yığınak yapıyorlar Korkudan mı acaba Teknik adamlar oyuncularımızın çok pas hataları yapıp, topu kaybettiklerini söylemiyorlar mı Bu acaba karşı takımlarla mukayese edildiğinde kondisyonlarının daha az olmasından kaynaklanıyor olmasın. Bu durum adamların her yerde bitip, üstümüze gelince korkudan neme lazım deyip, topu bir an evvel ayaktan çıkarmaktan mı kaynaklanıyor Öyle görülüyor ki, basındaki ve tribündeki hamaset şarkıları yeterli olmuyor. 
   Haa, bir de şu siyahilerin boy üstünlükleri yok mu Acaba gelecekte futbol neslimizin boyunu uzatmaya çalışsak ne dersiniz Tıpkı basketbolcular gibi. Çünkü hava toplarına kim hakimse mühür de onda oluyor. 
   
      
</TEXT>
</DOC>
