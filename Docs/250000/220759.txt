<DOC>
<DOCNO> 220759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo04.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de haftaya bakış... 
</HEADLINE>
<TEXT>

     Birinci Süper Futbol Ligi'nde 24. hafta maçları da geride kalırken, geçen hafta liderliği averajla ele geçiren Fenerbahçe, en yakın rakibi Beşiktaş ile olan puan farkını 3'e çıkardı. 
     23 gol atılan ligin bu haftasında lider Fenerbahçe, zorlu Ankara deplasmanında Türkiye'nin UEFA Kupası'ndaki tek temsilcisi Gençlerbirliği önünde zorlu anlar yaşamasına karşın Hollandalı yıldızı Van Hooijdonk'un başarılı oyunu ve tek golüyle 3 puanı almasını bildi ve 54 puanla zirvedeki yerini korudu. 
     Ligde 2. ve 3. sırada bulunan ekipleri karşı karşıya getiren zorlu mücadelede ise Trabzonspor, Beşiktaş'ı 3-0'lık net skorla yenerken, 47 puana yükseldi ve zirve yarışına ortak oldu. 51 puanlı Beşiktaş ise zirve yarışında Fenerbahçe'nin 3 puan gerisinde kaldı. 
     
     DENİZLİSPOR DEPLASMANLARIN KRALI 

     4. sıradaki ligin istikrarlı ekiplerinden Denizlispor, Malatyaspor engelini deplasmanda tek golle geçerek 42 puanla yine 5. sırada yer alırken, hafta içinde teknik direktör Fatih Terim'in istifasının yönetim tarafından kabul edilmesiyle hareketli günler yaşayan Galatasaray, son sıradaki Adanaspor'u İstanbul'da zor da olsa 3-2'lik skorla yendi ve 41 puanla altıncılıkta kaldı. 
     3 maçı evsahibi, 4 maçı da deplasman takımlarının kazandığı 24. haftada, 2 maç ise beraberlikle bitti. 
     
     ZAFER BİRYOL VE HOOIJDONK ZİRVEDE 

     Gol krallığı yarışmasında, 17'şer golle Fenerbahçeli Van Hooijdonk ve Konyasporlu Zafer Biryol birinciliği paylaşırlarken, bu futbolcuları 14 golle Samsunsporlu Serkan Aykut, 13 golle Fenerbahçeli Tuncay ve 12 golle de Elazığsporlu Yunus izliyor. 
     Ligde 24. hafta maçlarında alınan sonuçlar, 25. haftanın programı ve puan durumu şöyle 
     Elazığspor-Samsunspor................................. 1 - 0 . 
     Diyarbakırspor-Çaykur Rizespor........................ 0 - 1 . 
     Konyaspor-Bursaspor................................... 1 - 1 . 
     Gençlerbirliği-Fenerbahçe............................. 0 - 1 . 
     Malatyaspor-Denizlispor............................... 0 - 1 . 
     Gaziantepspor-Akçaabat Sebatspor...................... 2 - 2 . 
     İstanbulspor-Ankaragücü............................... 2 - 3 . 
     Galatasaray-Adanaspor................................. 3 - 2 . 
     Trabzonspor-Beşiktaş.................................. 3 - 0 . 
     25. HAFTA 
     
     12 Mart Cuma 

     Ankaragücü-Trabzonspor. 
     
     13 Mart Cumartesi 

     Denizlispor-İstanbulspor, Bursaspor-Malatyaspor, Akçaabat Sebatspor-Galatasaray, Fenerbahçe-Konyaspor. 
     
     14 Mart Pazar 

     Çaykur Rizespor-Gaziantepspor, Samsunspor-Diyarbakırspor, Adanaspor-Gençlerbirliği, Beşiktaş-Elazığspor. 
     
</TEXT>
</DOC>
