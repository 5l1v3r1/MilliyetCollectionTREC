<DOC>
<DOCNO> 205471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sontur33.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mareşal tartışması başlatan AKP'li milletvekiline soruşturma... 
</HEADLINE>
<TEXT>

     TBMM'deki mareşal üniformalı Atatürk fotoğrafının kaldırılmasını ve yerine sivil bir fotoğrafının asılmasını isteyen AK Parti Adıyaman Milletvekili Hüsrev Kutlu hakkında parti grup yönetimi tarafından soruşturma başlatıldı. 
     AK Parti Grup Yönetimi'nden yapılan açıklamada, Grup İç Yönetmeliği'ne göre yapılacak soruşturmaya esas olacak bilgilerin edinilmesi için konunun araştırılacağı ifade edildi. 
     Parti Tüzüğüne göre, Grup Yönetim Kurulu, önce Kutlu'nun ifadesine başvuracak. Milletvekili Kutlu'nun, bu ifade sonunda parti içi disipline aykırı davrandığı belirlenirse Disiplin Kurulu'na sevkedilecek. Burada yapılacak incelemede de suçlu olduğu izlenimi edinilirse cezalandırılmak üzere Müşterek Disiplin Kurulu'na gönderilecek. 

     
</TEXT>
</DOC>
