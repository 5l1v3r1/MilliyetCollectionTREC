<DOC>
<DOCNO> 242683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonsiy01.html </URL>
<DATE> 2004/05/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
AKP, Yerel Yönetimler Yasa Tasarısı'nı gelecek hafta TBMM'ye getirecek 
</HEADLINE>
<TEXT>

     AK Parti Merkez Yönetim Kurulu MYK toplantısında, Yerel Yönetimler Yasa Tasarısı'nın gelecek hafta TBMM gündemine getirilmesi kararlaştırıldı. 
     Alınan bilgiye göre, Başbakan Recep Tayyip Erdoğan'ın başkanlığında gerçekleştirilen AK Parti MYK toplantısında ağırlıklı olarak AB uyum yasaları ve Meclis gündemindeki yasa tasarıları ele alındı. 
     MYK üyelerine bilgi veren Adalet Bakanı Cemil Çiçek, DGM'lerin kaldırılmasını öngören yasa tasarısının Anayasa değişikliğine uygun olarak çarşamba günü Başbakanlığa sunulacağını söyledi. 
     MYK toplantısında, AB uyum yasalarının TBMM tatile girmeden önce yasalaştırılması kararlaştırıldı. 
     Buna göre, YÖK, RTÜK ve TCK'da yapılacak değişiklikler, 1 Temmuz'dan önce gerçekleştirilecek. 
     MYK'da ayrıca Yerel Yönetimler Yasa Tasarısı'nın gelecek hafta TBMM gündemine getirilmesi kararına varıldığı bildirildi. 
     
</TEXT>
</DOC>
