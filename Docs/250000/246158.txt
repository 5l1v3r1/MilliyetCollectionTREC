<DOC>
<DOCNO> 246158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/yasam/ayas.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aşk geçişi' gözünüzü kör etmesin 
</HEADLINE>
<TEXT>


DIŞ HABERLER SERVİSİ 

Venüs gezegeni, 122 yıldan sonra ilk kez bugün Güneş'in önünden geçiyor. Türkiye'den de sabah saat 08.13'ten itibaren 6 saat 12 dakika boyu izlenecek bu olay için uzmanlar uyarıda bulunuyor Güneş'e çıplak gözle bakmayın Avrupa, Afrika ve Asya'dan tam izlenebilecek geçişin doğrudan Güneş'e bakarak değil, teleskop veya dürbünlerin bir ucu Güneş'e, bir ucu da beyaz bir k ğıda doğru tutularak, k ğıda yansıyan görüntünün izlenmesi tavsiye ediliyor. İsli camlar ve güneş gözlüklerinin gözleri korumaya yetmeyeceğini söyleyen doktor ve astronomlar, Güneş'e doğrudan çıplak gözle, teleskopla, dürbünle ya da kamerayla kısa bir süre için bakmanın bile görme kaybına yol açabileceğini belirtiyor. Venüs, Güneş'in önünden geçerken küçük siyah bir yuvarlak şeklinde görülecek. 6 Aralık 1882'den bu yana ilk kez Güneş'in önünden geçiş yapacak Venüs, Japonya, Avustralya, Yeni Zelanda'dan sadece başlangıç anında, Batı Afrika, Kuzey ve Güney Amerika'nın doğusundan ise sonunda izlenebilecek. 





</TEXT>
</DOC>
