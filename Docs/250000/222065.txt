<DOC>
<DOCNO> 222065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo27.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 5 - Konyaspor 2 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, Konyaspor'u 5-2 mağlup etti. 
     
     İlk yarı 

     17. dakikada Tuncay'ın soldan ceza alanına uzun ortasında, ceza sahası içinde topa yükselen Van Hooijdonk'tan önce kaleci Ali zamanında kalesini terk ederek meşin yuvarlağa sahip oldu. 
     20. dakikada soldan Kemal'ın ceza alanı içine ortaladığı topa altıpas içinde kafayla vuran Nobre, meşin yuvarlağı filelere göndererek, Fenerbahçe'yi Konyaspor önünde 1-0 öne geçirdi. 
     26. dakikada Mehmet'in sağdan kullandığı serbest atışta ceza alanı içinde topa iyi yükselen Van Hooijdonk'un güzel kafa vuruşunda, meşin yuvarlak direğin dibinden auta çıktı. 
     29. dakikada sağdan Ali'nin ortasında defansın uzaklaştırmak istediği topla arka direğe yakın bölgede buluşan Tuncay'ın kötü vuruşunda, top auta gitti. 
     37. dakikada Aurelio'nun ceza yayı üzerinden sert şutunda, savunmaya çarpan top yandan kornere çıktı. Aynı dakikada sağdan Mehmet'in kullandığı korner atışında, ceza alanı içinde Van Hooijdonk'un kafa vuruşunda, meşin yuvarlak kaleci Ali'nin ellerinde kaldı. 
     39. dakikada sağdan ceza alanına giren Mehmet, Niyazi'nin müdahalesiyle yerde kalınca, hakem Cem Papila penaltı kararı verdi. 
     40. dakikada penaltı atışını kullanan Van Hooijdonk, takımını Konyaspor karşısında 2-0 öne geçirdi. 
     41. dakikada Van Hooijdonk'un pasıyla sol çaprazda topla buluşan Tuncay'ın ceza alanına girer girmez yaptığı vuruşta, kaleci Ali topu direğin dibinde yatarak kontrol etti. 
     45. dakikada Konyaspor atağında ceza alanına yapılan ortada, altıpas içinde Tayfun'un yere düşerken yaptığı dengesiz vuruşunda, top kaleci Recep'te kaldı. 
     Maçın ilk yarısını da Fenerbahçe 2-0 önde kapadı. 
     
     İkinci yarı 

     46. dakikada Aurelio'nun ceza alanının dışından sert şutunda, kaleci Ali yatarak topu kontrol etti. 
     47. dakikada soldan Kemal'ın ceza alanına ortasında ön direkte Konyaspor savunmasının arasında topa iyi yükselen Nobre'nin kafa vuruşunda, meşin yuvarlak yan ağlarda kaldı. 
     54. dakikada Aurelio'nun sağdan ortasında savunmanın arkasında arka direğe yakın bölgede müsait durumda Van Hooijdonk, güzel bir kafa vuruşuyla meşin yuvarlağı filelere gönderdi 3-0 
     66. dakikada, ceza alanı dışında topu önünde bulan Ümit, ceza yayı önünden düzgün ve sert bir vuruşla meşin yuvarlağı filelere göndererek, takımını 4-0 öne geçirdi. 
     68. dakikada Niyazi'nin sağdan ceza alanına yaptığı ortada topa ters vuran Luciano, meşin yuvarlağı kendi kalesine gönderdi 4-1 
     70. dakikada kaleci Recep sağdan ceza alanına giren Niyazi'yi düşürünce maçın hakemi penaltı noktasını gösterdi. Aynı dakikada penaltı atışını kullanan Cenk, takımının 2. golünü kaydetti 4-2 
     72. dakikada Mehmet'in sağdan kullandığı korner atışında ceza alanında topa iyi yükselen Tomas'ın kafa vuruşunda, kaleci Ali uçarak topa sahip oldu. 
     77. dakikada Oumar'dan topu kapan Mehmet hızla sağdan ceza alanına doğru hareketlendi. Mehmet'in ceza alanı içine doğru yaptığı ortaya altıpas önünde zor pozisyonda güzel bir kafa vuruşu yapan Nobre, takımının 5, kendisinin maçtaki 2. golünü kaydetti 5-2. 
     81. dakikada Van Hooijdonk'un ceza alanı dışından sert şutunda, kaleci Ali'den dönen topu altıpas çizgisinde önünde bulan Kemal, müsait pozisyonda kötü bir vuruşla üstten auta attı. 
     89. dakikada Niyazi'nin sağdan yerden ceza alanına ortasında altıpasta Tayfun'un vuruşunda, kaleci Recep, son anda topu direğin üstünden kornere attı. 
     Fenerbahçe, karşılaşmayı da 5-2 kazanarak, ligde liderliğini sürdürdü. 
     

Stat Fenerbahçe Şükrü Saracoğlu Hakemler Cem Papila xx, Erhan Sönmez xx, Serkan Akal xx Fenerbahçe Recep xx, Ali xxx, Luciano xx, Tomas xxx, Kemal xxx, Mehmet xxx Dk. 90 Semih , Aurelio xxx, Ümit xxx, Tuncay xx Dk. 46 Mahmut Hanefi x , Nobre xxxx Dk. 80 Rebrov x , Van Hooijdonk xxx Konyaspor Ali x, Tayfun x, Oumar x, Ogün x, Murat x, Niyazi xxx, Zafer Demir x Dk. 69 Bayram xx , Sedat xx Dk. 67 Süleyman Fatih xx , Cem xx Dk. 82 Adem x , Yasin xx, Cenk xx Goller Dk. 20 ve 77 Nobre, Dk. 40 Penaltı ve 54 Van Hooijdonk, Dk. 66 Ümit, Dk. 68 Luciano Kendi kalesine , Dk. 70 Cenk Penaltı Sarı kartlar Dk. 24 Murat Konyaspor , Dk. 52 Luciano, Dk. 78 Kemal Fenerbahçe      
</TEXT>
</DOC>
