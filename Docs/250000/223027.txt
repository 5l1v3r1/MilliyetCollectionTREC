<DOC>
<DOCNO> 223027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/yazar/temelkuran.html </URL>
<DATE> 2004/03/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Konya'da AKP 'yıkılıyo' 
</HEADLINE>
<TEXT>

   "Aman ahengi bozmayalım" diyen SP sert baba, AKP de isyank r oğul rolünde Konya'da. Seçim, babalar ve oğullar arasında. Milli Görüş öyle yerleşmiş buraya 
   
   Muhafazak rlığın başkentinde ilk kez bir heyecan işareti. Refah, Fazilet ve nihayet Saadet Partisi'ne ilk kez bir rakip var. Aman Yarabbi Hem de kendi içinden... Olacak iş değil AKP esas itibariyle muhafazak r bir parti, bildiğiniz üzere. Ama sıra Konya'ya gelince... AKP burada babasına kafa tutan "genç, isyank r" bir oğul rolünde İki rakip belediye başkanı adayın sloganları da bu baba - oğul meselesi üzerinde duruyor sanki. Saadet Partisi'nin adayı Mustafa Özkafa'nın şehri donattığı cümle şu 
   "Yine ahengi bozmayalım " 
   "Ahenk" sözcüğü, "sürüden ayrılanı kurt kapar" cümlesinin "kod adı" olarak ve "babanın" gizli tehdidiyle sanki bütün şehrin duvarlarını donatıyor. Zaten bu ahenk pek bozulmadığı için Özkafa dördüncü kez başkan olmaya niyetleniyor. AKP adayı Tahir Akyürek ise "genç, dinamik" partiyi, isyank r oğlu temsil ettiğinden olacak afişlerde beyaz gömleğinin kolları sıvalı olarak poz vermeyi tercih ediyor. Ama her iki aday da aynı kökenden geldiğinden nihayetinde afiş "konseptleri" bir yerde buluşuyor Adamlar bir haritanın başında çalışırlarken 
   Fakat AKP'nin hakkını yememek lazım "Oyum AKP'ye " afişlerinden birinde başı açık, genç bir kadın fotoğrafı kullanmış Çok çılgın yani yıkılıyo 
   
   CHP de olur, MHP de 
   Belki gençlerden değişik bir ses çıkar, şu şehrin fena halde "ahenkli" halinden belki biraz şik yet ederler diye konuşunca görülüyor ki Tayyip Bey'in karizması Konya'nın genç kadınlarını yoksa burada "kızlar" diye özellikle belirtmeli miydim çok etkilemiş. Ne zaman ondan bahsedilse kikir kikir kikirdiyorlar. Ama içlerinden biri çok yaman çıkıyor ne Saadet ne AKP. O bambaşka bir seçenekten söz ediyor 
   "Ben CHP'ye ya da MHP'ye vereceğim." 
   MHP'de onu etkileyen milliyetçi olması, CHP'de ise - milliyetçiliğin muadili olarak herhalde - Deniz Baykal 
   
   Oylara parmak hesabı 
   Seçim aynı kökten gelen iki aday arasında ve de malumunuz üzere Konya'da geçeceği için "Son oylar parmak hesabı sayılacak" diyor sokaktakiler. "Üç oyla bu aday, beş oyla öbürü kazanabilir", söyledikleri bu. Ama nihayetinde kim başkan seçilirse seçilsin belediyedeki kadrolar pek değişmeyecek diyorlar. Yani, Konya gibi dev bir şehirde bir tek gece eğlencesi mek nı bulunmayacak, 70 bin öğrencisi olan Selçuk Üniversitesi "ahengi" bozmaması için şehirden uzak tutulacak, bir oturma odası hayatı sürüp gidecek velhasıl. 
   "Bu kabuğu kıracak kimse yok" diyor genç seçmenlerden biri. "Konya'da buna cesaret eden kimse yok. Son otuz yıldır öyle yerleşti ki Milli Görüş buraya... Zor yani, çok zor " 
   
      
   
</TEXT>
</DOC>
