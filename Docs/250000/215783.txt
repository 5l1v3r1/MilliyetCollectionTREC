<DOC>
<DOCNO> 215783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo38.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Umudumuz sürüyor, sonuna kadar kovalacağız... 
</HEADLINE>
<TEXT>

     Birinci Süper Lig takımlarından Adanaspor'un Teknik Sorumlusu Ahmet Ziya Yüce, ligde kalmaları için umutlarının sürdüğünü belirterek, ''Bunu sonuna kadar kovalayacağız'' dedi. 
     Yüce, düzenlediği basın toplantısında, Elazığspor yenilgisinin şokunu üzerlerinden atmaları gerektiğini belirterek, ''Kazanmamız gereken maçtı. Talihsiz bir şekilde kaybettik. Lig devam ediyor. Ligde kalma şansımızı sonuna kadar kovalayacağız'' dedi. 
     Hakemlerin, takımlar üzerinde önemli etkileri bulunduğunu ifade eden ve Elazığspor karşılaşmasında 2 penaltılarının verilmediğini iddia eden Yüce, şunları kaydetti 
     ''Maç, bizim için hayati önem taşıyordu, kötü kaybettik. Ancak, umudumuzu yitirmeden her maça yine kazanmak için çıkacağız. 
     Öncelikle sporcuların Elazığspor maçının şokunu üzerinden atmaları için zihinsel çalışmalar yapıyoruz. Kalan maçlara da aynı sporcularla devam edeceğiz. Onlar da çok üzüntülü. 
     Hafta sonu deplasmanda karşılaşacağımız Diyarbakırspor iyi bir çıkış yakaladı. Zor maç olacak. Ancak, kolay teslim olmayacağız.'' Yüce, kaptan Güngör'ün kart cezalısı olduğunu, belinden sakat olan Mehmet Budak'ın da tedavisinin sürdüğünü sözlerine ekledi. 
     
</TEXT>
</DOC>
