<DOC>
<DOCNO> 243394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonyas13.html </URL>
<DATE> 2004/05/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ünlü tenisçi Cash İstanbul'da... 
</HEADLINE>
<TEXT>

     Avustralyalı ünlü tenisçi Pat Cash, Gelibolu Yarımadası'nda atalarının mezarlarını ziyaret etti. 
     Wimbledon Tenis Turnuvası'nın 1987 yılı şampiyonu Cash, Anzak Koyu'ndaki mezar taşlarını tek tek inceledi ve dua etti. 
     Atalarının 89 yıl önce savaştığı toprakları gezerken duygulandığını ifade eden Cash, ''Bugün benim doğum günüm. Bu anlamlı ve güzel ortamda insan savaşı düşünemiyor. Ancak bu yerleri ve mezarları görünce bir savaş olduğunu hissediyorsunuz. Burada insan bambaşka duygulara kapılıyor. Bu topraklar adeta mabet gibi, insan ürperiyor'' dedi. 
     Atatürk'ün söylediği ''Uzak diyarlardan buraya evlatlarını göndermiş analar, rahat uyuyun, onlar artık bizim evlatlarımız oldular'' yazılı anıt kitabeden çok etkilendiğini belirten Cash, Avustralya'da Türkiye ile ilgili her zaman olumsuz düşünceler bulunduğunu, ancak Türkiye'ye ve Gelibolu'ya geldikten sonra bu kanısının tamamen değiştiğini belirtti. 
     Ünlü tenisçi Cash, Türkiye'de tenis için potansiyel sporcu bulunduğunu, ancak bu sporcuları yetiştirecek, şampiyonalara hazırlayacak çalıştırıcının olmadığını kaydetti. 
     
</TEXT>
</DOC>
