<DOC>
<DOCNO> 210121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sondun34.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Straw "Koalisyon, Irak'ın geleceğini zorla benimsetmeyecek" 
</HEADLINE>
<TEXT>

     İngiltere Dışişleri Bakanı Jack Straw, ''koalisyonun, Irak'ın geleceğini zorla benimsetmek gibi bir niyeti olmadığını'' belirtti. 
     Davos kasabasında başlayan ''Dünya Ekonomik Forumu''na katılan Straw, yaptığı konuşmada, ABD yönetimindeki koalisyonun, Irak'ta tüm kesimlerin temsil edildiği federal bir hükümetin kurulmasını istediğini ve ülkenin ''geleceğini zorla benimsetmeyi'' düşünmediğini kaydetti. 
     Straw, Irak'ta devam eden seçim sürecinin, ''daha istikrarlı, uluslararası arenada tanınan ve Irak halkı içindeki farklılıklara saygılı federal bir hükümet''le sonuçlanmasını istediklerini belirtti. 
     Straw, koalisyonun, Şii lideri Ayetullah Ali Sistani ile birlikte ''saygı temelinde'' çalışması gerektiğini sözlerine ekledi. 
     
</TEXT>
</DOC>
