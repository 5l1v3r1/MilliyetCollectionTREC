<DOC>
<DOCNO> 202836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/guncel/gun02.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Deşifre olunca eylem yaptılar 
</HEADLINE>
<TEXT>

   İlyas Kuncak ve Feridun Uğurlu'nun sinagog saldırılarından sonraki soruşturmada deşifre olunca intihar eylemcisi görevini üstlendikleri ortaya çıktı 
      TOLGA ŞARDAN Ankara 
   
   Levent'teki HSBC önünde meydana gelen patlamayı gerçekleştiren baharatçı İlyas Kuncak'ın örgütün lojistik destek işleriyle ilgilendiği, ancak sinagog eylemlerinden sonra yapılan soruşturmada deşifre olarak polis tarafından aranmaya başlandığı için intihar eylemcisi görevini üstlendiği ortaya çıktı. Sinagog saldırılarını planlayan Feridun Uğurlu'nun da, "Polis benim peşimdeymiş, 4 - 5 güne kadar izimi bulurlar. İkinci eylemde aktif görev alacağım" dediği öğrenildi. 
   DGM kapsamında İstanbul polisinin başlattığı soruşturmada gözaltılar ve tutuklamalar devam ederken, ayrıntılar da gün ışığına çıktı. Eylem grubunun bombacısı olarak Hakk ri'de yakalanan Fevzi Yitir'in gösterdiği depoda yapılan "ince aramada" patlayıcı hammaddesi ve kabloların yanı sıra aseton, oje ve ruj bulundu. Kozmetik ürünlerinin gübre hammaddesinin bombaya dönüştürülmesinde kullanıldığı belirlendi. Grubun asıl "bombacısının" firari Gürcan Baç olduğu da netleşti. Diğer grup üyelerinin bomba yapımı hakkında bilgileri bulunduğu, ancak daha önce deterjan ve ilaç fabrikasında çalışan Baç'ın kimyasal oluşumlar hakkında geniş bilgi sahibi olduğu, patlayıcıları depolarda hazırladığı saptandı. 
   HSBC'ye yönelik eylemde görev alan Kuncak'ın da gerçekte grubun lojistik destek işleriyle ilgilendiği, ancak ilk eylemlerden sonra başlatılan soruşturmalarda polisin hakkında bilgi edindiğinin anlaşılması üzerine intihar eylemcisi olduğu belirlendi. 
   
   Dolarlar kuryeyle 
   Eylem grubunun liderinin Mardinli Habip Aktaş olduğu da kesinleşti. Aktaş'la birlikte yurtdışına kaçan Ekinci ve Baç'ın bir alt düzeyde olduğu saptanırken, grubun kendi arasında "ş ra" oluşturduğu anlaşıldı. Eylemlerin dar kapsamlı ş ra kararlarıyla gerçekleştirildiği de gün ışığına çıktı. 
   
   
   
</TEXT>
</DOC>
