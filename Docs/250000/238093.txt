<DOC>
<DOCNO> 238093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko04.html </URL>
<DATE> 2004/05/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Piyasalar gergin başladı sonra toparlandı Gelişmeler izleniyor... 
</HEADLINE>
<TEXT>

     Genelkurmay Başkanlığı'nın, YÖK yasa tasarısının, öğrenim birliği ve laik eğitim ilkelerini zedeleyeceği yönündeki açıklaması piyasalardaki tedirginliği artırdı. 
     Dolar, serbest piyasada güne yükselişle başladı. 
     Kapalıçarşı'da dün 1 milyon 465 bin liradan kapanan dolar, güne 1 milyon 480 bin lira alış, 1 milyon 490 bin lira satış fiyatıyla başladı. 1 milyon 781 bin liradan alınan Euro'nun satış fiyatı ise 1 milyon 790 bin lira olarak belirlendi. 
     Daha sonra bir miktar gerileyen dolar, saat 09.50 itibariyle 1 milyon 477 bin liralık alış, 1 milyon 487 bin liralık satış fiyatıyla işlem gördü. 
     Bankalararası piyasada dolar kotasyonları alışta en düşük 1 milyon 481 bin lira, en yüksek 1 milyon 483 bin lira, satışta en düşük 1 milyon 486 bin lira, en yüksek 1 milyon 489 bin 500 lira seviyesinde bulunuyor. 
     
     BORSA SERT DÜŞÜŞLE AÇILDI 

     Borsa'da işlem gören hisse senetleri 1. seansın ilk dakikalarında yüzde 2.80'e varan oranda değer kaybetti. Daha sonra hafif toparlanmanın yaşandığı borsada Ulusal 100 Endeksi, seansın ilk yarısını ise 201.71 puan kayıpla 17,422.34 puandan geçti. Hisse senetleri ortalama yüzde 1.14 değer kaybetti. 
     İlk bölümde işlem hacmi 202.5 trilyon lira olarak gerçekleşti. 

     
</TEXT>
</DOC>
