<DOC>
<DOCNO> 203994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo35.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Eren'e 3 maç, Yılmaz Vural'a 20 gün ceza 
</HEADLINE>
<TEXT>

     Profesyonel Futbol Disiplin Kurulu PFDK , Çaykur Rizesporlu Ali Eren'e 3 maç oynamama, Adanaspor Teknik Direktörü Yılmaz Vural'a 20 gün hak mahrumiyeti ve Trabzonspor Kulübü'ne de 1 milyar lira para cezası verdi. 
     Kurul, Ali Eren'i, Beşiktaş-Çaykur Rizespor maçında ihraç sonrası hakeme karşı spor ahlakına ve centilmenliğe aykırı davranışta bulunmaktan ve daha önce de cezası olduğundan, ihraç olması nedeniyle oynamaması gereken ilk resmi müsabaka dışında, ayrıca 2 resmi maçta da oynamayacağına karar verdi. 
     PFDK, Teknik Direktör Yılmaz Vural'ı Konyaspor-Adanaspor Türkiye Kupası müsabakasında hakemlere sözle hakaret etmekten dolayı 20 gün hak mahrumiyeti ile cezalandırdı. 
     Kurul, Trabzonspor Kulübü'nün de Galatasaray-Trabzonspor müsabakasında çıkan olaylar nedeniyle 1 milyar lira para cezası ödemesini kararlaştırdı. 
     PFDK'nın verdiği diğer cezalar ve süreleri ise şöyle 
     2 ay hak mahrumiyeti M.Sabri Yıldıran Muşspor Kaleci Antrenörü . 
     45 gün hak mahrumiyeti Asım İlba Mersin İdmanyurdu Kulübü İdarecisi . 
     1 ay hak mahrumiyeti Ergün Yücel Ankara Demirspor Kulübü İdarecisi , İbrahim Kasım Yıldırım Bosnaspor Kulübü İdarecisi . 
     15 gün hak mahrumiyeti Mustafa Altındağ Karamanspor Teknik Direktörü . 
     2 maç oynamama Serkan İzmirspor . 
     1 maç oynamama Hakim Silopi Cudispor . 
     1 milyar 500 milyon lira Büyükşehir Belediyesi Ankaraspor Kulübü. 
     1 milyar lira Karagümrük Kyoto Kulübü. 
     750 milyon lira Muşspor Kulübü, Akçaabat Sebatspor Kulübü, Silopi Cudispor Kulübü. 
     500 milyon lira Beykoz 1908 Kulübü, Orduspor Kulübü. 
     300 milyon lira Gümüşhanespor Kulübü. 
     İhtar cezası Adana Demirspor Kulübü. 
     
</TEXT>
</DOC>
