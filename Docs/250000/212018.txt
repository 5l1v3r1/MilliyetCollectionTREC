<DOC>
<DOCNO> 212018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur12.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşaksporlu Ufuk, kavgada bıçaklandı... Zanlı belirlendi... 
</HEADLINE>
<TEXT>

     İkinci Futbol Ligi B Kategorisi A Grubu'nda mücadele eden Uşakspor'un futbolcuları ile 3 kişi arasında çıkan kavgada, futbolcu Ufuk bıçaklandı. 
     Hastaneye kaldırılan 20 yaşındaki oyuncunun durumunun iyi olduğu bildirildi. 
     Alınan bilgiye göre, dün gece Uşak'taki Migros Mağazası'nın kafeteryasına gelen 15 futbolcu ile 3 kişi arasında henüz belirlenemeyen bir nedenle kavga çıktı. 
     Kavga sırasında kırmızı-siyahlı formayı giyen Ufuk Özbek, karnından bıçaklandı. 
     Kanlar içinde yere yığılan genç oyuncu, Uşak SSK Hastanesi'ne kaldırıldı. Futbolcunun sağlık durumunun iyi olduğu bildirildi. 
     Olaya karışan 3 kişinin polis tarafından gözaltına alındığı belirtildi. 
     
     ZANLI BELİRLENDİ 

     İkinci Futbol Ligi B Kategorisi A Grubu'nda mücadele eden Uşakspor'un futbolcusu Ufuk Özbek'i çıkan kavgada bıçaklayan zanlı belirlendi. 
     Alınan bilgiye göre gözaltına alınan 3 kişi arasındaki Kaan K'nın futbolcuyu karnından bıçakladığı tespit edildi. 
     Uşak Migros Mağazası'nın kafeteryasına gelen 15 futbolcu ile 3 kişi arasında henüz belirlenemeyen nedenle çıkan kavgada futbolcu Ufuk Özbek'i bıçakladığı öne sürülen Kaan K'nın 19 , ifadesinde, dün gece aşırı derecede alkollü olduğunu söylediği öğrenildi. 
     Öte yandan, Uşak SSK Hastanesi'nde tedavi gören futbolcunun durumunun iyi olduğu bildirildi. 
     
</TEXT>
</DOC>
