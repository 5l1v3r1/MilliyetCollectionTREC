<DOC>
<DOCNO> 234890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/soneko12.html </URL>
<DATE> 2004/04/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Sosyal tesisler elde kaldı 1 yılda sadece 9 tesis satılabildi... 
</HEADLINE>
<TEXT>

     Ekonomiye kazandırılması amacıyla memurların kullanımından alınarak satışa sunulan kamuya ait sosyal tesislerin büyük bölümüne alıcı çıkmadı. 
     Maliye Bakanlığı Milli Emlak Genel Müdürlüğü yetkililerinden alınan bilgiye göre, kamuya ait sosyal tesisler geçen yıl değer tespit çalışmalarının ardından 6 ayrı paket halinde satışa sunuldu. 
     Çeşitli Bakanlık ve Genel Müdürlüklere ait 66 sosyal tesisin yeraldığı satış listesinde bu taşınmazlar için öngörülen satış değeri de 149 trilyon 338 milyar 851 milyon lira olarak belirlendi. 
     Satış listesinde Kültür ve Turizm Bakanlığı ile Tarım ve Köyişleri Bakanlığı'na tahsisli Aydın-Didim'deki sosyal tesise 23 trilyon 96 milyar lira, Milli Eğitim Bakanlığı'nın Datça'daki Öğretmenevi'ne 14 trilyon 165.9 milyar lira, Sağlık Bakanlığı'nın Seferihisar'daki tesislerine 5 trilyon 810 milyar lira, yine aynı yerdeki Milli Eğitim Bakanlığı tesislerine de 4 trilyon 990 milyar lira değer biçildi. 
     Bu arada, yine geçen yıl sahil boylarında yer alan ve daha yüksek getiri beklenen 12 ayrı sosyal tesis de turizm sektörüne tahsis için Turizm Bakanlığı'na devredildi. 
     Daha sonra da söz konusu tesisler için ardarda ihalelere çıkıldı. 
     
     MÜŞTERİ BULUNAMIYOR 

     Ancak bugüne kadar geçen süreç de, kamuya ait sadece 9 sosyal tesis satılabildi. 4'ü Maliye Bakanlığı'na ait olan bu tesislerden devletin kasasına giren para da sadece 5 trilyon 157 milyar 525 milyon lira olarak gerçekleşti. 
     Turizm Bakanlığı da, kendisine devredilen sosyal tesislerin değerlendirilmesinde başarısız olurken, bu tesisler yeniden Maliye Bakanlığı'na verildi. 
     Bu arada başlangıçta 66 tesislik listede yer alan Tarım ve Köyişleri Bakanlığı ile Kültür ve Turizm Bakanlığı'na bağlı Didim'deki tesis liste dışına alındı. 
     Geri kalan 56 sosyal tesisin büyük bölümü ikişer defa ihaleye çıkarılmasına rağmen, şu ana kadar bunlara müşteri bulunamadı. 
     
     FİYATLAR DÜŞÜRÜLECEK 

     Maliye Bakanlığı yetkilileri, satışa sunulan sosyal tesislerin önemli bölümünün arazilerinin değerli olduğunu, ancak buralarda kurulu binaların turizme hizmet verecek nitelikte bulunmadığını belirtiyor. 
     Buraları alacak kişilerin silbaştan yeni tesisler inşa etmesinin gerektiğine dikkat çeken yetkililer, değer tespitinde Bayındırlık birim fiyatlarını esas aldıklarını, ancak bunun da genellikle yüksek bulunduğunu vurguluyor. 
     Bakanlık yetkilileri, bu çerçevede ikişer kez ihaleye çıkarılmasına rağmen satılamayan sosyal tesisler için yeniden fiyat tespiti istediklerini bildirdi. 
     İllerde yapılacak bu tespitler sonrasında sosyal tesislerin satış fiyatlarının biraz daha aşağı çekilerek yeniden ihale edilmesi bekleniyor. 
     
     HANGİLERİ SATILDI, HANGİLERİ ELDE KALDI 

     Satış işlemi tamamlanan sosyal tesisler 
     -Aydın-Didim Maliye Bakanlığı - 94.8 milyar TL TL -İzmir-Çeşme Maliye Bakanlığı - 181.1 milyar TL -Balıkesir-Erdek Adalet Bakanlığı - 1 trilyon 600 milyar 100 milyon TL -Samsun 19 Mayıs Üniversitesi - 90 milyar 175 milyon TL -Samsun Gençlik ve Spor G.M - 160.5 milyar TL -Samsun Bayındırlık ve İskan Bak. - 121.1 milyar TL -Çanakkale Tarım ve Köyişleri Bak. - 555 milyar TL -Erzincan Maliye Bakanlığı - 43 milyar 250 milyon TL -Ankara Maliye Bakanlığı - 2 trilyon 311.5 milyar TL Henüz satılamayan sosyal tesisler 
     -Adana-Karataş Maliye Bakanlığı 
     -Adana-Yumurtalık Kültür ve Turizm Bak. Tarım ve Köyişleri Bak. 
     -Adana-Yumurtalık Kültür ve Turizm Bak. 3 ayrı sosyal tesis -Amasya-merkez Sağlık Bakanlığı 
     -Ankara-Gölbaşı Maliye Bakanlığı 
     -Ankara-Çankaya Ankara Üniversitesi 
     -Antalya-Manavgat Kültür ve Turizm Bak. Sağlık Bakanlığı 
     -Aydın-Didim Tarım ve Köyişleri Bakanlığı 
     -Aydın-Didim Kültür ve Turizm Bak. Tarım ve Köyişleri Bak. 2 ayrı sosyal tesis -Aydın-Kuşadası Kültür ve Turizm Bak. 
     -Balıkesir-Burhaniye Milli Eğitim Bak. 
     -Balıkesir-Erdek Bayındırlık ve İskan Bak. 
     -Bartın-merkez İl Özel İdaresi 
     -Bursa-Gemlik Bayındırlık ve İskan Bak. 
     -Bursa-Gemlik Milli Eğitim Bakanlığı 2 ayrı tesis -Bursa-Karacabey Maliye Bakanlığı 
     -Çanakkale-merkez Karayolları G.M 
     -Çorum-merkez Sağlık Bakanlığı 
     -Düzce-Akçakoca Tarım ve Köyişleri Bakanlığı 
     -Edirne-Enez Trakya Üniversitesi 
     -Edirne-Keşan İl Özel İdaresi 
     -Erzincan-merkez Sağlık Bakanlığı 
     -Gaziantep-Şahinbey Maliye Bakanlığı 2 ayrı tesis -İzmir-Dikili Tarım ve Köyişleri Bakanlığı 
     -İzmir-Foça Milli Eğitim Bakanlığı 
     -İzmir-Menderes Tarım ve Köyişleri Bakanlığı 
     -İZmir-Seferihisar Sağlık Bakanlığı 
     -İzmir-Seferihisar Milli Eğitim Bakanlığı 
     -İzmir-Seferihisar Kültür ve Turizm Bakanlığı 2 ayrı tesis -Kastamonu-Küre Kaymakamlık-Belediye 
     -Kayseri-Talas Maliye Bakanlığı 
     -Kocaeli-Kandıra Maliye Bakanlığı 
     -Muğla-Datça Milli Eğitim Bakanlığı 
     -Nevşehir-Kozaklı Tarım ve Köyişleri Bakanlığı 
     -Sakarya-Karasu Maliye Bakanlığı 
     -Samsun-Ondokuzmayıs Tarım ve Köyişleri Bakanlığı 
     -Samsun-merkez Sağlık Bakanlığı 
     -Samsun-merkez İçişleri Bakanlığı 
     -Samsun-Ondokuzmayıs Karayolları G.M 
     -Samsun-merkez Tarım ve Köyişleri Bakanlığı 
     -Samsun-merkez Bayındırlık ve İskan Bakanlığı 
     -Samsun-Ondokuzmayıs Ulaştırma Bakanlığı 
     -Samsun-Ondokuzmayıs Maliye Bakanlığı 
     -Samsun-Ondokuzmayıs Milli Eğitim Bakanlığı 
     -Sinop-Gerze Maliye Bakanlığı 
     -Sivas-Yıldızeli Enerji ve Tabii Kaynaklar Bakanlığı 
     -Tekirdağ-merkez Milli Eğitim Bakanlığı 
     -Tekirdağ-merkez Tarım ve Köyişleri Bakanlığı 
     -Tekirdağ-merkez Maliye Bakanlığı 
     
</TEXT>
</DOC>
