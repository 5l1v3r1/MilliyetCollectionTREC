<DOC>
<DOCNO> 208691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/siyaset/siy06.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de DP'li bakan krizi 
</HEADLINE>
<TEXT>

   Ana muhalefet partisi UBP, yeni hükümete dışarıdan atanan üç DP'li bakana, "Türkiye'de ikamet ettikleri" gerekçesiyle itiraz etti 
   SEFA KARAHASAN Lefkoşa 

   
   KKTC'de başbakanlığı UBP - DP koalisyonunun başbakanı Derviş Eroğlu'ndan dün devralan CTP - DP koalisyonun başbakanı Mehmet Ali Talat'ın görevi sorunlu başladı. Ana muhalefet partisi UBP, yeni hükümete dışarıdan atanan üç DP'li bakana, "Türkiye'de ikamet ettikleri" gerekçesiyle itiraz etti. UBP Genel Başkanı Eroğlu, seçilmeden önce üç yıl kesintisiz olarak KKTC'de ikamet etme şartının, milletvekilleri için olduğu gibi, bakanlar için de geçerli olduğunu söyledi. 
   
   Başsavcılık onayladı 
   "Toplumsal uzlaşmaya ihtiyaç var" diyen Talat da, Kıbrıs kökenli bakanlardan oluşan kabinenin başsavcılığın onayıyla atandığını, bir sorun varsa bakanların değiştirilmesiyle sorunun çözüleceğini dile getirdi. Başbakan Yardımcısı ve Dışişleri Bakanı Serdar Denktaş da, üç bakanla ilgili başsavcılıktan görüş beklediklerini ve gerekirse bu isimleri değiştirebileceklerini bildirdi. Koalisyon hükümetinin kurulmasına dair karar da Resmi Gazete'de yayımlandı. 
   Tartışma konusu olan DP'li Çalışma ve Sosyal Güvenlik Bakanı Dr. Erkan Emekçi, İzmir Alsancak Devlet Hastanesi'nde ürolog.... Ekonomi ve Turizm Bakanı olarak atanan Ayşe Dönmezer ile Tarım ve Orman Bakanı Raşit Pertev de Ankara'da yaşıyor. 
   
   
</TEXT>
</DOC>
