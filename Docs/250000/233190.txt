<DOC>
<DOCNO> 233190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonsiy12.html </URL>
<DATE> 2004/04/20/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
''Ekmek Teknesi''nde oynayan Arınç "Meclis Başkanlığı oyunculuktan zor'' 
</HEADLINE>
<TEXT>

     TBMM Başkanı Bülent Arınç, TSK İç Hizmet Yasası'nda değişiklik önerisiyle ilgili olarak ''Bu benim inisiyatifimle olacak bir şey değil. Ama bunun konuşulması ve açıkça ortaya konması bile çok olumlu'' dedi. 
     TBMM Başkanı Arınç, ''Ekmek Teknesi'' adlı televizyon dizisinin dün yayınlanan bölümünde oynamasıyla ilgili düşüncelerinin sorulması üzerine de şöyle dedi 
     ''Bu benim çok beğendiğim bir diziydi. Bu dizide bazı konularda bizim Heredot Cevdet düşündüklerini ifade ediyordu. Tabii biz 23 Nisan Milli Egemenlik ve Çocuk Bayramı'nın her yerde çok olumlu kutlanmasını arzu ediyorduk. Onlar da hem meclisin toplanmasını 1920'de hem de İstiklal Marşımızın içinde olacağı bir bölüm çekeceklerini ifade ettiler. Bu beni çok duygulandırdı. Bana teklifte bulundular, siz de teşrif eder misiniz diye. Bana küçük de bir rol vermişlerdi. Artık o rolü ne kadar başarılı oynayabildiğimi izleyiciler takdir etsinler. Ama önemli olan İstiklal Marşı'nın okunduğu ve meclisin o şartlarda nasıl toplandığını ifade eden dizinin o bölümüydü. Ben asıl o dizide rol alan, 64-65 haftadır başarıyla yürüten arkadaşlarımızı kutlamak istiyorum. Bu da 23 Nisan etkinliklerinin güzel bir parçası oldu.'' Arınç, ''Hangisi zor, meclis başkanlığı mı dizide rol almak mı '' sorusuna da ''Meclis başkanlığı daha zor'' karşılığını verdi. 
     Bu arada, aynı serginin açılışında hazır bulunan AK Parti Grup Başkanvekili Haluk İpek de TSK İç Hizmetler Yasası ile ilgili herhangi bir değişiklik hazırlığı bulunmadığını ancak geleceğe dönük olarak bu konunu tartışılabileceğini söyledi. 
     
</TEXT>
</DOC>
