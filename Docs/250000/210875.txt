<DOC>
<DOCNO> 210875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo06.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor- Fenerbahçe maçı oynanacak mı Son durum.. 
</HEADLINE>
<TEXT>

     Birinci Süper Futbol Ligi'nde İstanbulspor ile Fenerbahçe arasında bugün oynanacak maç öncesi Güngören Mimar Yahya Baş Stadı'nda kar temizleme çalışmaları sürüyor. 
     İstanbulspor Kulübü Başkanı Adnan Sezgin, talimatlara göre maça iki saat süre kalana kadar erteleme yetkisinin Futbol Federasyonu'nda olduğunu belirterek, ''Saat 12.00'den itibaren erteleme yetkisi hakemde olacak. Kararı da hakem verecek'' dedi. 
     Dünden itibaren temizleme çalışmalarına başladıklarını kaydeden Sezgin, ''Ancak çok yoğun bir kar yağışı vardı. Sahada çalışacak insanları evlerinden getiremedik. Unutulmasın ki, geçen sezon maçı tatil edilmeyen tek takım bizdik. Bugün çalışan sayısını artırarak temizleme çalışmalarını devam ettiriyoruz'' diye konuştu. 
     
     VOLKAN BALLI 

     Fenerbahçe Kulübü Futbol Takımı İdari İşler Sorumlusu Volkan Ballı ise bütün hazırlıklarını tamamlayarak stada yakın olan Topkapı Eresin Otel'de kamp yaptıklarını, takımın saat 12.00'de otelden hareket ederek stada geleceğini söyledi. 
     Futbol Federasyonu'nun dün bazı maçları ertelediğini hatırlatan Volkan Ballı, ''Bizim maçı neden ertelemediler Sayın Vali, afet açıklaması yaptı. Ancak bu maç ertelenmedi. Tabii ki bu şartlar olağanüstü. Biz oynayacakmış gibi hazırlandık. Eğer maç yarına ertelenirse Dereağzı Tesisleri'ne gidip antrenman yapağız'' dedi. 
     
     HAKEM ÇAKIR 

     Maçın hakemi Cüneyt Çakır ise karşılaşmanın başlamasına 2 saat 45 dakika kala sahada yaptığı 2. inceleme sonrası şu açıklamada bulundu 
     ''Şu anda sahanın temizlenmesi için yeterli personel yok. 25 kişilik bir ekibin yolda olduğunu söylediler. Ben kontrollerimi maçın başlama saatine kadar sürdüreceğim. Çalışmalara göre de kararımı vereceğim.'' 
     
</TEXT>
</DOC>
