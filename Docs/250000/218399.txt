<DOC>
<DOCNO> 218399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/dunya/dun02.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandumu yokuşa sürdü 
</HEADLINE>
<TEXT>

   Rum lider Tasos Papadopulos, 'Referandumdan önce 114 yasa hazırlansın' diyerek imk nsızı istedi ve 1 Mayıs'ta Avrupa Birliği'ne Kıbrıs Cumhuriyeti olarak girme niyetini ortaya koydu 
      SEFA KARAHASAN Lefkoşa 

   
   KKTC Cumhurbaşkanı Rauf Denktaş, Kıbrıs Rum Yönetimi lideri Tasos Papadopulos'un, nisanda yapılması öngörülen referandum öncesi 114 yasanın hazırlanmasını şart koştuğunu, aksi halde referanduma gitmemekle tehdit ettiğini açıkladı. 
   Papadopulos'la dünkü görüşmesinin ardından basına açıklama yapan Denktaş, BM Genel Sekreteri Kofi Annan'ın son mektubuna göre, ortak devletin ihtiyaç duyduğu 40 - 44 kadar yasanın referanduma gitmeden önce komitelerden geçmesi gerektiğini, Papadopulos'un ise 114 yasanın hazırlanmasında ısrar ettiğini, "Aksi halde referanduma gitmem" dediğini anlattı. Rum liderin, "bu kadar yasanın fiziki açıdan referanduma kadar geçmesinin imk nsız olduğunu bilerek böyle söylediğini" kaydeden Denktaş, " Annan Planı'nı referanduma sunmadan 'Kıbrıs' olarak AB'ye girmeyi tasarlıyorlar" dedi. 
   Rum basını, KKTC Cumhurbaşkanı'nın çözüm sonrasında Kıbrıs'ın AB'de devlet başkanı tarafından değil, Avrupa Konuları Bakanı tarafından temsil edilmesini istediğini, bu bakanlığın Türk kurucu devletinde olmasını talep ettiğini öne sürdü. Bu arada Rum Yönetimi Dışişleri Bakanı Yorgo Yakovu, Papadopulos'un, Denktaş'ın tüm taleplerini reddettiğini öne sürdü. Denktaş ise bu iddiayı yalanladı. 
   
   
   
</TEXT>
</DOC>
