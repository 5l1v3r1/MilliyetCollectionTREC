<DOC>
<DOCNO> 214109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo36.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yönetim kurulu görev dağılımı yaptı... 
</HEADLINE>
<TEXT>

     Geçtiğimiz günlerde yapılan Olağan Seçimli Genel Kurul Toplantısı ile başkanlığa seçilen Serdar Bilgili'nin yönetimindeki yeni yönetim kurulu görev dağılımı yaptı. 
     Serdar Bilgili başkanlığındaki yönetim kurulu görev dağılımını gerçekleştirirken, Hüsnü Güreli, yine ikinci başkan olarak görev aldı. 
     Asbaşkanlardan Haşmet Bedii Kürüm ise futbol şubesi sorumluluğuna getirildi. 
     Serdar Bilgili başkanlığındaki yönetim kurulunda görev dağılımı şöyle 
     Serdar Bilgili Başkan , Hüsnü Güreli İkinci Başkan-İcra Kurulu Başkanı , Haşmet Bedii Kürüm Futbol Şubesinden Sorumlu Asbaşkan-Muhasip Üye , Muzaffer Nasıroğlu Transfer Komitesinden Sorumlu Asbaşkan , İbrahim Özdoğan Asbaşkan , Cengiz Kaptanoğlu Asbaşkan , İsmail Ünal Genel Sekreter , Behçet Ümitlen Veznedar Üye-Jimnastik Şubesi , Erol Obdan Pazarlama Komitesi Başkanı , İlhan Durusoy Tesisler ve Yatırımlar Komitesi Başkanı , Gürol Kaymak Hukuk Komitesi Başkanı , Fikret Ercan İletişim Komitesi Başkanı , Ahmet Kavalcı Amatör Şubeler ve Voleybol Şubesi Sorumlusu , Cem Bilge Basketbol Şubesi Başkanı , Hüseyin Mican Futbol Altyapı Komitesi Başkanı , Deniz Atalay Dernekler Sorumlusu . 
     Bu arada eski yöneticilerden Prof. Dr. Mete Düren, Sağlık Kurulu Başkanı olarak görev aldı. 
     
     İLK TOPLANTI BJK NEVZAT DEMİR TESİSLERİ'NDE YAPILDI 

     Beşiktaş'ta yeni yönetim kurulu, ilk resmi toplantısını Ümraniye'deki BJK Nevzat Demir Tesisleri'nde gerçekleştirdi. 
     Serdar Bilgili başkanlığında yapılan yönetim kurulu toplantısında, yönetimdeki görev bölümü yapıldı. 
     Basketbol Şube Başkanı Cem Bilge, toplantı sonrası yaptığı açıklamada, kulüpte komitelerin icra kuruluna bağlı olarak görev yapacağını söyledi. 
     Yeni yönetimin ilk resmi toplantısını gerçekleştirdiğini belirten Bilge, geçtiğimiz dönemden farklı olarak bir basın sözcüsü belirlemediklerini vurgulayarak, ''Bundan sonra başkanımız Serdar Bilgili ve ikinci başkanımız Hüsnü Güreli'nin belirleyeceği bir gün belirli dönemlerde açıklamalarda bulunulacak'' dedi. 
     Toplantı sonrası yöneticiler, bir süre takımın antrenmanını izledi. 
     Başkan Bilgili ve yöneticiler, daha sonra nezaket ziyaretinde bulunmak üzere Futbol Federasyonu'nun Levent'teki merkezine geçti. 
     
</TEXT>
</DOC>
