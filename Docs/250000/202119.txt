<DOC>
<DOCNO> 202119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/siyaset/siy06.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Demiröz 'eski bozkurt' 
</HEADLINE>
<TEXT>

   Erdoğan'ın TRT Genel Müdür adayı Şenol Demiröz'ün 1970'li yıllarda Ülkü Ocakları kurucusu olduğu ortaya çıktı 
      ANKARA ANKA 

   
   Başbakan Recep Tayyip Erdoğan'ın TRT Genel Müdür adayı Şenol Demiröz'ün 1970'li yıllarda Ülkü Ocakları'nın kurucusu olduğu ortaya çıktı. Kararnamesi RTÜK'teki seçimlerin mahkemelik oluşu nedeniyle Cumhurbaşkanı Sezer tarafından üç kez veto edilen Demiröz'ün Ülkü Ocakları'nda kurucu olarak siyasete başladığı öğrenildi. Demiröz, 1976'da MHP'nin de yer aldığı Milliyetçi Cephe MC hükümetleri döneminde TRT'de genel müdür danışmanı olarak işe başladı. 1980'li yıllarda İslamcı kesimlere yaklaşan Demiröz, Erdoğan'ın 1994'te başkan seçilmesinin ardından İstanbul Büyükşehir Belediyesi Yayın Dairesi Başkanı olarak çalışmaya başladı. Demiröz, Gülbeddin Hikmetyar'la çektirdiği fotoğraflar ve Atatürk'ün adının geçmediği Çanakkale Belgeseli'yle tartışma konusu olmuştu. 
   
   
</TEXT>
</DOC>
