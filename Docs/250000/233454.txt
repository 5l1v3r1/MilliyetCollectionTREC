<DOC>
<DOCNO> 233454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun64.html </URL>
<DATE> 2004/04/21/ </DATE>
<TIME> 19.44 </TIME>
<AUTHOR>  </AUTHOR>
<HEADLINE>
Romen güvenlik şirketi Irak'taki çalışanlaını çekti 
</HEADLINE>
<TEXT>

     Romen bir özel güvenlik şirketi, Bağdat yakınlarında saldırıya uğrayan konvoydaki çalışanlarından birinin ölmesi ve diğerinin yaralanması nedeniyle Irak'taki çalışmalarına son verdiğini açıkladı. 
     Romen güvenlik şirketi Bidepa, Irak'taki Geçici Koalisyon Yönetimi üyeleri için, 3 aylık sözleşmeleri uyarınca özel koruma görevi yapan 8 çalışanını, Irak'tan çektiğini ve çalışmaların durum düzelinceye kadar başlamayacağını açıkladı. 
     Şirket müdürü Dumitru Nicolae, ''Irak'taki durum nedeniyle, yabancı ortağımızla imzaladığımız sözleşme geçici olarak askıya alındı. Çalışanlarımız Romanya'ya döndüler'' dedi. 
     Koruma görevi yaptıkları koalisyon konvoyunun geçen hafta Bağdat yakınlarında saldırıya uğraması sonucu Bidepa bünyesinde çalışan bir güvenlik görevlisi ölmüş, bir görevli yaralanmıştı. 
     
</TEXT>
</DOC>
