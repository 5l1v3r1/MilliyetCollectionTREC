<DOC>
<DOCNO> 249227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sondun16.html </URL>
<DATE> 2004/06/19/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
KKTC'de hükümet kurma çalışmaları Talat Protokol üzerinde çalışılıyor 
</HEADLINE>
<TEXT>

     KKTC Başbakan Mehmet Ali Talat, Cumhuriyetçi Türk Partisi CTP , Demokrat Parti DP ve Barış ve Demokrasi Hareketi BDH arasındaki hükümet kurma görüşmelerinde protokol üzerinde çalışıldığını belirterek, ''bunda anlaşılması durumunda bakanlıkların dağılımı ve diğer konulara geçileceğini'' açıkladı. 
     Talat, Bakanlar Kurulu toplantısına girerken, gazetecilerin ''Hükümet görüşmelerinde ilk raunt nasıl gitti '' sorusuna karşılık, ''Fena gitmedi. Zaten başlangıcı yaptık'' dedi. 
     Talat, şöyle konuştu 
     ''Görüşmeler devam edecek. Arkadaşlar protokolü değerlendirecek. Sonra her koalisyonda olduğu gibi bakanlıkların dağılımı belirlenecek ve bu iş tamamlanacak. Ama önce protokol tabii. Anlaşabiliyor muyuz ona bakacağız. Anlaşabilirsek diğerlerine geçebileceğiz.'' Başbakan Talat, Bakanlar Kurulu'nun gündeminde ise rutin işler bulunduğunu, bunları ele alacaklarını ifade ederek, ayrıca AB ile ilişkiler, İslam Konferansı Örgütü İKÖ kararı ve BM Güvenlik Konseyi'nin Kıbrıs sorununa ilişkin karar hazırlıkları konusunu değerlendireceklerini söyledi. 
     
</TEXT>
</DOC>
