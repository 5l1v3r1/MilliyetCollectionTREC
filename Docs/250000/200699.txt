<DOC>
<DOCNO> 200699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur43.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşiyle ilişkisi olan kişiye 8 kurşunla öldürdü... 
</HEADLINE>
<TEXT>

     Burdur'da, daha önce ilişkisi olduğu bildirilen kadının evine gelerek kapıyı çalan bir kişi, kadının eşi tarafından tabancayla vurularak öldürüldü. 
     Burdur'da şoförlük yapan 32 yaşındaki Mehmet Çeliker 32 , gece alkol aldıktan sonra, daha önce ilişkisi bulunduğu bildirilen Hülya Demir'in Burkent Sitesi C Blok'taki evine gelerek kapıyı çaldı. Kapıyı açan kadının eşi Burdur Defterdarlığı'nda görevli Abdullah Demir 40 , daha önce de telefonla kendilerini rahatsız ettiğini belirttiği Mehmet Çeliker'e tabanca ve tüfekle ateş etmeye başladı. Kaçmaya çalışan Çeliker'i kovalayarak arkasından da ateş eden Abdullah Demir, yere yıkılan Çeliker'e ateş etmeye devam etti. 
     Mehmet Çeliker'in öldüğünü anladıktan sonra yürümeye başlayan Abdullah Demir, daha sonra polislere teslim oldu. 
     Demir'in ifadesinde, eşiyle daha önce ilişkisi olduğunu söylediği Çeliker'in sık sık evi telefonla arayarak rahatsız ettiğini ve kapıya geldiğinde dayanamayarak öldürdüğünü söylediği öğrenildi. 
     Çeliker'in vücuduna 8 kurşun isabet ettiği, olayın görgü tanıklarının, Demir'in ateş ederken ''Bakın namusumu nasıl kurtardım, işte namus böyle kurtarılır'' diye bağırdığını söyledikleri bildirildi. 
     Adliyeye sevk edilen Abdullah Demir tutuklandı. 
     
</TEXT>
</DOC>
