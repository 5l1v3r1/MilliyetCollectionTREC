<DOC>
<DOCNO> 239176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sontur38.html </URL>
<DATE> 2004/05/11/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Kıskanç koca rastgele ateş açtı, 10 yaşındaki bir çocuk öldü 
</HEADLINE>
<TEXT>

     Kütahya merkeze bağlı Yenice Köyü'nde, eşini ve eşinin ilişkisi olduğunu öne sürdüğü komşusunu tüfekle yaralayan Zeynel A. 32 , daha sonra köy meydanında rasgele ateş açarak, 10 yaşındaki bir çocuğun ölümüne neden oldu. 
     Alınan bilgiye göre, Kütahya'da inşaatlarda sıvacı olarak çalışan Zeynel A, Yenice Köyü'nde başka biriyle ilişkisi olduğundan şüphelendiği eşi Ümmühan A. 29 ile tartışmaya başladı. Tartışmanın büyümesi üzerine Zeynel A, av tüfeğiyle ateş ederek eşini yaraladı. 
     Zeynel A, daha sonra eşiyle ilişkisi olduğunu öne sürdüğü Faruk D'nin evine gitti. Kapıyı açan Faruk D'ye 30 iki el ateş eden Zeynel A, elindeki iki av tüfeğiyle köy meydanına gitti. Etrafa rasgele ateş etmeye başlayan Zeynel A, meydanda oyun oynayan 10 yaşındaki Ahmet Arı'nın olay yerinde ölmesine neden oldu. 
     Köylüler tarafından Kütahya Devlet Hastanesi'ne kaldırılan Ümmühan A. ve Faruk D'nin durumlarının ağır olduğu bildirildi. 
     Bu arada, olaydan sonra kaçan ve babasının evinde yakalanan Zeynel A'nın, ilk ifadesinde, eşini ve komşusunu ''aralarında ilişki olduğundan şüphelendiği için'' vurduğunu, ondan sonra yaptıklarını hatırlamadığını öne sürdüğü öğrenildi. 
     Zanlının sorgulanmasının sürdüğü ifade edildi. 
     
</TEXT>
</DOC>
