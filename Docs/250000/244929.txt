<DOC>
<DOCNO> 244929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun06.html </URL>
<DATE> 2004/06/03/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Avustralya, Irak'taki işkence olaylarını araştırıyor... 
</HEADLINE>
<TEXT>

     Avustralya Savunma Bakanlığı, Amerikan askerlerinin Iraklı mahkumlara işkence yapmasıyla ilgili ne bilindiğine ilişkin soruşturma başlattı. 
     Savunma Bakanı Ric Smith ve Tümgeneral Peter Cosgrove, Irak'ın işgalinden bu yana Iraklı mahkumlarla ilgili bilgi toplanması amacıyla bir ekibin görevlendirildiğini açıkladı. 
     Açıklamanın, Avustralya Başbakanı John Howard'ın bugün ABD Başkanı George Bush ile Washington'da yapacağı görüşmeden önce gelmesi dikkati çekti. 
     Sydney Morning Herald gazetesi, geçen hafta Avustralyalı Binbaşı George O'Kane'in, Amerikan askerlerinin Iraklı mahkumlara işkence yaptığını ekim ayından bu yana bildiğini, işkence şikayetlerinin ortaya çıkmasıyla Uluslararası Kızılhaç Komitesi ile doğrudan temasa geçtiğini ve üstlerine her hafta rapor gönderdiğini yazmıştı. 
     Avustralya'nın, Irak'ta ve çevresinde 850 askeri bulunuyor. 
     
</TEXT>
</DOC>
