<DOC>
<DOCNO> 232020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/soneko32.html </URL>
<DATE> 2004/04/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Honda Jazz 1.4 LS'ye büyük ilgi... 
</HEADLINE>
<TEXT>

     Honda Jazz 1.4 LS'nin, 25 milyar 690 milyon liralık fiyatı ile büyük ilgi gördüğü bildirildi. 
     Honda'dan yapılan açıklamada, Jazz modelinin kompakt ve geniş içhacminin yanı sıra sağladığı yakıt ekonomisi ile gençlerin olduğu kadar modern ailelerin de tercihi olduğu belirtildi. 
     Açıklamaya göre, Honda Jazz 380 litrelik bagaj hacmi ile sınıfının standartlarını aşıyor. Şehir dışı kullanımında 4,9 litrelik yakıt tüketimine sahip Jazz, aynı zamanda sürekli değişen otomatik şanzıman CVT ve direksiyondan kumandalı manuel mod seçeneğinde 7 ileri vitesi ile de şehir hayatına uyum sağlıyor. 
     Honda Jazz LS modelinde, sürücü ve yolcu hava yastıkları, ABS fren sistemi, EBD - elektronik fren gücü dağıtımı, brake assist fren takviyesi , polen filtreli klima, elektrikli dikiz aynaları, yükseklik ayarlı direksiyon kolonu, EPS - elektronik kontrollü direksiyon sistemi, ISOFIX çocuk koltuğu sistemi, ön ve arkada viraj denge çubukları, değişken kodlu immobilizer, anahtar üzerinde uzaktan kumandalı merkezi kilit, radyo CD çalar 4 adet hoparlör, dijital kilometre sayacı ve yakıt tüketim göstergesi standart olarak sunuluyor. 

     
</TEXT>
</DOC>
