<DOC>
<DOCNO> 207320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sonspo01.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AEK Atina 83 - Ülkerspor 82 
</HEADLINE>
<TEXT>

     Salon Liosia . 
     Hakemler Carl Jungebrand xx Finlandiya , Manuel Alzuria xx İspanya , Andrej Jersan xx Slovenya . 
     AEK Atina Jenkins xxxx 28, Tapoutos xx 4, Zisis x 3, Glyniadakis x 2, Sekuliç xx 8, Hatsiz xxx 17, Nikolaidis xx 6, Papaiokeim xx 7, Bouroisis x, Tsiaras xx 8 . 
     Ülkerspor Booker xxx 23, İbrahim x 9, Haluk xx 11, Kerem xx 12, Blair xx 14, Naumoski x 4, Traina x 3, Serkan x 3, Rentzias x 3, Arda x . 
     1. Periyot 19-24 . 
     Devre 41-44 Ülkerspor lehine . 
     3. Periyot 55-66 . 
     Beş Faulle Çıkanlar 38.25 Booker Ülkerspor . 
     Basketbolda Erkekler Avrupa Ligi A Grubu'nda yer alan Ülkerspor, gruptaki 8. maçında, deplasmanda Yunanistan'ın AEK Atina takımına 83-82 yenildi. 
     Maça hızlı başlayan Ülkerspor, oyun kurucusu Booker'la, gerek dışarıdan, gerekse pota altından hızlı hücumlarda ürettiği sayılarla, 5. dakikayı 10 sayı farkla, 14-4 önde geçti. Hareketli savunmasıyla, Yunan ekibini hücumda hataya zorlayan Ülkerspor, AEK Atina'nın ABD'li oyun kurucusu Jenkins'in son dakika içindeki skorer oyununa karşın, bu bölümü 24-19 önde kapamayı bildi. 
     İkinci periyotta da Jenkins ile etkili olan AEK Atina karşısında hücumda sayı üretmede zorlanmaya başlayan Ülkerspor, savunmada da açıklar verince, 15. dakikada fark 3 sayıya kadar indi 29-32 . Rakibin tam saha baskılı savunması karşısında top çıkarmakta zorlanan ve pas hataları yapan Ülkerspor, bir ara AEK Atina farkı 1 sayıya kadar indirse de, devreyi 44-41 önde tamamladı. 
     İkinci yarıda, rakibin zaman zaman uyguladığı tam saha baskıya karşı zorlansa da skor üstünlüğünü elinden bırakmayan Ülkerspor, 25. dakikayı 51-46 önde geçti. Blair'ın savunma ve hücumda etkili oynamaya başlamasıyla farkı tekrar açan Ülkerspor, rakip de skor üretmekte zorlanınca, bir ara farkı 15 sayıya çıkardı 49-64 ve bu bölümü 11 sayı farkla 66-55 önde bitirdi. 
     Son periyotta rakibin baskılı adam adama savunması karşısında yine sıkıntılı anlar yaşayan ve hücum organizasyonlarında aksayan Ülkerspor, farkın kapanmasına engel olamadı ve AEK Atina, ABD'li oyun kurucusu Jenkins'in 35. dakika dolarken attığı 3 sayılık basketiyle ilk kez öne geçti 70-69 . Bu dakikadan sonra karşılıklı basketlerin olduğu maçta Ülkerspor, Booker'ın 3 sayılık basketleriyle skor üretti. 
     Jenkins ile maçı bırakmayan AEK Atina karşısında son 9 saniyeye 1 sayı farkla önde giren Ülkerspor, bu hücumda Naumoski top kaybı yapınca, bitiş düdüğü ile birlikte potasında Tsiaras'ın pota altı sayısını gördü ve sahadan 83-82 yenilgiyle ayrıldı. 
     
</TEXT>
</DOC>
