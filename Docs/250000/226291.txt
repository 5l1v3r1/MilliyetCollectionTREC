<DOC>
<DOCNO> 226291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun01.html </URL>
<DATE> 2004/03/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fransızlar bölgesel seçimler için sandık başında... 
</HEADLINE>
<TEXT>

     Fransa'da bölgesel seçimlerin 2. turunda oy verme işlemi, bu sabah yerel saatle 08.00'de başladı. 
     Sandıklar, taşrada saat 18.00'e kadar, büyük kentlerde ise 20.00'ye kadar açık kalacak. Televizyon ve radyo kanalları, seçim sonuçlarıyla ilgili ilk tahminlerini saat 20.00'den sonra vermeye başlayacak. 
     Seçimlerin geçen hafta yapılan 1. turunda, muhalefetteki Sosyalist Partisi'nin önderliğindeki sol ittifak, büyük bir sürpriz yaparak, yarışı iktidardaki Halkçı Hareket Birliği Partisi'nin UMP önünde tamamlamıştı. 
     Seçimlerin 1. turunda, sol ittifak oyların yüzde 40'nı, UMP ve liberal eğilimli Fransa Demokrasi Birliği UDF ise birlikte yüzde 34 civarında oy almıştı. 
     İlk tur sonunda, 22 bölgenin 12'sinde sol partiler, 7'sinde ise sağ partiler şanslı duruma geçerken, 3 bölgede ikinci turda kıran kırana bir yarış bekleniyor. 
     Ulusal Cephe Partisi'nin sağ oyları bölmesinden dolayı, sol partilerin sağ partilerle arayı ikinci turda daha fazla açmasına mutlak gözüyle bakılıyor. 
     Seçimde, bölge meclisleri dışında, il genel meclislerinin üyeleri de belli olacak. 
     Siyasi gözlemcilere göre, 2. turdan sonra bakanlar kurulunda önemli değişiklikler yapılması bekleniyor. 
     Fransa'da 42 milyon kayıtlı seçmen bulunuyor. 
     
</TEXT>
</DOC>
