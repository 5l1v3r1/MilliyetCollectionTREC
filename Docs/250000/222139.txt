<DOC>
<DOCNO> 222139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/spor/bvol.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigorta prim yaptı 3-1 
</HEADLINE>
<TEXT>

   Vakıfbank Güneş Sigorta, Belçika'nın Tongeren takımına şans tanımadı, Top Teams Cup'ta finale adını yazdırdı. Sarı - Kırmızılılar, bugün 16.00'da Alman Pharma ile şampiyonluk için kapışacak 
      RAGIP TEKİN 

   
   Tarihi adım attı 
   BURSA'DA organize edilen final - four'un ev sahipliğini üstlenen Güneş Sigorta, Belçika'nın Eburon Tongeren takımını yenerek finale adım attı. Karşılaşmaya hızlı başlayan temsilcimiz ilk seti 25 - 17 aldı. İkinci sette üstünlüğü ele geçiren konuk ekip, peş peşe bulduğu sayılarla 25 - 14'lük skorla 1 - 1'lik eşitliği yakaladı. 
   
   Yıldızlar devrede 
   ÜÇÜNCÜ ve dördüncü sette oyuna yeniden ağırlığını koyan Sarı - Kırmızılılar, rakiplerini file üstünde de etkisiz duruma düşürüp, sonuca gitti. Neslihan ve Aysun'un hücumdaki sert smaçları, defansta da Necla'nın başarısı Güneş Sigorta'yı rahatlattı. Ekibimiz, taraftar desteğini de arkasına alıp, setleri 25-14 ve 25-22 kazandı. 
   
   Maçın karnesi 
   HAKEMLER Angelus Cotoanta Romanya , Andrey Zenovich Rusya 
   VAKIFBANK GÜNEŞ SİGORTA Olga 7 , Elif 7 , Tatyana 8 , Olena 7 , Aysun 9 , Neslihan 9 , Necla Libero 8 , Ebru 7 , Gözde 7 
   EBURON TONGEREN Cardassay 6 , Sliwinska 6 , Barinova 6 , Mouha 7 , Szewczyk 7 , Sustiring 6 , Savchenko Libero 6 , Van Lierop 6 , Quinet 5 
   SETLER 25 - 17, 14 - 25, 25 - 14, 25 - 22 
   
   Pharma rahat yendi    İKİ Alman ekibini buluşturan dörtlü finalin ilk maçında Aluid Pharma, Münster'i 3 - 1 yenerek, finale yükseldi. Pharma, Atatürk Spor Salonu'nda 89 dakika süren mücadelede setleri 25-20, 25-17, 23-25 ve 25-20 kazandı. Lig lideri Münster, Hollandalı pasörünün sakat olması nedeniyle fazla etkinlik sağlayamadı. Alman ekibi ile Güneş Sigorta'ya yenilen Belçika'nın Tongeren takımı saat 13.30'da üçüncülük için karşı karşıya gelecek. 
   
   
   Filede dün 
   Bayanlar 1. Ligi 
   TED Kolejliler - Dicle Ünv 2 - 3 
   Türk Telekom - Emlak T.Konut 2 - 3 
   Kocaelispor - Yeşilyurt 0 - 3 
   
   Filede bugün - Erkekler 1. Ligi 
   Burhan Felek Spor Salonu 
   14.00 Fenerbahçe - Halk Bankası 
   Ankara Selim Sırrı Tarcan Salonu 
   13.00 Polis Akad. - Beşiktaş 
   15.00 SSK - Galatasaray 
   17.00 Çankaya Bld. - Ziraat Bankası 
   Rize Fındıklı Aksu Spor Salonu 
   13.00 R.Fındıklı - İst.B.Bld 
   Tokat H.Akbaş Spor Salonu 
   13.00 Tokat Bld.Plevne - B.Emniyet 
   
   
   
   
</TEXT>
</DOC>
