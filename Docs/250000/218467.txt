<DOC>
<DOCNO> 218467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/yasam/yas09.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Besle tarantulayı afiyetle yesin seni 
</HEADLINE>
<TEXT>

   DIŞ HABERLER SERVİSİ 
   
   Almanya'da yaşayan bir adam, örümcek sevgisinin kurbanı oldu. 'Bettina' adlı tarantula cinsi zehirli örümceğinin ısırarak öldürdüğü 30 yaşındaki Mark Voegel, evinde beslediği ve o ölünce aç kalan yüzlerce örümcek, karınca, yılan ve kertenkele tarafından parçalanarak afiyetle yenildi. Aralarında tarantulaların da bulunduğu 200'den fazla örümcek, binlerce karınca, birkaç yılan ve bir de kertenkele besleyen Voegel'in Dortmund kentindeki evinden kötü kokular gelmesi üzerine komşuları polise haber verdi. Voegel'in dairesine gelen polis, koltuğun üstünde örümcek ağlarıyla kaplanmış ve parçalanmış cesetle karşılaştı. Voegel'in cesedini bulan polislerden biri, "Kurbanın etleri parçalanmıştı. Tarantulaların ve kuş yiyen örümceklerin ağlarında et parçaları vardı" dedi. 
   
   
</TEXT>
</DOC>
