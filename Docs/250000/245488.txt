<DOC>
<DOCNO> 245488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/siyaset/siy02.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çelik Bu zulüm bitecek 
</HEADLINE>
<TEXT>


ISPARTA DHA 


Milli Eğitim Bakanı Hüseyin Çelik, Isparta'nın Yalvaç ilçesinde bir anaokulu açılışında türbanlı öğrencilerin açtığı pankartla protesto edildi. Çelik, "Bu zulmün giderilmesi için gereğini yapacağız" dedi. Çelik, Yalvaç Türkoğlu Anaokulu açılışını yaparken, iki türbanlı öğrencinin açtığı pankart gerginlik yarattı. Açılışın ardından Çelik'in konuşması sırasında iki türbanlı kız öğrenci, hükümetin YÖK Yasası'nda geri adım atmasını "Birileri 'erkeğiz' dedi, ürkek çıktı, bunlar da dönek çıktı", "Hani söz milletindi" yazılı pankartlarla protesto etti. 
Çelik de "Bunu unutmuş değiliz. Her şeyin zamanı var" dedi. "Siz bir şey yapmak istersiniz, onun zamanı gelmediyse, onu bir süre ertelemiş olabilirsiniz" diyen Çelik, "Ama bu haksızlığın, bu zulmün giderilmesi için bundan sonraki süreçte de gereğini yapacağız" ifadesini kullandı. 


</TEXT>
</DOC>
