<DOC>
<DOCNO> 219323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur35.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne'de gümrük kaçakçılığı operasyonları... 
</HEADLINE>
<TEXT>

     Edirne İl Jandarma Komutanlığı'nın, Şubat ayında 14 olayda, 5 bin 519 litre mazot, 3 bin 208 paket sigara ve 803 şişe içki ele geçirdiği bildirildi. 
     İl Jandarma Komutanlığı'ndan yapılan açıklamada, Şubat ayındaki 14 gümrük kaçakçılığı olayında 12 araca el konulduğu, 32 kişinin şüpheli olarak yakalandığı bildirildi. 
     Operasyonlarda, 5 bin 519 litre mazot, 3 bin 208 paket sigara, 803 şişe içki, çeşitli gıda maddeleri, mutfak eşyası, ilaç, giyim eşyası, 80 adet hamster ile 14 köpek ele geçirildi. 
     Bu arada müdahale edilen 2 tarihi eser kaçakçılığı olayında da 6 şüphelinin yakalandığı ve 1 el yazması Kuranıkerim ile çok sayıda tarihi eser ele geçirildiği bildirildi. 
     İl Jandarma Komutanlığı ekiplerinin gerçekleştirdiği 2 uyuşturucu operasyonunda da 1 kilo 178 gram esrar ele geçirildiği belirtildi. 
     
     121 kilogram eroin 
     Öte yandan, Edirne Emniyet Müdürlüğü'nce yapılan 2 uyuşturucu operasyonunda da 121 kilogram eroin ele geçirildiği bildirildi. 
     Ayrıca emniyet birimlerinin 7 bin 274 sigara ile çok sayıda gıda maddesi ele geçirdiği belirtildi. 
     Emniyet ekiplerince, toplam 17 gümrük operasyonunda 3 araca el konulduğu, 25 kişinin ise gözaltına alındığı bildirildi. 
     
</TEXT>
</DOC>
