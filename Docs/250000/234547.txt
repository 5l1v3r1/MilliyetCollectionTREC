<DOC>
<DOCNO> 234547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/siyaset/siy14.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündüz tören, gece eğlence 
</HEADLINE>
<TEXT>

      ÇANAKKALE DHA 

   
   Çanakkale Savaşları'nın ve Anzak Koyu Çıkarması'nın 89. yıldönümünde, savaşta yaşamını yitirenler Gelibolu Yarımadası'ndaki Şehitler Abidesi'nde törenlerle anıldı. Kültür ve Turizm Bakanı Erkan Mumcu, Yeni Zelanda Sanat ve Kültür Mirası Bakanı Judith Tizard, Yeni Zelanda Büyükelçisi Jan Handerson'un da katıldığı törenlerde, ülke çelenkleri yeni yapılan Atatürk Anıtı önüne konuldu Mehteran Bölüğü ve Türk Yıldızları gösteriler yaptı. Jandarma bölgede geniş güvenlik önlemleri aldı, törene gelen çocukların dahi üstü arandı. Anzak Günü için gelen Avustralya ve Yeni Zelandalı gençler, geceleri de barlarda eğlenerek geçiriyor. Bu sabah yapılacak Şafak Ayini'ne katılacak olan gençler, önceki gece de Çanakkale'deki Cumhuriyet Meydanı'nda gösteri yapan Anadolu Ateşi topluluğunu izledi. 
   
   
   
</TEXT>
</DOC>
