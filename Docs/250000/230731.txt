<DOC>
<DOCNO> 230731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur31.html </URL>
<DATE> 2004/04/12/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Sahte kimlikle oto kiralayıp, benzini bitince terk ediyordu 
</HEADLINE>
<TEXT>

     İzmir'de otomobil kiralama firmalarından sahte kimlikle araç kiralayan ve benzini bitince terk eden zanlı yakalandı. 
     Alınan bilgiye göre, polise başvuran 3 ayrı otomobil kiralama firması yetkilisi, otomobil kiralayan Kazım Karabulut adlı kişinin benzin bittiğinde araçları terk ederek, para ödemeden kaçtığını bildirdi. 
     İhbar üzerine Yankesicilik ve Dolandırıcılık Büro Amirliği ekiplerinin yaptığı araştırmada, araç kiralayan kişinin Enver P. 47 olduğunu ve Kazım Karabulut sahte kimliğini kullandığını belirledi. Enver P, polisin operasyonu sonucu Yeşilyurt Semti'nde ele geçirildi. Zanlı, otomobil kiralama firmalarının yetkilileri tarafından teşhis edildi. 
     Enver P, işlemlerinin ardından adliyeye sevk edildi. 
     
</TEXT>
</DOC>
