<DOC>
<DOCNO> 247301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/spor/spo07.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık güven kazandık 
</HEADLINE>
<TEXT>


Grubumuzda Fransa çok dişli bir rakip. Ancak ilk maçta rakibimizi yenersek, o motivasyonla şampiyonluk yolu açılır 

16 FİNALİST ÜLKEDEN ANALİZ 


ERIC BEAUCHAMP 
The Sun Futbol Yazarı 

İngiltere her ne kadar futbolun vatanı olarak bilinse de henüz Avrupa Şampiyonası tarihinde finale bile kalamadı. Çeyrek finalde veda ettiğimiz son Dünya Kupası'nda da çok iyi bir performans ortaya koyduğumuz söylenemez. Kısacası İngiltere, futbol sahasında uluslararası büyük başarıların hayalini uzun zamandır koruyor ve giderek de bu konuda daha hırslı hale geliyor. İşte bu noktada en büyük avantajımız, uzun zamandır bir arada oynayan, birbirini çok iyi tanıyan bir kadroya sahip olmamız. Özellikle orta sahada güçlü bir birliktelikten söz edebiliriz. Eğer Lampard, Scholes, Gerrard ve tabii ki Beckham'ın uyumu Portekiz'de üst düzeyde gerçekleşirse bizim için yenilmeyecek takım yok demektir. İngiltere'nin gol yollarındaki kozu ise şüphesiz Michael Owen olacak. Kıvrak ayakları ve keskin futbol zekasıyla Owen, turnuvanın da yıldız adayı olarak görülebilir. Öte yandan genç yetenek Wayne Rooney de ilk büyük turnuvasında kendisini göstermek isteyecek. Başarıya olan açlığı onu hiç beklenmedik bir anda sürpriz yıldız haline getirebilir. 
Doping nedeniyle turnuvaya katılamayan Rio Ferdinand'ın yokluğunda İngiliz takımının yumuşak karnı defansı gibi gözüküyor. Tekniği ve süratiyle takımın kilit oyuncularından olan Rio'nun boşluğunu doldurmak kolay olmayacak. 
Ada futboluna farklı bir bakış açısı getiren İsveçli teknik direktör Sven Goran Eriksson'un başarılı bir grafiği var. Takım galibiyete ulaştı ve güven kazandı. Büyük hedefler peşinde koşmaya başladı. Grubumuzda Fransa gibi çok dişli bir rakip var. Eğer ilk maçta favori gösterilen Fransızları yenersek, o büyük motivasyon ve inançla şampiyonluk yolumuz da açılmış olur. 

Finallere nasıl geldi 
7. Grup Birincisi 
7. GRUP TAKIMLAR O G B M A Y P İNGİLTERE 8 6 2 0 14 5 20 Türkiye 8 6 1 1 17 5 19 Slovakya 8 3 1 4 11 9 10 Makedonya 8 1 3 4 11 14 6 Liechtenstein 8 0 1 7 2 22 1 

12.10.2002 Slovakya 2 - 116.10.2002 Makedonya 2 - 229.03.2003 Liechtenstein 2 - 002.04.2003 Türkiye 2 - 011.06.2003 Slovakya 2 - 106.09.2003 Makedonya 2 - 110.09.2003 Liechtenstein 2 - 011.10.2003 Türkiye 0 - 0 

TEKNİK DİREKTÖR 
Sven Goran Eriksson 

Finallerdeki grubu 
B GRUBU 
Fransa 
İngiltere 
İsviçre 
Hırvatistan 

KADROSU OYUNCULAR YAŞ POZİSYON KULÜP 1 D.James 34 Kaleci M.City 13 P.Robinson 25 Kaleci Tottenham 22 I.Walker 33 Kaleci Leicester 2 G.Neville 29 Defans M.United 3 A.Cole 24 Defans Arsenal 5 J.Terry 24 Defans Liverpool 6 S.Campbell 30 Defans Arsenal 12 W.Bridge 24 Defans Chelsea 14 P.Neville 27 Defans M.United 15 L.King 24 Defans Tottenham 16 J.Carragher 26 Defans Liverpool 4 S.Gerrard 24 Orta saha Liverpool 7 D.Beckham 29 Orta saha R.Madrid İsp. 8 P.Scholes 30 Orta saha M.United 11 F.Lampard 26 Orta saha Chelsea 17 N.Butt 29 Orta saha M.United 18 O.Hargreaves 23 Orta saha B.Münih Alm. 19 J.Cole 23 Orta saha Chelsea 20 K.Dyer 26 Orta saha Newcastle 9 W.Rooney 19 Forvet Everton 10 M.Owen 25 Forvet Liverpool 21 E.Heskey 26 Forvet Birmingham 23 D.Vassell 24 Forvet Aston Villa 

Favori kim 
Şampiyonada İngiltere'yi favori görüyorum. Portekiz'de patlama yapmaya hazır bir İngiliz takımı var. Fransa maçı erken final olacak. 

İdeal onbiri 
James - G.Neville, Campbell, Terry, Cole - Beckham, Lampard, Scholes, Gerrard - Owen, Rooney 

Portekiz'in son şansı 

Bu şampiyonada "altın jenerasyon" dediğimiz bir kadro mücadele verecek. Porto'nun çıkışı bizi ümitlendiren en önemli faktör 


FİLİPE CAETANO 
Mais Futebol yazarı 

Gerçekten de büyük çoğunluğu Avrupa'nın en kaliteli liglerinde top koşturan birçok yıldıza sahibiz. Aslında onlara Avrupa'nın Brezilyalılar'ı da diyebiliriz. Ancak bu anlamda tek büyük eksiğimiz, müzemizde henüz bir Avrupa şampiyonluğu ya da Dünya Kupası bulunmaması. Bu turnuva, böylesine önemli bir eksikliği giderebilmek adına elimize geçen çok büyük bir fırsat. Aslında gençler ve ümitler kategorilerinde geçmişte birçok şampiyonluğumuz bulunuyor. Ama A kategorisinde henüz bir ilki yaşayamadık. Bu şampiyona, "altın jenerasyon" diye tabir ettiğimiz jenerasyonun şampiyonluk için son şansı olacak. Porto'nun Şampiyonlar Ligi şampiyonu olması da bizi, Avrupa şampiyonluğu için ümitlendiren en önemli faktör. Bugünlerde Portekiz'de insanlar, milli takımdan çok bireysel olarak futbolculara ümit bağlamış durumda. Teknik Direktör Luiz Felipe Scolari'nin, şu an Portekiz'in en iyi kalecisi olan Vitor Baia'yı kadroya almaması da ayrı bir eleştiri konusu. Ayrıca yine takım içinde bazı seçimleri ve dışarıda bıraktığı diğer oyuncular için de Scolari'ye eleştiri getirilebilir. Bu rahatsızlıklara karşın Portekiz'in şu anki kadrosu, Figo, Pauleta, Andrade, Rui Costa ve Cristiano Ronaldo ile kupayı kaldırabilecek kapasiteye sahip. Büyük yıldızlar biraraya gelerek büyülü bir ortam yaratabilirler. Ümidimiz, bu yıldızların takım olgusu ve görev bilinciyle hareket ederek kendilerini değil, Portekiz'i zirveye taşımayı amaç edinmesidir. Şampiyonluk mu neden olmasın Takımın gücü kadar seyirci potansiyelini de hesaba katmalıyız. Evsahibi olmak, bu tip turnuvalarda en büyük avantaj diyebilirim. Bence Figo, Deco ve Cristiano Ronaldo turnuvada Portekiz'in yıldızı olmak için en güçlü üç aday. 

Kimin yıldızı parlar 
Bence turnuvanın yıldızı olma potansiyeline sahip dört oyuncu var. Bunlar Henry, Zidane, Totti ve Figo. 

Finallerdeki grubu 
A GRUBU 
Portekiz 
Yunanistan 
İspanya 
Rusya 

TEKNİK DİREKTÖR 
Luis Felipe Scolari 

Favori kim 
Benim favorilerim Fransa ve İtalya. Fransa, son şampiyon ve turnuvanın en tecrübeli kadrosu olması itibarıyla Fransa, tüm diğer adaylardan daha ağır basıyor. 

İdeal onbiri 
Ricardo Ferreira, Andrade, Couto, Rui Jorge Figo, Petit, Costinha, Simao Rui Costa Pauleta 

KADROSU OYUNCULAR YAŞ POZİSYON KULÜP 1 Ricardo 27 Kaleci Sporting 12 Quim 29 Kaleci Braga 22 Moreira 22 Kaleci Benfica 2 P.Ferreira 25 Defans Porto 3 Rui Jorge 31 Defans Sporting 4 J.Andrade 26 Defans Deportivo İsp. 5 F.Couto 26 Defans Lazio İta. 13 Miguel 24 Defans Benfica 14 N.Valente 30 Defans Porto 15 Beto 28 Defans Sporting 16 R.Carvalho 26 Defans Porto 6 Costinha 30 Orta saha Porto 7 L.Figo 32 Orta saha Real Madrid İsp. 8 Petit 28 Orta saha Benfica 10 Rui Costa 32 Orta saha Milan 18 Maniche 27 Orta saha Porto 19 Tiago 23 Orta saha Benfica 20 Deco 27 Orta saha Porto 9 Pauleta 31 Forvet Paris St.Germain Fra. 11 S.Simao 25 Forvet Benfica 17 C.Ronaldo 19 Forvet M.United İng. 21 N.Gomes 28 Forvet Benfica 23 H.Postiga 22 Forvet Tottenham İng. 


</TEXT>
</DOC>
