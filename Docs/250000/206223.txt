<DOC>
<DOCNO> 206223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/soneko08.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıt ürünlerinde ÖTV tutarları değişti... 
</HEADLINE>
<TEXT>

     Bakanlar Kurulu, akaryakıt ürünlerinin özel tüketim vergisi ÖTV tutarlarını yeniden düzenledi. 
     Resmi Gazete'nin buünkü sayısında yayımlanan Bakanlar Kurulu Kararı'na göre, 4 Aralık 2003 tarihinden geçerli olmak üzere, gazyağında 605 bin 600 lira, motorinde 646 bin lira, marine dieselde 650 bin 365 lira, motorlu taşıtlarda yakıt olarak kullanılacak doğalgazda 508 bin 3 lira, diğer doğalgazda 6 bin 750 lira, bütanda 590 bin lira, LPG'de 590 bin lira, otogazda 677 bin 500 lira, gaz halindeki bütanda 590 bin lira, ağırlık itibariyle kükürt miktarı yüzde 1'i geçmeyen fuel oillerde 131 bin 500 lira, ağırlık itibariyle kükürt miktarı yüzde 1'i geçen fakat yüzde 2'yi geçmeyen fuel oillerde 345 bin lira, ağırlık itibariyle kükürt miktarı yüzde 2'yi geçen fakat yüzde 2.8'i geçmeyen fuel oillerde 90 bin lira oldu. 
     ÖTV tutarları 9 Aralık 2003 tarihinden geçerli olmak üzere, motorinde 655 bin 500 lira, marine dieselde 659 bin 929 liraya çıktı. 
     5 Aralık 2003 tarihinden geçerli olmak üzere ÖTV tutarları kilogramda LPG'de 572 bin 700 liraya, otogazda 658 bin liraya, bütan da 572 bin 700 liraya indirildi. 
     Ayrıca, 4 Aralık 2003 tarihinden geçerli olmak üzere, özel bir işleme tabi tutulacak olan hafif yağlar ve müstahzarlarında, uçak benzininde, benzin tipi jet yakıtında ve jet yakıntında, petrol gazları ve diğer gazlı hidrokarbonlarda, kalsine edilmiş ve edilmemiş petrol kukusunda, petrol bitümeninde, petrol yağlarının veya bitümenli minerallerden elde edilen yağların kalıntılarından, ÖTV alınmayacak. 
     
</TEXT>
</DOC>
