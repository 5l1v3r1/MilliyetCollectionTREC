<DOC>
<DOCNO> 225106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun29.html </URL>
<DATE> 2004/03/24/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İRA üyesi 4 kişi gözaltına alındı 
</HEADLINE>
<TEXT>

     İrlanda Cumhuriyetçi Ordusu IRA'dan kopan ''Gerçek IRA'' adlı örgüte üye oldukları sanılan 4 kişinin güney İrlanda'da, terörle mücadele yasaları çerçevesinde gözaltına alındığı bildirildi. 
     Polis sözcüsü, Cork kentinin yakınlarında bulunan Great Island bölgesinde yakalanan 20 yaşlarındaki 4 kişinin, benzin bidonlarıyla dolu bir aracı ateşe verdikleri gerekçesiyle sorgulandığını belirtti. 
     Bu kişilerin devlete karşı saldırı ile ilgili yasanın 30. maddesi çerçevesinde, iki ayrı polis karakolunda sorgulandıkları kaydedildi. 
     İrlanda yasaları, şüphelilerin 72 saat boyunca gözaltında tutulmalarına izin veriyor. 
     Barış sürecine karşı çıkan ''Gerçek IRA'', 1998'de İrlanda'da son 30 yılın en kanlı saldırısı olan ve 29 kişinin öldüğü 200'den fazla kişinin yaralandığı Omagh saldırısını üstlenmişti. 
     İrlanda Cumhuriyetçi Ordusu IRA ise 1998'den bu yana ilan ettiği barış sürecine uyuyor. 
     
</TEXT>
</DOC>
