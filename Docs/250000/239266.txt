<DOC>
<DOCNO> 239266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/yasam/yas07.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>



Kansere sebzeli çözüm 
KARNABAHAR, brokoli gibi sebzelerin kolon kanserine karşı koruyucu etkisinin olduğu ortaya çıktı. İngiltere'deki Gıda Araştırmaları Enstitüsü tarafından yapılan araştırmaya göre, bu sebzelerin içinde bulunan AITC adlı kimyasal, kolon kanseri hücrelerini öldürüyor ve yayılmalarını engelliyor. 

'Taş attı' diye çocuğu öldürdü 
Kütahya'da eşinin kendisini aldattığını öne süren çılgın koca dehşet saçtı. Yenice köyünde önceki akşam meydana gelen olayda, eşi Ummuhan'ın 29 kendisini komşusu Faruk Deniz'le 32 aldattığını öne süren Zeynel Atasoy 32 , eşini ve Deniz'i av tüfeğiyle yaraladı. Daha sonra elinde tüfekle sokağa çıkan Atasoy, kendisine taş atan komşusunun oğlu Ahmet Arı'ya da ateş etti. Küçük çocuk hayatını kaybederken, Ummuhan Atasoy ve Deniz tedavi altına alındı. Atasoy, jandarma tarafından yakalandı. 

Anneyi kızı mı katletti 
Gaziosmanpaşa'da bir genç kız, annesini bıçakla öldürdüğü iddiasıyla gözaltına alındı. Fazlı ailesinin oturduğu Gaziosmanpaşa 50. Yıl Mahallesi G Caddesi 2243 Sokak 15 numaralı evden çığlık sesleri duyuldu. Polis, eve girdiğinde anne Hacire Fazlı'yı 56 20 yerinden bıçakla delik deşik edilerek öldürülmüş halde buldu. Elbiselerinde kan olduğu belirtilen kızı Gülden Fazlı ise gözaltına alındı. Gülden Fazlı'nın annesini, eve giren iki hırsızın altınları çalmak için öldürdüğünü, kendisinin de kaçarak kurtulduğunu söylediği öne sürüldü. Olaydan sonra eve gelen baba Salih Fazlı gözyaşına boğuldu. Gülden Fazlı'nın psikolojik tedavi gördüğü öne sürülürken, cinayetle ilgili inceleme sürüyor. 



</TEXT>
</DOC>
