<DOC>
<DOCNO> 218948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sondun53.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'dan AB'ye, Çin'e4 silah ambargosunu kaldırmama çağrısı 
</HEADLINE>
<TEXT>

     ABD Dışişleri Bakanı Colin Powell, AB'ye, Çin'e uygulanan silah ambargosunu kaldırmaması çağrısında bulundu. 
     Powell, AB'nin Dönem Başkanı İrlanda'nın Dışişleri Bakanı Brian Cowen, AB Ortak Savunma ve Dış Politika Yüksek Temsilcisi Javier Solana ve AB Komisyonu'nun dış ilişkilerden sorumlu üyesi Chris Patten ile yaptığı görüşmeden sonra düzenlediği basın toplantısında, AB'nin Çin'e uyguladığı silah ambargosunu kaldırması olasılığı konusunda endişeleri bulunduğunu söyledi. 
     ABD ve AB'nin, Çin'e bu ülkedeki insan hakları ihlalleri nedeniyle silah ambargosu uyguladığını belirten Powell, ihlallerin hala geçerli olduğunu kaydetti. 
     Çin yönetimi, Avrupa Birliği'nin AB uyguladığı silah ambargosunun sona ermesi için başvuruda bulunmuştu. 
     Silah ambargosunun kaldırılması konusu, iki ay önce AB dışişleri bakanları toplantısında ele alınmıştı. Bu konudaki nihai karar, bu ay düzenlenecek AB zirvesinde verilecek. 
     
</TEXT>
</DOC>
