<DOC>
<DOCNO> 248285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/magazin/axmag01.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Daha çok param olsun isterdim' 
</HEADLINE>
<TEXT>


Çok mutlu olduğunu belirten Deniz Akkaya'nın tek isteği, biraz daha para... 

MAGAZİN SERVİSİ 

Deniz Akkaya, Samsung'un yeni cep telefonu modeli D410'un tanıtım çekimleri için objektif karşısına geçti. Çekimler için makyajla 'Peri Kızı' olan Akkaya, "Gerçekten 'Peri Kızı' olsam yaşantımda hiçbir şeyi değiştirmezdim. Hayatımdan çok memnunum. Sadece biraz daha param olmasını sağlardım" dedi. 
Kazandığı paranın sosyal yaşantısını sürdürmeye yettiğini dile getiren Akkaya, daha çok parası olması halinde şimdi çalışmaktan fırsat bulamadığı için bol bol tatil yapmak istediğini de söyledi. 

'Cansu çok disiplinli' 
Eski sevgilisi Okan Bayülgen'den bir süre önce ayrılan Cansu Dere'yle 'Metropalas' adlı dizide birlikte oynayan Akkaya, rol arkadaşına da övgüler yağdırdı. Akkaya, "Cansu ile çok iyi anlaşıyoruz. Çok disiplinli bir şekilde işine sarılıyor. Aramızda bir sorun olmayacağına eminim" diye konuştu. 


</TEXT>
</DOC>
