<DOC>
<DOCNO> 249068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur05.html </URL>
<DATE> 2004/06/18/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Arkadaş şakası evden kaçırttı... 
</HEADLINE>
<TEXT>

     Afyon'da, arkadaşlarının ''Devamsızlıktan sınıfta kaldın'' şakasına inanan bir lise öğrencisi, evden 6 milyar lira tutarında para ve ziynet eşyası alarak kaçtı. 
     Evden kaçan G.Ç'nin 15 babası Yusuf Ç, AA muhabirine yaptığı açıklamada, oğlunun karnesini kendisinin aldığını ve devamsızlıktan kalmadığını belirterek, ''Oğlum, arkadaş şakasının kurbanı oldu'' dedi. G.Ç'nin 8 gündür kayıp olduğunu belirten Yusuf Ç, şunları kaydetti 
     ''Oğlumun dersleri birinci döneme oranla düşmüş ama sınıfını geçmesine engel değil. Arkadaşlarının devamsızlıktan kaldın demesi onu korkutmuş olmalı. 17 gün devamsızlığı olduğunu öğrendim. Okulundan karnesini aldım. Sınıfı geçmiş. Bize kaybolduğu günden bugüne kadar haber ulaşmadı. Yanında götürdüğü 6 milyar civarındaki para ve ziynet eşyasından dolayı hayatından endişe ediyorum. Oğlumun evine dönmesini istiyorum. Bize haber veremiyor, hiç olmazsa halasına, dayısına akrabalarına haber versin. Hayatta olduğunu öğrenelim yeter.'' Akrabalarının yardımı ve kendi imkanlarıyla Afyon ve çevresinde, oğlunun gidebileceği yerleri tek tek aradıklarını belirten baba Yusuf Ç, henüz bir haber alamadıklarını, eşinin ise gece-gündüz gözyaşı döktüğünü söyledi. 
     Polise kaybolduğu bildirilen G.Ç'nin 81 ilde aranmasına devam ediliyor. 
     
</TEXT>
</DOC>
