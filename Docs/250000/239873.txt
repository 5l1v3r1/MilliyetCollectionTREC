<DOC>
<DOCNO> 239873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/siyaset/axsiy01.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sizinkiler kolejli' 
</HEADLINE>
<TEXT>


İmam hatipte çocukları okuyanların parmak kaldırmasını isteyen İnce, "Kendi çocuklarınız ABD'de okuyor" dedi 

Ankara Milliyet 


CHP'li Muharrem İnce'nin, YÖK görüşmeleri sırasında, "Kendi çocuklarınızı kolejde, ABD'de okutursunuz, fakir fukaranın çocuklarını oralara gönderirsiniz. Bu ucuz numara. İmam hatipte çocukları okuyanlar parmak kaldırsın da görelim" sözleri de AKP sıralarının tepkisine yol açtı. Salonda sadece bir kişinin el kaldırması üzerine de İnce, "Bu kadar mı Kaldırın, kaldırın ellerinizi" dedi. 1999'da yapılan yanlışın rövanşının alındığını belirten İnce, "Çocuklarımız ders çalışıp soru çözeceğine uykusuz halde Meclis'i izliyor. Size vekil olarak değil veli, öğretmen olarak yalvarıyorum" dedi. 

Baykal yanlış yaptı 
CHP'i Ali Kemal Kumkumoğlu'nun "İmam hatiplerin asıl düşmanı sizsiniz. Kafalarını duvarlara vuran çocukların günahı sizin boynunuza" sözlerine de AKP sıralarından, "Baykal da imam hatip açmıştı" diye laf atıldı. Kumkumoğlu "O da açtıysa yanlış yapmış" derken, CHP'li Kemal Anadol, "Siz laik cumhuriyeti değiştirmeye çalışıyorsunuz" diye konuştu. 




</TEXT>
</DOC>
