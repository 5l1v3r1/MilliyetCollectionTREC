<DOC>
<DOCNO> 203635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/yasam/ayas.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yengeçler yeni yılda kabuk değiştirecek 
</HEADLINE>
<TEXT>

   Yengeçler bu yıl yapmak istedikleri ancak bir türlü cesaret edemedikleri değişiklikleri uygulama fırsatı bulacak. Yolunda gitmeyen beraberlikler için de son noktayı koyacak 
      2004'te sizi neler bekliyor - 4 
   Hakan Kırkoğlu 
   
   Geçtiğimiz yıl burcunuza yerleşen Satürn size daha fazla sorumluluk, planlı olma zorunluluğu ve kuşkusuz bazı kısıtlamalar getirmekte. Herşeye rağmen bu dönemde uzun vadeli düşünerek önümüzdeki yılların başarılarına temel atacaksınız. 2004 yılının ikinci yarısında burcunuza yerleşen Satürn size önemli dersler, tamamlanması gereken işler ve bolca sorumluluk getirmekte. Bu süreç sırasıyla tüm Yengeçleri kuşatıyor. Satürn burcunuzdayken aslında şanslı olan sizsiniz zira bu süre boyunca yapmak istediklerinizi yapmak için önemli fırsatlar bulacaksınız. Satürn sert bir öğretmendir ama kendinize ait sorumlulukları boş vermez çalışırsanız elinizi asla boş bırakmaz ve size hayatta ilerlemek için temel sağlar. Şimdi temel atma dönemindesiniz. Bu dönemde uzun vadeli düşünen, sıkı çalışan ve çalışmaktan kaçınmayan kişiler başarılı olacaklar. İşlerini aksatan ve sorumluluktan kaçanlar ise daha fazla engelle yüzleşmek ve aynı dersleri tekrar tekrar almak zorunda kalabilirler. Satürn özellikle 28 Haziran - 20 Temmuz doğumluları etkileyecek. 
   Satürn'ün olgunlaştıran etkisi doğrudan üzerinizde olduğu için bu dönemde yakın beraberlikler, evlilik ve ortaklıklar açısından da şekillendirici olacaktır. Bir yandan olgunlaşırken diğer yandan aslında sizin için faydalı olmayan ilişkileri, size zarar getiren beraberlikleri, yolunda gitmeyen beraberlikleri de bitireceksiniz. Bu son derece önemli bir gelişme sürecidir. 
   Merak etmeyin, Uranüs de size destek veriyor. Uranüs enerjisi yapmak istediğiniz değişiklikleri uygulamanın tam zamanı olduğunu göstermekte. Uranüs'ün olumlu açısı altında şimdiye kadar cesaret edemediğiniz alanlarda daha cesur ve aynı zamanda sürprizlere de açık hareket edebileceksiniz. Orijinal fikirleri harekete geçirebilmek çok daha kolay olacak. Özellikle 22 - 28 Haziran doğumlu Yengeçler bu enerjiden fazlasıyla yararlanacaklar. 
   
   Şanslı alanlar 
   Jüpiter bu yıl 25 Eylül'e kadar Başak burcunda kalarak özellikle eğitim hayatında olan Yengeçler için büyük olanaklar sunuyor. Şans size eğitim, yakın çevre ve zihinsel konularla ilgili alanlardan gelecek. Yeni bir eğitim programına katılmak, yeni bir dil öğrenmek, düşüncelerinizi yazmak size zenginlik getirebilir. Bu tarihten sonra Jüpiter bu kez ev, aile ve yerleşimle ilgili konularda rahatlama sağlayabilir.Yılın son çeyreği duygusal açıdan daha rahat olabilir. Evde gelişme, yeni bir yere yerleşme de Jüpiter altında daha kolay gerçekleşebilir. 
   
   Mücadele alanları 
   Bu yıl Satürn burcunuzda hareket ederken Mars'ın da belirli zamanlarda zorlayıcı olması sizin için daha yorucu zamanlara işaret edebilir. 2004 yılında 4 Şubat'a kadar olan dönem, 7 Mayıs - 23 Haziran, 26 Eylül -12 Kasım çok şey başarabileceğiniz ama aynı zamanda yorucu dönemler olacaktır. 
   
   Aşk ve İlişkiler 
   Yengeçler kendilerini adayacakları ilişkilere yönelirler. Muhafazak r olduklarını ekleyelim. Aşk hayatında maceradan çok mutlu bir aile hayatını düşünürler. Koruyucu olmaları yanında aşırı hassastırlar. Yengeci anlamak pek kolay olmaz zira gizleyici olmaları yüzünden pek çok duygusunu geç açmaya eğilimlidirler. İlişkilerinde ailelerinin ne düşündüğünü göz ardı etmezler ve geçmişe, hatıralara, paylaşılan değerlere özel bir önem verirler. 
   
   Yengeç Kadını 
   Yengeç kadını anne rolünü üstlenmeyi sevebilir. Aslında iki tip Yengeç kadınından söz edilebilir. Anne rolü üstlenenler ya da sonsuza kadar çocuk kalmak isteyenler. Yengeç kadını duygusal açıdan son derece derin, güçlü motivasyon sahibi, dayanıklı tiplerdir. Evet Yengecin adı ev kadını olarak çıkmıştır ama aynı zamanda o sorumluluk üstlenmekte de isteklidir. 2004 yılında 14 Ocak - 8 Şubat, 7 Ağustos - 7 Eylül, 22 Kasım - 16 Aralık ilişkilerden çok daha fazla keyif duyabileceğiniz dönemlerdir. 
   Mars ise 3 Şubat - 21 Mart, 10 Ağustos - 26 Eylül arasında burcunuzla uyumlu açıda kalarak hem yeni beraberliklere daha fazla ışık yakıyor hem de süregelen ilişkilere canlılık ekliyor. 
   Bununla birlikte, 3 Şubat'a kadar olan dönemde ve özellikle 7 Mayıs - 23 Haziran arasında ilişkilerde daha sorumlu davranmanız gerekmekte. 
   
   Yengeç Erkeği 
   Yengeçler geleneksel olarak annelerine bağlılıkları ile bilinirler ve bu çoğu zaman Yengeç erkekleri için doğru bir saptamadır. Yengeç erkeği doğaldır ve duygusallığını yumuşak, agresif olmayan bir şekilde yaşamak yanlısıdır. Ev hayatına düşkün olabilir. Hassas ve kibardır. Bununla birlikte somurttuğu zamanlarda onları yerlerinden oynatmak pek kolay olmaz. Mars'ın olumlu açıları altında ilişkiler ve romantizm çok daha keyif verici olabilir. 3 Şubat'a kadar olan dönem ve 7 Mayıs - 23 Haziran daha fazla heyecan içerebilir. 26 Eylül - 11 Kasım arasında ilişkilerde yanlış anlama ve ev hayatında gerginliklere yol açabilir. 
   
   İş ve Para 
   Satürn sizi sorumluluğa çağırırken iş hayatında gereksiz olan harcamalardan uzak kalmak gerekiyor. Bu dönemde yatırımlarınızı yeteri kadar iyi değerlendirememekten şik yet edebilirsiniz. Bununla birlikte 25 Eylül sonrasında kaynaklarınızda artış başlayabilir. Aynı zamanda 14 Ocak - 8 Şubat, 7 Ağustos - 7 Eylül, 22 Kasım - 16 Aralık günleri arasında yeni kazançlar söz konusu. Kariyer hayatınızda uzun vadeli düşünmeniz adeta bir zorunluluk. İş hayatında 3 Şubat'a kadar olan dönem son derece yoğun ve mücadele dolu olabilir ama 26 Eylül - 11 Kasım arasında üstlerinizle ilişkileri gözden geçirmeniz gerekebilir. 
   
   Sağlık 
   Aşırı iş yükü ve sorumluluklardan dolayı bedeniniz zayıf düşebilir. Aşırı gerginlik altında mide, cilt ve kemiklerle ilgili problemlere daha sık rastlayabilirsiniz. Moralinizi yüksek tutmanız gereken bir dönemdesiniz. 
   
   YENGEÇ 22 Haziran-22 Temmuz 
   Tanımlayan kelimeler 
   Duygusal ve sevecen, sezgisel, hayal gücü geniş, anaç ve koruyucu, sempatik. 
   - Değişken, kötümser, aşırı duygusal, alıngan, aşırı bağlı ve bırakmakta zorlanan 
   Yönetici gezegeni Ay 
   Elementi Su, Niteliği Öncü 
   Mitolojisi Bu burcun annelikle ve doğurganlıkla ilgisi vardır. Yunan mitolojisinde Demeter, büyük anne ve hasadın tanrısı olarak anılır. Kızı Persephone, yer altı tanrısı Hades tarafından esir alındığında, toprağın verdiği ürünü, hasadı yok etmiş ve böylece gücünü göstermiştir. Yengeçte de kendini ve sevdiklerini koruma güdüsü hep ön plandadır. 
   Vücutta karşı geldiği bölge Göğüsler, yemek borusu ve mide 
   Rengi Gümüşi gri, mavi tonları 
   Metali Gümüş 
   Taşı İnci 
   
   Yükselen burçlarına göre Yengeç ve 2004    YÜKSELEN KOÇ 
   Bu yıl sağduyulu davranmak ve uzun vadeli düşünmek gerekiyor. İş hayatında sizi engelleyen koşullar ya da eve ait aşırı sorumluluklarla karşılaşabilirsiniz. 
   
   YÜKSELEN BOĞA 
   Yeni yılda verimli çalışabilir, kazandıklarınızı daha somut hale getirebilirsiniz. Eğitim hayatında ya da kardeşlerle ilgili sorumluluklar öne çıkabilir. 
   
   YÜKSELEN İKİZLER 
   Bu dönemde maddi durumunuzu sağlamlaştıracak girişimlerde bulumalısınız. Ayağınızı yorganınıza göre uzatmaya bakın. Yılın son çeyreği daha rahatlatıcı olacak. 
   
   YÜKSELEN YENGEÇ 
   Bu yıl sizi son derece yoğun, sorumluluklar ortasında ve çalışırken görmekteyiz. Evlilik, ilişkiler ve ev hayatında önemli gelişmeler olacak. Sağlığa da önem vermelisiniz. 
   
   YÜKSELEN ASLAN 
   Yeni yılda yatırımlarınızı daha iyi değerlendirebilirsiniz. Yılın son çeyreğinde yakın çevrenizde canlılık ve kendinizi geliştirebileceğiniz olanaklar söz konusu. 
   
   YÜKSELEN BAŞAK 
   Bu yıl size son derece yararlı fırsatlar sunmakta. Jüpiter'in koruyuculuğu altında daha iyimsersiniz. Yeni yatırımlar yapabilirsiniz. Akılcı davranabilirsiniz. 
   
   YÜKSELEN TERAZİ 
   Yeni yılda artan sorumluluklar altında kalacaksınız ama yılın son çeyreğinde pek çok konuda rahatlama söz konusu. İş hayatında yükselmeler de gündeme gelebilir. 
   
   YÜKSELEN AKREP 
   Bu yıl size ortaklaşa konular ve sosyal alanda daha geniş fırsatlar sunmakta. Bu durumu kazanca dönüştürebilir ve iş hayatınızda daha kararlı davranabilirsiniz. 
   
   YÜKSELEN YAY 
   Yeni dönemde maddi konularda kendi kaynaklarınızı güçlendirmeniz gerekmekte. Sizi sıkıntıya sürükleyebilecek borçları daha fazla ciddiye almalısınız. 
   
   YÜKSELEN OĞLAK 
   Bu yıl özellikle ilişkilerde daha ciddi olmanız ve sorumluluklara sahip çıkmanız gerekmekte. Yılın son çeyreğinde iş hayatında yeni adımlar atabilirsiniz. 
   
   YÜKSELEN KOVA 
   Yeni yılda size ortaklaşa konularda şans getirmekte. Daha verimli yatırımlar yapabilir, eşinizin ya da ortağınızın kaynaklarından da yararlanabilirsiniz. 
   
   YÜKSELEN BALIK 
   Bu yıl fırsatlar ortaklaşa konulardan gelmekte. İş hayatında daha dengeli ve çalışkan bir görünüm sergileyeceksiniz. Grup çalışmalarında destek bulabilirsiniz. 
   
   En uyumlu olduğu burçlar    Akrep ve Balık 
   
   En zorlandığı burçlar    Koç ve Oğlak 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 
   22 HAZİRAN-2 TEMMUZ 3 TEMMUZ-12 TEMMUZ 13 TEMMUZ-22 TEMMUZ 00 00 Koç Koç Boğa 00 30 Koç Boğa Boğa 01 00 Boğa Boğa İkizler 01 30 Boğa İkizler İkizler 02 00 İkizler İkizler İkizler 02 30 İkizler İkizler İkizler 03 00 İkizler İkizler Yengeç 03 30 İkizler Yengeç Yengeç 04 00 Yengeç Yengeç Yengeç 04 30 Yengeç Yengeç Yengeç 05 00 Yengeç Yengeç Yengeç 05 30 Yengeç Yengeç Aslan 06 00 Yengeç Aslan Aslan 06 30 Aslan Aslan Aslan 07 00 Aslan Aslan Aslan 07 30 Aslan Aslan Aslan 08 00 Aslan Aslan Başak 08 30 Aslan Başak Başak 09 00 Başak Başak Başak 09 30 Başak Başak Başak 10 00 Başak Başak Başak 10 30 Başak Başak Başak 11 00 Başak Başak Terazi 11 30 Başak Terazi Terazi 12 00 Terazi Terazi Terazi 12 30 Terazi Terazi Terazi 13 00 Terazi Terazi Terazi 13 30 Terazi Terazi Akrep 14 00 Terazi Akrep Akrep 14 30 Akrep Akrep Akrep 15 00 Akrep Akrep Akrep 15 30 Akrep Akrep Akrep 16 00 Akrep Akrep Akrep 16 30 Akrep Akrep Yay 17 00 Akrep Yay Yay 17 30 Yay Yay Yay 18 00 Yay Yay Yay 18 30 Yay Yay Yay 19 00 Yay Yay Oğlak 19 30 Yay Oğlak Oğlak 20 00 Oğlak Oğlak Oğlak 20 30 Oğlak Oğlak Oğlak 21 00 Oğlak Oğlak Kova 21 30 Oğlak Kova Kova 22 00 Kova Kova Balık 22 30 Kova Balık Balık 23 00 Balık Balık Koç 23 30 Balık Koç Koç 
   
   YARIN 2004'TE ASLAN    
   
</TEXT>
</DOC>
