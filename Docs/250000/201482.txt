<DOC>
<DOCNO> 201482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/siyaset/siy03.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler 'yargı' dedi 
</HEADLINE>
<TEXT>

   Haklarına saygı gösterilmediğini düşünen gençlerin yüzde 70'i mahkemeyi yetişkinlerin ise yüzde 67'si orduyu insan hakları koruyucusu olarak görüyor 
   İSTANBUL Milliyet 

   
   ARI Hareketi bünyesinde yer alan Toplumsal Katılım ve Gelişim Vakfı'nın yaptığı araştırma sonucu, genç ve yetişkin nüfusun çoğunun insan hakları konusunda saygı görmediğine inandığını ortaya koydu. Gençlik araştırması, saha çalışması 29 Mart - 8 Nisan 2003 arasında 16 - 27 yaş grubundan bin 223 kişiyle, yetişkin araştırması ise, 9 - 20 Nisan 2003 tarihlerinde 18 yaş ve üstü bin 696 kişiyle görüşülerek yapıldı. 'İnsan Hakları-Gençlik Araştırması'nın bazı sonuçları şöyle 
   Gençler en fazla evlenme, mülkiyet ve serbest dolaşma hakkına saygı gösterildiğini düşünüyor. 
   Gençlerin gözünde en az saygı gösterilen hakların başında işsizlikten korunma, adil ücret, eşit işe eşit ücret, geçim güvenliği hakkı ile anne ve çocukların özel bakım hakkı yer alıyor. 
   Gençlerin yüzde 88'i, yetişkinlerin yüzde 85'i türbanla derse girilmemesine 'hak ihlali' diyor. 
   Gençlerin yüzde 27'si ise bazı etnik grupların kendi ana dillerinde eğitim alamamasını eleştiriyor. 
   Gençlerin yüzde 70'i, yetişkinlerin ise yüzde 67'si mahkemeleri Türkiye'deki insan hakları koruyucusu olarak görüyor. Gençler orduyu yüzde 53 ile arka sıralarda yetişkinler ise yüzde 67 ile ilk sıralarda insan hakları koruyucusu olarak görüyor. 
   
   
   
</TEXT>
</DOC>
