<DOC>
<DOCNO> 247576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonspo05.html </URL>
<DATE> 2004/06/13/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Binlerce İngiliz taraftar Portekiz'de 
</HEADLINE>
<TEXT>

     Portekiz'de başlayan Avrupa Futbol Şampiyonası'nda gözler bu akşam oynanacak Fransa-İngiltere maçına çevrilirken, binlerce İngiliz seyirci Portekiz'e geldi. İngiltere ve Portekiz polisi, holiganların turnuva boyunca taşkınlık yapmalarını önlemek için büyük bir güvenlik operasyonu yürütüyor. 
     Portekiz'e 48 saat içinde yaklaşık 30 bin İngiliz seyircinin gelirken, İngiliz polisi haklarında istihbarat sahibi olduğu 22 kişinin ülkeden çıkışına izin vermedi. 
     Bu kişilerden en az beşinin, uluslararası futbol müsabakalarını izlemekten men edildikleri belirtiliyor. 
     Portekiz'de de 24 İngiliz polis, Portekizli meslektaşlarıyla bilrikte görev yapıyor. 
     İngiliz polisler, ülkedeki taraftarları inceliyor, sorun çıkarabileceğini düşündükleri kişiler hakkında Portekiz polisini uyarıyor. 
     
     KARABORSACI İNGİLİZ TARAFTARLAR 

     Bu arada Portekiz'de karaborsada bilet satmaya çalışan üç İngiliz taraftar Algarve'de gözaltına alındı. 
     Portekiz polisi ısrarla karaborsada bilet satma ya da almanın suç olduğunu belirtiyor. 
     Ancak bazı maçların biletlerinin karaborsada 500 eurodan satıldığı gözlendi. 
     Bu arada İngiliz Guardian gazetesi, Portekiz polisinin yasa dışı olmasına karşın esrar içen İngliz seyircileri gözaltına almayacağını açıklandı. 
     2000 yılındaki Avrupa Futbol Şampiyonası'nda bu uygulamadan memnun kalan Hollanda polisinin tavsiyesi üzerine, Portekiz polisinin bu yönde bir karar aldığı belirtiliyor. 
     Portekiz polisi öncelikle, aşırı alkollü seyircilerin kontrolü üzerinde yoğunlaşacak. 
     
</TEXT>
</DOC>
