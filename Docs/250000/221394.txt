<DOC>
<DOCNO> 221394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/guncel/gun20.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Sen Sinod Meclisi dün toplandı... 
   Geniş güvenlik önlemlerinin alındığı Balat'taki Fener Rum Patrikhanesi'nde dün sabah ayine katılan Sen Sinod Meclisi'nin üyeleri, daha sonra Aya Yorgi Manastırı Sen Sinod Toplantı Salonu'nda bir araya geldi. Ortodoks kiliselerinde dini şart olan meclisin dini konuları ele aldığı belirtildi. 6 yabancı üyenin de katıldığı toplantıya, bugün devam edilecek. 
   
   Şeref kapısında sahne ışıkları 
   TBMM, kuruluş yıldönümü 23 Nisan'ı bu yıl halk konseriyle de kutlayacak. Birkaç yıldır hem tasarruf, hem de bahçe önündeki tünel inşaatı nedeniyle yapılamayan halk konseri, 25 Nisan akşamı Meclis kampusunda gerçekleştirilecek. Şeref kapısı, konser için sahne ışıklarıyla donatılacak. Şeref kapısının merdivenlerin bitimindeki kısa balkon da sahneye dönüştürülecek. Konserde, Mahsun Kırmızıgül ve İlhan Şeşen başta olmak çok sayıda sanatçı ücretsiz görev yapacak. 
   
   
   
   
</TEXT>
</DOC>
