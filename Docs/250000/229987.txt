<DOC>
<DOCNO> 229987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo27.html </URL>
<DATE> 2004/04/09/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Bursaspor'da, Trabzonspor maçı hazırlıkları... 
</HEADLINE>
<TEXT>

     Bursaspor, yarın Trabzonspor ile yapacağı maçın hazırlıklarını tamamladı. 
     Vakıfköy Orhan Özselek Sosyal Tesisleri'nde, teknik direktör Nejat Biyediç gözetiminde yapılan ve yaklaşık 1 saat süren antrenman, ısınma koşularıyla başladı. 
     5'e 2 oyun ve seri çıkışların çalışıldığı antrenmanın ikinci bölümünde Erol Bulut, attığı isabetli serbest vuruşlarıyla alkış aldı. 
     Antrenmanda, yeşil-beyazlı futbolcuların moralinin yüksek olduğu gözlendi. 
     Sakatlığı süren Yakup Sertkaya, takımdan ayrı doktor kontrolünde koşarken, yarınki maçta cezası nedeniyle oynayamayacak olan Mustafa Gürsel salonda ayrı bir çalışma yaptı. 
     Antrenmanın ardından kulüp başkanı Fikret Üstenci, yönetim kurulu üyeleri Erkan Körüstan ve Nuri Yazıcılar'ın da katıldığı bir mangal partisi düzenlendi. 
     
</TEXT>
</DOC>
