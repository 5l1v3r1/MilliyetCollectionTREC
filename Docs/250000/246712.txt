<DOC>
<DOCNO> 246712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/siyaset/siy01.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğmeye Özkök basacak 
</HEADLINE>
<TEXT>


İstanbul'daki NATO zirvesi, havadan da F - 16 savaş uçaklarıyla korunacak. Tehlikeli bulunan uçaklar, Genelkurmay Başkanı Özkök'ün emriyle vurulacak 

Barkın Şık Ankara 


Türkiye, dünya liderlerini 28 - 29 Haziran'da İstanbul'da buluşturacak NATO zirvesi için, tarihinde görülmeyen güvenlik önlemleri aldı. F - 16 savaş uçakları, zirve boyunca İstanbul üzerinde hava kalkanı oluşturacak. Uçaklar, toplantıların yapılacağı NATO vadisine yönelik saldırı durumunda, Genelkurmay Başkanı Orgeneral Hilmi Özkök'ün "vur" emriyle hedefi imha edecek. 
"Zirveye terörist saldırı düzenlenebileceği" yönünde CIA ve MOSSAD'dan gelen bilgiler üzerine, Balıkesir ve Bandırma üslerine bağlı F-16'lar, zirve boyunca İstanbul semalarında olacak. 7000-8000 feet yükseklikte savaş uçaklarının hava kalkanı şöyle işleyecek 
NATO'nun göndereceği erken uyarı uçağı AWACS'lar, radarların denetiminden kaçabilecek hareketlere ilişkin bilgileri, Eskişehir'deki ortak harek t merkezi CAOC - 6'ya rapor edecek.NATO vadisi hava trafiğine kapatılacak. F-16'lar aralıksız bölgede uçacak.Uzaktan kumandayla yapılabilecek olası bombalama eylemlerine karşı vadi üzerinde radyo dalgalarını bozan MR cihazları kullanılacak.Ankara Esenboğa ve İstanbul Atatürk havalimanlarındaki Hava Destek Harek t merkezleri, İstanbul'a izinsiz yaklaşan ya da rotasından çıkan uçakları izlemeye alacak.F - 16'lara, 15. Füze Üs Komutanlığı'nın radar ve hava savunma sistemleri de destek verecek. Bu kararg h, gerekirse Hawk ve Stinger füzelerini kullanarak tehdidi ortadan kaldıracak. 
Savaş uçakları, bir saldırının tespit edilmesi halinde, hedefi imha için şu prosedürü izleyecek 
Eskişehir'deki Bölge Harek t Merkezi alarma geçirilecek.Merkez, F-16'lara koordinat vererek, tehdidi önleme talimatı verecek. F-16'lar şüpheli uçağa kilitlenecek.Önce telsiz teması kurulacak. Yanıt alınamazsa şüpheli uçaktan hızını düşürmesi ve iniş takımlarını açması işaret edilecek. İniş takımlarını açması halinde uçağın güvenli inişi sağlanacak. Silah sistemleri inişe kadar uçağa kilitlenecek.Uyarıları dikkate almayan ve rotasını değiştirmeyen uçak, en üst askeri yetkilinin emriyle imha edilecek. Eskişehir 1. Taktik Harek t Merkezi'nin komuta edeceği operasyonda "vur" emrini Özkök verecek. Başbakan da gelişmelerden hemen haberdar edilecek. 
Polis, İstanbul'daki intihar eylemleri nedeniyle yargılanan zanlıların ifadelerinde adı geçenlerle ilgili özel bir çalışma başlattı. İfadelerde adı geçen ve yakalanamayan 105 kişi olduğu öğrenildi. 


</TEXT>
</DOC>
