<DOC>
<DOCNO> 229376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonspo36.html </URL>
<DATE> 2004/04/07/ </DATE>
<TIME> 20.11 </TIME>
<AUTHOR>  </AUTHOR>
<HEADLINE>
Beşiktaş - Gençlerbirliği maçında Ronaldo'da yok 
</HEADLINE>
<TEXT>

     Beşiktaş, Gençlerbirliği maçının hazırlıklarını, bugün çift antrenmanla sürdürürken, Sergen'den sonra Ronaldo'nun da sakatlığı nedeniyle oynayamayacak olması, siyah-beyazlıları sıkıntıya soktu. 
     Kulüp doktoru Ayhan Optur, bugün kontrol amaçlı çekilen MR'ı sonucunda Ronaldo'nun, Gençlerbirliği maçında oynamamasına karar verdiklerini söyledi. 
     Optur, Ronaldo'yu riske etmek istemediklerini belirterek, ''Aslında MR sonuçları fena değil. Ancak hem maç eksiği var, hem de mücadele gücü yüksek olacak Gençlerbirliği maçında zorlanıp sakatlığının daha ciddi boyutlara gelmesinden korkuyoruz. Bu nedenle Ronaldo'yu Gençlerbirliği maçında riske etmeyeceğiz'' dedi. 
     Bu arada, siyah-beyazlıların akşam BJK Nevzat Demir Tesisleri'nde basına kapalı gerçekleştirilen antrenmanda, taktik ağırlıklı bir çalışma yaptıkları öğrenildi. 
     Beşiktaş, yarın BJK Nevzat Demir Tesisleri'nde, PAF takımı ile yapacağı maçla Gençlerbirliği karşılaşmasının hazırlıklarını sürdürecek. 
     
</TEXT>
</DOC>
