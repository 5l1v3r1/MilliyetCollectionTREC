<DOC>
<DOCNO> 226299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun09.html </URL>
<DATE> 2004/03/28/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Filistinli bakan Arap zirvesinin ertelenmesi İsrail saldırılarını azdırır 
</HEADLINE>
<TEXT>

     Filistinliler, Tunus'taki Arap doruğunun ertelenmesinin İsrail'in saldırılarını azdıracağını düşünüyor. 
     İsrail'le ilişkilerden sorumlu Filistinli bakan Saib Erakat, AFP'ye verdiği demeçte, ''Tunus doruğunun ertelenmesinin vahim sonuçlara yol açmasından korktuğunu'' belirtti. 
     Erakat, ''Erteleme kararı, korkarım ki İsrail'i Filistinlilere karşı daha büyük saldırılara girişmeye teşvik edecektir'' diye konuştu. 
     Tunus, yarın başlaması öngörülen Arap doruğunu ertelediğini dün gece açıklamıştı. Erteleme kararına, Arap Birliği bünyesinde yapılacak reformlar konusunda üye ülkeler arasındaki görüş ayrılıklarının neden olduğu kaydedildi. 
     
</TEXT>
</DOC>
