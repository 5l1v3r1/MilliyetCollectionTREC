<DOC>
<DOCNO> 244072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/ekonomi/eko11.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Lira'ya geçmek isteyen halk euroya sıcak bakmıyor 
</HEADLINE>
<TEXT>


ANKARA Milliyet 

Yeni Türk Lirası YTL ile ilgili olarak yapılan anketten altı sıfırın atılmasına ve YTL'ye geçişe sıcak bakıldığı sonucu çıktı. Ankara Sanayi Odası'nın ASO anketine katılanlar, yabancı bir paraya geçişi ise 'onur kırıcı' buldu. 
ASO Başkanı Zafer Çağlayan'ın dün açıkladığı "Yeni Türk Lirası Beklentiler, Sorunlar, Çözümler" konulu raporda, YTL'ye ilişkin anket yer aldı. Halkın YTL'ye olumlu baktığı sonucu çıkan ankette, katılımcıların yüzde 76.7'si TL'den altı sıfır atılması ve YTL'ye geçişi çok olumlu veya olumlu görüyor. 
Ancak katılımcılar euro ya da dolar gibi yabancı para birimine geçişe olumlu tepki vermiyor. 
Ankete katılanların yüzde 48.1'i yabancı para birimine geçişi onur kırıcı, yüzde 40.3'ü de gereksiz buluyor. Katılımcıların yüzde 50.3'ü paradan altı sıfır atılması ve YTL'ye geçişin enflasyonu artıracağına inanıyor. 


</TEXT>
</DOC>
