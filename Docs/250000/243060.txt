<DOC>
<DOCNO> 243060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur27.html </URL>
<DATE> 2004/05/26/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Eşini şikayet etti "Hamileyken dövüp karnımdaki çocuğu öldürdü" 
</HEADLINE>
<TEXT>

     Adana'da bir kadın, eşi hakkında, hamileyken kendisini döverek karnındaki bebeğinin ölümüne neden olduğu iddiasıyla suç duyurusunda bulundu. 
     Merkez Yüreğir İlçesi Yeşilbağlar Mahallesi'nde yaşayan Güllü Ö. 38 , Adana Adliyesi'ne gelerek, 16 yıllık eşi Ramazan Ö. hakkında, ''bebeğinin ölümüne yol açmaktan'' Cumhuriyet Savcılığı'na suç duyurusunda bulundu. 
     Güllü Ö, şikayet dilekçesinde, 5 çocukları olduğunu, eşinin bir süre önce evi terk ederek başka bir kadınla yaşamaya başladığını ifade ederek, ''Oturduğum evi terk etmem için bana baskı yapıyor, sürekli dövüyordu. 4 aylık hamile olduğumu söylememe rağmen 1 ay önce de dövmüş, karnıma tekme atmıştı'' iddiasında bulundu. 
     Bir süre sonra rahatsızlandığını ve doktora gittiğini belirten Güllü Ö, ''Muayenede bebeğin öldüğü anlaşıldı. Hemen tedavi altına alındım. Kocamın ve onu kışkırtan, birlikte yaşadığı kadının cezalandırılmasını istiyorum'' dedi. 
     
</TEXT>
</DOC>
