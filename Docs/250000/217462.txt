<DOC>
<DOCNO> 217462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/soneko41.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Ailesi ve 2 Koç şirketi yurtdışında hisse satacak... 
</HEADLINE>
<TEXT>

     Koç Holding'in yüzde 2.28 hissesi, 26 Şubat'ta Borsa Toptan Satışlar Pazarı'nda Global Securities USA Inc.'ye satılacak. 
     Koç Yatırım Menkul Değerler A.Ş.'nin İMKB Toptan Satışlar Pazarı'nda TSP gerçekleşecek satış işlemi için başvurusuna göre, Temel Ticaret A.Ş.'nin sahibi olduğu 11,5 trilyon lira nominal, Nazar Dayanıklı ve Dayanıksız Sınai A.Ş.'nin sahibi olduğu 100 milyar lira nominal, Rahmi Koç'un sahibi olduğu 1,3 trilyon nominal, Semahat S. Arsel'in sahibi olduğu 1,6 trilyon lira nominal, Suna Kıraç'ın sahibi olduğu 1,5 trilyon lira nominal, Mustafa V. Koç'un sahip olduğu 1 trilyon lira nominal ve Yıldırım Ali Koç'un sahibi olduğu 1 trilyon lira nominal değerdeki hisseler, Global Menkul Değerler A.Ş. aracılığı ile Global Securities USA Inc.'ye satılacak. 
     Toplam 18 trilyon lira nominal değerdeki hisseler, Koç Holding'in sermayesi içinde yüzde 2.28 payı oluşturuyor. 
     İşlem fiyatı beher 1.000 lira nominal değerli hisse için 7.300 lira olarak belirlendi. İşlemlerin menkul kıymet ve nakit takas işlemleri borsa dışında yapılacak. 
     Satış, 26 Şubat 2004 tarihinde İMKB Toptan Satışlar Pazarı'nda gerçekleştirilecek. 
     Sabancı Ailesi de, yurtdışı kurumsal yatırımcılara, Akbank'ın sermayesinde yüzde 2.5 payı temsil eden toplam 18 trilyon lira nominal değerdeki hisselerini 201 trilyon liraya satış kararı almıştı. 
     
</TEXT>
</DOC>
