<DOC>
<DOCNO> 225370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/spor/spo03.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
KRİZ KAPIDA 
</HEADLINE>
<TEXT>

   Galatasaray'da Turgay Kıran ile Ergun Gürsoy arasındaki ikinci başkanlık krizi nedeniyle bugün yapılacak olan ilk toplantının gergin geçmesi bekleniyor 
   RAŞİT ALTUN 

   
   Görevler belli olacak 
   BAŞKAN Özhan Canaydın'ın yeniden başkan seçilmesiyle birlikte göreve gelen yeni yönetim kurulu ilk toplantısını bugün gerçekleştirecek. Mecidiyeköy'deki Sportif A.Ş. binasında yapılacak olan toplantının ilk maddesi görev dağılımları olacak. Turgay Kıran ile Ergun Gürsoy arasında yaşanan ikinci başkanlık savaşı nedeniyle toplantının gergin geçmesi bekleniyor. 
   
   Koltuğa kim oturacak 
   SEÇİMDEN bir gün önce Özhan Canaydın ile ittifak kuran Turgay Kıran'ın, mutlaka ikinci başkan olmayı istediği, aksi bir karar çıkması durumunda da yönetimden istifa edeceği iddia edildi. Gürsoy'un da ikinci başkan olamaması halinde saat 16.00'da yapılacak olan mazbata törenine katılmadan, takımla birlikte Samsun'a gideceği bildirildi. 
   
   Fatih Terim resmen ayrıldı    KONGRENİN ardından Galatasaray'da görevleri sona eren Fatih Terim ve yardımcıları Müfit Erkasap ve Eser Özaltındere dün kulübe faks çekerek istifalarını sundular. Resmi olarak halen Sarı - Kırmızılı kulüpte görevli gözüken Terim ve yardımcılarının Hagi'nin, Samsunspor maçında Futbol Federasyonu'ndan sahaya girme izni alabilmesi için böyle bir girişimde bulundukları belirtildi. Bu arada Galatasaray Sportif A.Ş. Genel Müdürü Ahmet Demet, görevinden ayrıldı. 
   
   Başkan desteği    Canaydın, Florya'ya gitti 
   GALATASARAY Başkanı Özhan Canaydın, dün Florya Tesisleri'ne giderek Teknik Direktör Hagi ile buluştu. Canaydın'ın Rumen çalıştırıcıya destek verdiği ve "Sana güveniyorum. Bu takımı özlenen noktalara taşıyacağına eminim" dediği öğrenildi. Bu arada Hagi'nin, Samsunspor deplasmanında Kaptan Bülent Korkmaz ve Hakan Ünsal'ı ilk on birde sahaya süreceği dile getirildi. 
   
   Transfer için girişim 
   100. yılda Galatasaray'a yakışan bir kadro kurmak isteyen yeni yönetimin, Samsunspor maçı sonrası transfer harek tına başlayacağı açıklandı. Ergun Gürsoy'un ilk etapta, Yıldıray Baştürk konusuna ağırlık vereceği ve bu transferi resmileştirmek için girişimlerini hızlandıracağı belirtildi. Hamit Altıntop için de Schalke ile pazarlıkların sürdüğü vurgulandı. 
   
      Manken oldular    Galatasaray, Samsun maçının hazırlıklarını dün yaptığı tek idmanla sürdürürken, Ümit Karan ve Batista, Lotto firmasının reklam çekimlerine katıldı. İki futbolcunun fotoğraflarının kartpostal ve poster olarak basılacağı açıklandı. 
   
   
</TEXT>
</DOC>
