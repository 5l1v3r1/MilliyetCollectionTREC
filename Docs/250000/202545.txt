<DOC>
<DOCNO> 202545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo39.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke Hedefimiz kesinlikle şampiyonluk 
</HEADLINE>
<TEXT>

     Trabzonspor Takım Kaptanı Fatih Tekke, bordo-mavili takımın hedefinin şampiyonluk olduğunu söyledi. 
     Aria'nın Trabzonspor Mobil Kulüp kartı için hazırladığı yeni servisin tanıtımına katılan Fatih Tekke, kart kullanıcısı olan 5 bordo-mavili taraftarla da bir süre telefonla konuştu. 
     Taraftarların sorularını yanıtlayan Fatih, Trabzonspor'un hedefinin her zaman büyük olduğunu belirterek, ''İyi bir kadroya sahibiz. Herkes elinden gelen mücadeleyi gösteriyor. Hedefimiz kesinle şampiyonluk'' dedi. 
     Kadronun her geçen gün daha uyumlu bir hale geldiğini de ifade eden Fatih, şöyle konuştu 
     ''Galatasaray maçı hariç, iyi oynamadan kazanıyorduk. Galatasaray maçındaki futbol ilerisi için bizi daha da umutlandırdı. Bu sene hedeflediğimiz şampiyonluğa ulaşabiliriz, ancak önümüzde bir dönem var ve onu iyi kullanacağımıza inanıyoruz. Bu takım kısa bir süre içinde beklentilere cevap verecektir.'' 
     
</TEXT>
</DOC>
