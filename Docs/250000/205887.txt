<DOC>
<DOCNO> 205887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/ekonomi/eko06.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Reformlar bitirilemezse yabancı yatırım gelmez' 
</HEADLINE>
<TEXT>

   TOBB Başkanı, '2004'te yatırım ortamını iyileştirme çalışmaları tamamlanmalı' dedi 
   EKONOMİ SERVİSİ 
   
   Hazine Müsteşarlığı verilerine göre yılın ilk 10 ayında Türkiye'ye gelen doğrudan yabancı sermaye miktarının 400 milyon dolar seviyesinde kalması, yabancı sermaye için yatırım ortamının reformlarının kesintiye uğramasına bağlandı. 
   Türkiye Odalar ve Borsalar Birliği TOBB Başkanı Rifat Hisarcıklıoğlu, 2002'de tamamlanmış olması gereken yatırım ortamının iyileştirilmesi çalışmalarının aksadığını belirterek, "Eğer Türkiye 2004"ün yatırım yılı olmasını istiyorsa, yabancı sermaye bakımından yatırım ortamının iyileştirilmesi çalışmaları tamamlanmalı" dedi. 
   
   Adım atılmalı 
   Moskova Türk Ticaret Merkezi'nin açılışı dolayısıyla Rusya'da basın toplantısı düzenleyen Hisarcıklıoğlu, şöyle konuştu "Şirket kuruluşu kolaylaştırıldı, ama h l bir asansörlü binanın yapımı için 276 imzanın gerektiği bir ülkeye yabancı sermaye niye gelsin Halen çok önemli bürokratik sorunlar sürmektedir. Hükümet bu konuda adımlar atarak 2004'ü yabancı sermaye için cazip hale getirmeli." 
   Yatırım ortamının iyileştirilmesiyle ilgili çalışmaların geçmişi 2000 yılına kadar gidiyor. Yabancı sermayenin önünü açmak için 34 yasada değişiklik gerçekleştirildi. Yapılması gereken belli başlı düzenlemeler ise şöyle sıralanıyor 
   Ulusal Meslek Standartları Kurumu'nun kurulmasını sağlayacak yasa.Sektörel lisanslar ile ilgili izin alımlarda her bir sektörün başvurularının yanıtlama sürelerinin belirlenmesi için mevzuat değişikliği."Türkiye İlaç Kurumu" kurulacak.Telif Hakları Kurumu kurulması.Sınai hakların uygulanmasına ilişkin yönetmeliklerin yeniden düzenlenmesi. 
   
</TEXT>
</DOC>
