<DOC>
<DOCNO> 218560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo24.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Spora, sporsorluğa vergi indirimi... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, ''Sponsorluk yasası çıktığında amatör ve profesyonel spora katkıda bulunanlar, vergi indiriminden faydalanacak'' dedi. 
     Bazı toplantılara katılma üzere Bolu'ya gelen Bakan Şahin, AA muhabirine, sponsorluk yasasının önümüzdeki hafta yasallaşarak resmi gazetede yayınlanmasını beklediklerini söyledi. Şahen, ''Bu yasa çıktığında amatör spora katkıda bulunanlar yüzde 100, profesyonel spora katkıda bulunanlar ise yüzde 50 vergi indiriminden faydalanacak. Bu da özel sektörün spora olan katkısını artıracak'' diye konuştu. 
     Şahin, sponsorluk yasası konusunda, ''Vergi kaçağı olur'' diye itiraz eden Maliye Bakanı'nı güçlükle ikna ettiğine işaret ederek, ''Bu yasa hayata geçtiğinde Türk sporunda önemli değişimler yaşanacak'' dedi. 
     Bolu'nun Gerede İlçesinde bulunan Arkut dağındaki kayak merkezinin uluslararası bir kayak merkezi olması için proje üreteceklerini de anlatan Şahin, ''Türkiye doğal spor merkezleri anlamında Dünya'nın sayılı ülkelerinden birisi'' ifadelerini kullandı. 
     
</TEXT>
</DOC>
