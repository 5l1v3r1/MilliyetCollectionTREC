<DOC>
<DOCNO> 220165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/siyaset/siy01.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
22 bin siyasi yasaklı özgürlüğe kavuştu 
</HEADLINE>
<TEXT>

   78'liler Vakfı Başkanı Can, 12 Eylül sonrası tüm kamu hakları elinden alınan binlerce kişinin artık haklarını özgürce kullanacağını söyledi 
      BELMA AKÇURA İstanbul 

   
   78'liler Vakfı, 1987 öncesi siyasi suç işleyenlerin kamu haklarının iadesine ilişkin kanunun TBMM'de önceki gün 364 oyla kabul kabul edilmesiyle 21 bin 764 kişinin "yurttaşlık hakları"nın geri verildiğini bildirdi. 78'liler Vakfı Başkanı Celalettin Can, 12 Eylül sonrası tüm kamu hakları elinden alınan binlerce insanın sorununa kamuoyunu duyarlı kılmak için 4 yıldır çaba gösterdiklerini, bu konuda AKP'nin son derece duyarlı yaklaştığını belirtti. Can şöyle konuştu 
   
   Pasaport sorunu olmayacak 
   "Bu insanları önce içeri atmışsın, sonra salıvermişsin. Bu insanlar dışarı çıktılar ama bunların kanuni hakları, medeni hakları yasaklandı. Yurttaşlık hakları yok sayıldı. Bunlara ne siyaset yaptırıyorsun, ne medeni haklarını veriyorsun. En küçük bir suçta, bir trafik suçunda bile mutlaka cezaevine gönderiyorsun. Ömür boyu sessizliğe mahk m ediyorsun. Bu insan hakları ihlalidir." 
   Özellikle AKP gibi bir partinin konuya gösterdiği duyarlılığa dikkat çeken Can, kamu hakları iade edilen insanların bundan sonra kendilerini siyaseten ifade edebileceğini belirterek şunları söyledi 
   "Bundan sonra herhangi bir partide herhangi bir vakıfta, bir kurumda kendimizi artık ifade edebileceğiz. İstediğimiz kadar bağırabilir, slogan atabiliriz. Birçok insan haklarını rahatça kullanabilecek, ruhsat, pasaport problemi olmayacaktır. Birçok insan tepkisini daha rahat ifade edebilecektir. Tekrar hapse girerim diye korkmayacaktır." 
   
   Talimat Erdoğan'dan    AKP Grup Başkan Vekili Eyüp Fatsa, 31 Aralık 1987'den önce yargılanıp mahk m olanların kamu haklarının iadesini öngören yasa teklifini Başbakan Erdoğan'ın talimatıyla hazırladıklarını söyledi. Fatsa, 12 Eylül öncesi olaylardan insanların etkilendiğini, bunların cezalarını çektiğini ve hemen hepsinin hapis yattığını hatırlatarak, "Başbakanımız 'Bu insanlar yeteri kadar mağdur oldu. Öyleyse vatandaşlık haklarının kullanılmasına yardımcı olun' diye talimat verdi" diye konuştu. CHP Adana Milletvekili Ziya Yergök de, "Hakları 2020'de iade edilecekti. Bu nedenle iktidar ve muhalefetin ayrı ayrı verdikleri kanun teklifleri Adalet Komisyonu'nda birleştirildi, oybirliğiyle kabul edildi. Karşı çıkan olmadı" değerlendirmesini yaptı. 
   
</TEXT>
</DOC>
