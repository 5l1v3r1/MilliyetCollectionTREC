<DOC>
<DOCNO> 243807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonsiy08.html </URL>
<DATE> 2004/05/29/ </DATE>
<TIME> 18.33 </TIME>
<AUTHOR>  </AUTHOR>
<HEADLINE>
AK Parti'den istifalar devam ediyor. Zile'de 10 kişi istifa etti 
</HEADLINE>
<TEXT>

     Tokat'ın Zile ilçesi AK Parti İlçe Başkanı Fikret Uysal ile yönetimde bulunan 10 kişinin görevlerinden istifa ettiği bildirildi. 
     Uysal, AA muhabirine yaptığı açıklamada, ''Zile'de sıkıntı var'' söylemine son vermek için görevinden istifa ettiğini söyledi. 
     Uysal, şöyle konuştu 
     ''AK Parti'yi Zile'de teşkilatlandırdığımız günden bugüne hep duyduğumuz 'Zile'de sıkıntı var' söylemine son vermek ve parti olarak girdiğimiz her iki seçimde de ilçede bir sağ partinin aldığı en yüksek oy olan 13 bin civarındaki AK Parti oylarını, ilk yapılacak seçimlerde artıracak yeni bir yapılanmaya yol verebilmek için, AK Parti Zile İlçe Başkanlığı görevimden istifa etmiş bulunmaktayım.'' Yönetimde bulunan 10 kişinin de yine aynı gerekçeyle kendisiyle birlikte istifa ettiğini ifade eden Uysal, bu istifaların artabileceğini bildirdi. 
     AK Parti Tokat İl Başkanı Mustafa Boyraz da istifa dilekçesinin kendilerine ulaştığını belirterek, istifayı yönetim olarak değerlendireceklerini ve durumun ilerleyen günlerde netleşeceğini kaydetti. 
     
</TEXT>
</DOC>
