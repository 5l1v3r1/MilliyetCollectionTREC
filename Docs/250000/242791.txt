<DOC>
<DOCNO> 242791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonyas10.html </URL>
<DATE> 2004/05/25/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bilim adamları, Eurovision'un sempati haritasını çıkardı 
</HEADLINE>
<TEXT>

     Stuttgart'taki Hohenheim Üniversitesi'nce hazırlanan 2004 Eurovision Şarkı Yarışması "sempati haritasında" Türkiye Batı Avrupa ülkeleri gruplaşmasında yeraldı. 
     "2004 Eurovision Şarkı Yarışması Ülke Sempati Haritası" Stuttgart Hohenheim Üniversitesi, Sosyal Bilimler Enstitüsü, Davranış Psikolojisi Bölümü asistanları tarafından hazırlandı. 
     "Sempati" terimi ülkelerin aldıkları ortalama oyun üzerinde hangi ülkelerden yüksek puan elde ettiklerine göre tanımlandı. Birbirlerine, alınan ortalama puanların üzerinde puan veren ülkeler sempati grupları halinde getirildi. 
     Dr.Benedikt Hell tarafından açıklanan, "Ülke Sempati Haritası"nda Türkiye, Almanya, Fransa, Belçika, Hollanda ve Avusturya ile aynı grupta yeraldı. Polonya ve Ukrayna verdikleri "sempati oylarıyla" AB ülkelerinden çok Rusya'ya yakınlıklarını gösterdiler. Baltık ülkeleri İsveç, Norveç ve İzlanda üçüncü bir sempati grubunda yeralırken, İrlanda İngiltere ve Malta birlikte ayrı bir grup oluşturdular. Yani birbirlerine, diğer ülkelerin onlara verdikleri puanlardan daha fazla puan verdiler. 
     Haritadan çıkan diğer sonuçlara göre, İspanya Romanya ile Yunanistan da Kıbrıs ile sempati grubu oluşturdu. 
     Dr.Hell Eurovision'un bir "şarkı" yarışması olduğunu, ancak puanlamada ortak müzik zevki, kültürel geçmiş farklılıkları, ortak ve bağlantılı diller, tarihsel karakteristikler ve coğrafyasal yakınlıklar gibi faktörlerin etkili olduğunu bildirdi. Dr.Benedikt Hell, ülkelerdeki yabancı nüfus gibi birçok faktörün müzikal yarışma amacını etkileyebildiğini belirtirken, Almanya adına yarışan şarkıcı Max örneğini vererek, "Türkiye'de kaç Alman Max için oy kullandı " diye sordu. 

     
</TEXT>
</DOC>
