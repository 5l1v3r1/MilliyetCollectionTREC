<DOC>
<DOCNO> 200145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/spor/bnba.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslanım Memo 
</HEADLINE>
<TEXT>

   Detroit'in, Miami Heat'ı 87-73 yendiği maçta, 17 sayı attı, 12 ribaund ve 5 blokla göz kamaştırdı. Hidayet'in vasat olduğu sınavda ise Spurs, sahasında Lakers'a yenildi 
      
   İlk 5 başladı 
   NBA Merkez Grubu'nda zirveye oynayan Detroit Pistons, Miami Heat'i 87-73 gibi farklı bir skorla yenerken, maça ilk beş başlayan Mehmet Okur, 17 sayı, 12 ribaund ve 5 blokluk performansıyla göz kamaştırdı. Memo, 5 11 iki sayı, 7 8 serbest atış, 12 ribaund, 1 top çalma, 2 top kaybı ve 5 blokla maçı tamamlayarak yıldızlaştı. Detroit'te, Ben Wallace 10 sayı, 21 ribaud, Hamilton da 18 sayı ile Mehmet'e eşlik ettiler. 
   
   Lakers farkı 
   İKİ şampiyonluk adayı Los Angeles Lakers ile San Antonio Spurs'ın, San Antonio'daki buluşmasında gülen taraf 90 - 86'lık skorla konuk takım Lakers oldu. 19 bin seyircinin izlediği karşılaşmada Lakers'ın dev pivotu Shaquille O'Neal 15 sayı, 16 ribaund ve tam 9 blok ile triple-double'ı kılpayı kaçırırken, Kobe Bryant da 21 sayı, 6 ribaund ile oynadı. 
   
   Hido'dan 4 sayı 
   SAN Antonio'da ise Tim Duncan 30 sayı, 15 ribaund ile oynarken, milli forvetimiz Hidayet Türkoğlu, 24 dakika sahada kaldı. Hido, 2 6 iki sayı, 0 2 üç sayı, 4 ribaund, 1 asist, 1 top çalma, 2 top kaybı ve toplam 4 sayı ile vasatı aşamadı. Lakers bu sonuçla 15. galibiyetini alarak Pasifik Grubu'nda liderliğini sürdürürken, San Antonio ise Ortabatı Grubu'nda son sıraya indi. 
   
   Dİğer sonuçlar 
   Toronto - Boston 105 - 95 
   New Jersey - Memphis 93 - 96 
   Houston - Utah 107 - 101 U 
   New Orleans - Orlando 106 - 91 
   Phoenix - Minnesota 79 - 92 
   Golden State - Denver 109 - 117 
   Portland - Indiana 97 - 95 U 
   LA Clippers - Cleveland 90 - 80 
   Seattle - New York 95 - 87 
   
   
</TEXT>
</DOC>
