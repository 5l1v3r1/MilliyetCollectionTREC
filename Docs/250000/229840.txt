<DOC>
<DOCNO> 229840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yazar/tamer.html </URL>
<DATE> 2004/04/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tüketici krediye yüklendi, gıdaya para kalmadı 
</HEADLINE>
<TEXT>

   "Et fiyatları 58 artarken, şarküteri fiyatları nasıl düşer Gıda fiyatlarının gerilemesi yönündeki korkunç baskı, kaliteyi düşürüyor" 
   
   Dün sabah Rahmi Koç Müzesi'ne Tat, Maret, Sek ve Pastavilla'nın Tat Konserve AŞ bünyesinde birleşmesiyle gündeme gelen yenilikleri dinlemek üzere gitmiştim aslında. Ancak Koç Gıda - Perakendecilik ve Turizm Grup Başkanı Hasan Yılmaz ve Tat Konserve Genel Müdürü Erdal Kesrelioğlu ile toplantı öncesi ayaküstü sohbetimizde konu yine tüketici kredileri ve kredi kartlarına uzanıverdi. 
   Günlerdir bu köşede konuyu değişik yönleriyle ele almaya çalıştığım için, lafı gıdadan kredi kartlarına getirenin ben olduğumu sandıysanız, yanılıyorsunuz Kesrelioğlu, daha beni görür görmez "Ekmeğin, domatesin bile kredi kartıyla 4 taksitte satılır hale geldiği, kalitesiz gıda ürünlerinin büyük perakende zincirlerinin raflarına girmeye başladığı bir ortamda, kaliteden taviz vermeden en uygun fiyatı yakalamaya çalışmanın" zorluklarını dile getirdi. 
   AC Nielsen'in araştırmasına göre 2002 - 2003 döneminde et fiyatları 58 yükselirken şarküteri fiyatlarındaki gerilemeye, ya da buğday fiyatlarındaki 24'lük artışa karşın aynı dönemde makarna fiyatlarında artış olmamasına dikkat çeken Kesrelioğlu, "Kayıt dışı gıda üretiminde son dönemde merdiven altının da merdiven altı oluştuğundan" yakındı. 
   
   Gıdada ters korelasyon 
   Hasan Yılmaz ise tüketici kredisi faizlerindeki düşüşle birlikte vatandaşın ertelenen otomobil ve beyaz eşya ihtiyaçlarını gidermeye yöneldiğini hatırlattıktan sonra "Kredi kartlarında taksit sayısı arttıkça, insanların borçları da artıyor. Kredi kartı limitleri dolmaya başlıyor ve gıdaya harcanacak para giderek azalıyor" saptamasını yaptı. 
   Yılmaz'a geçmiş krizlerde tüketicinin ilk kestiği harcamanın ne olduğunu sordum. 2001'den önceki en şiddetli ekonomik krizin yaşandığı 1994'te, önce kozmetik satışları bıçak gibi kesilmiş. Ardından deterjan satışlarında ucuz markalara geçiş olmuş, ama gıda satışlarında belirgin bir gerileme gözlenmemiş. "Makro göstergelerdeki iyileşmeye ve son dönemde dayanıklı tüketim mallarındaki talep artışına karşılık gıdadaki bu ters korelasyon ilk kez yaşanıyor" dedi. 
   
   Halk yanlış davranıyor 
   Rahmi Koç Müzesi'nin gizemli ortamında buluştuğumuzda ne Yılmaz, ne Kesrelioğlu ne de ben, Merkez Bankası Başkanı Süreyya Serdengeçti'nin dün gazetelerde yer alan tüketici kredileriyle ilgili uyarısını henüz okumuş değildik. Ancak atalarımızın dediği gibi aklın yolu bir. Yılmaz da Serdengeçti gibi, enflasyon ortamında doğup büyümüş halkımızın tüketici kredileri ve kredi kartıyla borçlanarak alışveriş etmekle önümüzdeki dönemde zararlı çıkabileceğine dikkat çekti "Tek haneli enflasyon ortamında yaşamanın ne demek olduğunu hiçbirimiz bilmiyoruz. Mallar daha pahalılaşmadan borçlanıp alalım düşüncesi hala hakim. Oysa ücretler ve maaşlar eskiden olduğu gibi artmayacak. Önümüzdeki dönemde aynı malı belki çok daha uygun fiyata ve düşük faizli krediyle almak mümkün, ama insanlarımız enflasyonlu hayat psikolojisini üzerinden atamıyor." 
   
   Serdengeçti ne dedi 
   Serdengeçti'nin fevkal de isabetle yaptığı erken uyarıda da tüketiciye aynı yönde bir hatırlatma var 
   "Tüketici kredisi faizleri, geçmişle kıyaslandığında hızla gerilemekle beraber, hedeflenen enflasyon oranları dikkate alındığında hala yüksek seviyelerdedir. Bireylerin reel gelirlerinde yüksek artışlar olmasının beklenmediği bir dönemde halkın tüketimlerini, gerçekleşen enflasyona kıyasla reel faizi h l yüksek, enflasyonun düşüş eğilimini sürdüreceği dikkate alındığında ise beklenen reel faizin daha da yüksek olduğu tüketici kredileriyle finanse etme eğilimleri, rasyonel bir davranış olarak algılanmamaktadır." 
   
      
   
</TEXT>
</DOC>
