<DOC>
<DOCNO> 213587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur09.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış ihbar kapı kırdırdı... 
</HEADLINE>
<TEXT>

     Eskişehir'de, komşuların baba ve oğlunun sobadan zehirlendikleri şüphesiyle yaptıkları ihbar üzerine kapıyı kırıp içeri giren polis, evde kimseyi bulamadı. 
     AA muhabirinin aldığı bilgiye göre, Kırmızıtoprak Mahallesi Atılım Sokak'ta yaşayan Fazlı Ada 50 ve oğlu Ayhan Ada'dan 25 haber alamayan ve evin bacasında yangın çıktığını fark eden komşular, baba ve oğlunun sobadan sızan karbonmonoksit gazından zehirlendikleri şüphesiyle olayı polise bildirdi. 
     İhbar üzerine, olay yerine emniyet güçleri ve 112 Acil servis sağlık ekibi geldi. Fazlı Ada ve oğlu Ayhan Ada'nın oturduğu evin zilini uzun süre çalan polis, cevap alamayınca kapıyı levye yardımıyla kırarak içeri girdi. 
     Polis, TCDD emeklisi Fazlı Ada ile oğlu Ayhan Ada'nın evde olmadığını tespit etti. 
     
</TEXT>
</DOC>
