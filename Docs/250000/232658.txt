<DOC>
<DOCNO> 232658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/siyaset/siy05.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci hayatında daha çok hata yapar mıydı 
</HEADLINE>
<TEXT>

   Rauf Denktaş, 'Eğer yeniden başlayabilseydim hayata Kusursuz olmaya çalışmazdım' diyor 
   Serpil Çevikcan 

   
   24 Nisan'daki tarihi referandumun ardından kendi kaderi de çizilecek olan KKTC Cumhurbaşkanı Rauf Denktaş, sevin, sevmeyin her şeyden önce bir insan. Ve son günlerde sadece Kıbrıs davasını sorgulamıyor. 
   Bir evlat ve bir torun yitirerek, kaybetmenin en acı deneyimini yaşayan Denktaş, kendi yaşamını da sorguluyor. 
   Türkiye'ye yaptığı son ziyaret sırasında, dertleştiği bir ortamda "80 yıl bu davaya çok özen gösterdim. Bütün ömrümü mücadele ile geçirdim. Şimdi bakın ne kadar eleştiriliyorum" diyor ve nankörlükle suçlamasa da kendisine yüklenenlere kalbinin derinliklerinden kocaman bir sitem gönderiyor. Sonra uzaklara bakarak ezberlediği bir şiiri, "Son günlerde sadece bu şiiri tekrarlıyorum" diyerek bir çırpıda okuyuveriyor. 
   Jorge Lois Borges'in "An'lar" adlı şiiri ağzından şu dizelerle dökülüveriyor 
   Eğer yeniden başlayabilseydim hayata İkincisinde daha çok hata yapardım Kusursuz olmaya çalışmaz Sırtüstü yatardım Neşeli olurdum, ilkinde olmadığım kadar Çok az şeyi ciddiyetle yapardım Elbette mutlu anlarım oldu ama Yeniden başlayabilseydim eğer Yalnız mutlu anlarım olurdu Farkında mısınız bilmem Yaşam budur zaten Anlar, sadece anlar Siz de aynı yaşayın Eğer yeniden başlayabilseydim İlkbaharda ayakkabılarımı fırlatır atardım Ve sonbahar bitene kadar Yürürdüm çıplık ayaklarla Bilinmeyen yollar keşfeder Güneşin tadına varır, çocuklarla oynardım Bir şansım daha olsaydı eğer... 
   
   
   
   
</TEXT>
</DOC>
