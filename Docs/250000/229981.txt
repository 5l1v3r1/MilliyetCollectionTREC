<DOC>
<DOCNO> 229981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo21.html </URL>
<DATE> 2004/04/09/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Malatyaspor'da 3 puan hesapları... 
</HEADLINE>
<TEXT>

     Ligde 11 Nisan Pazar günü sahasında Diyarbakırspor ile karşılaşacak olan Malatyaspor, maçın hazırlıklarını sürdürüyor. 
     Malatyaspor Kulübü Basın Sözcüsü Ali Cengiz, karşılaşmanın öncelikle 2 takım arasında dostluk içinde geçmesini istediklerini söyledi. 
     Ligin ikinci yarısında geride kalan 11 haftada yalnızca 1galibiyet alabildiklerini hatırlatan Cengiz, şöyle konuştu 
     ''Karşılaşmalarda iyi bir oyun ortaya koymamıza rağmen birçok karşılaşmadan puansız ayrıldık. Artık ligin kalan 6 maçından iyi sonuçlar alıp sezonu üst sıralarda tamamlamak istiyoruz. Diyarbakırspor maçından da mutlak 3 puanla ayrılan taraf olmak zorundayız. Rakibimiz ligdeki konumu dolayısıyla rahat durumda. Biz de sahadan galibiyetle ayrılıp kötü gidişe 'dur' demek istiyoruz. Futbolcularımıza güveniyoruz. Gol yollarında yaşadığımız sıkıntının bu maçta ortadan kalkacağına inanıyoruz.'' Cengiz, kadro dışı bırakılan Muhammed Hanifi ile sakatlığı dolayısıyla ameliyat olan ve uzun süre takımdan ayrı kalacak Ayman Abdelaziz dışında eksikliklerinin bulunmadığını söyledi. 
     
</TEXT>
</DOC>
