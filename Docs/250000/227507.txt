<DOC>
<DOCNO> 227507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sondun11.html </URL>
<DATE> 2004/04/01/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
Meksika Devlet Başkanı Fox'un uçağını yıldırım çarptı 
</HEADLINE>
<TEXT>

     Meksika Devlet Başkanı Vicente Fox'u taşıyan uçağın kanadına yıldırım çarptığı, güvenli iniş yapan uçakta yaralanan olmadığı bildirildi. 
     Devlet Başkanlığı sözcüsü Agustin Gutierrez, ülkenin kuzeyindeki Tamaulipas eyaletindeki bir geziden dönen Fox'u taşıyan Boeing 757 tipi uçağın kanadına, başkent Meksiko uluslararası havaalanına inmeden 15 dakika önce yıldırım çarptığını söyledi. 
     Gutierrez, olay sırasında uçakta büyük bir gürültü duyulduğunu, ancak yıldırımın can ya da mal kaybına yol açmadığını, yolculuğa devam eden uçağın, güvenli bir şekilde iniş yaptığını belirtti. 
     Meksika Devlet Başkanı Vicente Fox'un, uçakta 10 saniye kadar sessizliğe yol açan olayda sükunetini koruduğu belirtildi. 
     Uçakta, Fox'a eşlik eden hükümet görevlileri, diğer yetkililer ve gazeteciler bulunduğu kaydedildi. 
     
</TEXT>
</DOC>
