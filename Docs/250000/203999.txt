<DOC>
<DOCNO> 203999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sontur05.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Memuru, kafasından vurulmuş bulundu... 
</HEADLINE>
<TEXT>

     Kayseri'de 22 yıllık maliye memuru, kafasından tek kurşunla vurulmuş bulundu. 
     Sahabiye Mahallesi'ndeki Refika Küçükçalık İlköğretim Okulu yanındaki elektrik trafosu yanında bir ceset bulunduğu ihbarını alan polis ekipleri, olay yerinde inceleme başlattı. 
     Yanında 3 şarap şişesiyle bulunan Orhan Uçar'ın 43 önce donarak öldüğü zannedildi. Ancak, polis ekiplerinin incelemesi sonucunda Uçar'ın kafasında tek kurşunla vurulduğu belirlendi. Uçar'ın yanında da 1 boş kovan bulundu. 
     Erciyes Vergi Dairesi'nde 22 yıldır memur olarak çalıştığı öğrenilen 4 çocuk sahibi Orhan Uçar'ın intihar mı ettiği, cinayete mi kurban gittiğinin yapılacak otopsiden sonra netlik kazanacağı belirtildi. Olayda kullanılan tabancanın henüz ele geçirilemediği bildirildi. 
     
</TEXT>
</DOC>
