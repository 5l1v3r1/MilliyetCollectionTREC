<DOC>
<DOCNO> 211896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun19.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da doğum oranının ölüm oranını geçtiği tek ülke Türkiye 
</HEADLINE>
<TEXT>

     Avrupa Konseyi'nin, üye ülkelerde 2003 yılındaki demografik gelişmelerle ilgili hazırladığı rapora göre, Avrupa'da doğum oranının, ölüm oranının üzerinde olduğu tek ülke Türkiye. 
     Doğu Avrupa ülkelerinde, doğum oranının, ölüm oranının altında kaldığı ve nüfus artışı yaşanmadığı belirtilen raporda, batı Avrupa ülkelerinin de, dışarıdan aldıkları göçle nüfusun azalmasının önüne geçtikleri ifade edildi. 
     Avrupa ülkelerinde evlenenlerin sayısının giderek azaldığı kaydedilen raporda, Norveç, İsveç, İzlanda gibi ülkelerde, doğumların yüzde 50'den fazlasının evlilik dışı olduğuna dikkat çekildi. 
     
     EN UZUN ÖMÜRLÜLER 
     Raporda, Avrupa'da erkeklerde en uzun ortalama yaşam süresinin İzlanda'da, kadınlarda ise İsviçre'de olduğu belirtildi. 
     İzlanda'da erkekler için ortalama yaşam süresi 78 yıl, İsviçre'de kadınlarda ortalama yaşam süresi 84 yıl. 
     Rapora göre, Avrupa'da kadınların ortalama yaşam süresinin en düşük olduğu ülke 70 yıl ile Türkiye. Dünyada ortalama yaşam süresinin en kısa olduğu ülke 59 yıl ile Rusya. 
     Avrupa'da en fazla yaşlının bulunduğu ülkeler arasında İtalya ve Almanya ilk sırada yer alıyor. 
     Raporda, Avrupa'nın nüfusunun 2003 yılında 814 milyona ulaştığı bildirildi. 
     
</TEXT>
</DOC>
