<DOC>
<DOCNO> 218405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/ekonomi/eko02.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Karamehmet'in borcu çok Turkcell hissesi satabilir' 
</HEADLINE>
<TEXT>

   Turkcell'in ortağı TeliaSonera'nın Başkan Yardımcısı Kaponen, Çukurova Grubu'nun 'çok büyük' diye tanımladığı borcu nedeniyle kendilerine hisse satabileceğini belirtti 
      ŞÜKRÜ ANDAÇ Cannes 
   
   Turkcell'in ortağı TeliaSonera'nın Başkan Yardımcısı Harri Kaponen, Turkcell'de ortağı bulundukları Çukurova Grubu'nun bankacılık ve diğer ticari faaliyetlerden doğan 5 milyar dolar borcu Çukurova Grubu borçlarından dolayı BDDK ile 6.2 milyar dolarlık ödeme anlaşmasına imza atmıştı bulunduğunu, bu rakamın çok büyük bir meblağ ve oldukça zor bir durum olduğunu söyledi. 
   Fransa'nın Cannes şehrinde düzenlenen GSM Kongresi'ne katılan Kaponen, bu durum karşısında Turkcell'den hisse satın alıp almayacaklarına ilişkin bir soru üzerine şunları söyledi 
   
   Nihai barış sağlanmadı 
   "Ortağımızın mali durumununu göz önüne aldığımızda Turkcell'den hisse satın almamızın doğru olacağını düşünüyoruz. Eğer Türk yetkililer ve kanuni mevzuatlar izin verirse Turkcell'deki hisselerimizi artırmak istiyoruz." 
   Turkcell'in Digiturk'ü satın alması konusunda TeliaSonera ile Çukurova Grubu arasında ortaya çıkan anlaşmazlığın şu anda ortadan kalkmış gibi gözüktüğü dile getiren Kaponen, ancak taraflar arasında nihai barışın sağlanmadığı da belirtti. 
   Harri Kaponen, "Ortağımız ile şu anda barışcı dönemdeyiz. Ancak yine de Karamehmet'in Turkcell'de yapmak istedikleri konusunda fikrinin değiştiğini sanmıyorum" şeklinde konuştu. 
   
   Hisseleri cep'ten izliyor 
   Turkcell'in çok iyi durumda olduğunu söyleyen Kaponen, İran'daki GSM şebekesi ihalesinin kazanılması ve Ukrayna'da'ki GSM ihalesinde dört şirket arasında yer almanın oldukça iyi gelişmeler olduğunu söyledi. Kaponen, şöyle devam etti 
   "Turkcell'de işlerin iyi gitmesini isterim. Hatta her gün cep telefonumdan hisseler ne durumda bunu bile kontrol ediyorum. Ben de tüm bu gelişmelerden mutluluk duyuyorum. Turkcell'deki operasyonel taraf çok iyi gidiyor. Ancak Turkcell'in yönetim kademesinde ortaklar arası ilişkide aynı başarıdan söz edilemez." 
   
   'Karamehmet dostum' 
   Çukurova Grubu'nun sahibi Mehmet Emin Karamehmet ile 10 yıllık dostluğu olduğunu söyleyen Kaponen, kendisiyle telefonda çok iyi konuştuklarını, bugüne kadarki ilişkilerinin sosyal boyutunun hir zaman iyi olduğunu iletti. 
   Turkcell'de Finlandiyalı ortak TeliaSonera'nın yüzde 37.09, Çukurova Grubu'nun yüzde 42 oranında hissesi var. 
   
   Çukurova, Fon'a borcunu Turkcell hissesiyle ödüyor    Çukurova Grubu, TMSF ile yaptığı protokol sonucu Yapı Kredi Bankası ile imzaladığı yeniden yapılandırma sözleşmesi çerçevesindeki 98.9 milyon dolarlık faiz taksidini bu miktardaki Turkcell hissesini bankaya devrederek ödedi. Çukurova, söz konusu faiz taksidini daha önce 60 gün süreyle ertelemişti. 
   Bankadan borsaya gönderilen açıklamada, İMKB'de dolaşımda bulunmayan söz konusu Turkcell hisselerinin, "gerçekçi fiyat" ilkesi çerçevesinde İMKB nezdinde oluşan son 30 işlem gününe ait ağırlıklı ortalama fiyat üzerinden devredildiği belirtildi. İşlem sonucunda Turkcell'in yüzde 1.8'lik hissesi Yapı Kredi'ye geçmiş oldu. Hisse senetlerinin geri alımı hususunda Çukurova Grubu'na opsiyon hakkı tanındı. Bunun sonucunda, Çukurova Holding'in Turkcell'de doğrudan sahip olduğu pay yüzde 7.47'ye gerileyecek. 
   
   
</TEXT>
</DOC>
