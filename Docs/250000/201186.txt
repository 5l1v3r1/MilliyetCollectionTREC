<DOC>
<DOCNO> 201186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sonspo11.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya zafer, ya hüzün 
</HEADLINE>
<TEXT>

     Galatasaray, Şampiyonlar Ligi'nde varolma mücadelesine çıkıyor. Sarı-Kırmızılı ekip, Real Sociedad önünde galip gelmesi durumunda ikinci tura yükselecek. Sociedad'da Westerveld ve De Pedro sakat. Cezalı Ayhan ve Kovaçeviç maçta forma giyemeyecek. 
     Avrupa Şampiyonlar Ligi D Grubu'nda Juventus'un ardından bir üst tura çıkacak 2. takımı belirleyecek Real Sociedad-Galatasaray maçına iki takım da dönüm noktası olarak bakıyor. 
     Avrupa kupalarındaki tecrübesi Real Sociedad'a oranla çok daha fazla olan Galatasaray'a turu geçmesi için galibiyet gerekirken, yenilmesi halinde bu sezon Avrupa kupalarına veda edecek. Şampiyonlar Ligi'ndeki yoluna devam etmesi için beraberliğin yettiği Real Sociedad ise yenilgi halinde UEFA Kupası'nda mücadele etme şansına sahip bulunuyor. 
     

HAKEM Terje Hauge SAAT 21.45 STAT Anoeta TV Star GALATASARAY Mondragon, Tamas, De Boer, Orhan, Hakan Ünsal, Sabri, Petre, Hasan Şaş, Ergün, Berkant, Hakan Şükür REAL SOCIEDAD Alberto, Rekarte, Kvarme, Schürrer, Aranzabal, Karpin, Alonso, Aranburu, Gabilondo, De Paola, Nihat      
</TEXT>
</DOC>
