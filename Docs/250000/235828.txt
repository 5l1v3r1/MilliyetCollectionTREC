<DOC>
<DOCNO> 235828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun27.html </URL>
<DATE> 2004/04/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Bush ve Cheney 11 Eylül Komisyonu'yla buluşuyor 
</HEADLINE>
<TEXT>

     Amerika Birleşik Devletleri Başkanı George Bush ve Başkan Yardımcısı Dick Cheney, bugün kongre üyelerinden oluşan ve 11 Eylül saldırılarını soruşturan komisyonun üyeleriyle biraraya gelecek. 
     BBC'nin haberine göre, Beyaz Saray'dan yapılan açıklamada, başkan ve yardımcısının kararının, George Bush'un soruşturmaya yardımcı olma taahhüdünü gösterdiği belirtildi. 
     BBC'nin Washington muhabiri ise başkanın ancak gelen yoğun siyasi baskıların komisyona ifade vermeyi kabul ettiğini söyledi. 
     Muhalifler de Beyaz Saray'ın soruşturma kapsamına getirdiği kısıtlayıcı hükümlerin, esasında başkanın komisyonlas işbirliği yapmak istemediğini gösterdiğini belirtiyor. 
     Amerikan yönetiminin ısrar ettiği hükümler arasında Bush ve Cheney'nin komisyona birlikte ifade vermesi, oturumun Beyaz Saray'da gizli yapılması ve ifadelerin kayıtlarının tutulmaması da var. 
     Başkan Bush'un eski terörle mücadele danışmanı Richard Clarke, 11 Eylül Komisyonu'na verdiği ifadede, başkanın saldırılar öncesi El Kaide tehdidini ciddiye almadığını söylemişti. 
     Clarke'ın ifadesi sonrası başkanın saldırılar öncesi El Kaide örgütü hakkında ne kadar bilgi sahibi olduğu ve hangi önlemleri aldığı, Amerika Birleşik Devletleri'nde sert siyasi tartışmalara konu olmuştu. 
     
</TEXT>
</DOC>
