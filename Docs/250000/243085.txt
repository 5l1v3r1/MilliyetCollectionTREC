<DOC>
<DOCNO> 243085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas03.html </URL>
<DATE> 2004/05/26/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Madonna'dan dünya turnesine kötü başlangıç... 
</HEADLINE>
<TEXT>

     Madonna, üç yıl aradan sonra çıktığı dünya turnesine kötü başlangıç yaptı. 
     Ünlü popçu dünya turnesine başladığı ABD'nin Los Angeles kentinde dün gece vereceği ikinci konserini mide rahatsızlığı nedeniyle bir gün sonrasına erteledi. 
     45 yaşındaki şarkıcının web sitesinden yapılan açıklamada, midesindeki rahatsızlıktan ötürü konserini ertelemek zorunda kalan Madonna'nın bu akşam yüzde 100 sahneye çıkacağı belirtildi. 
     İlk günkü konserinde popüler parçalarına yer vermeyen ve politik bir şov sunan Madonna, hayranlarını hayal kırıklığına uğratmıştı. 
     Görsel açıdan zengin ve siyasi yönü ağır basan bir gösteri sunan ünlü şarkıcı için hayranları ''eski heyecanlı ve enerjik Madonna''yı karşılarında görmediklerini söylemişlerdi. 
     ABD ve Kanada'da 39 konser verecek Madonna, Britanya ve Paris'te de 11 kez sahneye çıkacak. 
     Ünlü sanatçı kendisine ve çocuklarına yönelik ölüm tehditleri nedeniyle İsrail'de vermeyi planladığı konseri iptal etmişti. 
     3 yıldır ilk kez canlı organizasyonda hayranlarının karşısına çıkan Madonna, İsrail konserini menajerinin isteği üzerine iptal ettiğini bildirmişti. 
     
</TEXT>
</DOC>
