<DOC>
<DOCNO> 229370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonspo29.html </URL>
<DATE> 2004/04/07/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Gürsoy Ali Aydın, hem kendini, hem de bizleri kurtardı... 
</HEADLINE>
<TEXT>

     Galatasaray-Beşiktaş maçının tartışmalı hakemi Ali Aydın'ın hakemliği bıraktığını açıklamasını değerlendiren Galatasaray Kulübü İkinci Başkanı ve Futbol Şubesi Sorumlusu Ergün Gürsoy, ''Ali Aydın, hem kendini, hem federasyonu, hem de bizleri kurtardı'' dedi. 
     Ergün Gürsoy, A.A muhabirine yaptığı açıklamada, ''Ali Aydın'ın bırakma kararı bana göre çok doğru bir karar. Kendisi hem kendini, hem federasyonu, hem de bizleri kurtardı. Sabah akşam bu konuda yapılan konuşmalar da böylece neticelendi'' diye konuştu. 
     Bu kararla şaibelerin ortadan kaltığını vurgulayan Gürsoy, ''Ali Aydın bu işi art niyetli, profesyonelce yapsaydı, hakemliğe devam ederdi. Şu anda ben böyle olmadığını düşünüyorum. Benim içimde kendisine karşı nefret tohumu yok. Onu herhangi bir yerde gördüğümde normal bir spor adamı gibi karşılar, yanaklarından öperim'' dedi. 
     Gürsoy, Ali Aydın'ın maçı hatalı yönettiğini, kendilerinin de bunu sineye çektiklerini sözlerine ekledi. 
     
</TEXT>
</DOC>
