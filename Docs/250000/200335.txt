<DOC>
<DOCNO> 200335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/yazar/sazak.html </URL>
<DATE> 2003/12/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İslamın Krizi 
</HEADLINE>
<TEXT>

   
   Ortadoğu ve İslam tarihçisi Bernard Lewis'in 11 Eylül sonrası yayımlanan ve Huntington'ın 'Medeniyetler Çatışması' kadar ilgi uyandıran 'Yanlış Giden Neydi ' adlı yapıtından sonra 'İslamın Krizi' kitabı da güncel tartışmalara ışık tutuyor. 
   Kitap 2003 Haziran ayında Türkiye'de ilk baskısını yaptığında Literatür Yayıncılık Irak'ta savaş sona ermişti, ancak işgale karşı direniş tahminlerin ötesinde yükselmeye başlamıştı. Bernard Lewis, 11 Eylül'de ABD'ye karşı oluşan 'nefret dalgası'nın nedenlerini de içeren bir dizi makaleyle hem Batı'yı uyarıyor hem de İslam dünyasının içine düştüğü 'geri kalmışlık, despotizm ve terör sarmalı'ndan çıkış yollarını tartışıyordu. 
   Ortadoğu, yoksulluk, şiddet ve savaşlarla sarsılan, tiranlıklar coğrafyası. ABD, Saddam'ı yıkarak bu dengeyi değiştireceğini, Batılı anlamda demokrasi ve modernleşmenin yolunu açacağını düşündü. Yanıldı 
   Bernard Lewis, 'başarı modeli' olarak saydığı Türkiye ve birkaç ülke dışında sosyoekonomik göstergeleri kötüleşen, yoksullaşan, bilimde, eğitimde dibe vuran, işsizlik batağında debelenen genç nüfusuyla Ortadoğu'daki umutsuzluğu şöyle anlatıyor 
   'Ortadoğu halkı her geçen gün sınırları dışındaki özgür dünyadaki fırsatlarla içeride yaşanan korkunç yokluk ve baskı arasındaki derin ve büyük uçurumun daha çok farkına varıyor. Bunun sonucu ortaya çıkan öfke doğal olarak önce kendi yöneticisine, sonra da bencil gerekçelerle bu yöneticilerin iktidarda kalmasını sağladığını düşündükleri güçlere yöneliyor. 
   New York ve Washington'daki 11 Eylül saldırılarında teşhis edilen tüm teröristlerin Suudi Arabistan ve Mısır'dan, yani ABD'ye yakınlıklarıyla bilinen ülkelerden gelmiş olmaları anlamlıdır.' 
   Lewis'in 'İslamın Krizi' kitabı yayımlandığında Batı'ya yönelik öfke seli henüz Türkiye'ye gelmemişti. 
   Dar - ül Harp, cihat, Vahabilik gibi kavramları terör kapımızı çalınca tartışmaya başladık. 
   İstanbul'daki iki büyük saldırı Türkiye'nin daha önce yaşamadığı ve tartışmaktan çekindiği tarzda olay ve kavramları gündeme getirdi 
   'İslamda şiddeti kutsayan metinler var mı ' Kuran'daki 'Allah yolunda cihattan ahlaki bir mücadele mesajı mı çıkarmak gerekir, askeri mi ' Canlı bombalar, İslamda yasak olmasına karşın 'intihar eylemleri'ni hangi referansa dayandırıyorlar 
   Bayram üzeri patlayan ve onlarca masum insanın canını alan bombalar 'İslamın hoşgörüsü'ne de yöneltilen saldırı değil midir 
   Bu şiddet nasıl körükleniyor 
   Türkiye'de İslamı siyasal güçlenmenin aracı haline getirenler, 'Nerede hata yapıyoruz' diye sormak yerine, 'Kuran kursu açmanın' peşindeler. 
   80 yıllık Cumhuriyet, İslam ve demokrasiyi 'laiklik' temelinde buluşturan tek başarılı model. Bu konsensüsü bozmayalım 
   
      
   
</TEXT>
</DOC>
