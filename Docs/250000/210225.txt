<DOC>
<DOCNO> 210225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sontur28.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçak parasına suç üstü... 
</HEADLINE>
<TEXT>

     SSK Çorum Hastanesi Genel Cerrahi Uzmanı Dr. M.Ç., bir hastasından bıçak parası aldıktan sonra suçüstü yakalandı. Gözaltına alınan M.Ç., Cumhuriyet Savcılığı'ndaki ifadesinin ardından tutuksuz yargılanmak üzere serbest bırakıldı. 
     Edinilen bilgilere göre, SSK Sağlık Karnesi bulunan Fadime Sırçalı 39 , oğlu Tuncay Sırçalı 19 ile birlikte muayene olmak üzere Genel Cerrahi Uzmanı Doktor M.Ç.'nin muayenehanesine gitti. Fadime Sırçalı'ya guatr teşhisi koyan M.Ç., ameliyat olması gerektiğini söyledi. Sırçalı, muayene için 50 milyon lira, ameliyat için 200 milyon lira olmak üzere 250 milyon lira para istedi. 
     Cumhuriyet Savcılığı'na şikayette bulunan Tuncay Sırçalı, M.Ç.'nin parayı götürmedikleri takdirde annesinin ameliyatını yapmayacağını söylediğini bildirdi. 
     Sırçalı'nın şikayeti üzerine Cumhuriyet Savcılığı'nın talimatı ile harekete geçen polis, Fadime Sırçalı'ya seri numaraları önceden belirlenmiş 250 milyon lira verdi. M.Ç.'nin muayenehanesine giden Fadime Sırçalı, parayı verdikten sonra muayenehaneye giren polis, M.Ç'nin seri numaraları belirlenmiş paraları aldığını tespit etti. 
     Gözaltına alınan M.Ç. Savcılık'taki ifadesinin ardından tutuksuz yargılanmak üzere serbest bırakıldı. 
     
</TEXT>
</DOC>
