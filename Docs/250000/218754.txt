<DOC>
<DOCNO> 218754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/soneko14.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TSE hostes stardartlarını belirledi... 
</HEADLINE>
<TEXT>

     Türk Standartları Enstitüsü TSE , fuar, sempozyum, seminer, turizm gibi etkinliklerde bir tür tezgahtarlık görevi yerine getiren "stand host hosteslerinin" olgun kişiliğe sahip olmalarını istedi. 
     TSE getirdiği standartta, stand hosteslerine hostlarına mesleğin gerektirdiği güvenli çalışma ortamlarını bilme ve bu kurallara uygun davranışlar gösterme ön koşulu getirdi. Standarda göre, stand hostesi, iş disiplinini bilecek, temizlik, düzen, giyim ve işe devam konularında iş yeri kurallarını uygulayacak nezaket ve görgü kurallarına uyacak dürüst, ölçülü ve iş ahlakına sahip davranışlar gösterecek. 
     
     SIR DA SAKLAMALI 
     TSE standardında stand hostesinden hostundan işletmeyle ilgili mesleki sırları saklamasını isterken, mesleği sevmek, ilk yardım bilgisine sahip olmak, ekip çalışmasında ortak amaçlar doğrultusunda aktif katılım sağlamak gibi ön koşullar da getirdi. TSE standartta, host ve hosteslerin işe dönük olgun kişiliğe sahip olmalarını da öngördü. Standartta sıralanan diğer bazı maddeler şöyle 
     "-Mesleği ile ilgili gelişmelerden haberdar olmak, -Mesleki yabancı dil bilgisine sahip olmak, -Türkçeyi doğru olarak konuşmak ve başkalarıyla rahat iletişim kurmak, -Zamanı iyi kullanma becerisine sahip olmak, -Sektördeki rakip ürünlerin özelliklerini bilmek ve bunlarla kıyaslama yapabilecek düzeyde ürünleri tanımak, -Mesleği ile ilgili yazılımları kullanabilecek düzeyde bilgisayar bilmek." 

ANKA 
</TEXT>
</DOC>
