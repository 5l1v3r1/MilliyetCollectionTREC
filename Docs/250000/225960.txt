<DOC>
<DOCNO> 225960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonyas08.html </URL>
<DATE> 2004/03/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İşadamları en çok ''yataktan'' şikayet ediyor... 
</HEADLINE>
<TEXT>

     İşadamlarına yönelik yapılan araştırma, iş seyahatinde bulunan işadamlarının en çok otellerdeki yataklardan şikayet ettiklerini ortaya koydu. 
     Araştırma, iş seyahatindeki işadamlarının yüzde 82'sinin otel yataklarını beğenmediğini ortaya çıkarırken, işadamlarından yüzde 27'si yatakları fazla yumuşak, yüzde 21'i ise fazla sert bulduğunu bildirdi. 
     NGRCC şirketinin 600 kişi üzerinde gerçekleştirdiği araştırmadan AA muhabirinin derlediği bilgilerde, yatağın seyahatin ''odak noktası'' olduğu kaydedildi. Ankette, işadamlarından yüzde 56'sı, zamanlarının çoğunu yatakta geçirdiğini belirtti. 
     İşadamlarının yüzde 55'inin yatakta, televizyon seyrettiğini, yüzde 44'ü kitap okuduğunu, yüzde 42'sinin telefonla konuştuğunu, yüzde 36'sının çalıştığını, yüzde 8'inin ise uyuduğunu kaydetti. 
     Araştırmada, işadamlarından yüzde 49'unun otel odalarında evdekinden daha az uyuduklarını, yüzde 51'i iyi uyumadıkları için eve dönüşlerinde kendilerini daha yorgun hissettiklerini ifade etti. 
     Ayrıca, otel yastıklarını beğenmeyen işadamlarının oranının ise yüzde 16 olduğu belirlendi. 
     
</TEXT>
</DOC>
