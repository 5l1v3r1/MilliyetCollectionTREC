<DOC>
<DOCNO> 203537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo10.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'da gol sesi çıkmadı 0-0 
</HEADLINE>
<TEXT>

     Birinci Süper Lig'de Samsunspor ile Bursaspor arasındaki karşılaşma 0-0 sonuçlandı. 
     9. dakikada Shorunmu'nun uzaklaştırmak istediği top, ceza alanının sağ çaprazında Orhan'ın önüne düştü. Kalecinin üzerinden aşırtma bir vuruş yapmak isteyen Orhan'ın şutunda top direğin üstünden auta çıktı. 
     14. dakikada Serkan'ın ceza alanının solundan korner çizgisine yakın bir noktadan yaptığı ortaya, kale sahasındaki Okan gelişine vurdu, ancak top direğin yanından auta gitti. 
     16. dakikada Celil'in soldan ceza alanına yaptığı ortada top defansa çarparak ceza alanının içindeki Mehmat Nas'ın önüne düştü. Bu futbolcunun şutunda top kalenin üstünden dışarı çıktı. 
     26. dakikada Sertan'ın pasıyla ceza alanı ön çizgisinde topla buluşan Tamer, sert vurdu, ancak top üstten dışarı gitti. 
     29. dakikada Mehmet Nas'ın sağ taraftan gönderdiği topla ceza sahasına giren Junior kaleci Serdar ile karşı karşıya kaldı. Junior'un vuruşunda topu kaleci uzaklaştırdı. 
     35. dakikada Da Silva'nın, Bursaspor orta sahasından ceza alanına gönderdiği topa yükselen Kenan'ın kafa vuruşunda top üstten dışarı çıktı. 
     Karşılaşmanın geri kalan dakikalarında da tarafların çabaları sonuç getirmeyince ilk yarı golsüz sona erdi. 
     
     İKİNCİ YARI 
     50. dakikada Tamer'in sağdan yaptığı ortasıyla ceza alanı ön çizgisinde buluşan Erol'un şutunda top kaleci Shorunmu'da kaldı. 
     63. dakikada Da Silva'nın sol taraftan kullandığı taç atışında ceza alanı içinde Şenol'un kafayla aşırttığı topu kaleci Serdar yatarak kornere gönderdi. 
     77. dakikada Müslim'in sağdan ceza alanına yaptığı ortayı Serkan kafayla kale sahasındaki Caner'e çıkardı, ancak Caner dokunamayınca top kalecide kaldı. 
     84. dakikada Kirita, defanstan dönen topa yaklaşık 25 metreden gelişine sert vurdu. Top direğin yanından az farkla auta gitti. 
     Son dakikalarda da her iki takımın çabaları sonuç getirmeyince karşılaşma golsüz sona erdi. 
     MAÇIN KARNESİ 
     
     
SAMSUNSPOR 0 - BURSASPOR 0 Stat 19 Mayıs Hakemler Metin Tokat xxx, Fatih Gündoğdu xxx, Özcan Tarkan xxx Samsunspor Shorunmu xxx, Serkan Aykut xxx, Celil xx Dk. 83 Osman , Adnan xx, Şenol xx, Mehmet Nas xx Dk. 66 Musa xx , Müslim Can xx, Kirita xx, Junior xx Dk. 73 Caner x , Kenan xxx, Da Silva xx Bursaspor Serdar xxx, Miu xxx, Erman xxx, Tayfun xx, Okan xx, Sertan xx Dk. 80 Mehmet Al , Orhan xxx, Egemen xx, Tamer xx, Erol xx Dk. 86 Frasinanu , Yakup xx Dk. 73 Serkan xx Sarı Kartlar Dk. 64 Mehmet Nas, Dk. 80 Celil Samsunspor , Dk. 47 Miu, Dk. 66 Erman Bursaspor 
     
</TEXT>
</DOC>
