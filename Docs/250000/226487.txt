<DOC>
<DOCNO> 226487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/spor/spo15.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Gençler el üstünde    POLONYA'DAKİ Avrupa Şampiyonası eleme grubu maçında oynadıkları üç karşılaşmayı da kazanarak, finallere yükselen 17 Yaşaltı Genç Milli Takımımız çiçeklerle karşılandı. Atatürk Havalimanı'nda hazır bulunan Federasyon Başkanı Haluk Ulusoy, "Fransa'da da sizlerle birlikte olacağım. Hepinize teşekkür ediyorum. Türk futbolunun yarınları garanti altında" dedi. 
   
   150. randevu Cambrigde'in    KÜREKTE, iki İngiliz Üniversitesinin geleneksel yarışında, 150. randevuyu kazanan Cambridge, rakibi Oxford'un son iki yıldaki üstünlüğüne son verdi. Favori Oxford'un iyi başladığı yarışta iki teknenin çarpışması sonucu üstünlüğü ele geçiren Cambridge'in zaferine ezeli rakibinin ettiği itiraz sonucu değiştirmedi. Böylece, iki ünlü kürek takımı arasındaki rekabette Cambridge, Oxford'a karşı üstünlüğünü 78 - 71'e taşıdı. 
   
   
</TEXT>
</DOC>
