<DOC>
<DOCNO> 204468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/guncel/gun02.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü anıldı 
</HEADLINE>
<TEXT>

      
   Türkiye Cumhuriyeti'nin 2. Cumhurbaşkanı İsmet İnönü, ölümünün 30. yılında Anıtkabir'de kabri başında anıldı. İnönü'nün çocukları Erdal İnönü, Ömer İnönü ve Özden Toker'e taziye telgrafı gönderen Cumhurbaşkanı Ahmet Necdet Sezer, İnönü'nün çağdaşlaşma sürecindeki değerli hizmetlerini her zaman şükranla anacağını belirtti. 
   
   Mevlide eşleri gitti 
   İnönü için dün Pembe Köşk'te okutulan mevlide de Cumhurbaşkanı Sezer, Genelkurmay Başkanı Orgeneral Hilmi Özkök, Kara Kuvvetleri Komutanı Orgeneral Aytaç Yalman, Deniz Kuvvetleri Komutanı Oramiral Özden Örnek, Hava Kuvvetleri Komutanı Orgeneral İbrahim Fırtına ve Genelkurmay İkinci Başkanı Orgeneral İlker Başbuğ'un eşleri katıldı. İnönü, İstanbul Maçka Parkı'ndaki anıtı önünde ve İzmir'de doğduğu evde de törenlerle anıldı. 
   
   
   
</TEXT>
</DOC>
