<DOC>
<DOCNO> 222355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/yasam/ayas.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kucak kucağa ÖLDÜLER 
</HEADLINE>
<TEXT>

   Gecekonduda çıkan yangın penceredeki demir parmaklık yüzünden faciaya döndü. Altı kişinin öldüğü yangında üç çocuğun cesedi anne ve babalarının kollarında bulundu 
      SONER KOCAER, RECEP AKTEPE DHA 
   
   Antalya Şafak Mahallesi'ndeki bir gecekonduda yaşayan Eren ailesinin altı ferdi, elektrik sobasından çıkan yangında öldü. Hırsızlığa karşı yapılan demir parmaklıklar da, yangından kaçmak isteyen ailenin sonu oldu. 
   Şafak Mahallesi 4258. Sokak'taki gecekonduda yaşayan Eren ailesi, önceki gece elektrik sobasını açık bırakarak aynı odada uykuya daldı. Yufkacılık yapan Ali Eren 31 , eşi Keriman 31 , çocukları Ersin 11 , Engin 7 ve Erkin 3 ile annesi Ümmügülsüm Eren'in 66 kaldığı odada bulunan soba, sabaha karşı devrilerek halıyı tutuşturdu. 
   Halıda başlayan yangın kısa sürede bütün evi sardı. Bu sırada uyanan Ali Eren, küçük oğlu Erkin'i alarak kapıya yöneldi. Ancak duman nedeniyle kapıyı bulamayan baba pencere camını kırdı, bu kez demir parmaklıklar yüzünden evden çıkamadı. Ali Eren'in parmaklıkları kırmaya çalışması sırasında da mutfaktaki tüp patladı ve çatı çöktü. 
   
   Yan yana torağa verildiler 
   Olay yerine gelen itfaiye ekipleri kısa sürede yangını kontrol altına aldı. Gecekonduya giren ekipler Ümmügülsüm Eren'i yatağında, Erkin'i babasının, Engin ve Ersin'i de annesinin kolları arasında buldu. Yakınları otopsinin ardından cenazeleri alarak Uncalı Mezarlığı'nda kılınan cenaze namazının ardından yan yana açılan mezarlarda toprağa verdi. 
   
   
</TEXT>
</DOC>
