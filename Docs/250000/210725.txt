<DOC>
<DOCNO> 210725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sontur24.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri, habersiz gittikleri çocuk yurdunda dehşeti gördü 
</HEADLINE>
<TEXT>

     TBMM İnsan Hakları Komisyonunun SHÇEK ve huzurevleriyle ilgili altkomisyon üyelerinin dün haber vermeden Saray Rahabilitasyon Merkezine yaptığı inceleme, 3 bin çocuğun daha sırada beklediği bu tür merkezlerin içler acısı halini gözler önüne serdi. 
     Kalabalık koğuşlarda iplerle yatağa bağlanan çocukların yanı sıra kaçmaya teşebbüs ettikleri için bomboş zemini beton bir odada bir gündür tutulan ve içlerinde şeker hastası da olan 3 kız çocuğu ile temiz olmayan tuvaletler milletvekillerinin karşısına çıkan tabloyu oluşturdu. 
     İnsan Hakları Komisyonu, SHÇEK ve huzurevleri altkomisyonunun AKP'li üyeleri Gürsoy Erol ve Orhan Erdem ile CHP'li Özlem Çerçioğlu ve Ahmet Yılmazkaya dün haber vermeksizin Saray Rehabilitasyon Merkezinde yaptığı denetimin yanı sıra geçen hafta Yenimahalle Erkek Yetiştirme Yurdunda gerçekleştirdiği incelemede yaşadıklarını basın toplantısıyla duyurdu. 
     
     MÜDÜRÜN KİLİTLEME OLAYINDAN HABERİ YOK 
     AKP'li Gürsoy Erol, Saray'da "Maalesef kendilerini üzen bir tabloyla karşılaştıklarını" belirttti. İlk olarak girdikleri ağır zihinsel özürlülerin bulunduğu bölümde çocukların yataklara bağlanmış olduklarını gördüklerini kaydeden Erol, koğuşların oldukça kalabalık olduğunu ve bir kısmının iplerle yataklarına bağlanmış olduklarını bildirdi. 
     3 çocuğun kaçmaya teşebbüs ettikleri gerekçesiyle 
     cezalandırılmaları amacıyla bomboş beton bir odaya kilitlendiklerini belirten Erol, tuvaletlerin temiz olmadığını söyledi. Merkez çalışanlarının çok zok bir ortamda çalıştıklarını kabul eden Erol, 2-3 yaşından 60-65 yaşına kadar zihinsel engellerilerin gruplar halinde barındığı merkez çalışanlarının şevklerini kırmak istemediklerini, çünkü maddi olanaklarının da sınırlı olduğunu ifade etti. Saray Rehabilitasyon Merkezinde yetişmiş personel sıkıntısı olduğunu da saptadıklarını anlatan Erol, "AB'ye girme noktasında yoğun çalışma yürütülürken, insan hakları için bu kadar duyarlı olunan bir dönemde çocukların kilitlenmesi ve iplerle bağlanmasının çok fazla izahının yapılması zor" diye konuştu. Birçok kamu kurumunda fazla elaman olduğunu anımsatan Erol, bunların bu gibi kurumlara kaydırılabileceğini böylece çocuklarla birebir ilgilenebileceğini söyledi. Erol, "Kilitlenme olayından kurum müdürünün haberi olmadığını üzülerek öğrendik. Bu sıkıntılı kurumda insan haklarına, onura, izzete yakışacak şekilde rehabilite edilmesi gerekir" diye konuştu. Konuyu Devlet Bakanı Güldal Akşit'e ilettiklerini de belirten Gürsoy Erol, Akşit'in, gereken önlemlerin alınacağını ifade ettiğini aktardı. 
     
     ÇOCUKLAR PSİKOLOJİK İŞKENCE GÖRÜYOR 
     CHP'li Özlem Çerçioğlu ise "İçler acısı bir insanlık ayıbına tanıklık ettik" diyerek sözlerine başladı. 640 kişi kapasiteli merkezde 696 kişinin kaldığını belirten Çerçioğlu, "Çocukların kilitli odada tutulmaları, cezalandırma adına insanlık onurunu rencide edici bir durum" dedi. Saray Rehabilitasyon Merkezi Müdürlüğüne yeni atanan Emin Türker'in, çevreye zarar vermemeleri için çocukların bağlandığını söylediğini anlatan Çerçioğlu sözlerini şöyle sürdürdü 
     "Bu şartlarda nasıl rehabilitasyon yapılabilir 
     Kızların kaldığı bölümde de oldukça kalabalık koğuşlar var. 
     11-13 yaş arasındaki üç kız çocuğu bir gece önce kaçmış biz 
     gittiğimizde öğlen saat 12.00 idi ve hiçbir eşyanın olmadığı çıplak zeminli 13-14 metrekarelik bir odada geceden beri tutuluyorlardı. Bunlardan birisinin de şeker hastası olduğunu öğrendim. Maalesefe bu çocuklar psikolojik işkence görmektedir. Fiziksel işkenceden daha da ağırdır bu, diğerinin izleri geçebilir ama bunun izlerini yaşamları boyunca taşıyacaklar. Bu çocuklar niçin buradan kaçmak istesin Görüştüğümüz psikolojik danışman ise kaçma olayından haberi olmadığını söyledi.345 çalışanı ile Ankara'nın en büyük rehabilitasyon merkezinde gördüğümüz bu manzara içimizi ürpertti. Bu merkezde daha devlet baba şefkati sağlanmalı." 
     
     DÖKÜLEN BİNAYI YAPANIN YAKASINA YAPIŞMALI 
     CHP'li Ahmet Yılmazkaya ise 15 yıl önce yapılmasına karşın merkezin bazı binalarının çatlayıp, akması nedeniyle diğer bölümlerdeki koğuşlarda kalabalık yaşandığını belirtirken, "Gecekondular bile bu kadar kısa sürede yıkılmaz. Bunları kimler yapmış, kimler uygundur demiş mutlaka belirlenmeli ve yakalarına yapışmalı. Yapanın yanına kar kalmaması lazım" diye konuştu. 
     
     3 BİN KİŞİ SIRADA BEKLİYOR AMA 
     AKP'li Orhan Erdem de merkezde yaşanılanların görülmesine karşın 3 bin civarında insanın da buralara kabul edilmek için beklediğini söyledi. Kendisinin de bu durumdaki bir kişiyi Niğde'de yurda yerleştirebilmek için 4 ay uğraştığını anlatan Erdem, maddi olanakların geliştirilmesiyle Saray'daki merkezin daha iyi bir yer haline dönüştürülebileceğini belirtti. Erdem, bunun ise bir an önce gerçekleştirilmesini istedi. 
     
     AMERİKALI GÖNÜLLÜ VAR TÜRK YOK 
     Yaşları 12-20 arasında değişen çocukların tutulduğu Yenimahelle Erkek Yetiştirme Yurdunun ise bir saat öncesinde haber verilerek geçen hafta denetlendiğini belirten komisyon üyeleri burada herhangi bir olumsuzlukla karşılaşmadıklarını açıkladı. Milletvekilleri ayrıca Saray Merkezinde İsviçre, ABD, Almanya, Hollanda gibi ülkelerdeng elerek gönüllü çalışanların varlığından da söz ederken, yurttaşları da benzeri şekilde soruna ilgi göstermeye davet etti. 
     
</TEXT>
</DOC>
