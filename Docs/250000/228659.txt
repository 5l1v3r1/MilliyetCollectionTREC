<DOC>
<DOCNO> 228659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/soneko25.html </URL>
<DATE> 2004/04/05/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Toyota Coralla'nın reklam yıldızı Türkiye'de... 
</HEADLINE>
<TEXT>

     Toyota Corolla'nın reklam yıldızı Brezilya'lı manken Tatiane Rosalino, tatil için tekrar Türkiye'ye gelmek istediğini bildirdi. 
     Bazı moda dergilerine fotoğraf çekimi için yurda gelen Rosalino, Conrad Otel'de Toyota Corolla marka otomobillerle poz verdi. 
     Gazetecilerin sorularını da yanıtlayan 27 yaşındaki manken Tatiane Rosalino, 13 yaşında iken bir modellik ajansı tarafından keşfedildiğini, çeşitli reklam filmlerinde oynadığını, birçok moda dergisine kapak olduğunu söyledi. 
     2000 yılından beri Londra'da yaşadığını belirten Rosalino, Türkiye'ye ikinci kez geldiğini, ancak ilkinde çekimlerden dolayı çevreyi tanıma imkanı bulamadığını anlattı. Dün şehrin tarihi ve turistik yerlerini gezdiğini ve çok beğendiğini ifade eden Rosalino, özellikle tatil için tekrar Türkiye'ye gelmek istediğini bildirdi. 
     Rosalino, Corolla'nın ''tuzak'' temalı reklam filminde oynadıktan sonra daha fazla tanındığını ve aranır olduğunu kaydetti. 
     Brezilyalı manken, gelecekteki iki hedefini de, ülkesine dönüp bir otel açmak ve eğitimini aldığı aktörlük alanında çalışmak olarak açıkladı. 
     Toyotasa Satış ve Pazarlama Direktörü Fatih Çantalı da bu yıl yarısı Corolla olmak üzere toplam 30 bin Toyota marka otomobil satmayı planladıklarını kaydetti. 
     
</TEXT>
</DOC>
