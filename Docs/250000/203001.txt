<DOC>
<DOCNO> 203001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/soneko41.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yılın rekorunu kırdı, Endeks 17 bin 742 puana çıktı... 
</HEADLINE>
<TEXT>

     İMKB Bileşik Endeksi 2. seansta 296.74 puan artışla 17,742.44 puandan yeni bir 2003 yılı rekoruyla kapandı. 
     Hisse senetleri 2. seansta ortalama yüzde 1.70 oranında değer kazandı. 
     İlk seanstaki 214.92 puanlık artış dikkate alındığında Borsa endeksi, günün tamamında 511.66 puan yükseldi. Hisse senetlerindeki günlük değer artışı ise yüzde 2.97 oldu. 
     Endeks, 2. seansa 7.21 puanlık artışla 17,452.91 puan seviyesinde başladı. İlk yarıyı 134.41 puan artarak, 17,580.14 puandan geçen endeks, seans içinde en düşük 17,419.74 puana gerilerken, en yüksek değerine 17,742.44 puanla kapanışta ulaştı. 
     2. seans kapanışında mali endeks 472.07 puan artışla 24,414.44 puana, sanayi endeksi 196.92 puan artışla 15,526.92 puana ve hizmetler endeksi 88.98 puan artışla 9,429.05 puana yükseldi. 
     Böylece ilk seansa göre mali grup hisseler ortalama yüzde 1.97, sanayi grubu hisseler ortalama yüzde 1.28 ve hizmetler grubu hisseler ise ortalama yüzde 0.95 oranında değer kazandı. 
     2. seansta işlem gören toplam 290 hisse senedinden 129'u değer kazandı, 93'ü değer yitirdi, 68'inin fiyatında değişiklik olmadı. 
     Seansta, 724 trilyon 393 milyar 223 milyon liralık işlem hacmi kaydedildi. Günlük işlem hacmi ise 1 katrilyon 167 trilyon 463 milyar 659 milyon lira olarak hesaplandı. 
     2. seansta, Doğan Holding, Yapı Kredi Bankası, Şişe Cam, İş Bankası C , ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
