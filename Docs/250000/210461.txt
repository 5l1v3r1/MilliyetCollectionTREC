<DOC>
<DOCNO> 210461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur07.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT, uçak bileti satışlarına başladı 
</HEADLINE>
<TEXT>

     PTT, Fly Hava Yolları A.Ş. ile yaptığı anlaşmayla, bazı merkezlerinde uçak bileti satışlarına başladı. 
     PTT Ankara Başmüdürlüğü'nden yapılan açıklamaya göre, Fly Hava Yolları A.Ş. ile imzalanan anlaşma gereğince Ankara, İstanbul Avrupa ve Anadolu yakaları ile Trabzon'daki otomasyona açık PTT merkezlerinde bilet satışlarına başlandı. 
     PTT Ankara Başmüdürü Dünyamalı Karadağ, rekabette en önemli unsurun müşteri memnuniyeti olduğunu belirterek, memnuniyeti artırmak amacıyla hizmet çeşitlendirmesine gittiklerini kaydetti. 
     Kurumun sabit telefon, cep telefonu ve TEDAŞ faturaları ile kredi kartı tahsilatı yaptığını, son olarak Fly Hava Yolları'nın biletlerini satmaya başladıklarını ifade eden Karadağ, her geçen gün hizmetlerine yenilerini katmaktan mutluluk duyduklarını bildirdi. 
     
</TEXT>
</DOC>
