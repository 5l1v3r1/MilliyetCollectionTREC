<DOC>
<DOCNO> 247868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sontur19.html </URL>
<DATE> 2004/06/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Antalya'ya gelen turist sayısı 2 milyona yaklaştı... 
</HEADLINE>
<TEXT>

     Antalya'ya yılbaşından bu yana havayoluyla gelen turist sayısı 2 milyona yaklaştı. 
     Kültür ve Turizm İl Müdürlüğü'nden alınan bilgiye göre, dün Antalya Dış Hatlar Terminali'ne 32 bin 947 turist giriş yaptı. 1-13 Haziran tarihlerinde Antalya'ya 310 bin 45 turist gelirken, 1 Ocak-13 Haziran döneminde ise bölgeye gelen turist sayısı 1 milyon 911 bin 617'ye ulaştı. 
     Yetkililer, turist sayısında geçen yıl 1-13 Haziran dönemine göre yüzde 32, 1 Ocak-13 Haziran dönemine göre de yüzde 60 oranında artış olduğunu bildirdiler. 
     
     ALMANLAR YİNE İLK SIRADA 
     Antalya'ya bu yılın beş aylık döneminde gelen turist sayısı 1 milyon 542 bin 751 oldu. Antalya'ya gelen turistlerin ülkelerine ve uyruklarına göre dağılımına bakıldığında, yüzde 49,66 oranıyla Almanlar ilk sırada yer aldı. Almanları Ruslar ve Hollandalılar izledi. 
     
</TEXT>
</DOC>
