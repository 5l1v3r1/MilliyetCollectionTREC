<DOC>
<DOCNO> 206261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sontur12.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorlu taşıtlar vergisi ödemeleri başlıyor... 
</HEADLINE>
<TEXT>

     Motorlu taşıtlar vergisini de yeniden düzenleyen vergi yasasının yürürlüğe girmesiyle birlikte 2004 yılı Motorlu Taşıtlar Vergisinin MTV ilk taksidinin ödemeleri de pazartesi gününden itibaren başlayacak. Geçen yıl ek motorlu taşıtlar vergisi ödeyenler, bu yılki vergilerini geçen yıl yaptıkları ödemeden mahsup edebilecekler. 
     Motorlu taşıtlar vergisinin verginin ilk taksiti bu ay sonuna kadar ödenecek. Ödemeler pazartesi gününden başlayacak. 
     Verginin ikinci taksidi ise 1-31 Temmuz günlei arasında ödenecek. 
     Geçen yıl çıkarılan ancak Anayasa Mahkemesi'nce iki defa iptal edilen yasa kapsamında alınan "Ek Motorlu Taşıtlar Vergisi"ni ödeyen mükelleflerin ödediği tutar, 2004 yılı için tahakkuk eden motorlu taşıtlar vergisinden mahsup edilecek. 
     Mahsup işlemi, bu ay içinde verginin ilk taksidinin ödenmesi sırasında yapılacak. Mahsup işleminin ardından ödenmesi gereken verginin kalması durumunda kalan tutar Temmuz ayında ödenmesi gereken vergiye mahsup edilecek. Mahsup edilemeyen tutarlar ise hak sahiplerine iade edilecek. 
     Bu arada motosikletler in ilk motorlu tayşıtlar vergisi taksidi bu yıl nisanda, ikinci taksidi ise diğer araçlardaolduğu gibi temmuzda ödenecek. 
     
</TEXT>
</DOC>
