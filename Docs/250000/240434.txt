<DOC>
<DOCNO> 240434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/yasam/yas02.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim'i bu depo yuttu 
</HEADLINE>
<TEXT>


Henüz 2 yaşındaki İbrahim Sarı, merak edip içine bakmak istediği 500 litrelik su deposuna düşüp çırpına çırpına can verdi 

ÖZKAN DİKMEN SEMİH SEVİNÇ DHA 

Tekirdağ'ın Marmara Ereğlisi ilçesinde ihmal sonucu kapağı açık bırakılan 500 litrelik su deposuna düşen 2 yaşındaki İbrahim Sarı, boğularak öldü. 
Dereağzı mevkiinde yaşayan Sarı ailesinin küçük oğlu İbrahim, ağabeyi Mehmet Sarı 4 ile önceki gün evlerinin arkasındaki arazide oynamaya gitti. 
İbrahim, bu sırada arazide bulunan 500 litrelik içi su dolu depoyu merak ederek yanına yaklaştı. Deponun yanındaki küçük bir su bidonunun üzerine çıkan İbrahim, içine bakmak isterken açık kapaktan deponun içine düştü ve suda ümitsizce çırpınmaya başladı. 

Merdivenden de düşmüştü 
Kardeşini çıkaramayacak kadar küçük abi Mehmet'in bağırması üzerine koşarak gelen anne Günel Sarı, oğlunun hareketsiz bedenini depodan çıkardı. Ancak annesinin hemen sağlık ocağına götürdüğü küçük İbrahim'in, boğularak öldüğü anlaşıldı. Anne Günel Sarı acı haberle yıkılırken, yakınları, İbrahim'in daha önce de merdivenden düşerek ağır yaralandığını ve 3 hafta hastanede kaldığını söyledi. 


</TEXT>
</DOC>
