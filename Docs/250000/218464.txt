<DOC>
<DOCNO> 218464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/yasam/yas06.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Makineye 'öz anne' atmış... 
</HEADLINE>
<TEXT>

   Evine giren bir kadının bebeğini çamaşır makinesine attığını söyleyen Fatma Battal, tüm bunları kendisinin yaptığını itiraf etti 
      M. Akİf Erdem 
   
   Pendik'te önceki gün komşularının ölümden son anda kurtardığı 25 günlük bebeği, çamaşır makinesine öz annesi Fatma Battal'ın 24 attığı belirlendi. Kaynarca Kavakpınar Mahallesi Nehir Sokak 50 numaralı evde yaşanan olayı soruşturan polis, Battal, dini nik hla yaşadığı Şevki Köroğlu ve onun eski eşi Ayşe Keklik'in ifadelerini aldı. Köroğlu ve eski eşi Keklik, suçlamaları kabul etmedi. Ayrıca hastaneye götürülerek vücudunda boğuşma izi aranan Keklik, suçsuz olduğu anlaşılınca serbest bırakıldı. Komşuların ifadeleri ve evdeki araştırma sonucu, 25 günlük Rabia'yı çamaşır makinesine atanın, öz annesi Battal olduğu belirlendi. Bunun üzerine tedavisi sonrası gözaltına alınan Battal, suçunu itiraf etti. Battal, bilek ve boğazındaki yaraları da meyve bıçağıyla kendisinin yaptığını, sonrasını hatırlamadığını anlattı. Pendik Adliyesi'ne çıkarılan Battal tutuklandı. 
   
   
</TEXT>
</DOC>
