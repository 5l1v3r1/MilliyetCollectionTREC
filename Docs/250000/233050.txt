<DOC>
<DOCNO> 233050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/yazar/akyol.html </URL>
<DATE> 2004/04/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Değişim nereye 
</HEADLINE>
<TEXT>

   
   TURGUT Özal öleli on bir yıl olmuş. Onun yönünü doğru bulanlar var, eğri bulanlar var. Ama iki taraf da kabul eder ki, Özal Türkiye'nin 'gidişat'ını değiştirmiştir. 
   Yakın tarihimizde hangi 'eski' politikacı, h l onun kadar gündemdedir 
   Son seçimlerde yüzde 42 oy alan AKP, Özal'ın ANAP'ına benzetilmekte, Tayyip Erdoğan'a basında "Kasımpaşalı Özal" denilmektedir. 
   Özal'ı demokrasi tarihimizin en akıllı, en birikimli lideri sayarsak hem mübalağa etmiş, hem diğer bazı liderlere haksızlık yapmış oluruz. 
   Özal, Türkiye'nin yaşamakta olduğu köklü değişim sürecini başlatan lider olduğu için h l gündemde ve h l bu kadar etkilidir. 
   
   TÜRKİYE gerçekten değişiyor. 
   Ekonomi değişiyor İşte yirmi yıldır her iktidar piyasa ekonomisi yönünde adımlar atıyor. Çünkü krizlerden çıkmanın, verimliliğin, üretkenliğin piyasa ekonomisinden başka yolu yok. 
   Toplum değişiyor Piyasa ekonomisi sayesinde hem dünya listelerine giren holdinglerimiz oluyor, hem 'Anadolu kaplanları' gelişiyor, toplum devlet karşısında daha güçleniyor. Demokratik taleplerin her zamandan daha güçlü olması bundandır. 
   Dünyaya açılıyoruz Ekonomide, siyasette, kültür ve sanatta 'dünya' ile alışverişimiz daha da artıyor. Daha 'dünyalı'yız ve dünyada Türk damgalı ürünler hem ekonomide, hem kültür ve sanatta eskisine göre gittikçe artıyor. 
   Devlet değişiyor 12 Eylül'de askerler nasıl bir devlet düşünmüşlerdi Halbuki 1982 Anayasası defalarca değiştirildi, değiştirilmeye devam ediyor. 
   Siyasi kültürümüz değişiyor Artık ne Tek Parti devrindeki gibi 'tek fikirli' bir toplumuz, ne de Irak'taki gibi etnik ve dinsel değerlerinden başka siyasi değerleri gelişmemiş bir toplum... Özal'dan itibaren siyasi dilimizde liberalizm, muhafazakarlık, dışa açılma, küreselleşme gibi kavramlar yaygınlık kazandı. Sol bile 'sosyal demokrasi' terimini daha çok kullanır oldu. 
   
   TÜRKİYE'DE de kimlikler ortaya çıkıyor ama ayrı öbekler, kabileler halinde değil. Türkiye aşiret yapılarını çoktan aşmıştı. Şimdi de orta sınıflaşma sürecinde kimlikler iç içe geçiyor, birbirine bağlanıyor bu sayede "hoşgörü, uzlaşma" gibi birlikte yaşama değerleri gelişiyor. 
   Türkiye'nin toplumsal bütünlüğü dünkünden çok daha sağlamdır bugün... Hem toplumsal 'uluslaşma' yolunda daha ileri bir aşamaya yürüyoruz, hem liberalleşme sürecini yaşıyoruz. 
   Sabancı Üniversitesi Rektörü Prof. Tosun Terzioğlu Neşe Düzel'e çok önemli şeyler söylüyor. Bir milyon öğrenci içinde 70 bin imam hatipliyi sorun yapmanın mantıksızlığını anlatan Prof. Terzioğlu'nun şu sözleri, 'uluslaşma' ve 'liberalleşme'nin nasıl iç içe olduğunu çok güzel yansıtıyor 
   "Bizim üniversitedeki öğrencilerin hangi liseden geldiğini üç dört ay sonra fark edemezsiniz. Farklı düşüncelerin olduğu özgür ortamda birbirleriyle kaynaşıyorlar." 
   Bir de 1930'ların sevdalısı Alemdaroğlu'nun zapturapt altındaki üniversitesine bakın 
   Ama Türkiye Alemdaroğlu'nun değil Terzioğlu'nun yönünde, geçmişe doğru değil geleceğe doğru değişim sürecini yaşıyor doğru yoldadır yani... 
   
      
   
   
</TEXT>
</DOC>
