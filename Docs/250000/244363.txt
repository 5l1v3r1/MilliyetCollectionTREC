<DOC>
<DOCNO> 244363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/spor/spo07.html </URL>
<DATE> 2004/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal'ın sesi yükseldi 
</HEADLINE>
<TEXT>


A Milli Takımı'nın teknik patronu, Kore'de ilk kez futbolcularına sert çıktı, ayaklarında fazla top tutan oyuncularını uyararak, pas vermelerini istedi 




Sabah idmanı iptal 
MİLLİ Takım Teknik Direktörü Ersun Yanal, Kore'de ilk kez sert çıktı. Avutralya ve Kore'de futbolcularla çok iyi bir diyalog kuran Yanal, dün sesini yükseltmek zorunda kaldı. İki antrenmandan birini iptal edip, taktik çalışması yaptıran Yanal, "Rakip çıkmayacak. Her zaman çalım atılmaz, her zaman topla dripling yapılmaz. Pas zamanı topu ayağından çıkaracaksın, topla beraber yön değiştirin" diyerek uyardı. 

Sinemaya gidecekler 
AY - Yıldızlı ekibimizin dünkü çalışmasına, sol ayak parmağındaki sakatlığı nedeniyle katılmayan Hakan Şükür tek başına saha kenarında topsuz çalıştı. Güney Kore ile yarın oynayacağı ilk maçın hazırlıklarını devam ettiren Millilerimiz bugün sinemada stres atacak. Futbolcuların Seul'de herkesçe bilinen 3DM adlı sinemaya gideceği, 40 dakikalık 3 boyutlu bir film izleyeceği açıklandı. n MEHMET DEMİRCAN 

Şaş Biraz sıkıldık ama 
Kazanmak istiyor 
GALATASARAY ve Milli Takımımız'ın yıldızları arasında yer alan Hasan Şaş, Kore kampını, Ay - Yıldızlı ekibin yeni sistemini ve Cim - Bom'u değerlendirdi. Çok zor bir sezon geçirdiklerini ancak milli takımda olmanın insana her şeyi unutturduğunu vurgulayan Hasan, "Biraz sıkıldık ama kalan iki maçı kazanıp dönmek istiyoruz" diye koruştu. 

'Yeni bir sistem' 
RENKLİ, heyecanlı ve baskılı bir oyun sistemi deneyeceklerini ifade eden Şaş, "Bunu başarabilirsek, 2006 grup maçlarında heyecanlı bir takım izlettireceğiz" dedi. Grubunun en güçlü takımının Türkiye olduğunu da savunan Hasan, şöyle devam etti "Eğer Galatasaray da yeni sezonda iskelet bir kadro kurabilirse, şampiyonluğun en büyük adayı biz oluruz." 



</TEXT>
</DOC>
