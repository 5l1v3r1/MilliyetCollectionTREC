<DOC>
<DOCNO> 225032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/spor/spo03.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya'da değişim rüzg rı 
</HEADLINE>
<TEXT>

      ERHAN TELLİ 

   
   Bahar havası 
   HAGİ'NİN teknik adamlığa gelmesiyle birlikte Florya Metin Oktay Tesisleri'nde de gözle görülür değişimler yaşanmaya başladı. Rumen hocanın "serbestçe çalışabilirsiniz" talimatı üzerine, futbolcuların dün soyunma odasına gitmeyerek, ekstradan şut çalışması yapmaları dikkat çekti. Baliç ile Berkant birbirinden güzel goller atarken, Galatasaray'ın yeni çalıştırıcısının eski takım arkadaşlarını sert bir dille uyardığı da görüldü. 
   
   Kramponları giydi 
   FUTBOLU henüz iki sezon önce bırakan Hagi, Florya'da işbaşı yapar yapmaz kramponlarını da giydi, arkadaşlarıyla birlikte çalışmaya başladı. 5'e 2 ve ısınma çalışmasında yeralan Rumen çalıştırıcı, şık paslarıyla dikkat çekerken, frikiklerdeki ustalığını yine konuşturdu. Antrenmanın ardından Mondragon'un koruduğu kaleye üç şut çeken futbolcu bunların ikisini 90'a yollamayı başardı. Hagi daha sonra saha kenarında düz koşu yaptı. 
   
   Üç Aslan da zor    CİM - BOM'DA sakatlıkları süren Ergün, Orhan ve Ümit, dün sabah yapılan antrenmana da katılmadı. Üç oyuncu salonda çalışıp düz koşu yaparken, cuma günü oynanacak olan maça yetişmelerinin zor olduğu açıklandı. İzinli olan Petre de idmana katılmadı. Basına açık olarak dün son kez çalışan Sarı - Kırmızılılar, bugün basına kapalı olarak çalışıp, yarın sabah yapacakları antrenmanın ardından Samsun'a gidecek. 
   
   Ya dava edilirse...    GALATASARAY'IN kongresinde paravan kullanılmamasının yankıları devam ediyor. Konuyu mahkemeye taşıyacağı ilan edilen eski yöneticilerden Kemal Onar, seçimde tüzüğe aykırı hareket edildiğini belirtti, "Ben mahkemeye gitmeyi düşünmüyorum. Ancak üç ay içinde herhangi bir üye başvurursa sıkıntı yaşanabilir" dedi. Seçim sırasında Divan Başkanı Oğuz İmregün'ün konuyla ilgili olarak birçok kez uyarıldığı da öğrenildi. 
   
   Tatlı yiyelim tatlı konuşalım    FLORYA'DA yaşanan Hagi rüzgarına, 1905 GSYİAD Galatasaraylı Yönetici ve İşadamları Derneği da kapıldı. Uzun bir aradan sonra Florya'ya baklava getiren dernek mensupları, futbolcular ve teknik heyete moral vermek istedi. Baklavadan önce bir dilim alan Hagi, daha sonra gazetecilere dönerek, ""Biliyorsunuz, ben baklavayı çok seviyorum" diyerek bir tane daha yedi. 
   
   Antrenör olmayınca    TEKNİK heyette bulunanların tamamının ayrılması nedeniyle, Galatasaray'da antrenör sıkıntısı başgösterdi. Eser Özaltındere'nin de görevi bırakması sonrasında, kaleci antrenörlüğü görevi de Mondragon'a kaldı. Kolombiyalı file bekçisi, Aykut ve Kingston'u çalıştırırken, "Futbolu Galatasaray'da bırakıp, burada teknik adam olmak istiyorum" idealine de bir adım yaklaşmış oldu. 
   
   
</TEXT>
</DOC>
