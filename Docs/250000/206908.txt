<DOC>
<DOCNO> 206908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/ekonomi/eko05.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan'a inceleme 
</HEADLINE>
<TEXT>

   LUBE AYAR İstanbul 
   
   Genç Parti Genel Başkanı Cem Uzan'ın geçen pazar günü Uzanlar'a ait Star TV'de Kadir Çelik'in hazırladığı Objektif programında h kim ve savcıları suçlayan konuşması, Şişli Cumhuriyet Başsavcılığı tarafından incelenecek. Savcılık, inceleme yapmak ve suç unsuru varsa tespit etmek için program kasetlerini istedi. Uzan hakkında gerekli görülürse soruşturma başlatılacak. Uzan, programda haklarındaki soruşturmaların gelişi güzel açıldığını ileri sürerek, şöyle demişti 
   "Bu olay evlere şenliktir. Siyasi lincin gaddarlık boyutudur. Hakan'ın İmar Bankası'nda ne hissesi, ne yönetim kurulu üyeliği vardır. Bütün bu olaylar sırasında Kemal Bey, Yavuz Bey, Hakan, defalarca savcılığa başvurdular, 'biz gelelim ifade vermeye hazırız' diye. 'Hayır gerek yok' dediler. Sonra birden savcılıktan bir yazı, 'Mali şubeye alın dört gün gözaltına...' Sen niye benim ifademi alıp değerlendirmiyorsun da bana terörist muamelesi yapıyorsun. Burada olayın tezg hı ortaya çıktı. Bize gelen bilgilerde linç kampanyasının hangi niyette yönlendirildiği, hangi bakanlar tarafından baskı yapıldığı ortadaydı, biliyorduk. Bu yüzden kaçak duruma düştüler." 
   
   
</TEXT>
</DOC>
