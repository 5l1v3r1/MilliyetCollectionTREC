<DOC>
<DOCNO> 246602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur06.html </URL>
<DATE> 2004/06/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Beşiktaş'ta kafe-barda bıçaklı kavga 2 yaralı 
</HEADLINE>
<TEXT>

     Beşiktaş'ta bir eğlence yerinde çıkan bıçaklı kavgada, 2 kişi yaralandı. 
     Köyiçi Kazan Sokak'ta faaliyet gösteren ''Kartal Cafe-Bar Nargile Salonu''nda, işyeri çalışanları ile Veysi Uzunkirpik ve Oğuz İnce arasında bıçaklı kavga çıktı. 
     Kavga sırasında vücutlarının çeşitli yerlerinden bıçakla hafif şekilde yaralanan Uzunkirpik ve İnce, Taksim Eğitim ve Araştırma Hastanesi'ne kaldırılarak tedavi altına alındı. 
     Kavganın ardından aynı işyerine gelen Uzunkirpik ve İnce'nin bazı yakınları, kundaklama girişiminde bulundu. Olaya müdahale eden polis, 6 kişiyi gözaltına aldı. 
     Uzunkirpik ve İnce'nin, bir süre önce hesabı ödemeye paraları yetmediği için işyerine bıraktıkları dizüstü bilgisayarı geri almak istedikleri belirtildi. 
     Polisin olayla ilgili başlattığı soruşturma sürüyor. 
     
</TEXT>
</DOC>
