<DOC>
<DOCNO> 200342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sondun01.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli örgütler, intihar saldırılarını bitirmek için anlaştı .. 
</HEADLINE>
<TEXT>

     Mısır'ın başkenti Kahire'de biraraya gelen Filistinli örgüt liderlerinin, ateşkes görüşmelerinde, İsrail'deki intihar saldırılarının durdurulması konusunda anlaşmaya vardıkları bildirildi. 
     İntihar saldırılarının durdurulması konusunda anlaşmalarına rağmen örgütlerin, İsrailli askerlere ve işgal edilmiş topraklardaki yerleşimcilere yönelik saldırılara son verilmesi konusunda görüş ayrılıklarına düştükleri belirtildi. 
     Aralarında Hamas ve İslami Cihad'ın da bulunduğu 13 örgütün, İsrail ile ateşkes anlaşması şartları üzerine ortak bir sonuç bildirisi hazırladıkları kaydedildi. 
     İsrailli yetkililer ise Filistinli örgütlerin yaklaşımının kabul edilemez olduğunu söylediler. 
     Reuters ajansına açıklama yapan üst düzey bir yetkili, İsrailli askerlere ve yerleşimcilere yapılan saldırılara son verilmesini içermeyen bir anlaşmayı kabul etmediklerini belirtti. 
     Filistinli İslami Cihad örgütü, daha önce yaptığı açıklamada da İsrail'le ateşkesin kabul edilmeyeceği ve İsrail'e karşı saldırıların devam edeceği bildirilmişti. 
     
</TEXT>
</DOC>
