<DOC>
<DOCNO> 210574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/spor/spo15.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İstanbul zirvede    ABD'NİN ünlü televizyon kuruluşu CNN'in anketinde, 2012 Olimpiyat Oyunları'na adaylığını koyan dokuz ülke arasında şu ana kadar en çok oyu İstanbul aldı. TMOK tarafından yapılan açıklamada, cnn.com 2004 SPORT 01 16 olympic.bids index.html adresli internet sitesindeki ankette toplam 64 bin 940 oyun 18 bin 67'si İstanbul'a verildi. 
   
   Yasa alt komisyonda    SPORDA şiddetin önlenmesine ilişkin köklü düzenleme getiren yasa tasarısı Adalet Komisyonu tarafından beş kişilik alt komisyona gönderildi. Komisyon Başkanı Köksal Toptan, tasarının 15 günlük bir incelemeden geçirileceğini açıkladı. Genel Müdür Mehmet Atalay, "Tasarı yasalaşırsa akan kan durur" dedi. 
   
   Başkentte beş imza    ANKARAGÜCÜ, eski oyuncuları Faruk, İsmet, İstanbulspor'dan alınan Tolga ve Göztepe'den transfer edilen Göktuğ ile dün resmi sözleşme yaptı. Sarı - Lacivertliler, bugün de ara transferde renklere bağladığı Erhan Albayrak Fenerbahçe , Ergin Adana ve Orkun'a Elazığ imza attıracak. 
   
   İran'a Çulcu gidiyor    İRAN'IN, Tahran derbisi için Futbol Federasyonu'na yaptığı hakem talebine olumlu yanıt veren MHK, FIFA kokartlı hakem Mustafa Çulcu'yu bu ülkeye gönderecek. 2 Şubat'taki Pirouzi-İstiklal arasındaki maçta Çulcu'nun yardımcılıklarını Adil Sinem ile Erhan Sönmez yapacak. 
   
   Üfleyin lütfen    FIFA'NIN alkollü içecekleri yasaklı maddeler listesine alması üzerine Belçika liglerinde alkolmetreli kontroller başladı. Spordan Sorumlu Devlet Bakanlığı Sözcüsü Mila Bouejal, birçok futbolcunun sahaya alkollü çıktığını belirtip, "Bu tür insanlar trafikteki gibi sahada da tehlike yaratıyor. Büyük sakatlıklar oluyor" dedi. 
   
   Sebat'a Kamerunlu    DENİZLİSPOR maçının hazırlıklarını Antalya'da sürdüren Akçaabat Sebatspor, Kamerunlu Marc Renaud Ze ile anlaştı. Oktay ve Ganalı Osie ile kadrolarını takviye ettiklerini belirten Başkan Veli Sezgin, 20 yaşındaki golcü futbolcunun pazartesi Trabzon'a geleceğini açıkladı. 
   
   Monte Carlo şöleni    DÜNYA Ralli Şampiyonası'nda sezonun İlk yarışı olan Monte Carlo Rallisi dünkü sembolik startla başladı. Geçen yıl bu yarışı zirvede bitiren Citroen takımından Sebastian Loeb, bu sene de iddialı olduğunu söyledi. Asfalt rallide ekipler bugünden itibaren 15 etapta 389 kilometresi özel 141 kilometrelik parkurda mücadele edecek. 
   
   
</TEXT>
</DOC>
