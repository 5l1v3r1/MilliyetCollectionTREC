<DOC>
<DOCNO> 231006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonsiy25.html </URL>
<DATE> 2004/04/13/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Yaz ve kış sezonunda 2'şer ay indirim yapılması için yasa teklifi... 
</HEADLINE>
<TEXT>

     CHP Ankara Milletvekili Muzaffer Kurtulmuşoğlu, indirimin bütün yıla yayılması yerine belli dönemlerde yapılması için yasa teklifi hazırladı. 
     TBMM Başkanlığı'na verilen yasa teklifi, Tüketicinin Korunması Hakkında Kanun'da değişiklik yapılmasını içeriyor. 
     Teklif, ''ucuzluk indirimi'' yapacak firmaların kış sezonunda 1 Ocak-31 Mart, yaz sezonunda 1 Ağustos-30 Eylül tarihleri arasında bulundukları ilin ticaret odasına başvurarak indirim yapacaklarını bildirmesi ve gerekli belgeyi almalarını, alınan belgenin indirim boyunca işyerinde tüketicilerin görebilecekleri yerde asılı kalmasını öngörüyor. Teklifte ayrıca, belirtilen süreler dışına '' indirim'' adı altında satış yapılmamasını yapanlar hakkında disiplin soruşturması açılmasını da kapsıyor. 
     Teklifin gerekçesinde, yılın belli günlerinde yapılan ucuzluğun giderek amacından saptığı ve neredeyse yılın 365 gününe yayıldığı belirtilerek, bu uygulamanın kontrol altına alınması gerektiği kaydedildi. Ucuzluğun Avrupa ülkelerinde yılbaşından itibaren 4 hafta, yaz sezonunda da 4 hafta olmak üzere 8 hafta yapıldığı, Türkiye'de de benzer düzenleme yapılması gereği ifade edildi. 
     
</TEXT>
</DOC>
