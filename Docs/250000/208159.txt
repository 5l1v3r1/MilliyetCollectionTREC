<DOC>
<DOCNO> 208159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sonspo24.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'ün en iyisi Milan 
</HEADLINE>
<TEXT>

     İtalya Birinci Ligi Serie A takımlarından AC Milan, 2003 yılının en iyi kulübü seçildi. 
     Uluslararası Futbol Tarihi ve İstatistikleri Federasyonu IFFHS tarafından 2003 yılına ilişkin yapılan dünyanın en iyi takımları sıralamasında AC Milan, 295 puanla geçen yılın şampiyonu Real Madrid'i geride bırakarak, ilk sıraya yerleşti. 
     IFFHS'nin 36 ülkeden, toplam 100 takım arasında yaptığı 2003 yılı değerlendirmesinde, AC Milan 1984 yılında olduğu gibi ilk sıraya yerleşerek, dünyanın en iyi kulübü seçildi. Kırmızı-siyahlılar, 1992'de ise Hollanda'nın köklü kulüplerinden Ajax'ın hemen ardından ikinci sırada yer almışlardı. 
     AC Milan dışında, Serie A takımlarından FC Juventus, SS Lazio ve AC Roma da dünyanın en iyi takımları sıralamasında ilk 15 içinde yer alma başarısını gösterdi. 
     Sıralamada, FC Juventus 239 puanla 10., SS Lazio ise 232 puanla 11. ve geçen yıl 18. sırada bulunan AC Roma ise 2003 yılında zirveye doğru iki basamak daha ilerleyerek, 212 puanla 15. sıraya yerleşti. 
     
</TEXT>
</DOC>
