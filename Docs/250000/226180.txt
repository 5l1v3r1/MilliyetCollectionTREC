<DOC>
<DOCNO> 226180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur20.html </URL>
<DATE> 2004/03/27/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Erzurum'daki deprem... 15 köy ilköğretim okuluna "oturulamaz" raporu 
</HEADLINE>
<TEXT>

     Erzurum'un Aşkale İlçesi'nde meydana gelen depremde 15 köy ilköğretim okulunun hasar gördüğü ve ''oturulamaz'' raporu verildiği bildirildi. 
     Erzurum Milli Eğitim Müdürü Ahmet Er, yaptığı açıklamada, deprem bölgesindeki okullarda hasar tespit çalışmalarının tamamlandığını bildirdi. Depremde 15 köydeki ilköğretim okulunun hasar gördüğünü ve ''oturulamaz'' raporu verildiğini anlatan Er, ayrıca Kandilli Beldesi'ndeki Kandilli Lisesi ve PİYO'nun Pansiyonlu İlköğretim Yatılı Okulu da hasar gördüğünü söyledi. 
     Deprem bölgesinde yaşanacak eğitim sorunlarının çözümü için gerekli tedbirlerin alındığını kaydeden Er, şunları ifade etti 
     ''Kandilli Lisesi ve beldedeki PİYO'da eğitimlerini sürdüren 332 öğrenci ya Erzurum'daki yatılı okullara yerleştirilecek ya da taşımalı eğitim sistemiyle eğitimlerini sürdürecekler. Köy okullarındaki öğrencilerimizin eğitimini ise en yakın okullarda eğitimlerini sürdürecekler. Depremde hasar gören okulların tamamı, en az 40 yıllık binalar.'' 
     
</TEXT>
</DOC>
