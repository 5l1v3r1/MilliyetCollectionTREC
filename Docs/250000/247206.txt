<DOC>
<DOCNO> 247206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur14.html </URL>
<DATE> 2004/06/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Mezuniyet yemeği zehir oldu .. 
</HEADLINE>
<TEXT>

     Aydın'ın Kuşadası İlçesi'nde, Şehit Kaya Aldoğan Lisesi'nin mezuniyet yemeğine katılan 60 kişi, yemekten zehirlendi. 
     Alınan bilgiye göre, okul bahçesinde düzenlenen ''Geleneksel 10. Mezuniyet Yemeği''ne katılan yaklaşık 400 davetliye, tavuk ve pilavın da bulunduğu yemek sunuldu. 
     Yemekten bir süre sonra, çoğunluğu öğrenci 60 kişide mide bulantısı ve karın ağrısı görülmesi üzerine, bu kişiler, Aydın, Söke ve Kuşadası'ndan çağrılan ambulanslarla hastanelere taşındı. 
     Zehirlenenlerin 8'i Söke Devlet Hastanesi, 4'ü Kuşadası Özel Hastanesi, 48'i ise Kuşadası Devlet Hastanesi'nde tedavi altına alındı. 
     Kuşadası Kaymakamı Ali Barış, AA muhabirine yaptığı açıklamada, yemekten alınan numunelerin Sağlık Grup Başkanlığı'nca incelendiğini ve soruşturma başlatıldığını bildirdi. 
     Barış, zehirlenen öğrenci ve velilerin sağlık durumlarının iyi olduğunu belirtti. 
     
</TEXT>
</DOC>
