<DOC>
<DOCNO> 201423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sontur01.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de trafik kazası 1 ölü, 2 yaralı... 
</HEADLINE>
<TEXT>

     Bornova ilçesinde meydana gelen trafik kazasında 1 kişi öldü, 2 kişi de yaralandı. 
     A.A muhabirinin edindiği bilgiye göre, Davut Öztürk 34 , yönetimindeki 06 AB 3510 plakalı TIR, İzmir-Ankara karayolu Kavaklıdere Köyü Belkahve Mevkii'nde yerlerin kaygan olması nedeniyle sürücüsünün direksiyon hakimiyetini kaybetmesi sonucu, önünde giden Necip Koray Günay'ın 29 kullandığı 35 S 00421 plakalı servis aracına arkadan çarparak şarampole devirdi. 
     Kazada, servis aracında sıkışan Erol Kaşıkçı 37 olay yerinde hayatını kaybetti. Kaşıkçı'nın cesedi, AKS-110 ekibi tarafından araçtan çıkarıldı. 
     Minibüste bulunan Ayhan Özlokman 41 ile Kadir Temel 24 hafif yaralandı. Yenişehir SSK Hastanesi'ne kaldırılan Özlokman'ın tedavisi ayakta yapıldı. Temel ise özel Şifa Hastanesi'nde tedavi altına alındı. Yaralıların sağlık durumlarının iyi olduğu öğrenildi. TIR sürücüsü Davut Öztürk gözaltına alındı. 
     Öte yandan, Karşıyaka ilçesinde servis minibisünün çarpıp ağır yaraladığı yaya, hastanede öldü. Salman Kara'nın 49 kullandığı 35 S 90119 plakalı servis minibüsü, Anadolu Caddesi Balatçık Mevkii'nde Mustafa Yavuz'a 22 çarparak ağır yaralanmasına neden oldu. 
     İlk tedavisi Karşıyaka Devlet Hastanesi'nde yapılan Yavuz, sevk edildiği Ege Üniversitesi Tıp Fakültesi Hastanesi'nde hayatını kaybetti. 
     
</TEXT>
</DOC>
