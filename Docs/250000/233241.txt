<DOC>
<DOCNO> 233241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur04.html </URL>
<DATE> 2004/04/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sağlık meslek lisesi öğrencilerinin devamsızlıkları 45 günü geçemeyecek 
</HEADLINE>
<TEXT>

     Sağlık meslek liseleri öğrencilerinin bir ders yılı içindeki özürlü veya özürsüz devamsızlık toplamı 45 günü geçemeyecek. 
     Sağlık Bakanlığı Meslek Liseleri Sınıf Geçme ve Sınav Yönetmeliğinde Değişiklik Yapılmasına Dair Yönetmelik, Resmi Gazete'de yayımlandı. 
     Daha önce sportif ve kültürel faaliyetlere katılan öğrencilere bir ders yılı için tanınan 45 günlük devamsızlığın koşulu değiştirildi. 
     Buna göre, bir ders yılı içinde özürlü veya özürsüz devamsızlık ile okul yönetimince verilen izinlerin toplamı 45 günü geçemeyecek. Özürlerin resmi bir makamdan, özel sağlık kurum ve kuruluşlarından usulüne göre alınan rapor veya belge ile tespit edilen özür belgesi, özrün sona erdiği tarihten itibaren engeç 7 iş günü içinde okul yönetimine verilecek. 
     Bu değişiklikler, 2003-2004 öğretim yılında geçerli olmak üzere bugünden itibaren yürürlüğe girdi. 
     
</TEXT>
</DOC>
