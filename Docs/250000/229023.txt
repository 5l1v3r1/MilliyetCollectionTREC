<DOC>
<DOCNO> 229023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo16.html </URL>
<DATE> 2004/04/06/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Birinci Adanaspor maçı hasarsız kapamamız gereken bir maç... 
</HEADLINE>
<TEXT>

     Akçaabat Sebatspor, Adanaspor ile sahasında yapacağı maçın hazırlıklarını günde çift antrenmanla sürdürüyor. 
     Teknik direktör Mehmet Birinci, AA muhabirine yaptığı açıklamada, Fenerbahçe karşısında aldıkları mağlubiyetin etkisini çabuk üzerilerinden attıklarını belirterek, ''Önümüzdeki Adanaspor maçına bakıyoruz. Adanaspor maçı hasarsız kapamamız gereken bir maç'' dedi. 
     Birinci, ligde kalma yolunda avantajlarının bulunduğunu ve bunu iyi kullanmak istediklerini de kaydederek, şöyle konuştu 
     ''Art arda Adanaspor ve Bursaspor ile karşılaşacağız. Bu iki maçtan galibiyetle ayrılıp, Bursaspor'da bu hafta Trabzonspor karşısında puan kaybederse, ligde kalırız. Ancak hiçbir maç çıkıp oynanmadan kazanılmıyor. Biz önce Adanaspor maçını düşünüyoruz. Bu maçtan galibiyetle ayrılıp önümüze bakmak istiyoruz.'' 
     
</TEXT>
</DOC>
