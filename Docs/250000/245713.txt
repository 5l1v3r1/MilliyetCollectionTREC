<DOC>
<DOCNO> 245713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/spor/spo06.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Verilen sözler ağır basıyor 
</HEADLINE>
<TEXT>


M.ALİ SABUNCU 


FUTBOL Federasyonu başkanlığına Mehmet Ali Yılmaz'ın da talip olması geniş yankı uyandırdı. Yılmaz'a tek koşulsuz destek Gençlerbirliği'nden gelirken, bazı başkanlar da yorum yapmaktan kaçındı. Dört başkan ise Haluk Ulusoy'a verilen sözleri tutacaklarını açıkladı. 

ATAY AKTUĞ Trabzonspor "Daha önce Ulusoy'u destekleyeceğimizi söyledik. Bu sözümüzden dönmemiz mümkün değil. Onursal başkanımızın adaylığı sürpriz oldu". 
İLHAN CAVCAV Gençlerbirliği "Yılmaz'ı Türk futbolu ve geleceği için çok büyük bir şans olarak görüyorum. Kendisinin sonuna kadar arkasındayız". 
MELİH GÖKÇEK Büyükşehir Belediye Ankaraspor "Hayırlı uğurlu olsun. Herkesin şeçimde aday olma hakkı var. Herhangi bir görüş benimsemedik" 
VELİ SEZGİN Akçaabat Sebatspor "Yapacağımız toplantıların ardından tavrımız netleşecek. Ancak biz federasyonun çalışmalarını taktir ediyoruz". 
EKREM CENGİZ Çaykur Rizespor "Haluk Ulusoy'un arkasında olduğumuzu belirtmiştik. Yılmaz çok sevdiğimiz bir insan. Ancak dönersek o bile bizden şüphe eder". 
ZAFER KATRANCI Denizlispor "Biz sonuna kadar Haluk Ulusoy'un yönetimindeki Futbol Federasyonu'nun yanındayız. Zaten daha önce tavrımızı belirledik". 
AHMET GÖKSU Diyarbakırspor "Günü belli olmayan bir seçim için tavır koyamayız. O günkü şartlar ne gösterir, şimdiden kestirmek zor". 
MEHMET KÖSEOĞLU Konyaspor Süper Lig'e çıkalı bir yıl oldu. Bu süre zarfında iyi ilişkiler kurduğumuz mevcut federasyonun sonuna kadar arkasındayız" 
SELAHATTİN AYDIN Sakaryaspor "Kulüpler Birliği toplantısına ilk kez katıldık. Ayrıca daha yasa da onaylanmadı. Beklemedeyiz". 
HİKMET TANRIVERDİ Malatyaspor "Bizim kişilerle işimiz yok. Kurumların başarılı olmasını isteriz. En iyisini kim yaparsa onun yanındayız". 



</TEXT>
</DOC>
