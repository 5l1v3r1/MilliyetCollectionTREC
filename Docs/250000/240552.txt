<DOC>
<DOCNO> 240552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur13.html </URL>
<DATE> 2004/05/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
3 yaşındaki üvey oğlunu altını ıslattı diye döverek öldürdü 
</HEADLINE>
<TEXT>

     Mersin'de, birlikte yaşadığı kadının oğlunu önce yumrukladığı, daha sonra da duvara çarparak öldürdüğü iddiasıyla aranan zanlının yakalandığı bildirildi. 
     Davultepe Beldesi'nde, birlikte yaşadığı Gülsüm Çakmak'ın oğlu Mehmet Çakmak'ı 3 , altına ıslattığı gerekçesiyle önce yumrukladığı, ardından da duvara çarparak ölümüne neden olduğu iddiasıyla aranan Mevlani B 55 , jandarma ekiplerinin operasyonu sonucu yakalandı. 
     Bir işyerinde gece bekçiliği yaptığı belirlenen Mevlani B'nin, ilk ifadesinde, ''Birlikte yaşadığım kadının evine gece geç saatte alkollü olarak gelmiştim. Çok alkollüydüm, ne yaptığımı bilmiyordum, pişmanım'' dediği bildirildi. 
     Yetkililer, Mevlani B. hakkındaki soruşturmanın sürdürüldüğünü kaydettiler. 
     Mersin'in, Davultepe Beldesi'nde, dün gece, vücudunda darp izleriyle Mersin Devlet Hastanesi'ne getirilen Mehmet Çakmak 3 , yapılan tüm müdahalelere rağmen kurtarılamamıştı. Anne Gülsüm Çakmak ifadesinde, oğlunu birlikte yaşadığı Mevlani B'nin dövdüğünü iddia etmişti. 

     
</TEXT>
</DOC>
