<DOC>
<DOCNO> 206111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/ekonomi/eko10.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinçer'den 'israfı önleme' projesi 
</HEADLINE>
<TEXT>

   ANKARA Milliyet 
   
   Hükümet 2004'ü israfı önleme yılı ilan etti. Başbakanlık, Cumhurbaşkanlığı, Genelkurmay, üniversiteler, diğer kurumlar ve sivil toplum örgütlerinin katılım ile "kamu hizmetlerindeki kaynakların etkin kullanılması ve kamuya maliyetinin azaltılması" projesi başlattı. Başbakanlık Müsteşarı Prof. Dr. Ömer Dinçer, gazetecilerle sohbet toplantısında projeye ilişkin bilgi verdi. Dinçer, "Kamu yöneticileri, kamuya ait paraları kendi paralarını harcıyormuş gibi hassas harcarlarsa çok ciddi oranlarda hizmetlerin maliyetinin azalacağını düşünüyorum" dedi. 
   Dinçer, bu konuda, bütün bakanlıkların müsteşarları ile birlikte bir toplantı yaptıklarını ve bir proje çalışması başlattıklarını belirtti. Dinçer, maliyetlerin azaltılması konusunda örnek verip veremeyeceğinin sorulması üzerine, personelden tasarruf edilebileceğini söylemediğini vurguladı. 
   
   
</TEXT>
</DOC>
