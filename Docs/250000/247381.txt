<DOC>
<DOCNO> 247381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo11.html </URL>
<DATE> 2004/06/12/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
MPenza'nın transferi Galatasaray'ın komisyonu nedeniyle donduruldu 
</HEADLINE>
<TEXT>

     Belçika Birinci Ligi takımlarından Moeskroen'da oynayan ve Anderlecht ile sözleşme imzalaması beklenen milli futbolcu Mbo Mpenza'nın transferi, Galatasaray'ın yüzde 25'lik komisyon hakkı nedeniyle çıkmaza girdi. 
     Moeskroen Kulübü Menajeri Roland Louf, adli açıdan bu konuya nasıl çözüm bulabileceklerini araştırdıklarını açıkladı. Anderlecht Kulübü ise Mpenza'nın transferi için 1.25 milyon Euro vermeye hazır olduklarını, ancak rakamın yüzde 25'ini Galatasaray'a ödeyeceklerini bildirdi. 
     Anderlecht Menajeri Herman Van Holsbeeck, ''Moeskroen Galatasaray ile mahkemelik olmak istiyorsa kendileri bilir. Biz kulüp olarak bu riske giremeyiz. Galatasaray ileride Mpenza'nın peşine düşüp, kulüpte huzursuzluk yaratabilir'' diye konuştu. 
     Belçikalı futbolcu Mpenza, 2001-2002 sezonunda Portekiz'in Sporting Lizbon takımından Galatasaray'a transfer olmuştu. 
     
</TEXT>
</DOC>
