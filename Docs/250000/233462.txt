<DOC>
<DOCNO> 233462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun72.html </URL>
<DATE> 2004/04/21/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Beyaz Saray Kıbrıs'taki taaflara kabul kararı vermesi çağrısında bulundu 
</HEADLINE>
<TEXT>

     Beyaz Saray sözcüsü Scott McClellan, Kıbrıs'ta iki tarafta 24 Nisan Cumartesi yapılacak referandumlarda kabul kararı verilmesi çağrısında bulundu. 
     ABD Başkanı George Bush'un sözcüsü McClellan,, Beyaz Saray'da düzenlediği basın toplantısında, ''Kıbrıslılar, 24 Nisan'da Annan planını kabul ederlerse yalnız kalmayacaklar. ABD ve AB'deki ortakları anlaşmanın uygulanmasını sağlamak için şimdiden 800 milyon dolarlık destek vaad ettiler. Daha fazla destek de gelecek. Kıbrıs'ın dünyanın her yerindeki dostları, Kıbrıs halkına barış, refah ve Avrupa ve Transatlantik ailesiyle birlik içinde yaşama yolunda referandumda hayatlarının kararını vermesi yolunda cesaretlendiriyor'' dedi. 
     BM Genel Sekreteri Kofi Annan'ın planının bütün Kıbrıslılar'a barışçı ve refah dolu bir gelecek sunduğunu ifade eden McClellan, ''Kıbrıs halkının geleceğini kontrol edebileceği tarihi bir an yaşıyoruz'' diye konuştu. 
     McClellan, ''Genel Sekreter Kofi Annan, adil ve dengeli bir çözüm planını hazırlarken bilgeliğini, Kıbrıslı, Yunanlı ve Türk görüşleriyle birleştirdi'' diye konuştu 
     
</TEXT>
</DOC>
