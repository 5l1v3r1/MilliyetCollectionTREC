<DOC>
<DOCNO> 201726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/ekonomi/eko02.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumda tahsilat dönemi 
</HEADLINE>
<TEXT>

   Yeni yasaya göre batıklar Hazine'nin alacağı olarak takibe alınıyor. Batık banka alacakları kara para suçu kabul edilerek zaman aşımı 10 yıla çıkartılıyor 
      ANKARA Milliyet 
   
   Tasarruf Mevduatı Sigorta Fonu'na TMSF devredilen batık bankalardan tahsilatı hızlandırmayı sağlayan ve hortum yasası olarak bilinen Bankalar Kanunu ve ilgili bazı yasalarda değişiklik öngören yasa tasarısı Meclis'te kabul edildi. TMSF yerine TMSF Kurulu'nun oluşturulmasını öngören yasanın ana hatları şöyle 
   1 Batıkların Hazine alacağı olarak takip edilmesi ne demek 
   Sahip ve yöneticileri tarafından içi boşaltıldığı için el konulan ya da batan bankalardan tahsil edilecek alacaklar ilk defa Hazine devlet alacağı olarak tanımlandı. 
   2 Batıkların tahsilatının etkinleştirilmesi için ne yapıldı 
   Yetkileri güçlendirilen TMSF "kurula" dönüşüyor. TMSF alacaklarıyla ilgili dava, takip, müdafaa ve tahsil etmek görevleri, Maliye Bakanlığı Baş Hukuk Müşavirliği ve Muhakemat Genel Müdürlüğü'ne veriliyor. Fon'un merkezi İstanbul'a taşınıyor. 
   3 Yasa 1999 öncesi hortumcularını kapsıyor mu 
   BDDK'nın kuruluşundan önce bankacılık yapma izni kaldırılan bankaların batıkları da Hazine alacağı olarak takip edilecek. Böylece yıllar öncesinde aldığı krediyi ödemeyen bir kişinin, söz konusu krediyle satın aldığı bütün malvarlıklarına el konacak 
   4 Batıklara kara para muamelesi yapılması nedir 
   Batık banka alacakları kara para suçu kapsamına alınarak zaman aşımı 10 yıla çıkarılıyor. 
   5 Yasada bilirkişilerle ilgili düzenleme var mı 
   Raporları gerçeklerle bağdaşmayan bilirkişiler hakkında yasalardan doğan hukuki ve cezai sorumluluklar saklı kalmak şartıyla, "mal bildiriminde bulunulması" istenecek. 
   6 Zimmet suçu nasıl tanımlanıyor 
   Bankalar Kanunu'nda yer alan suçlarla irtikap, rüşvet, basit ve nitelikli zimmet, görev sırasında veya görevinden dolayı kaçakçılık, ihaleye fesat karıştırma, devlet sırlarının açıklanması veya açıklanmasına sebebiyet verme suçlarından sanık olanlar hakkında memurlar ve diğer kamu görevlilerinin yargılanması hakkındaki kanun uygulanmayacak. Gerçek veya tüzel kişiler veya kamu kurum ve kuruluşları, bu kanuna göre takip, soruşturma ve kovuşturmaya yetkili kişi, Maliye Bakanlığı Baş Hukuk Müşavirliği ve Muhakemat Genel Müdürlüğü olacak. 
   7 Hortumculara ispat külfeti getirilmesi ne demek 
   El konulan bankalar tarafından eski yöneticiler ve denetçiler aleyhine açılan davalarda ispat külfeti davalılara ait olacak. 
   8 Hortumculara cezai yaptırımlar ağırlaştırılıyor mu 
   Bankacılık işlemleri yapma ve mevduat kabul etme izni kaldırılan bir banka nezdinde tasarruf mevduatı hesabı bulunmamasına rağmen sahte olarak düzenlenen belgeler veya sahte olduğunu bildiği belgeleri ibraz ederek veya ettirerek, kendisine veya bir başkasına ödeme yapılmasını hak eden kişilere, fiilleri daha ağır cezayı gerektirmediği takdirde 4 yıldan 8 yıla kadar ağır hapis cezası verilecek. 
   9 Savcı ve hakimlere koruma sağlanıyor mu 
   Bankacılıkla ilgili ceza ve hukuk davalarını kovuşturan, soruşturan ve yürüten Cumhuriyet savcıları ile bu davalara bakan hakimler 3 yıl başka yere atanamayacak. Görev süresi dolanlar tekrar bu göreve atanabilecek. 
   10 Hazine avukatları maddi olarak desteklenecek mi 
   Avukat ve müfettişlerin, yeminli mali murakıpların ücretlerinin ve özlük haklarının iyileştirilmesine ilişkin hükümler Meclis Genel Kurulu kararıyla yasadan çıkartıldı. 
   
   
   
   
</TEXT>
</DOC>
