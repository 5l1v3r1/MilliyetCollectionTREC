<DOC>
<DOCNO> 213960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/guncel/gun01.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Takside cinsel taciz 
</HEADLINE>
<TEXT>

   Taksisine binen kadını, cinsel organıyla oynayarak taciz ettiği öne sürülen taksici K.O. gözaltına alındı. O. poliste, 'Kaşınınca, fermuarımı açtım kaşıdım' dedi 
      MUSTAFA KURTARAN 
   
   Aracına binen kadın müşterilere cinsel tacizde bulunduğu iddiasıyla gözaltına alınıp Bayrampaşa Cezaevi'ne gönderilen taksi şoförü Osman Rahimoğlu'nun ardından dün de bir taksici, aracına binen kadını, cinsel organıyla oynayarak taciz ettiği iddiasıyla gözaltına alındı. 
   Akmerkez'de alışveriş yapan B.T., iddiaya göre K.O.'nun 34 kullandığı 34 T.. 73 plakalı taksiye binerek Ortaköy'e gitmek istedi. B.T, taksici O.'nun dikiz aynasından kendisine bakmasından ve elini pantolonunun içine götürmesinden rahatsız oldu. B.T. Ortaköy'e geldiğinde, taksi şoförüne yaptığının çok ayıp olduğunu ve kendisini şik yet edeceğini söyleyerek indi. Otomobili terk ederken de taksicinin cinsel organının dışarıda olduğunu gördü. 
   T.'nin şik yeti sonucu aranmaya başlanan O., Etiler'de Beşiktaş Emniyet Müdürlüğü Araştırma ekiplerince gözaltına alındı. 
   
   Amacı taciz değilmiş 
   O. polisteki sorgusunda, "Tıraş etmiştim, bir ara kaşıntı başlayınca fermuarımı açtım. Elimi içeri sokup kaşımaya başladım. Bu arada kadının hakaretlerine maruz kaldım" iddiasında bulundu. O. polisteki işlemlerinin ardından İstanbul Adliyesi'ne sevk edildi. Savcılıkça serbest bırakılan taksici K.O. hakkında 'alenen teşhircilik, cinsel taciz, sarkıntılık ve hakaret' suçlamalarıyla ilgili soruşturmanın sürdüğü belirtildi. 
   
   İlk tacizci cezaevinde    Bu olayın bir benzeri yaklaşık 25 gün önce de yaşandı. Taksi şoförü Osman Rahimoğlu, aracına binen kadın müşterilerine cinsel tacizde bulunduğu ve direksiyonda mastürbasyon yaptığı iddiasıyla suçlandı. Önce kadının şik yetçi olmaması üzerine şoför hakkında yasal işlem yapılamadı. Ancak daha sonra şik yetçi çıkması üzerine Rahimoğlu, 14 Ocak'ta gözaltına alındı ve tutuklanarak Bayrampaşa Cezaevi'ne gönderildi. 
   
   
   
   
</TEXT>
</DOC>
