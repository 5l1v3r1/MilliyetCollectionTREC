<DOC>
<DOCNO> 213316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/soneko29.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Merkez Bankası faiz oranlarını artırdı... 
</HEADLINE>
<TEXT>

     İngiltere Merkez Bankası, temel faiz oranını çeyrek puan artırarak yüzde 4'e yükseltti. 
     Temel faiz oranına bağlı olarak diğer faiz oranlarının da aynı şekilde yükselmesine yol açacak artış kararının İngiltere ekonomisindeki canlanmanın enflasyonu tetiklemesi olasılığına karşı önlem olarak alındığı bildiriliyor. 
     Merkez Bankası'nın faiz artış kararı ekonomistlerin çoğunluğunca beklenen bir hareket olmasına rağmen iş dünyasının tepkisiyle karşılaştı. 
     Britanya Ticaret Odaları Birliği'nden yapılan açıklamada, ''erken alınmış bir karar'' olarak nitelenen artışın, ''ekonomik canlanmayı tam başladığı anda vuracağı'' iddia edildi. 
     
</TEXT>
</DOC>
