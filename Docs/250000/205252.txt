<DOC>
<DOCNO> 205252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/ekonomi/eko14.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan yüzde 7 büyüyecek 
</HEADLINE>
<TEXT>

      
   Dünyanın ikinci büyük nüfusa sahip ülkesi Hindistan'ın önümüzdeki iki - üç yıl içinde yüzde 6 - 8 oranında hızlı büyüme içine gireceği tahmin ediliyor. Dünya Bankası Ülke Direktörü Michael Carter'ın yaptığı açıklamaya göre, ülke büyüme rekorları kırmaya hazırlanıyor. 
   Hindistan'ın Mart 2004'e kadar olan bir yıllık periyotta Gayri Safi Yurtiçi Hasıla rakamlarında yüzde 7 büyümesi bekleniyor. Ülkenin bu büyüme rakamlarına, açlık ve temel hizmetlerdeki açıklar nedeniyle zorunlu olarak bakılıyor. Hindistan'ın 2002'de tarımda yaşadığı olumsuz gelişmelere rağmen hızlı bir yükselişe geçeceğini belirten Carter, güçlü ekonomik yapının Güney Asya'daki performansı da etkileyeceğini söyledi. Ülkenin yoksulluk ve eğitim gibi temel sorunlarında son yıllarda artan yabancı sermaye akışının da büyük etkisinin olacağı belirtiliyor. 
   
   
</TEXT>
</DOC>
