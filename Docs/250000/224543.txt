<DOC>
<DOCNO> 224543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonspo06.html </URL>
<DATE> 2004/03/22/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Trabzonspor, geçen sezona fark attı... 
</HEADLINE>
<TEXT>

     Birinci Süper Futbol Ligi'nde başarılı bir sezon geçiren Trabzonspor, ligin 26. haftası sonunda geçen sezon topladığı puanı aşmayı başardı. 
     Geçen sezon bitiminde 51 puan toplayabilen bordo-mavililer, 26. hafta sonunda Denizlispor'u sahasında 1-0 yenip puanını 'e çıkararak, ligin bitimine 8 hafta kala geçen sezonu aşmayı başardı. 
     Bordo-mavililer geçen sezonu 7. sırada tamamlarken, bu sezon ise 3. sırada yer alarak Şampiyonlar Ligi'ne katılma şansını sürdürüyor. 
     
     YÜZDE 88'LİK GALİBİYET 

     Trabzonspor, teknik direktör Ziya Doğan yönetiminde başarılı bir grafik ortaya koyuyor. 
     Karadeniz ekibi, Ziya Doğan yönetiminde, 7 lig maçında 6 galibiyet ve 1 beraberlik elde etti. 
     Türkiye Kupası dahil oynanan toplam 9 maçta ise 8 galibiyet ve 1 beraberlik alan bordo-mavililer, Doğan yönetiminde yüzde 88'lik bir galibiyet oranı yakaladı. 

     
</TEXT>
</DOC>
