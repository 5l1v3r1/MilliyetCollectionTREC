<DOC>
<DOCNO> 245546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun26.html </URL>
<DATE> 2004/06/05/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
El Yaver Büyük güçlerin kuklası olmamak için seçimler erken yapılmalı 
</HEADLINE>
<TEXT>

     Irak'ın yeni devlet başkanı Gazi El Yaver, seçimlerin mümkün olduğunca erken yapılması gerektiğini, böylece Irak'ın ''büyük güçlerin kuklası haline gelmeyeceğini'' kaydetti. 
     Almanya'nın Focus dergisine verdiği demeç veren El Yaver, BM'nin 31 Ocak 2005'te planlanan özgür, adil ve şeffaf seçimlere destek vermesini umduğunu ifade etti. 
     El Yaver, ''Ne kadar erken olursa o kadar iyi. Irak, yıllarca çeşitli diktatörlerin oyuncağı oldu. Şimdi büyük güçlerin kuklası olmasına izin verilmemeli. Bu yüzden kesinlikle mümkün olduğunca çabuk Irak halkına iktidarın geri verilmesi gerekiyor'' dedi. 
     El Yaver, ''Seçimlerin BM tarafından denetlenmesi gerekse bile bir tek şey çok açık Bundan sonra kararlar bize ait'' diye konuştu. 
     
</TEXT>
</DOC>
