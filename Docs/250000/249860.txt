<DOC>
<DOCNO> 249860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/spor/spo07.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fedak r Elvan 
</HEADLINE>
<TEXT>


Türkiye'nin küme düşmemesi için Milletler Kupası'na katılan Elvan Abeylegesse'nin antrenörü Ertan Hatipoğlu, "39 kilodan 37'e düştü. Fiziksel durumu beni korkutuyor" dedi 

SEDAT HARDAL 


'Sürmenaj oldu' 
ATİNA Olimpiyatları'na hazırlanan Dünya rekortmeni atletimiz Elvan Abeylegesse günden güne eriyor. Elvan'ın 39 kilodan 37'ye düştüğünü belirten Antrenörü Ertan Hatipoğlu, "Eski iştahı yok. Uyku düzeni de bozuldu. Fiziksel durumu beni korkutuyor" diye konuştu. Başarılı atletin sürmenaj olduğunu vurgulayan Hatipoğlu, ilk önce kilolarını geri alması gerektiğini ifade etti, "Artık Elvan'ın kafasında atletizmden başka birşey olmayacak" dedi. 

'Yarışması riskti' 
TÜRKİYE'NİN küme düşmemesi için Elvan'ın Milletler Kupası'nda piste çıktığını vurgulayan Hatipoğlu, şöyle konuştu "Aslında Dünya rekoru kırdığı yarıştan sonra burada yarışması riskti. Ancak takımın küme düşme ihtimaline karşılık yarışmak istedi. İkinci gün üniversite sınavı olmasaydı 1500 metrede de yarışacaktı." Bundan sonrası için izin isteyen Elvan'ın antrenörü, "İki altın madalya almamız için tamamen Atina'ya konsantre olmalıyız" ifadesini kullandı. 



</TEXT>
</DOC>
