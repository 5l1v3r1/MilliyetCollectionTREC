<DOC>
<DOCNO> 204430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur14.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmet İnönü anılıyor... 
</HEADLINE>
<TEXT>

     Atatürkçü Düşünce Derneği ADD Genel Başkanı Ertuğrul Kazancı, İsmet İnönü'nün emperyalizme karşı Atatürk ile birlikte verdiği mücadelenin, bugün yeniden Sevr şartlarını canlandırmak isteyenlere karşı verilen savaşıma güç kattığını söyledi. 
     2. Cumhurbaşkanı İsmet İnönü, ölümünün 30. yılı nedeniyle İzmir'de 1884 yılında dünyaya geldiği evde, CHP Konak İlçe Başkanlığı'nca düzenlenen törenle anıldı. 
     ADD Genel Başkanı Kazancı, törende, İnönü'nün Ulu Önder Atatürk'ün değişiyle ''Her büyük işin ehli ve faili bir insan'' olduğunu belirtti. 
     İnönü'nün, Lozan Antlaşması ile emperyalistlere karşı büyük bir zafer kazandığını ifade eden Kazancı, şöyle konuştu 
     ''İsmet Paşa'nın mücadelesi, Lozan'ın yerine tekrar Sevr'i getirmek isteyen iç ve dış mihraklara karşı yürütülen mücadelede güç vermektedir. Bugün Türkiye, tıpkı o günlerde olduğu gibi iç ve dış güçlere karşı hayat memat mücadelesi vermektedir. Atatürk ve İnönü'den güç alan ulusalcılar ve antiemperyalistler, bu oyunları bozacaktır.'' CHP Konak İlçe Başkanı Sıtkı Kürüm de bugün insan hakları ve demokrasi ''alet edilerek'' laik düzenin değiştirilmek istendiğini savundu. Kürüm, ''Ama bunlar emellerine asla ulaşamayacaklardır'' dedi. 
     
</TEXT>
</DOC>
