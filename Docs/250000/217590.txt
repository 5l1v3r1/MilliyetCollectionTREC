<DOC>
<DOCNO> 217590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/siyaset/siy06.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Laiklik kriteri çıkarıldı 
</HEADLINE>
<TEXT>

   Yurtdışında görev yapacak MEB personelinin seçiminde "Atatürk ilke ve inkılaplarına bağlılık" kriteri aranmayacak 
   ANKARA Milliyet 

   
   Milli Eğitim Bakanlığı, Yurtdışı Teşkilatına Sürekli Görevle Atanacak Personelin Seçimine İlişkin Yönetmelik'te yaptığı değişiklikle, adaylara yönelik mülakattaki sorular arasından "Atatürk ilke ve inkılaplarına bağlılık, laik, çağdaş, demokratik davranış" konularını çıkardı. Yeni yönetmelikte sadece "milli şuur" kalırken, konu başlıkları arasındaki "tutum ve davranış, görgü kuralları, örf ve detlere bağlılık"ın değerlendirme puanı 10'dan 20'ye yükseltildi. 
   
   Çağdaş davranış yer aldı 
   Resmi Gazete'de dün yayımlanan yönetmelikte, atanacak kişiler için engel oluşturan, "Yurtdışında çalışmalarını olumsuz şekilde etkileyebilecek şahsi ve ailevi zaafları bulunmamak" koşulu yer almadı. 
   Yurtdışında Türk çocuklarını eğitecek kişilerin gönderilirken tabi tutulacakları mülakatta, sınavdan geçirilecekleri konular sayılıyordu. 
   Temsil Yeteneği Mülakatı, yeni yönetmeliğin 14. maddesinde düzenlendi. 
   Bu formda, "Atatürk ilke ve inkılaplarına bağlılık, laik, çağdaş ve demokratik davranış" bölümü yer almadı. Yönetmelikte "mesleki yeterlilik" sınavının konuları arasında bulunan "Atatürk ilkeleri ve inkılap tarihi" ise korundu. 
   Göreve atananların geri çekilmesi bölümünde de "Atatürk milliyetçiliğine ve cumhuriyetin niteliklerine aykırı davranışlar" geri çekme nedenleri arasında yer aldı. 
   Daha önce "bölücü" örgütlerle işbirliği saptananların atanamayacağı belirtilirken, yeni yönetmelikle "yasadışı teşkilatlarla işbirliği yapanlar"a yasak getirildi. 
   
   Siyasi müdahaleye açık 
   Eğitim - Sen Genel Başkanı Alaaddin Dinçer, yönetmeliğin siyasi müdahaleye açık olduğunu belirterek şunları kaydetti 
   "Yurtdışına gideceklerde aranacak değerler ve özellikler, yönetmeliğin 8. maddesindeki 'Mesleki Yeterlilik Sınavı Konuları Değerlendirme'siyle çelişiyor. Bu maddeye göre, 100 puan üzerinde yapılacak değerlendirmenin yüzde 20'sini 'Atatürk İlkeleri, İnkılap Tarihi ve Ulusal Güvenlik' oluşturacak. Yazılı veya sözlü yapılacak mesleki yeterlilik sınavının komisyonunda müsteşar ve genel müdürler olacak. Bu bürokratlar oraya bakan atamasıyla geldi." 
   
   Örfe bağlılığa yüksek puan    Yeni yönetmelikteki konu başlıkları ve puanlar şöyle Türkçe'yi doğru kullanma becerisi 20. Genel Kültür 20. Genel görünüm, fiziksel yapı, temizlik ve giyim 20. Tutum ve davranış, görgü kuralları, örf ve detlere bağlılık 20. Milli Şuur ve protokol bilgisi 20 
   Eski konu ve puanlama şöyleydi Türkçeyi güzel kullanma 15. Milli şuur, Atatürk ilke ve inkılaplarına bağlılık, laik çağdaş, demokratik davranma 15. Tutum ve davranışlardaki tutarlılık 10. Genel kültür 10. Görgü kuralları bilgisi, örf ve detlere bağlılık 10. Protokol bilgisi 10. Genel görünümü, temizlik ve giyimi 10. Kendisine güveni ve çalışma anlayışı 10. 
   
   
   
</TEXT>
</DOC>
