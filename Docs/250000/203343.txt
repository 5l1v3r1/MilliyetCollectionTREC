<DOC>
<DOCNO> 203343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/spor/spo06.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan nik ha koşuyor 
</HEADLINE>
<TEXT>

   ABD'de kamp yapan Avrupa Şampiyonu ve Dünya ikincisi atletimiz, antrenörü Yücel Kop ile evlenmek için gün sayıyor. İkili resmi işlemler için harekete geçmeye hazırlanıyor 
      
   Yücel Kop boşandı 
   AVRUPA Şampiyonu ve Dünya ikincisi atlet Süreyya Ayhan, antrenörü Yücel Kop ile devam eden duygusal ilişkisinde "mutlu son"a yaklaştı. Eşiyle yaşadığı anlaşmazlık nedeniyle uzun süren bir boşanma evresi yaşayan Kop'un davasının sona erdiği ve Ayhan ile halen kamp çalışmalarını sürdürdüğü ABD'de evlenmeye hazırlandığı öğrenildi. Geçen yıl da gittiği yükseklik kampı için bir ay önce ABD'nin Albequerqe kentine geçen ikili, yakında resmi işlemlere start verecek. 
   
   Cüzdanla dönebilir 
   NİSAN ayına kadar ABD'de kalacak olan Kop ve Ayhan'ın Türkiye'ye "evli" olarak dönmesi bekleniyor. Milli atleti keşfeden ve yetiştiren antrenör Yücel Kop ile Ayhan'ın ilişkisi Sidney Olimpiyatı sonrası medyaya da yansımış ve çeşitli tartışmalara yol açmıştı. Özel yaşamlarına ilişkin haberlerden olumsuz etkilendiklerini ve yıprandıklarını söyleyen ikili bu konuda konuşmamayı prensip haline getirmiş, sadece atletizmle ilgili sorulara cevap vermişti. 
   
   
</TEXT>
</DOC>
