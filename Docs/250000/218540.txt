<DOC>
<DOCNO> 218540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo04.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlar galibiyete daha çok inanıyor... 
</HEADLINE>
<TEXT>

     Fenerbahçe ile Galatasaray arasında yarın yapılacak derbi maç öncesi, taraftar anketlerinde sarı-lacivertliler, ezeli rakiplerine oranla galibiyete daha çok inanıyor. 
     İnternette Fenerbahçe ile ilgili haberler yayınlayan ''www.fenerhaber.org'' adlı web sitesinde süren ''Fenerbahçe-Galatasaray maçının sonucu ne olur '' konulu ankete katılanların yüzde 95.15'i 2509 kişi ''Fenerbahçe kazanır'' şıkkını işaretledi. Katılımcıların yüzde 1.59'u ''berabere biter'', yüzde 3.26'sı da 86 kişi ''Galatasaray kazanır'' şeklinde görüş belirtti. 
     Diğer yandan ''www.fenerbahce.com'' adlı internet sitesinde ''Gaziantepspor'a 5 atan Fenerbahçemiz sizce bu hafta Galatasaray'a kaç atar '' anketine katılan sarı-lacivertli taraftarlardan yüzde 31'inin 6015 kişi ''7'' şıkkını işaretlemesi dikkat çekti. 
     
     GALATASARAY CEPHESİ 
     Galatasaray ile ilgili haberlere yer veren ''www.gshaber.net'' adlı web sitesinde ise aynı soruya cevap veren sarı-kırmızılı taraftarlardan yüzde 85.47'si 2624 kişi ''Galatasaray kazanır'' oyu verdi. 
     Ankete katılanların yüzde 11.63'ü 357 kişi ''berabere biter'', yüzde 2.90'ı ise 89 kişi ''Fenerbahçe kazanır'' şıkkını işaretledi. 
     Öte yandan ''www.galatasaray.com''da derbi ile ilgili ankete katılanların yüzde 51'inin 4900 kişi ''kazanırız'', yüzde 37'sinin ise 3605 kişi ''yeniliriz'' şıklarını işaretlemesi dikkat çekti. 
     
</TEXT>
</DOC>
