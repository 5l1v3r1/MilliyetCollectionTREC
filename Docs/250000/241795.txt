<DOC>
<DOCNO> 241795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonyas09.html </URL>
<DATE> 2004/05/21/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Angelina Jolie, Brad Pitt haberlerini yalanladı Biz kardeş gibiyiz 
</HEADLINE>
<TEXT>

     ''Tomb Raider'' filminde kahraman Lara Croft'u canlandıran Angelina Jolie, oyuncu Brad Pitt 40 ile ilişkisi olduğu yönündeki haberleri yalanladı. 
     Jolie, ''Joy Celebrity'' adlı dergiye yaptığı açıklamada, oyuncu Jennifer Aniston ile 2000 yılında evlenen Pitt ile ilişkisi olmadığını belirterek, ''Biz kardeş gibiyiz'' dedi. 
     Pitt'i çok takdir ettiğini, ancak aralarında bir ilişki olmadığını ifade eden Jolie, hayatındaki tek erkeğin yaklaşık 2 yıl önce evlatlık edindiği oğlu Maddox olduğunu söyledi. 
     Cinsel hayatında çok rahat olduğunu kaydeden Jolie, ''İyi arkadaşlarımla birlikte olurum. Otellerde buluşur ve iyi vakit geçiririz. Ancak evime erkek götürmem'' dedi. 
     
     ARKADAŞLARIMLA SEVİŞİYORUM 

     Angelina Jolie, 10 Mart 2004 tarihinde birçok arkadaşıyla otellerde seviştiğini söylemişti. 
     Haber şöyleydi 
     29 yaşındaki oyuncu, "İki yıl boyunca çevremde tek bir erkek bile olmadan yaşadıktan sonra, yakın arkadaşım olan erkeklerle yakınlaşmaya karar verdim. Çılgınca görünse de bir erkekle birkaç saatliğine bir otelde buluşup, sonra birkaç ay yüzünü görmemek, beni rahatsız etmiyor" diyerek bunları 'yetişkinlere özgü ilişkiler' olarak tanımladı. 
     İlişkilerinin kesinlikle 'tek gecelik' diye adlandırılamayacağını söyleyen Jolie, "Bu insanları zaten yakından tanıyorum. Kadın gibi hissediyorum ve erkeklerle yakınlaşıyorum. Bu ilişkiler aile hayatımı etkilemiyor" dedi. Otel odalarında birlikte olduğu arkadaşlarının isimlerini vermeyen Jolie, aktör Colin Farrell'la da birlikte olduğunu kabul etti ve 'mükemmel erkeği' buluncaya kadar durulmayacağını da sözlerine ekledi. 
     
</TEXT>
</DOC>
