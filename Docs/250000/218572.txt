<DOC>
<DOCNO> 218572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo36.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Galatasaray 86 - Aras İTÜ 87 
</HEADLINE>
<TEXT>

     Salon Abdi İpekçi. 
     Hakemler Ufuk Akyüz xxx, Tarkan Tuser xx, İsmail Özgün xx. 
     Galatasaray King xx 14, Tufan xxx 21, Daley xx 13, Burak xxx 17, Washington xx 11, Denktaş x, Cihad x 6, Kemal x 4, Gürcan x. 
     Aras İTÜ Holloway xxx 21, Mert x 2, Harun xxxx 23, Lett xxx 19, Holden xx 2, Levent Türknas xxxx 18, Levent Bilgin x, Serdar x 2. 
     1. Periyot 18-25. 
     Devre 46-38 Galatasaray lehine . 
     3. Periyot 63-59. 
     Beş Faulle Çıkanlar 32.54 Holden, 39.04 Harun Aras İTÜ , 37.20 Washington, 37.48 Burak Galatasaray . 
     Türkiye Basketbol Ligi'nde Aras İTÜ, Galatasaray'ı son saniyelerde faul atışlarından bulduğu 2 sayıyla 87-86 yendi. 
     Karşılıklı basketlerle başlayan mücadelenin ilk dakikalarından itibaren üst üste yaptığı top kayıplarına rağmen Harun ve Holloway'in dış atışlardan bulduğu basketlerle oyuna ağırlığını koyan Aras İTÜ, 1. periyodu 25-18 önde geçti. 
     İkinci periyotta iyi savunma yapmaya başlayan Galatasaray, sayı bulmakta sıkıntı yaşayan rakibi karşısında Burak ve King'in sayılarıyla üstünlüğü ele geçirerek, devreyi 46-38 önde kapadı. 
     Üçüncü periyotta Levent Türknas'ın sayı yükünü üstlenmesiyle farkı kapatan Aras İTÜ, Lett'in de pota altında bulduğu basketlerle 28. dakikada 58-57 yeniden öne geçmeyi başardı. Ancak Washington ve Tufan ile oyundaki dengeyi koruyan Galatasaray, son periyoda 63-59 önde girdi. 
     4. periyoda Daley, Tufan ve Burak ile hızlı başlayan Galatasaray, 35. dakikada farkı 13 sayıya 80-67 kadar çıkardı. Daha sonra Holloway ve Harun ile dış atışlara yönelen Aras İTÜ, bitime 2.5 saniye kala Levent Türknas'ın kullandığı 2 serbest atışı da sayıya çevirerek, maçtan 87-86 galip ayrıldı. 
     Karşılaşmanın bitiminde Galatasaray Basketbol Şubesi Yöneticisi Ali Kazaz ile antrenör Halil Üner, hakemlerin üzerine yürüdü. Yaşanan arbedede güvenlik güçlerinin araya girmesiyle olayın büyümesi önlendi. 
     
</TEXT>
</DOC>
