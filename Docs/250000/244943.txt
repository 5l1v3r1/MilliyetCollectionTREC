<DOC>
<DOCNO> 244943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun21.html </URL>
<DATE> 2004/06/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Atina 2004 Olimpiyatları'nda ABD'liler stad içinde silahlı olacak 
</HEADLINE>
<TEXT>

     Atina 2004 Olimpiyat Oyunları'nda Amerikalı atletlerin güvenliğiyle sorumlu görevlilerin stat içinde de silahlı dolaşacakları iddia edildi. 
     Atina'da yayımlanan Ta Nea gazetesi, ABD'nin yoğun baskısı sonrasında, Yunan hükümeti ile ABD arasında, resmi olarak açıklanmayan, güvenlikle ilgili bir dizi anlaşmaya varıldığı, bu çerçevede Atina Olimpiyatları'na katılacak Amerikalı sporcuların, stat içinde de silahlı görevlilerce korunacağını öne sürdü. 
     Gazete, sayıları 150 civarında olan silahlı güvenlik görevlilerinin arasında Yunanlıların da olduğunu, bunların Atina'daki ABD Büyükelçiliği tarafından eğitildiklerini kaydetti. 
     Ta Nea, sporcularını terör saldırılarında olası hedef varsayan İngiltere ile İsrail'in de Yunanistan ile benzeri anlaşmalar yaptığını belirtti. 
     Gazete, Yunan hükümeti ile ABD arasında ''masa altında imzalanan'' diğer bir anlaşmanın ise ister Yunan havalimanından isterse dış ülkeden gelen uçakların kontrollerinin, hava korsanlarının eline geçtiğinin belirlenmesi halinde düşürülmelerini öngördüğünü yazdı. 
     Ta Nea, anlaşmalar çerçevesinde Yunanistan limanlarına varan tüm konteynerlerin sistemli kontrolden geçirileceklerini de kaydetti. 
     
</TEXT>
</DOC>
