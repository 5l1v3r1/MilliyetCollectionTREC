<DOC>
<DOCNO> 231195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/yazar/asik.html </URL>
<DATE> 2004/04/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Haçlıların özürü 
</HEADLINE>
<TEXT>

   
   Katolikler, haçlı seferleri sırasında İstanbul'da düzenledikleri yağmadan dolayı Fener Rum Patriği Bartholomeos'tan özür dilemişler... 
   Lyon Başpiskoposu Kardinal Philippe Barbarin, 800 yıl öncesi haçlı seferinden hristiyanların büyük üzüntü duyduğunu bildirmiş... 
   Kardinal eğer samimi ise... 800 yıl önce haçlıların İstanbul'dan söküp götürdükleri şu anda Venedik'te olan at heykelleri dahil tarihi eserlerin iadesi için bir kampanya başlatsın... Eserlerin ait olduğu mekanlara dönüşünü sağlasın. En azından o eserlerin çalıntı olduğunu Avrupa'ya ilan etsin... 
   Samimiyet somut belirti ister... 
   
   Gurur ve kibir    Sakıp Sabancı ile ilgili yayınlarda aile kabristanındaki ibareden de söz edildi. Sanırız babası tarafından söylenmiş 
   "Hilek rlık ahmaklık, gurur eşekliktir" 
   Profesör Kamuran Ayhan gönderdiği notta diyor ki 
   - Gurur sözcüğü ile "kibir" denilmek istendi herhalde. Gururlu ve onurlu olmak iyi bir şeydir... Kibir kötüdür... 
   
   Büyük Ortadoğu Planı tutarsa "ulus" devletler yıkılıp "uslu" devletler kurulacak. 
   Akif Kökçe 
   
   Başbakan Erdoğan'la KKTC 
   Cumhurbaşkanı Denktaş arasında 
   gerginlik tırmanıyor. 30 yıl önce 
   Kıbrıs Türklerini Rumlara 
   karşı korumak için barış 
   harek tını yapmıştık. Bu gidişle bir 
   harek t da Kıbrıs Türklerine karşı 
   yapılacak herhalde. 
   Arif Ayhan 
   
   Kemal Derviş    CHP Milletvekili Kemal Derviş, partisinin Merkez Yönetim Kurulu MYK üyeliği ve Genel Başkan Yardımcılığından istifa etti. Yaptığı açıklamada 
   - Yerel seçimlerden sonra bu görevleri sürdürmemin bir yarar sağlamayacağını düşündüm, dedi. 
   Yerel seçimlerden önce bu görevleri sürdürmesi ne gibi yararlar sağladı Onu açıklamadı 
   Açıklamasının satır aralarında parti için muhalefete devam edeceği de açık şekilde görülüyor... 
   Derviş CHP'nin başlıca derdidir... 
   CHP 1999 - 2002 yılları arasında, Oğuz Oyan, Yakup Kepenek, Mehmet Tomanbay, Aziz Konukman gibi uzmanların da katkılarıyla İMF politikalarına karşı ulusal politikalar geliştirmişti. Ne var ki 3 Kasım seçimlerine çeyrek kala Kemal Derviş'in partiye dahil olmasıyla o güne dek şekillendirilen politikalar rafa kaldırıldı CHP, İMF çizgisi üzerine oturtuldu 
   CHP'nin en büyük handikapı da bu oldu... 
   Bir muhalefet partisi hem İMF politikalarını destekler hem İMF'ci iktidar partisine muhalefet edebilir mi 
   İMF çizgisindeki parti emekçi kitelleri kucaklayabilir mi 
   Kemal Derviş'e gelince... O bugüne dek sol adına bir tek cümle söylememiş olsa da "solcu" sıfatını taşıyor, CHP'den çok AKP'yi alkışlıyor olsa da CHP'li sayılıyor ve partinin altını oymaya devam ediyor... 
   CHP'liler Kemal Derviş ile yol arkadaşlığı yol ayrımına gelmiş görünüyor... 
   
   Şu bizim ahlakçılar    Kimileri çok ahlakçıdır. Alkole karşıdır, heykele karşıdır, kadınların başı açık gezmesine karşıdır, mayolu resimlere karşıdır... Ne var ki bu ahlakçılar büyük hırsızlıklar, ahlaksızlıklar, yolsuzluklar konusunda hiç mi hiç hassas değildir. Çoğu, nitelikli zimmet gibi suçlardan yargılanmakta, üstelik yargıdan da kaçmaktadır. Kimisi dinin yeryüzündeki bekçisidir ama yanıbaşında din kardeşleri katledilirken katilden yana saf tutmaktadır... Anton Çehov' un şu sözü durumu özetlemektedir 
   - Onlar gerekmediği zaman dürüst ve gerçekçidirler. Ve gerekmediği sürece.... 
   
   Belediyeler...    AKP ve CHP liderleri seçilen belediye başkanlarını Ankara'da toplayarak onlara kimi öğütler verdiler. Başbakan Erdoğan "Telefonunuzu kapatmayın", Deniz Baykal "İşçi almayın" uyarısında bulundular... 
   SHP Genel Sekreteri Fikri Sağlar dün yaptığı açıklamada dedi ki 
   - Öncelikle yapılması gereken uyarı, mal beyanı vermeleri konusunda olmalıydı. Seçilen başkanlar ve belediye meclis üyeleri, eşleri ve çocuklarıyla birlikte mal varlıklarını göreve başlar başlamaz açıklamalıydılar... 
   Yeter mi 
   Bizce belediye başkan ve meclis üyeleri mal beyanlarını yalnız göreve başlarken değil, görevleri biterken de açıklamalılar... 
   Siyasi partiler bu konuda hassas olmalı... 
   Tabii ki bu hassasiyetin doğması için vatandaşın da baskısı olmalı... 
   Vatandaş pek oralı görünmüyor... 
   
   
   ABD Eski Savunma Bakan Yardımcısı Richard Perle "Müslüman dünyanın birkaç Atatürk'e daha ihtiyacı var" demiş... Bir tanesine bile tahammül edemiyorsunuz... Hangi birkaç 
   Haldun Ertem 
   
   Orhan Veli    Orhan Veli Kanık'ın, bu unutulmaz şairin 90'ıncı doğum günüydü dün... Onu "Ekmek" adlı şiiriyle anıyoruz 
   
   Dilimin ucunda bir eski arkadaş adı 
   Unutulmuş şekilleri taşıyan bulutlar 
   Bir gökyüzü genişliğiyle ruhuma dolar 
   Otların üstüne sırt üstü yatmanın tadı 
   
   Avucumda sıcaklığını duyduğum ekmek 
   Üstümde hatırası kadar güzel sonbahar 
   O bembeyaz, o tertemiz bulutlara dalar 
   Düşünürüm, bir çocuk türküsü söyleyerek 
   
   
      
   
   
</TEXT>
</DOC>
