<DOC>
<DOCNO> 212774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sontur33.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Güçlü ''Kayıplarımızın az olmasını diliyoruz'' 
</HEADLINE>
<TEXT>

     Tarım ve Köyişleri Bakanı Sami Güçlü, Konya'daki bina çökmesinde kayıpların az olmasını diledi. Konya'nın kendi imkanları çerçevesinde gereken müdahaleyi yaptığını belirten Güçlü, yardım ekiplerinin beklendiğini söyledi. 
     Olay yerinde incelemelerde bulunan Güçlü, AA muhabirinin sorularını yanıtladı. Güçlü, olayı, ''büyük bir kaza'' olarak nitelendirdi. Sami Güçlü, şöyle devam etti 
     ''Çöküş nedeni konusunda farklı ifadeler var. Konya'daki sivil savunma ekipleri çalışmalarını südürüyor. İçişleri Bakanlığı'nın ekipleri yolda. Helikopterle gelen ekiplerin Konya Havaalanı'na inmesini bekliyoruz. Gerekli hazırlıkları yaptık. Gelecek ekibin çalışması için tedbirlerimizi aldık.'' Bir soru üzerine, müdahalede gecikme olmadığını belirten Güçlü, ''Uzman ekibin olmaması nedeniyle gelen ekipleri bekliyoruz. Binanın çökmesi ile birlikte Konya kendi imkanları dahilinde gereken müdahaleye yapmıştır'' diye konuştu. 
     ''Geçmiş olsun'' dileğinde bulunan Güçlü, ''Kayıplarımızın az olmasını diliyoruz'' dedi. 
     

     
</TEXT>
</DOC>
