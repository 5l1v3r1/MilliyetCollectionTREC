<DOC>
<DOCNO> 204312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/spor/bvol.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile şirketi 
</HEADLINE>
<TEXT>

      ZEKİ KUBAN 

   
   ECZACIBAŞI'NIN Hırvat voleybolcusu Barbara Ruzic, ailesine de İstanbul'da iş buldu. Geçen sezon yapılan teklife, "Basketbolcu eşime de kulüp bulunursa gelirim" yanıtını veren ve gelemeyen Ruziç, bu sezon eşi Tomislav'ın, Beşiktaş'a transfer edilmesiyle Eczacıbaşı forması giymeye başladı. 
   BARBARA'NIN şansı bununla bitmedi. Voleybol antrenörü olan babası Ivıca Zelic de Eczacıbaşı ile anlaştı. Ardından voleybolcu kardeşi, Şişli takımı ile sözleşme yaptı. Annesi ve kızını da Türkiye'ye getirten Barbara Ruzic, böylece ailesinden fire vermeden İstanbul'a yerleşti. 
   
   Bu çağda bu kafa    Şortla oynamadılar 
   MİLLİ Eğitim Bakanlığı'nın, Erzurum'da düzenlediği Liselerarası Voleybol Grup Birinciliği maçlarına, eşofmanla çıkmak isteyen sporcu kızlara, izin verilmedi. Kars Anadolu Lisesi Antrenörü Cafer Karaman, ailelere maça eşofmanla çıkaracakları yolunda söz verdiklerini belirterek, "Ancak Voleybol Federasyonu'nun kararı gereği eşofmana izin verilmedi. Oyuncuların bazıları şort giymeyi kabul etti, giymek istemeyenler tribünde oturdu" dedi. 
   
   
   
</TEXT>
</DOC>
