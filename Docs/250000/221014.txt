<DOC>
<DOCNO> 221014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sonspo05.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler Ligi'nde dev maçlar.. İşte program... 
</HEADLINE>
<TEXT>

     Futbolda Avrupa Şampiyonlar Ligi'nde 2. tur rövanş ile UEFA Kupası'nda 4. tur ilk maçları bugün başlıyor... 
     Avrupa Şampiyonlar Ligi'nde 2. turun rövanş maçları bugün ve yarın oynanacak, UEFA Kupası'nda 4. turun ilk maçları için takımlar 11 Mart Perşembe günü sahaya çıkacak. 
     
     Nihat'lı Sociedad’ın son şansı 

     İspanya Ligi’nde sıkıntılı günler yaşayan Real Sociedad bugün iddiasının sürdüğü tek kulvar olan Şampiyonlar Ligi’nde Olympique Lyon’a karşı 2. tur rövanşına çıkacak. 
     İlk maçı 1-0 kaybeden Mavi-Beyazlılar, çeyrek finale yükselmek için 2 farklı veya 2-1, 3-2, 4-3 gibi skorlarla kazanmak zorunda. Sociedad’da Nihat ilk 11’de başlayacak. 
     Sakatlığı süren kaleci Westerweld ile savunma oyuncusu Boris yok. Defansında problem yaşayan ev sahibinde ise Cacapa, Revelliere, Berthod ve Carriere sakatlıkları nedeniyle forma giyemeyecek. Mücadeleyi Star TV 21.45’ten itibaren naklen yayınlayacak. 
     
     Kuralar 12 Mart'ta çekilecek 

     UEFA Kupası 4. turundaki tek Türk ekibi olan Gençlerbirliği, bu turdaki rakibi İspanya'nın Valencia takımıyla ilk maçı Ankara'da yapacak. 19 Mayıs Stadı'ndaki maç, saat 20.30'da başlayacak ve Show TV'den naklen yayınlanacak. 
     Kupada 4. turun rövanş maçları, 25 Mart Perşembe günü yapılacak ve çeyrek finalist 8 takım belli olacak. 
     Avrupa Şampiyonlar Ligi'nde ise çeyrek ve yarı final maçlarının kuraları, 12 Mart Cuma günü İsviçre'nin Nyon kentinde çekilecek. 
     Kupalarda haftanın maç programı şöyle 
     AVRUPA ŞAMPİYONLAR LİGİ 
     

BUGÜN MAÇ İLK MAÇ SKORU Chelsea İngiltere -Stuttgart Almanya 1-0 Manchester United İngiltere -Porto Portekiz 1-2 Olympique Lyon Fransa -Real Sociedad İspanya 1-0 Juventus Torino İtalya -Deportivo La Coruna İspanya 0-1 YARIN Arsenal İngiltere -Celta De Vigo İspanya 3-2 Real Madrid İspanya -Bayern Münih Almanya 1-1 Milan İtalya -Sparta Prag Çek Cumhuriyeti 0-0 Monaco Fransa -Lokomotiv Moskova Rusya 1-2      UEFA KUPASI 
     

SAAT MAÇ 20.30 Gençlerbirliği Türkiye -Valencia İspanya 21.30 Bordeaux Fransa -Club Brugge Belçika 21.30 Auxerre Fransa -PSV Eindhoven Hollanda 21.45 Newcastle United İngiltere -Real Mallorca İspanya 22.00 Benfica Portekiz -Inter İtalya 22.00 Liverpool İngiltere -Marsilya Fransa 22.00 Celtic İskoçya -Barcelona İspanya 22.30 Villarreal İspanya - Roma İtalya      
</TEXT>
</DOC>
