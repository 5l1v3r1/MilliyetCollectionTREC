<DOC>
<DOCNO> 210945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/guncel/gun90.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
      ShockHabercilerden ve SerinDuruşçulardan gelenler... 
   Az önce vedalaşıp ayrıldığınız birini 5-10 dakika sonra tekrar görünce "Acaba tekrar vedalaşsam mı " diye durduk yerde kendinize problem yaratır mısınız Vedalaşmayıp görmezden gelirseniz "Acaba yanlış anlamış mıdır " diye panik olur musunuz Umumi tuvaletlerde yanlışlıkla kapının kolunu tuttuğunuzda oradan elinize geçen ıslaklığa olabilecek "en kötü" anlamları yükleyip iğrenir misiniz Tv'deki filmlerde altta yazan "20sn. sonra devam edecek" yazılarının doğru olup olmadığını saat tutarak kontrol eder misiniz Eğer 25 saniye çıkarsa "bunu keşfeden ender insanlardan biriyim" diyerek içinizde küçük bir heyecan duyar mısınız Dolmuşta "bir milyonun üstünü şoför göndermezse isteyemem şimdi, en iyisi 5 milyon göndereyim de olayı garantiye alayım" diye düşünüp 5 milyon gönderir misiniz Biri espri yaptığında ve herkes çok güldüğü halde siz olayı anlamadığınızda, espriyi anlamış ama beğenmemiş gibi yapıp durumu kurtarmaya çalışır mısınız Tutmanız üzere atılan anahtar vb. cisimleri yakalayamayınca illa ki "tutamadım" der misiniz Pazar akşamı yarın işe gideceğinizi düşünüp ''keşke tarih iki gün sonra başlasaydı, bugün cuma akşamı olurdu...'' diye mantığın sınırlarını zorlar mısınız Sosyal ortamlarda ayakkabı çıkarmak gerektiğinde bir iki kere delik çorapla yakalandıktan sonra bu konuda hırs yapıp, sonraki misafirliğe özenle yıkanmış yeni bir çorapla gidip gururla ayakkabınızı çıkardıktan sonra, ortamdaki iki kişinin parmak uçlarının delik olduğunu fark edince kendi kendinize içinizden övünürken, o insanların bu olayı hiç takmadığını ve gayet rahat sohbete katıldığını görüp "peki ben yıllarca bu ıstırabı boşu boşuna mı çektim, benim çorabım delik olsaydı kesin alay ederlerdi..." sarmal soruları içinde kendi kendinizi yiyip bitirip kendi çapınızda gecenizi zehir eder misiniz Cümle dediğin budur Yazdıkları takıntıları analiz ederek, SerinDuruş'ta yayımlanan takıntı sahiplerinin cinsiyetlerini tahmin etmeye çalışır mısınız Takıntıları okurken kendi takıntılarınızdan daha gariplerini görünce "benden daha tuhaf insanlar da varmış demek ki..." diyerek garip bir rahatlama hisseder misiniz 
   
   Bu tat aceleye gelmez .. 
   Kont Dracula 
   
   Nevada araştırmaları    Nevada'da yapılan bir başka araştırmaya göre Türk insanının 73'ü insan ilişkilerinde samimiyeti "cığım", "ciğim", "cuğum" gibi eklerle ifade ediyor. Canımcığım, Aliciğim, Mahmutçuğum vs... Yine aynı araştırma sonucuna göre araştırmaya katılan deneklerin sadece 3'lük kısmı bu ifadeleri sulu ve abuk buluyor... 
   
   Kar yağınca yapılan enteresan şeyler Top5    1 Fırına hücum edilerek normalin 3 katı ekmek alınması... 
   2 Normal bir günde evde otururken hiç kimse giyinip aşağıya inmeyi kabul etmezken, "Hadi inip kartopu oynayalım, kardan adam yapalım, karda yuvarlanalım. Hastalık mı Bir şey olmaaaaz " denilerek 5 kat giyinip cümbür cemaat aşağıya inilmesi... 
   3 Elektrik kesilmelerinden dolayı çözülen buzluktaki gıdaların bir şekilde yemek haline dönüştürülerek en az 3 günlük yemeğin hazırlanması... 
   4 9 milyara çıkan yıllık vergilerine rağmen jeep'lere imrenerek bakılması. Jeep'i olanların 9 milyarlık vergiye daha bir sempatik bakması... 
   5 Kar yağıp yolda kalınca, hemen oradaki satıcıdan mutlaka bir zincir satıcısı belirir zincir alınarak tipi altında lastiklere takılması... 
   
   Brrr 
   ''Benim kafamda senin gibi 32 tane psikopat dolaşıyor... Senin kafanı kırarım, beynine sıkarım, kanını akıtırım, sonra da karşısına geçer kebabımı yerim...'' b b 
</TEXT>
</DOC>
