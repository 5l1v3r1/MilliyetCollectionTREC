<DOC>
<DOCNO> 241775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sontur22.html </URL>
<DATE> 2004/05/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kafa atarken adam öldürmeye 4 yıl 4 ay hapis cezası .. 
</HEADLINE>
<TEXT>

     Kocaeli'nin Kandıra İlçesi'nde, geçen yıl kavga sırasında kafayla vurduğu kişinin düşerek ölümüne neden olmakla suçlanan zanlı, 4 yıl 4 ay hapis cezasına çarptırıldı. 
     Kocaeli 1. Ağır Ceza Mahkemesi'ndeki duruşmada, tutuklu sanık Adem Ceylan 20 ile aldığı kafa darbesi sonucu yere düşen ve başını betona çarparak ölen Okan Ayar'ın 19 babası Selami Ayar hazır bulundu. 
     Duruşmada söz alan Ayar'ın avukatı Merih Kavukçu, Adem Ceylan ile ölen Okan Ayar arasında kız meselesi yüzünden çıkan kavgada, Okan Ayar'ın kafa darbesi sonucu yere düştüğünü ve başını betona çarparak öldüğünü anımsatıp, sanığın cezalandırılmasını istedi. 
     Sanık avukatı Hüseyin Acurman ise müvekkilinin ağır tahrik altında olduğunu belirterek, bu hususun dikkate alınmasını istedi. 
     Mahkeme heyeti, olayın ağır tahrik altında geliştiğine dikkate alarak Adem Ceylan'a, 4 yıl 4 ay hapis cezası verdi. 
     Cezayı az bulduğunu ifade eden baba Selami Ayar, kararı temyiz edeceğini belirtti. 
     
</TEXT>
</DOC>
