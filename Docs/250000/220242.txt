<DOC>
<DOCNO> 220242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun10.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail-Batı Şeria arasında şiddetli iki patlama, 3 Filistinli öldü. 
</HEADLINE>
<TEXT>

     İsrail ile Gazze Şeridi arasındaki Erez geçidinde bir intihar eylemcisi ile silahlı bir kişinin saldırısı sonucunda, 3 Filistinlinin öldüğü, 15 kişinin yaralandığı bildirildi. 
     İsrail ordusundan yapılan açıklamada, saldırganlardan birinin bulunduğu aracın Erez geçidinin İsrail tarafına girdiği ve ateş açıldığı, İsrail askerlerinin de karşı ateşle cevap verdiği belirtildi. 
     Açıklamada, ikinci saldırganınsa geçidin Filistin tarafında bir araç içinde kendini havaya uçurduğu kaydedildi. 
     Hastane kaynakları, Erez geçidinden birkaç yüz metre ileride meydana gelen olayda 3 kişinin öldüğünü, 15 kişinin yaralandığını söyledi. Kaynaklar, yaralı Filistinli polislerden 2'sinin durumunun ağır olduğunu kaydetti. 
     Ambulans ve Filistin güvenlik güçlerinin olay yerine hareket ettiği belirtildi. 
     
</TEXT>
</DOC>
