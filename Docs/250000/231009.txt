<DOC>
<DOCNO> 231009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonsiy28.html </URL>
<DATE> 2004/04/13/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Genelkurmay Başkanı Bedelli askerliğin uygun olduğun düşünmüyorum 
</HEADLINE>
<TEXT>

     Genelkurmay Başkanı Orgeneral Özkök, bedelli askerlikle ilgili bir soru üzerine bundan geçmişte beklenen gelirin sağlanamadığını, bugünkü kaynak ve ihtiyacın da uygun olmadığını belirterek, ''Bedelli askerliğin uygun olduğunu düşünmüyorum'' diye konuştu. 
     Öte yandan Özkök, ''Kıbrıs'ta 24 Nisan'da Annan Planı konusunda yapılacak referandum için 'evet' ya da 'hayır' demenin kendisi için uygun olmayacağını'' söyledi. 
     Orgeneral Özkök, Genelkurmay Başkanlığı Karargahı Orbay Salonu'nda düzenlediği basın toplantısında, gazetecilerin sorularını da yanıtladı. 
     Genelkurmay Başkanı Orgeneral Özkök, Annan Planı'na ''evet ya da hayır diyip diyemeyeceği'' yönündeki soruya karşılık, ''9 bin sayfalık plan. Çoğunluğu federal yasalar ve uluslararası antlaşmalardan oluşuyor. Herkesi ilgilendiriyor, müteselsil olarak karar mekanizmalarına kadar geliyor. Buna evet ya da hayır demek benim için uygun olmaz'' dedi. 
     Genelkurmay Başkanı, Başbakan Erdoğan'ın KKTC Cumhurbaşkanı Denktaş ile ilgili ''Türkiye yerine Kıbrıs'ta konuşmalı'' yönündeki sözlerini değerlendirmesini isteyen bir gazeteciye, ''Sayın Başbakan'ın görüş belirttiği bir konuda benim bir görüş belirtmem olmaz. Takdir KKTC Cumhurbaşkanı'nındır'' karşılığını verdi. 
     Orgeneral Özkök, bir gazetecinin ''Denktaş Kara Harp Okulu öğrencileri için bir bir konferans verse...'' sözleri üzerine, ''Son anda akla gelmiş parlak fikirlerden daima korkarım'' ifadesini kullandı. 
     
</TEXT>
</DOC>
