<DOC>
<DOCNO> 208258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/yasam/ayas.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızına ikinci hayatı verdi 
</HEADLINE>
<TEXT>

   Doğuştan siroz hastası olan 15 aylık kızı için hastanelerde adeta mahk m gibi yaşayan Melek Güven, diğer çocuğunu tam bir yıl boyunca görememiş... 
      NESRİN COŞKUN İzmir DHA 
   
   İstanbul'da bir triko atölyesinde çalışan Melek Güven'le 34 bir nakliyat şirketinde şoförlük yapan Latif Güven 39 , yedi yıl önce dünyaya gelen oğullarına Uğur Berk ismini verdi. 15 ay önce de kızları Meltem dünyaya geldi. 
   Ancak, Meltem 20 günlükken ağır bir sarılık geçirdi. Ana karnında siroza yakalanan Meltem'in safra kesesi ve karaciğer dışı safra kanallarının olmadığı belirlendi. 70 günlükken ameliyat edilen Meltem'in doktorları ileride karaciğer nakli yapılması gerektiğini söyledi. Yaklaşık yedi ay hastanede tedavi gören Meltem, bu dönemde sadece altı geceyi evinde geçirdi. Hastanelerden kurtulamayan kızlarının büyümemesi ve sapsarı teni, Güven çiftini perişan etti. 
   Melek Güven, kızını 17 Haziran 2003'te Ege Üniversitesi Hastanesi Çocuk Sağlığı ve Hastalıkları Kliniği'ne yatırdı. Ameliyat için kilo alması gereken Meltem, 100 gün boyunca özel mama ve yöntemlerle beslendi. Ağırlığı 4 kilo 200 gramdan 6.5 kilograma çıktı. 24 Eylül'de annesinden alınan karaciğer parçası Melek'e nakledildi. Doğum günü 6 Ekim'i de hastaneye kutlayan Meltem, bağırsaklarında meydana gelen rahatsızlık nedeniyle ertesi gün yeniden ameliyat masasına yattı. Aylarını hastane odaları ve yoğun bakım ünitelerinde geçiren Güven, Ramazan Bayramı'nın ikinci günü çifte mutlulukla moral buldu. Meltem'le birlikte taburcu olan Güven, zorunlu olarak Bornova'da kiraladıkları evde aylardır görmediği oğluyla buluştu. 
   
   Her şey güzel olacak 
   Oğlu Berk'i bağrına basan Güven, zor günlerle ilgili duygularını şöyle dile getirdi "Eşim her yönüyle destek oldu. Oğlumuza şimdi ev sahibim bakıyor. Akşamları da babası evde oluyor. Doktorlar 'tamam' diyene kadar İzmir'deyim. Ben Meltem'le, Latif de Berk'le fiziken bölünmüş, ruhen bir arada yaşam sürüyoruz." 
   Kızının günden güne iyileşmesi nedeniyle sevinçten ağladığını belirten Güven, "Oğlumu özlüyorum. Her akşam okul çıkışı ve yatmadan önce mutlaka telefonla konuşuyorum. Hasretim çok ağır basıyor. Karı koca iki evladımız için yaşıyoruz" dedi. 
   
   
</TEXT>
</DOC>
