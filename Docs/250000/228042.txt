<DOC>
<DOCNO> 228042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sontur21.html </URL>
<DATE> 2004/04/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hırsızlık için gittiği evlerde 29-74 yaşı arası 7 kadına tecavüz etti 
</HEADLINE>
<TEXT>

     İzmir'in Buca İlçesi'nde, hırsızlık amacıyla girdiği evlerde, kadınlara tecavüz ettiği, para ve altınlarını gasp ettiği iddia edilen sanığın, toplam 189 yıl hapis cezası istemiyle yargılanmasına başlandı. 
     İzmir 7. Ağır Ceza Mahkemesi'ndeki duruşmaya tutuklu sanık Kenan Yıldırım 24 katıldı. 
     F.U. 59 , H.Y. 44 , R.P. 72 , A.D. 74 , F.Ç. 38 , P.K. 29 ve F.O'ya 71 önce tecavüz edip, sonra altın ve paralarını gasp ettiği iddiasıyla hakim karşısına çıkan Yıldırım, tecavüz suçlamalarını kabul etmedi. 
     Yıldırım, H.Y. adlı kadınla bir süre birlikte yaşadıklarını ve daha sonra ayrıldıklarını belirterek, ''ayrıldığım için bana iftira ediyor'' dedi. 
     F.Ç'nin evine hırsızlık için girdiğini, para ve altınlarını aldığını, ancak tecavüz etmediğini savunan sanık, iddianamede adı geçen diğer kadınları tanımadığını söyledi. 
     Mahkeme, hakkında gasp suçundan her biri için 20'şer, tecavüz suçundan da her kadın için 7'şer yıl hapis cezası istenen Yıldırım'ın tahliye talebini reddederek duruşmayı erteledi. 
     
</TEXT>
</DOC>
