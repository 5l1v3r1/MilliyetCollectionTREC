<DOC>
<DOCNO> 237423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun18.html </URL>
<DATE> 2004/05/05/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Ebu Garib cezaevinin önünde gösteri... 
</HEADLINE>
<TEXT>

     Bağdat'taki Ebu Garib cezaevinin önünde toplanan yüzlerce Iraklı gösteri yapıyor. 
     Sayıları 500 civarındaki göstericiler, Saddam Hüseyin döneminde zulmün simgesi haline gelen cezaevinin önünde, şimdi de Amerikan askerlerinin tutuklulara yaptığı işkence ve kötü muameleyi protesto ediyorlar. 
     Iraklı tutuklulara işkence yapıldığının ortaya çıkmasından sonra düzenlenen bu ilk gösterinin, Sünni Ulema Şurası'nın çağrısı üzerine yapıldığı kaydedildi. 
     Göstericiler, ''Ebu Garib Amerikan gaddarlığının tanığı'', ''Amerikalı askerler ailelerinizin sizi beklediği evlerinize dönün'', ''Bu ülke Iraklıların'' yazılı pankartlar taşıyor. 
     Amerikalıların yaptığı işkencelerin fotoğraflarının basına yansıması, dünya kamuoyunda infial yaratmıştı. 
     
</TEXT>
</DOC>
