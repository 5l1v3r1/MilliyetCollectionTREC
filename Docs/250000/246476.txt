<DOC>
<DOCNO> 246476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun47.html </URL>
<DATE> 2004/06/09/ </DATE>
<TIME> 18.49 </TIME>
<AUTHOR>  </AUTHOR>
<HEADLINE>
Avrupa Parlemontosu DEP davasından memnun 
</HEADLINE>
<TEXT>

     Avrupa Parlamentosu Dışişleri Komisyonu AFET Başkanı Elmor Brok, yazılı bir açıklama yaparak, kapatılan DEP'in 4 eski milletvekilinin tahliye edilmelerine ilişkin Yargıtay kararını memnuniyetle karşıladıklarını bildirdi. 
     Avrupa Parlamentosu tarafından 1995 yılında Sakharov Düşünce Özgürlüğü Ödülü'ne layık görülen Zana'nın ve 3 milletvekili arkadaşının serbest bırakılma kararını memnuniyetle karşıladığını bildiren Brok, parlamentonun Zana ve arkadaşlarının serbest kalması için girişimlerde bulunduğunu, Avrupa İnsan Hakları Mahkemesi'nin de bu kişilerin adil yargılanmadıkları görüşünde olduğunu ifade ettiğini hatırlattı. 
     Açıklamada, AFET'in yargının işine karışmak gibi bir niyeti olmadığı belirtilerek, mahkumiyet kararını veren DGM'lerin, Avrupa standartlarına uymadığı için kaldırılacağına işaret edildi. 
     Brok, AFET'in, Zana ve arkadaşlarıyla ilgili hapis cezasının temyizde sona erdirileceğini umduğunu ifade etti. 
     
</TEXT>
</DOC>
