<DOC>
<DOCNO> 247140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/soneko34.html </URL>
<DATE> 2004/06/11/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
OYAK Renault Otomobil üretim ve ihracatında liderliğimiz sürüyor 
</HEADLINE>
<TEXT>

     OYAK Renault'nun, otomobil üretim ve ihracatında son 6 yıldır elinde bulundurduğu liderliği, yılın 5 ayında da koruduğu bildirildi. 
     OYAK Renault'tan yapılan yazılı açıklamada, firmanın, 2004 yılının ilk 5 ayında ürettiği toplam 84 bin 159 otomobilden bin 465'ini ihraç ettiği belirtildi. Buna göre, OYAK Renault'un ihracatının yüzde 62'sini ''Megane II Sedan'', yüzde 38'ini de ''Clio Symbol'' oluşturdu. 
     Sektör, bu dönemde toplam 118 bin 91 adet otomobil ihraç ederken, Türkiye'den dünya pazarlarına yapılan ihracatın yaklaşık yarısı Oyak Renault bantlarından çıktı. 
     Oyak Renault, mayıs ayında 10 bin 409'u ''Megane II Sedan'', 7 bin 220'si ''Clio Symbol'' olmak üzere, toplam 17 bin 629 otomobil üretti. Tam kapasiteyle çalışan fabrikada, çift vardiya ile günde 730 araç üretiliyor. 
     5 kıtada Avustralya'dan Yeni Zelanda'ya, Fransa'dan İngiltere'ye, Tayland'dan Mısır'a, Fas'tan Gine'ye, Kolombiya'dan Martinik'e toplam 0100 ülkeye ''Clio Symbol'' ve ''Megane II Sedan'' ihraç eden Oyak Renault'un, iç pazarda da hızla artan talebi karşılamak için tam kapasiteyle çalıştığı kaydedildi. 
     
</TEXT>
</DOC>
