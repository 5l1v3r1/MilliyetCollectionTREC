<DOC>
<DOCNO> 218824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sontur39.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman turisti öldüren katil zanlısı Ümit Çelik tutklandı 
</HEADLINE>
<TEXT>

     Antalya'da otomobil kiraladıktan sonra 15 gün haber alınamayan ve dün akşam İzmir'deki ormanlık alanda cesedi bulunan Alman turistin katil zanlısı Ümit Çelik, tutuklandı. 
     Alınan bilgiye göre, Asayiş Şube Müdürlüğü Cinayet Büro Amirliği'ndeki işlemlerinin ardından İzmir Cumhuriyet Başsavcılığı'na sevk edilen Ümit Çelik 23 , ifadesi alındıktan sonra tutuklanma talebiyle nöbetçi mahkemeye gönderildi. Çelik, nöbetçi mahkemede tutuklanarak Buca Cezaevi'ne konuldu. 
     Antalya'da otomobil kiraladıktan sonra 15 gün kendisinden haber alınamayan Alman Turist Simon Gerhart'ı arama çalışmaları sürdürülürken, polis, otomobilin İzmir'deki bir tamir atölyesinde olduğunu belirlemiş ve Ümit Çelik'i yakalamıştı. 
     Çelik sorgusunda, Galip Y. ile birlikte, Simon'u para için öldürdüklerini ve cesedini ormanlık alana attıklarını söylemişti. Ekipler, Ümit Çelik'in yer göstermesiyle Simon'un cesedini bulmuştu. 
     
</TEXT>
</DOC>
