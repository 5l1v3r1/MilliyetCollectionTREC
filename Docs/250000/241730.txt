<DOC>
<DOCNO> 241730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo14.html </URL>
<DATE> 2004/05/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Beşiktaş, UEFA kriterlerine uygun bulunarak, lisans almaya hak kazandı 
</HEADLINE>
<TEXT>

     Beşiktaş'ın, UEFA kriterlerine uygun bulunarak, lisans almaya hak kazandığı bildirildi. 
     Beşiktaş Futbol Yatırımları Sanayi ve Ticaret A.Ş'den yapılan açıklamada, siyah-beyazlıların mart ayı içinde UEFA-Türkiye Futbol Federasyonu Kulüp Lisans Sistemi için başvuruda bulunduğu, yapılan incelemeler sonucunda Beşiktaş A.Ş'nin tüm kriterlere uygun bulunarak, lisans almaya hak kazandığı kaydedildi. 
     Açıklamada, 2 ay boyunca, Kulüp Lisans Talimatı hükümleri doğrultusunda yapılan incelemeler sonucunda Futbol Federasyonu Yönetim Kurulu'nun 18 Mayıs 2004 tarih ve 80 sayılı toplantısında alınan karar ile Beşiktaş A.Ş'nin lisans alma hakkına sahip olan 4 kulüpten biri olduğu belirtildi. 
     
</TEXT>
</DOC>
