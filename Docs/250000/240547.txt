<DOC>
<DOCNO> 240547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur07.html </URL>
<DATE> 2004/05/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Trafik canavarı Şişli'de kaldırıma çıktı 2 ölü, 1 yaralı 
</HEADLINE>
<TEXT>

     Şişli'de, kontrolden çıkan otomobilin kaldırımda çarptığı 2 kişi öldü, 1 kişi de yaralandı. 
     Erhan Özcan yönetimindeki 34 HV 643 plakalı otomobil, Mecidiyeköy Kavaklı Sokak üzerinde sürücünün direksiyon hakimiyetini kaybetmesi sonucunda kaldırıma çıktı. 
     Kaldırımda yürüyen Yusuf Öznalbant 56 ile Mahir Yılmaz'a 68 çarpan otomobil, daha sonra çöp konteyneri ile aydınlatma direğine çarpıp ters dönerek durdu. 
     Otomobilin çarptığı Öznalbant, olay yerinde hayatını kaybetti. Ağır yaralı olarak Florence Nightingale Hastanesi'ne kaldırılan Yılmaz da tüm müdahalelere rağmen kurtarılamadı. 
     Otomobilin çarpmasıyla hareket eden çöp konteynerinin vurduğu Erol Kandemir 20 ise yaralı olarak kaldırıldığı Şişli Etfal Eğitim ve Araştırma Hastanesi'nde tedavi altına alındı. 
     Kazayı hafif sıyrıklarla atlatan Erhan Özcan, polis tarafından gözaltına alındı. 
     Görgü tanıkları, Erhan Özcan'ın başka bir otomobil sürücüsüyle yarış halinde olduğunu öne sürdüler. 
     Polisin kazaya ilişkin başlattığı soruşturma sürüyor. 

     
</TEXT>
</DOC>
