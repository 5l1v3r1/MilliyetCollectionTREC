<DOC>
<DOCNO> 200046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo32.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'dan açıklama Aybaba'yı istifaya zorlamadık 
</HEADLINE>
<TEXT>

     Trabzonspor Kulübü Yönetim Kurulu, görevinden istifa eden teknik direktör Samet Aybaba'yı istifaya zorlamadıklarını bildirdi. 
     Bordo-mavili kulübün yönetim kurulu, yaptığı yazılı açıklamada, Samet Aybaba'nın bir TV canlı yayınında, ''Trabzonspor Kulübü'ne ceza verilmelidir, sahası kapatılmalıdır'' biçiminde bir demeçte bulunduğunu, bundan sonrada Aybaba'dan bir savunma istedikleri halde bunun yerine getirilmediği belirtildi. 
     Açıklamada, Aybaba'nın savunmasını vermemesinin ardından yönetim kurulunun bir durum değerlendirmesi yaptığı da kaydedilerek, şu ifadelere yer verildi 
     ''Yönetim kurulumuz, oyuncu transferine kadar her konuda teknik direktörle uyum içinde çalışmış ve desteğini esirgememiştir. Bu desteğe rağmen kulübümüzü, yönetim kurulumuzu ve taraftarlarımızı hedef alan bu açıklamalara duyarsız kalmamızın, Trabzonspor Kulübü'nün büyüklüğünü ve ciddiyetine yakışmayacağının inancındayız. Bu cezanın yanlış olup olmadığı kamuoyunda tartışılabilir ancak teknik direktörü istifaya zorladığımız anlamını asla taşımaz. Ayrıca, futbol şube sorumlumuz Kenan Atalay ile saha içindeki tartışmanın istifaya neden olduğu da gerçeği yansıtmamaktadır.'' 
     
</TEXT>
</DOC>
