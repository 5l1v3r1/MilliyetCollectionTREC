<DOC>
<DOCNO> 237820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/soneko44.html </URL>
<DATE> 2004/05/06/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü yüzde 3.55'lik kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 627.72 puan kayıpla 17,624.05 puandan kapandı. 
     Hisse senetleri 2. seansta ortalama yüzde 3.44 oranında değer kaybetti. 
     İlk seanstaki 20.60 puanlık kayıp dikkate alındığında Borsa endeksi, günün tamamında 648.32 puan geriledi. Hisse senetlerinin günlük değer kaybı yüzde 3.55 oldu. 
     Endeks, 2. seansa 44.40 puan gerileyerek, 18,207.37 puan seviyesinde başladı. Seansın ilk yarısını 17,898.05 puandan geçen endeks, seans içinde en düşük 17,534.95, en yüksek 18,251.77 puanı gördü. 
     2. seans kapanışında, mali endeks 944.12 puan kayıpla 24,079.93 puana, sanayi endeksi 555.37 puan kayıpla 15,945.88 puana, hizmetler endeksi 186.47 puan kayıpla 9,505.69 puana geriledi. 
     Böylece ilk seansa göre mali grup hisseler ortalama yüzde 3.77, sanayi grubu hisseler ortalama yüzde 3.37, hizmet grubu hisseler ortalama yüzde 1.92 değer kaybetti. 
     2. seansta işlem gören toplam 310 hisse senedinden 289'u değer kaybetti, 14'ü değer kazandı, 7'sinin fiyatında değişiklik olmadı. 
     Seansta, 487 trilyon 412 milyar 785 milyon liralık işlem hacmi kaydedildi. Günlük işlem hacmi ise 998 trilyon 108 milyar 236 milyon lira olarak hesaplandı. 
     2. seansta Yapı Kredi Bankası, Desa Deri, Ülker, İhlas Holding ve Doğan Holding en yoğun işlem gören hisse senetleri olarak belirlendi. 
     
</TEXT>
</DOC>
