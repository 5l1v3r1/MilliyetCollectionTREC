<DOC>
<DOCNO> 216339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sontur23.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de kadın aday yok denecek kadar az... 
</HEADLINE>
<TEXT>

     AKP'de 890 belediye başkan adayı kesinleşerek açıklanırken, bu adaylar içinde kadın aday sayısı sadece 4'te kaldı. 
     AKP'de kadınların da siyasete katılımlarının artırılması çerçevesinde çok sayıda kadın aday gösterileceğine ilişkin beklentiler boşa çıktı. Parti yönetiminin kesinleştirerek açıkladığı 890 belediye başkan adayı içinde kadın aday sayısı 4 oldu. 
     AKP, İzmir'in Dikili, Giresun'un Doğankent, Konya'nın Yalıhüyük ve Muğla'nın Kavaklıdere ilçelerinde kadın aday gösterdi. Dikili'de Nesibe Örs, Doğankent'te Nazmiye Kabadayı, Yalıhüyük'te Asuman Topkara ve Kavaklıdere'de de Nuray Bozyer AKP'nin kadın belediye başkan adayı oldu. 
     Son gün açıklanacak adaylar arasında da İzmir'de Işılay Saygın başta olmak üzere yaklaşık 20 kadına yer verilmesi bekleniyor. 
     
</TEXT>
</DOC>
