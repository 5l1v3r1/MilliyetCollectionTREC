<DOC>
<DOCNO> 201007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/ekonomi/eko05.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmar Bankası ödemeleri iç borcu yüzde 2-3 artırır' 
</HEADLINE>
<TEXT>

   Devlet Bakanı Ali Babacan İmar Bankası ödemeleri iç borç stokunda yüzde 2-3'lük bir sıçramaya neden olur 
      ANKARA Milliyet 
   
   İmar Bankası mudilerine ödeme planına ilişkin yasa tasarısı TBMM Plan ve Bütçe Komisyonu'nda off-shore mağdurlarının istediği düzenleme yapılmadan geçti. 
   Maddelerin görüşülmesi sırasında konuşan Hazine'den sorumlu Devlet Bakanı Ali Babacan, ödemeler için ek bir vergi ya da bütçe harcamalarından kısıntının söz konusu olmayacağını belirtti. Babacan, bunun iç borç stokunda bir defalık artış olacağını belirterek, "Bu, iç borç stokunda yüzde 2-3'lük bir sıçramaya neden oluyor" dedi. 
   
   Tartışma yarattı 
   Babacan'ın, ödemelerin makro ekonomik dengeleri etkilemeyeceğini, halkın günlük yaşamı üzerinde bir etkisinin olmayacağını söylemesi üzerine, CHP Üyesi Birgen Keleş, Babacan'ın açıklamasını "Çok şirin ama komik" diye değerlendirirken, CHP'li Gürol Ergin, "Ne çekiyorsak zaten borçtan çekiyoruz" dedi. Tasarıyla, 2003 bütçe kanununun bir bendi kaldırılarak, Hazine'ye 8.5 katrilyonluk özel tertip DİBS ihraç olanağı getiriliyor. Tasarıya göre, bankadaki mevduat sahibi sayısı 378 bin 469, ödenecek mevduat tutarı da 7 katrillyon 967 trilyon lira olarak belirlendi. 
   Babacan, ilk ödemeler için Merkez Bankası'ndan Ziraat Bankası'na 2 katrilyon lira ayrıldığını, hesapların yapısı itibarıyla bunun tümünün çekilmesini beklemediklerini belirtirken, ödeme planı yapılırken enflasyonist ve faizlerin yükselmesi baskısı arasındaki dengenin gözetildiğini ve faizlerde bir artış beklenmediğini anlattı. 
   
   Araştırma yapılıyor 
   Babacan, bankanın iç borçlanma k ğıdı satış yetkisi bulunmadığına ilişkin yazının zamanında BDDK'ya ulaşmamasıyla ilgili sorumluluk tespiti için araştırma yapıldığını da belirtti. 
   
   Off-shore'dan dönüş yok    Devlet Bakanı Ali Babacan, geriye dönük olarak bir ay içinde off-shore hesaplarından yur tiçine, adeta bir panik havası içinde, garanti kapsamına alınmak üzere para aktarıldığını belirterek düzenlemeden geri adım atmadı. 
   Yasa bu şekliyle Genel Kurul'dan çıkarsa, bankaya el konulduğu tarihten geriye dönük olarak bir ay içinde mevduat hesaplarına aktarılan off-shore hesapları için herhangi bir ödeme yapılmayacak. 
   BDDK Başkan Yardımcısı Ahmet Şirin, off- shore'dan dönüş hızına bakıldığında son bir ay içinde öncesi ile kıyaslanamayacak artış olduğunu belirterek, banka müdürlerinin bankanın içinde bulunduğu durumu görerek hatırlı müşterilerin hesaplarını Türkiye'ye getirdiğini söyledi. Şirin, bu döneme ilişkin 618 trilyon liranın 22 trilyon lirasının hakim ortaklara ait olması, diğerinin de bu dönemde gelmesi nedeniyle ödenmesini düşünmediklerini bildirdi. 
   
   
</TEXT>
</DOC>
