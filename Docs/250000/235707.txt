<DOC>
<DOCNO> 235707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas04.html </URL>
<DATE> 2004/04/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Diana'nın kardeşi öldü... 
</HEADLINE>
<TEXT>

     Fransa'nın başkenti Paris'te 7 yıl önce sevgilisiyle geçirdiği trafik kazasında ölen İngiltere'nin Galler Prensesi Diana'nın üvey kardeşi, Kamboçya'da öldü. 
     Polisin açıklamasına göre, Diana'nın üvey kardeşi Adam Shand Kydd 49 , Kamboçya'nın başkenti Phnom Penh'de 2 Nisan'dan beri kaldığı, ayda 1,300 dolara kiraladığı lüks evde aşırı miktarda uyku hapı içerek öldü. Kydd'in bayan hizmetçisi pazartesi günü polisi haberdar etti. 
     Adli tıptan Prak Nhat, ''Bay Kydd öldürülmedi. Aşırı uyku hapından öldüğünü tahmin ediyoruz'' dedi. 
     Polisin kaydına göre, hizmetçisi, Shand'ın bir süredir başağrılarından mustarip olduğunu ve uyuyamadığını söyledi. 
     Shand Kydd'in cenazesi, Phnom Penh'deki İngiltere büyükelçiliğine götürüldü. 
     Kydd, turist olarak Kamboçya'da bulunuyordu. 
     
</TEXT>
</DOC>
