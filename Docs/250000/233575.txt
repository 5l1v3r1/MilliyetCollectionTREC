<DOC>
<DOCNO> 233575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo33.html </URL>
<DATE> 2004/04/21/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Fenerbahçe'ye, Serkan'ın transferi için verilen süre 3-4 gün uzatıldı... 
</HEADLINE>
<TEXT>

     Gençlerbirliği, Fenerbahçe'ye Serkan'ın transferi için bu akşama kadar verdiği süreyi 3-4 gün daha uzattı. 
     Gençlerbirliği Kulübü Başkanı İlhan Cavcav, Fenerbahçe Kulübü Başkanvekili Nihat Özdemir'in Almanya'dan kendisini arayarak 3-4 gün daha süre istediğini belirterek, ''Nihat Özdemir, beni telefonla arayarak Almanya'da olduğunu ve 3-4 gün içerisinde yurda döneceğini söyledi. Sayın Özdemir, döndükten sonra önce Fenerbahçe yönetiminde Serkan'ın transferi için bir karara varacaklarını, daha sonra da benimle görüşerek bu kararı bildireceklerini iletti. Ben de kabul ettim'' diye konuştu. 
     Cavcav, Özdemir'in Almanya'dan döndükten sonra Fenerbahçe yönetimin Serkan'ın transferi konusundaki kesin kararını vermesini de istedi. 
     
</TEXT>
</DOC>
