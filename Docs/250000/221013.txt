<DOC>
<DOCNO> 221013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sonspo04.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Frank de Boer Glasgow Rangers'ı karıştırdı 
</HEADLINE>
<TEXT>

     Galatasaray'a büyük ümitlerle transfer edilen ancak devre arasında takımdan ayrılan Frank de Boer, yeni kulübü Glasgow Rangers’ı da karıştırdı. Takım arkadaşı Berg, "Takımda artık resmen ayrıcalık yapılıyor. Frank De Boer formayı haketmiyor" dedi. 
     İskoçya Kupası çeyrek finalinde ezeli rakibi Celtic’e 1-0 mağlup olan Glasgow Rangers’da takımın hedefsiz kalması futbolcular arasındaki gerginliğin su yüzüne çıkmasına neden oldu. 
     Mavi-Beyazlılar’ın tecrübeli futbolcusu Henning Berg, Frank de Boer’u hedef göstererek hocası McLeish’i suçladı. Norveçli oyuncu, Herkes biliyor, takımda formayı ben hakediyorum. Çünkü ben Frank’dan daha iyiyim ve daha çok çalışıyorum. Ancak takımda ayrıcalık yapılıyor. Benim yerime Frank’ın oynatılması büyük haksızlık" dedi. 
     
     Hollanda için... 

     Kötü performansı nedeniyle Galatasaray’dan gönderilen Hollandalı savunma oyuncusuna resmen torpil yapıldığını söyleyen Berg şöyle devam etti McGleish, Hollanda Mili Takım Teknik Direktörü Dick Advocaat ile çok iyi dost. Frank’ın EURO 2004’e hazır bir şekilde kadroya girebilmesi için, burada sürekli oynaması gerekiyormuş. Frank’a bu yüzden forma şansı tanınıyor. İyi olduğu için değil. Benim bildiğim futbolda böyle kirli oyunlara yer yok. Kim daha iyiyse o oynar." 

     
</TEXT>
</DOC>
