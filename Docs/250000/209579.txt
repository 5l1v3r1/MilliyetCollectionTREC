<DOC>
<DOCNO> 209579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/yazar/akyol.html </URL>
<DATE> 2004/01/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Abdülhamid hakkında 
</HEADLINE>
<TEXT>

   
   SULTAN Hamid'in insani ve siyasi kimliğini tanımak için önemli bir kaynak, "Sultan II. Abdülhamid'in Sürgün Günleri" adlı kitaptır. 
   Abdülhamid tahttan indirilip Selanik'e sürgün edildiğinde, İttihatçıların atadığı özel doktoru Atıf Hüseyin Bey'in hatıraları... www.pankitap.com 
   Kitabı yayına hazırlayan akademisyen tarihçi Metin Hülagü, "Giriş" bölümünde Abdülhamid ve dönemini tahlil ediyor. Sf. 15 - 40 
   Doktor Atıf tabii İttihatçı ve görevli Abdülhamid'e hiç de sempatik bakmıyor, hatta yer yer aşağılayan ifadeler kullanıyor. 
   Abdülhamid'den bazı ilginç görüşler 
   "Devletin başına ne geldiyse mürtekiplerden geldi..." Sf. 110 
   "Avrupa bizi hukuku medeniyeden iskat etmiş gibi davranıyor." Sf. 221 
   "Dış borç bağımlılık getirir..." Sf. 302 
   Abdülhamid'e göre, keşke askerlikten ziyade ticarete yönelmiş bir millet olsaydık... Sürekli savaşlar bizi cahil ve geri bıraktı. Sf. 76, 141 
   
   1 TEMMUZ 1914 günü Abdülhamid doktoruna diyor ki 
   "Avusturya veliahdini vurmuşlar... Sırbıstan'la bir harp zuhur ederse Avusturya Selanik'e iner. Rusya da müdahale ederse harbi umumi olur. Pek fena " Sf. 221 
   17 Ağustos 1914 
   "Ahval pek karışık. Milyonlarca insan birbirini boğazlıyor... Vay, vay .. Bizim halimiz nereye varacak, bilemem... Parasızlıktan ne yapacağız, bilemem... Hasılı, çok fena görüyorum..." 
   Abdülhamid, denizlere hakim bulunan İngiltere'nin Anadolu'yu taksim etmek isteyeceğini, Boğazlar'ı zorlayacağını, harbin uzayacağını, azınlıkların büyük sorunlar çıkaracağını, bizim savaşta mutlaka "bitaraf" kalmamız gerektiğini uzun uzun anlatıyor. Sf. 224 - 234 
   Keşke tecrübesiz İttihatçılar, otuz yıllık devlet tecrübesiyle Abdülhamid'i dinleselerdi... 
   Savaşı hangi taraf kazanırsa kazansın Osmanlı'nın büyük zarar göreceğini anlatan Sultan, hapis hayatı yaşadığı köşkte sık sık doktoruna soruyor 
   "Hiç kimse sulhten bir şey demiyor mu " 
   
   ŞAFKATLİ bir baba olarak çocuklarının eğitim ve sağlığına titizlik gösteren, evhamlı olduğunu kabul eden Abdulhamid Batı müziğini tercih ediyor 
   "Ben Türküm ama alafranga müsikiyi severim. Alaturka minördür, insana hüzün verir." Sf. 174, 307 
   Çokuluslu imparatorluk 
   "Rumlarla ahval iyi gitmiyor. Bir şey çıkartacaklar... Ben Rumları hep okşardım. Biz İstanbul'u Rumlardan zapt ettik. Fetih günü onlar matem tutmak ister. Biz tezahürde bulunursak onların hissiyatını rencide ederiz... Ben buna izin vermedim. Hükümet tebaasının hepsinin hissiyatını rencide etmemeye çalışmalı..." Sf. 216 
   Sultan Rumların Yunanistan'a gönderilmesini düşünüyor. Tarihi devamlılık bakımından, Lozan'da yapılan "mübadele"yi hatırlamalıyız. 
   Sultan'ın önemli bir gözlemi de Osmanlı okumuşlarında ve yüksek sınıflarında alkolizmin korkunç boyutlara ulaşmış olmasıdır. "Alışan kurtulamıyor, ben de bu zıkkım sigarayı bırakamıyorum." Sf. 247 
   Abdülhamid "dini taassubu" eleştiriyor, "teceddüd"ü yenileşmeyi savunduğunu söylüyor. Sf. 116, 176, 269 
   
      
   
</TEXT>
</DOC>
