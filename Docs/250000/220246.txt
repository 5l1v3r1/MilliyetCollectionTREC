<DOC>
<DOCNO> 220246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun14.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 4 İngiliz askeri yaralandı... 
</HEADLINE>
<TEXT>

     Irak'ın güneyindeki Amara'da meydana gelen bir çatışmada, 4 İngiliz askeri yaralandı. 
     Amerikan ordusundan yapılan açıklamada, dün akşam Amara yakınlarındaki Kalah Salih'te İngiliz askerlerinin daha önce kendilerine ateş açtığını sandıkları bir kişiyi tutukladığı, bunun üzerine yöre sakinlerinin askerlerin etrafına toplandığı ve askeri araçları çevirdiği belirtildi. 
     İngiliz askeri sözcüsü de, İngiliz devriyesinin kendilerine ateş açılması üzerine karşı ateş açtığını söyledi. 
     Olayda devriyede bulunan 4 İngiliz askerinin yaralandığı ve Basra yakınlarındaki bir askeri hastanede tedavi altına alındığı kaydedildi. 
     
</TEXT>
</DOC>
