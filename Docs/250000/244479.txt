<DOC>
<DOCNO> 244479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonsiy07.html </URL>
<DATE> 2004/06/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Erdoğan'ı ıstıraba sürükleyen karikatür davası başlıyor... 
</HEADLINE>
<TEXT>

     Başbakan Recep Tayyip Erdoğan'ın, Evrensel Gazetesi'nde yer alan bir karikatür nedeniyle gazeteye açtığı tazminat davası yarın başlıyor. 
     Başbakan Recep Tayyip Erdoğan'ın, davası yarın 20. 
     Asliye Hukuk Mahkemesi'nde görülecek. Erdoğan, Evrensel Gazetesi'nde 5 Nisan 2004 tarihinde yayınlanan Sefer Selvi imzalı karikatür nedeniyle gazeteye dava açmıştı. 
     
     10 MİLYAR İSTİYOR 
     Erdoğan, karikatürün "manevi şahsiyet haklarını tecavüz niteliğinde" olduğunu öne sürerek, gazeteden 10 milyar lira manevi tazminat talep etmişti. Erdoğan, dava dilekçesinde de "Karikatürün şahsiyet haklarına vaki saldırı nedeniyle acı, elem ve ıstırap" duyduğu belirtmişti. 
     
     KARİKATÜRDE ZAPSU DA VAR 
     Sefer Selvi'nin karikatüründe Cüneyt Zapsu'nun Erdoğan'ın arkasındaki isim olduğu ve "AKP'nin Derin Başkanı" olarak pek çok önemli bağlantıyı ayarladığı mizahi bir dille ifade ediliyordu. 
     
     EVRENSEL GAZETESİ "ABDÜLHAMİT ZİHNİYETİ" 
     Evrensel Gazetesi Genel Yayın Yönetmeni İhsan Çaralan da yaptığı açıklamada, davayı eleştirdi. Çaralan, "Bu dava bize Abdulhamit'in mizaha karşı tahammülsüzlüünü hatırlattı" dedi. 
     
</TEXT>
</DOC>
