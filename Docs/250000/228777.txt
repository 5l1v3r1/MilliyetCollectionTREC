<DOC>
<DOCNO> 228777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonyas04.html </URL>
<DATE> 2004/04/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yaşlandığınızı nasıl anlarsınız 
</HEADLINE>
<TEXT>

     Psikiyatr Sabri Yurdakul, insan davranışlarında yaşanan bazı değişiklikler ile çevresinde karşılaştığı belirtilerin, yaşlılık göstergesi olarak tanımlandığını söyledi. 
     AA muhabirine acaba yaşlanıyor muyum sorusuna cevap arayanların, kendilerindeki bazı belirtilere dikkat ederek, bu soruyu yanıtlayabileceklerini anlatan Yurdakul, bu belirtileri esprili dille şöyle sıraladı 
     ''Oturduğunuz yerde uyukluyor, arkadaşlarınızın isimlerini hatırlamakta zorluk çekiyorsanız. İşlere şevkle sarılmak yerine, bahaneler arıyorsanız. Hafta sonunu evde geçirmek, bir yerde arkadaşlarla eğlenmekten daha cazip geliyorsa. Sizin dinlediğiniz müzikler nostalji kasetleri olarak satılıyorsa. Çocuklarınız bunlar gene moda oldu diye elbiselerinizi giymek istiyorsa. Yaşıtlarınızla parklarda yada yürüyüşlerde karşılaşıyorsanız. Hergün bir avuç ilaç içiyor, sık sık bel ağrılarından şikayet ediyorsanız. En sevdiğiniz filmler, televizyonda klasikler adı altında yayınlanıyor, sevdiğiniz artistleri kimse hatırlamıyorsa. Yemeklerden sonra hazmettirici ilaçlar alıyor, kalp ve tansiyon ilaçlarını aksatmaktan korkuyorsanız, yaşlanıyorsunuz demektir.'' ''Zaman durdurulamaz, ancak yaşamın kalitesi artırılabilir'' diyen Yurdakul, insanların bunu yapmak için de hiç vakit geçirmeden spora başlamasını, un, şeker ve tuzdan uzak durmalarını, stresi yaşantısından çıkarmasını, uyku ve dinlenmeye özen göstermelerini, dost ve arkadaşlarına daha çok zaman ayırmalarını öneriyor. 

     
</TEXT>
</DOC>
