<DOC>
<DOCNO> 219345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/ekonomi/eko05.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçta ucuzluk başladı 
</HEADLINE>
<TEXT>

   KDV indirimi ve kur ayarlamalarından sonra ilaç fiyatlarında yüzde 7'den başlayarak, yüzde 30'a varan oranlarda indirim oldu 
   YILDIZ YAZICIOĞLU Ankara 
   
   Vatandaş, dün eczanelerden ilacını indirimli fiyatlardan almaya başladı. Türk Eczacıları Birliği TEB , vatandaşa, kutu üzerinde etiket değişikliği yapılmamış olsa bile eczacıdan ilacını indirimli alacağı garantisi verdi. 
   TEB Genel Sekreteri Tekin Çağlar, KDV ve ithal ilaç indirimine bir gün içinde geçilmesi nedeniyle Türkiye genelindeki 22 bin eczanenin hemen uygulamaya geçmekte zorluk yaşadığını söyledi. Çağlar, "Vatandaş, ilacını alırken kutu üzerinde pahalı fiyat yazıyor olsa bile kasada ödemesini indirimli fiyat üzerinde yapacaktır" dedi. 
   
   '650 trilyon tasarruf' 
   Sağlık Bakanı Recep Akdağ, yeni ilaç kararnamesi ile ithal ilaçların fiyatlarının yüzde 30'a varan oranlarda düşeceğini söyledi. Akdağ, ilaç fiyatları konusunda uyguladıkları politikaların sonucunda 650 trilyon lira tasarruf sağladıklarını bildirdi. 
   
   
</TEXT>
</DOC>
