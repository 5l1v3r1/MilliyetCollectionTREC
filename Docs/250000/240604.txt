<DOC>
<DOCNO> 240604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/siyaset/siy01.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>


Öpüşme sansürü talimatı kimden YÖK'e itirazın gerekçesi 

Serpil Çevikcan 


Talimat Emine Hanım'danmış 

Başbakan Recep Tayyip Erdoğan'ın Yunanistan gezisine damga vuran ve h l tartışılan Kostas Karamanlis - Emine Erdoğan görüntüsüne ilişkin dedikodular kulisleri dalgalandırıyor. Uğurlama töreninde Karamanlis'in yanağından öptüğü Erdoğan'ın, "görüntüler yayımlanmasın" talebini bizzat danışmanı aracılığıyla istediği, Başbakanlık görevlilerini fotoğraf ve görüntülerin yayımlanmaması yönünde uyardığı belirtiliyor. 

Diyanet kadrosu 1 yılda doluyor 

Diyanet'in 82 bin kişilik kadrosu bulunuyor. Bu kadronun 69 bini dolu. 13 bin açık sadece bir yıllık İHL mezunuyla rahatlıkla kapatılabiliyor 

TBMM'de kabul edilen YÖK Yasası'na ilişkin tartışma biteceğe benzemiyor. Genelkurmay Başkanlığı'nca yapılan yazılı açıklamayla Çankaya Köşkü'nün olası veto gerekçelerinin altyapısını ortaya koyan tablo, İHL ve ilahiyat fakültesi mezunlarına kendi alanlarında istihdam edildikleri tek kurum olması gereken Diyanet İşleri Başkanlığı DİB bünyesinde aslında ne kadar ihtiyaç duyulduğunu ortaya koyuyor. 
Tabloya göre, DİB'in 82 bin 16 kişilik kadrosu bulunuyor. Bu kadronun 68 bin 835'i dolu, açık 13 bin 181 olarak görülüyor. Bu miktar da, sadece bir yıllık İHL mezunuyla rahatlıkla kapatılabiliyor. 
Yapılan değerlendirmeler şu ana başlıkları içeriyor 

Yılda 1000 cami açılıyor 
İHL mezunları, DİB bünyesinde imam hatip, müezzin - kayyım ve diğer kadrolarda görev yapıyor. DİB bünyesinde 10 bin 234 imam hatip, 785 müezzin - kayyım ve 411 diğer kadrolarda elemana ihtiyaç bulunuyor. Bunların toplamı 14 bin 430'u buluyor. DİB bünyesinde herhangi bir kadrodaki personelin 25 yılda bir yenilendiği düşünülürse, her yıl ihtiyaç duyulan sayı, toplam 79 bin 103 kadro esas alındığında, en fazla 3164. Her yıl açılan yaklaşık 1000 camide 2000 yeni İHL mezunuyla birlikte toplam 4500 kişiye ihtiyaç duyuluyor.İlahiyat fakültesi mezunları, DİB bünyesinde il ve ilçe müftülükleri, vaiz, murakıp, din hizmeti uzmanı ve Kuran kursu öğreticiliği kadrolarında görev yapıyor. İlahiyat fakültesi mezunlarının DİB bünyesinde toplam 8153 olan kadrosunun 5991'i dolu, 2162'si açık. DİB kadrosundaki bir ilahiyat fakültesi mezunu personelin 25 yılda bir yenilendiği düşünülürse, her yıl ihtiyaç duyulan sayı 326. Oysa her yıl 24 ilahiyat fakültesinden yaklaşık 1220 kişi mezun oluyor. İHL'lerin yasayla cazip hale gelmesinin ardından bu kadroların artacağı değerlendiriliyor. 

10 katı fazla öğretmen 
İlahiyat mezunları, MEB bünyesinde din kültürü ve ahlak bilgisi öğretmenliği ile İHL'lerde ders öğretmeni olabiliyor. MEB bünyesinde Din Öğretimi Genel Müdürlüğü'ne bağlı okullarda 8482 öğretmen var. Bunların 2827'si ilahiyat mezunu meslek öğretmeni. Yine 25 yılda bir yenilendiği düşünüldüğünde, her yıl 113 kişilik öğretmen açığı söz konusu oluyor. Ancak her yıl ilahiyat fakültesinden mezun olanların sayısı, bu ihtiyacın 10 katından fazla.DİB kadroları için yılda 4500 İHL mezununa, 326 ilahiyat fakültesi mezunu ve 113 kişilik öğretmen kadrosu olmak üzere toplam 4939 kişiye ihtiyaç duyulduğu saptaması yapılıyor. 

Kadınların durumu 
İlahiyat fakültesi mezunlarının DİB bünyesindeki kadrolarına bakıldığında ilginç bir nokta da dikkati çekiyor. 1366 vaiz kadrosunun 699'u dolu bulunuyor. Bu kadronun dörtte birini kadınlar oluşturuyor. Yine 55 din hizmet uzmanı kadrosunun tamamını, 3816 Kuran kursu öğreticisinin yarısını kadınlar doldurmuş durumda. 


</TEXT>
</DOC>
