<DOC>
<DOCNO> 226177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur17.html </URL>
<DATE> 2004/03/27/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Almanya'da cinayet... Göbelek, Adana'da polisle çatışmaya girip yakalandı 
</HEADLINE>
<TEXT>

     Almanya'nın Augsburg kentinde, eşi ile kızını, annesini ve kardeşini öldürdüğü iddia edilen Ali Göbelek, Adana'da, sokakta polisle girdiği çatışmada yakalandı. Teslim olmamak için yaklaşık 1.5 saat direnen Göbelek, cinayeti ''İki dazlak Alman'ın işlediğini'' iddia etti. 
     Polisler tarafından takip edildiğini anlayan Ali Göbelek, Mirzaçelebi Mahallesi 15 Sokak'ta kaçmaya çalıştı. Ali Göbelek, polisin ''dur'' ihtarına silahla karşılık verince çatışma çıktı. 
     Teslim olmamakta direnen ve kendisinin sürekli suçsuz olduğunu söyleyen Ali Göbelek, ağabeyi Süleyman Göbelek ve yakınları tarafından ikna edilmeye çalışıldı. 
     Olayın medya tarafından saptırıldığını söyleyen Göbelek, bir ara kameraman karşısında konuşma talebinde bulundu. Ancak, kameramanın da polis olabileceğini düşünerek uzaklaştıran Göbelek, bağırarak şunları söyledi 
     ''Ben Almanya'da iki dazlak öldürdüm. Onlar bu cinayeti gerçekleştirdi. Ben suçsuzum. İddia edildiği gibi kayınvalidemin altınlarını da parasını da gasp etmedi.'' Teslim olması halinde Almanya'ya iade edilmemesi konusunda polisle pazarlık yapan Göbelek, yaklaşık 1.5 saat kendisini ikna etmeye çalışan polis ve yakınlarına karşı direndi. 
     Bu arada olay yerine gelen Asayiş Şube Müdürü Olcay Çevik, bir anlık dalgınlığından yararlanarak, başına dayadığı silahı tuttu ve Ali Göbelek'i yere yatırdı. Bu sırada kısa süreli boğuşma yaşandı. Göbelek, daha sonra ambulansa konularak geniş güvenlik önlemleri altında hastaneye götürüldü. 
     Adana'da 1.5 yıl önce evlendiği teyzesinin oğlu Ali Göbelek tarafından Almanya'da kıskançlık sonucu Almanya'da bıçaklanarak öldürüldüğü öne sürülen Aylin Göbelek, kızı Ela Doğan, annesi Melahat Çankaya ve kardeşi Aykın Çankaya'nın cenazeleri, dün toprağa verilmişti. 

     
</TEXT>
</DOC>
