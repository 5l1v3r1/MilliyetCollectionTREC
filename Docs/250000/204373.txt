<DOC>
<DOCNO> 204373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/soneko07.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
20 milyar liranın altında otomobil hayal gibi... 
</HEADLINE>
<TEXT>

     Ekonomik kriz ve daralan iç pazara rağmen, otomobil fiyatları alım gücünün sınırlarını zorluyor. 
     Yerli ve yabancı otomobil firmalarının en düşük motor gücü ve donanıma sahip modellerinin bile anahtar teslim fiyatları 19.7-24.9 milyar lira arasında değişirken, sadece Lada Samara 11.3 milyar liralık fiyatıyla ekonomik otomobillerin bile yarı fiyatına satılıyor. 
     Türkiye pazarında faaliyet gösteren ve önemli ölçüde pazar payına sahip otomobil firmalarının en düşük motor gücü ve donanıma sahip modellerini dikkate alarak yapılan değerlendirmeye göre, fiyatlar ağırlıklı olarak 20 milyar liranın üzerinde seyrediyor. 
     Tofaş'ın ''Palio'' modeli 21 milyar 1 milyon liradan başlayan fiyatıyla en ekonomik yerli otomobil olarak göze çarparken, yalnızca Lada'nın Samara ile Kia'nın Rio modelinin bazı versiyonları 20 milyar liranın altında fiyatlarla satılıyor. 
     Lada Samara HB, 11 milyar 302 milyon liralık fiyatıyla en ekonomik otomobillerin bile neredeyse yarı fiyatına sahip. 
     Piyasada, 20 milyar liranın altında beğeniye uygun ''Sıfır'' kilometre otomobil bulmak güçleşirken, ekonomik otomobillerin anahtar teslim fiyatları, daha çok 20-25 milyar lira arasında yoğunlaşıyor. 
     
     FİYATLAR 

     Yerli ve yabancı otomobil firmalarının, en düşük fiyatlı anahtar teslim bazı modelleri ise şöyle 
     

Marka Model Fiyat TL Tofaş Palio 1.2 SL 21.1.000.000 Tofaş Palio 1.2 16 V 23.317.000.000 Tofaş Albea 1.2 SL 23.357.300.000 Tofaş Albea 1.2 16 V 25.795.300.000 Renault Clio Symbol 1.4 Authentique 22.576.000.000 Renault Clio Authentique 1.2 16 V 25.574.000.000 Renault Clio Privilege 1.4 16 V 30.231.000.000 Volkswagen Polo 1.4 75 hp Basicline 4 kapı 22.920.000.000 Volkswagen Lupo 1.4 75 hp Princeton 23.150.000.000 Hyundai Accent 1.3 Admire 21.797.000.000 Hyundai Getz 1.3 22.335.000.000 Ford Fiesta 1.4 23.977.000.000 Ford Ka City 1.3 İ 24.972.000.000 Kia Rio 1.5 HB Trend 19.700.000.000 Skoda Fabia 1.2 i HB Classic 20.520.000.000 Toyota Yaris 1.0 Terra 20.040.000.000 Peugeot 206 XR X Line 1.4 24.982.000.000 Opel Corsa 1.0 i 12 V Essentia 22.012.000.000 Opel Corsa 1.2 i 16v Enjoy 24.927.000.000 Lada Samara HB 11.302.000.000 Lada 2110 Lada Vega Sedan i 13.960.000.000      
</TEXT>
</DOC>
