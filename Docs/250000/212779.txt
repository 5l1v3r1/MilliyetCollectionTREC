<DOC>
<DOCNO> 212779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/astro/index.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal sorumluluklar 
</HEADLINE>
<TEXT>

   
   
   Gün içinde bizi ikilemde bırakabilecek konularla karşılaşabiliriz. Duygu ve akıl arasındaki dengeyi kurmak çok kolay olmayabilir. Akşam ortaklaşa konular için elverişli. Koç'lar tamamlanması gereken işleri ihmal etmemeliler. Sağlığa da özen göstermek gerekir. Detay gerektiren işler yüzünden yorulacaklar. Boğa'lar rahat bir gündeler. Duygularını daha iyi ifade etmeye çalışmalılar. İyimserlik de onlara çok şey katacak. İkizler pratik olmak zorundalar. Tamamlamaları gereken çok şey var. Evle ilgili uğraşlar ya da zamanlarını alacak işler söz konusu olacak. Yengeç'ler enerjikler ve verimli kısa yolculuklar yapabilirler. Sorumluluklarını da yerine getirmiş olacaklar. Sözlerine özen göstermeleri gereken bir gündeler. Aslan'lar harcamalarını dengede tutmalı ve birikimlerini iyi kullanmaya bakmalı. Ekonomik davranmak gerekiyor. Başak'lar dikkat çekebilecekleri bir gündeler. Acele etmek ve hızlı karar almak zorunda kalabilirler. Evle ilgili uğraşlar da dikkat çekici olabilir. 
   Terazi'ler geçmişten aldıkları derslerle artık hata yapmayacaklar ama duygusal konularda yine aşırı hassas olabilirler. iyimser kalmaya çalışmalılar. Akrep'ler değişik görüşlere açık ve iyimser bir mizaçtalar. Çoğu zaman direnseler de, gün boyunca arkadaşlıklar, grup çalışmaları onlara yeni ilhamlar getirebilir. Yay'lar için huzursuz bir gün olabilir zira yapılacak çok iş var. Aslında kendilerini daha çok göstermek için fırsatlar da söz konusu. Yapıcı davranmak kazanç getirecek. Oğlak'lar kafalarındaki pek çok düşünceyi yerli yerine oturtmakta güçlük çekebilir. İlişkilere özen göstermeliler. Başkalarından alacakları önerileri de gerçekçi biçimde sınamalılar. Kova'lar bugün duygusal konularda gevşemenin yollarını aramalılar. İkilemde kalabilirler. Yeteri kadar net olamamak yanlış anlamalara yol açabilir. Balık'lar dünden gelen iyimser enerjilerini koruyorlar. Şans da onlardan yana olacak. Aşk hayatında ve genel olarak duygusal alanda tatmin söz konusu. 
   
   
</TEXT>
</DOC>
