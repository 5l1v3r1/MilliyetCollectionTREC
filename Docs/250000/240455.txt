<DOC>
<DOCNO> 240455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun15.html </URL>
<DATE> 2004/05/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Cinciç'in kız kardeşine enjektörlü saldırı 
</HEADLINE>
<TEXT>

     Sırbistan'ın suikasta uğrayan Başbakanı Zoran Cinciç'in kız kardeşi, evine zorla giren kişilerin saldırısına uğradı. 
     Cinciç suikastının şüphelisiyle ilgisi olduğu düşünülen saldırı, Gordana Cinciç-Filipoviç'in, Sırbistan'ın batısındaki Valjevo kentindeki evinde meydana geldi. 
     Hakim Dragan Obradoviç, saldırganların Filipoviç'i tehdit ederek, ona henüz ne olduğu anlaşılamayan bir sıvı enjekte ettiklerini, Filipoviç'in hastaneye kaldırıldığını söyledi. 
     Saldırıyı yapan kişilerin, Zoran Cinciç suikastının baş şüphelisi Milorad Lukoviç'in mahkum olması durumunda, Filipoviç ve ailesini öldürme tehdidinde bulunduğu iddia ediliyor. 
     Sırbistan Başbakanı Zoran Cinciç, 12 Mart 2003'te, Belgrad'daki hükümet binasının girişinde uğradığı suikast sonucu ölmüştü. 
     
</TEXT>
</DOC>
