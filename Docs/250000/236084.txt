<DOC>
<DOCNO> 236084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/spor/bbas.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuborg geç açıldı 76-81 
</HEADLINE>
<TEXT>


Play-Off çeyrek finalinin ilk randevusunda Yeşil-Beyazlılar, uzun süre geride götürdüğü maçta Pınar Karşıyaka'yı son çeyrekteki muhteşem oyunuyla devirdi, seride durumu 2-1'e getirdi 


İKİ İzmir temsilcisinin karşı karşıya geldiği Play - Off çeyrek finalin ilk randevusunda gülen taraf P.Karşıyaka'yı beş sayı farkla yenen Tuborg Pilsener oldu. İlk periyodu 21 - 14, devreyi 37 - 32 geride kapatan Yeşil - Beyazlılar üçüncü çeyrekte de rakibini yakalayamadı. Son periyoda 57 - 52 mağlup giren Tuborg 34. dakikada ilk kez 62 - 61 öne geçti. Son altı dakikada adeta coşan Yeşil - Beyazlılar üst üste bulduğu sayılarla maçı koparttı ve galibiyete ulaşarak seride 2 - 1'lik üstünlüğü yakaladı. Bu arada son periyodda hakem Engin Kennerman'ın kendisine küfreden tribünlere dönüp bakması ortalığı karıştırdı. Atılan yabancı maddeler yüzünden oyun yaklaşık bir dakika durdu. 

Maçın karnesi 
HAKEMLER Engin Kennerman, Zafer Yılmaz, Tarkan Tuser 
PINAR KARŞIYAKA Tolbert 6 16, Domercant 8 21, İnanç 7 17, Johnson 5 6, Onur 4 2, Mehmet Kahyaoğlu 4 4, Kinloch 6 10, Enes 3 
TUBORG PİLSENER Hakan 8 25, Barış 7 16, Mustafa Kemal 4 , Jensen 5 10, Asım 8 22, Bora 5 6, Ömür 4 , Emre 4 2 
1.PERİYOT 21 - 14 P.Karşıyaka , 2.PERİYOT 37 - 35 P.Karşıyaka , 3.PERİYOT 57 - 52 P.Karşıyaka , MAÇ SKORU 81 - 76 T.Pilsener 
BEŞ FAUL İnanç 39.38 , Tolbert 39.54 , Asım 38.52 

Beşiktaş-D.Şafaka 

BASKETBOLDA Erkekler Ligi Play - Off çeyrek final mücadelesine bugün oynanacak tek maçla devam edilecek. Süleyman Seba Salonu'nda 19.00'da başlayacak karşılaşmada Beşiktaş ile Darüşşafaka mücadele verecekler. Seri 1-1'lik eşitlikle başlayacak ve müsabaka TRT 3'ten naklen yayınlanacak. 



</TEXT>
</DOC>
