<DOC>
<DOCNO> 219612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur47.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman, Ankara ziyaretini iptal etti. 
</HEADLINE>
<TEXT>

     ABD Dışişleri Bakanlığı Siyasi İşler Müsteşarı Büyükelçi Marc Grossman'ın, çıktığı bölge turu çerçevesinde yapacağı Türkiye ziyaretinin iptal edildiği öğrenildi. 
     Edinilen bilgiye göre, kendisini Amman'dan Ankara'ya getirecek uçağın arızalanması nedeniyle programından Türkiye'yi çıkaran Grossman, Ürdün'den Belçika'ya geçecek. 
     Amerikalı kaynaklar, uçağın arızasının giderilmesinin zaman alacağını ve Grossman'ın yarın öğleden sonra Belçika'da randevuları olduğunu belirtirken, Türkiye'yi ileri bir tarihte ziyaretin mümkün olabileceğini söylediler. 
     Aynı kaynaklar, daha önce, bu akşam Ankara'da olması beklenen Grossman'ın, uçağındaki arıza nedeniyle Ankara'ya yarın sabah geleceğini bildirmişlerdi. 
     
</TEXT>
</DOC>
