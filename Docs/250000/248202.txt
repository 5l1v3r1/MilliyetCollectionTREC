<DOC>
<DOCNO> 248202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur30.html </URL>
<DATE> 2004/06/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Otobüs koltuklarında ''ilan-ı aşk''ın maliyeti ağır .. 
</HEADLINE>
<TEXT>

     İzmir'de toplu ulaşım araçlarında, vatandaşların neden olduğu zararın yıllık maliyetinin 270 milyar lirayı bulduğu bildirildi İzmir Büyükşehir Belediyesi yetkilileri yaptıkları açıklamada, otobüsler ve parklar ile rekreasyon alanlarında yapılan düzenlemelerin tüm İzmirlilerin ödediği vergilerle alındığını hatırlattılar. 
     Yetkililer, ''Hemşerilerimiz lütfen otobüslerdeki koltukları, körükleri, parklardaki bankları, çocuk oyuncaklarını tahrip etmesin. Tahrip edici davranışlarda bulunanları uyarsın. Toplu ulaşım araçlarına ve kent mobilyalarına yönelik tahribat, İzmir'i görsel açıdan da kirlettiyor ve olumsuz bir görüntünün ortaya çıkmasına neden oluyor'' dedi. 
     
     KOLTUKLARDA ''İLAN-I AŞK'' 

     ESHOT Genel Müdürlüğü yetkilileri de özellikle gençlerin otobüs koltuklarını aşk mektubuna dönüştürdüğünü belirttiler. 
     Yetkililer, açıklamalarında şu görüşlere yer verdiler 
     ''Koltuklara her türlü yazı yazılıyor. Bu yazıları temizlemek için milyarlarca liralık deterjan ve kimyevi madde kullanmak zorunda kalıyoruz. Körüklü otobüslerin körükleri de yırtılıp tahrip ediliyor, adeta çöp kutusu gibi kullanılıyor. Körüklerde yaptığımız aylık temizlikler sırasında her otobüsten bir çuval çöp topluyoruz. Otobüste içilen suyun, meşrubatın pet şişesi, kutusu körüklerin arasına atılıyor. Yırtılıpp tahrip edilen, kırılan koltuklar ve kent mobilyaları, ESHOT Genel Müdürlüğü'nün Gediz'deki atölyelerinde tamir edilip yenileniyor. Atölyede çalışan işçiler her ay yüzlerce koltuğu elden geçirip otobüslere monte ederek İzmirlilerin hizmetine sunuyor.'' 

     
</TEXT>
</DOC>
