<DOC>
<DOCNO> 237151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun45.html </URL>
<DATE> 2004/05/04/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
İngram "Önceliğimiz, resimlerin gerçekşiğini saptamak" 
</HEADLINE>
<TEXT>

     İngiltere hükümeti, İngiliz askerlerini Iraklı mahkuma işkence ederken gösteren fotoğrafların sahte olup olmadığını araştırmaya öncelik veriyor. 
     Savunma Bakanı Yardımcısı Adam İngram, Avam Kamarası'nda konuşurken, ''Hükümetin önceliği, İngiliz askerlerini işkence ederken gösteren resimlerin doğru olup olmadığını belirlemek'' dedi ve ''hiçbir izin göz ardı edilmeyeceğini'' söyledi. 
     Bakan yardımcısı fotoğraf soruşturmasının, fotoğraftaki askerlerin bağlı olduğu birliğin karargahının bulunduğu Catterick'de, birliğin üssünün bulunduğu Kıbrıs Rum kesiminde ve Irak'ta yürütüleceğini belirtti. 
     İngiliz Daily Mirror gazetesinin geçen cumartesi günü yayınladığı resimlerde, İngiliz askerleri bir Iraklı sivile işkence ederken görülüyordu. 
     Amerikan CBS TV'si de, Amerikan askerlerinin Iraklı mahkumlara yaptığı işkencelerin fotoğraflarını yayınlamış, bütün bunlar dünyada infial uyandırmıştı. 
     
</TEXT>
</DOC>
