<DOC>
<DOCNO> 247608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sontur26.html </URL>
<DATE> 2004/06/13/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Taksiciye, asker arkadaşından gasp 
</HEADLINE>
<TEXT>

     İzmir'de asker arkadaşı olan taksi şoförünü bıçak tehdidiyle gasp eden zanlı ve 2 arkadaşı yakalandı. 
     Mersinli semtinde asker arkadaşı Ali Rıza Erdoğan'ın 23 kullandığı 35 T 6938 plakalı taksiye binen Sadık E. 23 , şehir merkezinde yaklaşık 2 saat dolaştı. Bayraklı semtinde taksiye, Sadık E'nin arkadaşları Gökhan M. 22 ile Özlem C. de 22 bindi. Daha sonra şoför Erdoğan'ı bıçakla tehdit eden Sadık E, cebindeki paraları vermesini istedi. Erdoğan'ın parası olmadığını söylemesi üzerine arka koltuğa geçmesini isteyen Sadık E, taksiyi kendi kullanarak bir süre daha dolaştı. 
     Bu arada şoför Erdoğan, Sadık E'ye kola almak istediğini söyledi. Taksiden inen Erdoğan, bakkala, polisi arayarak gasp edildiğini bildirmesini istedi. 
     Bakkalın haber vermesi üzerine alarma geçen polis ekipleri, Bayraklı 1610 sokakta taksideki zanlıları yakaladı. 
     Zanlıların, işlemlerinin ardından adliyeye sevk edileceği bildirildi. 
     
</TEXT>
</DOC>
