<DOC>
<DOCNO> 248388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/soneko09.html </URL>
<DATE> 2004/06/16/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Vergi borçlularına getirilen yasaklara ATO Başkanı tepki gösterdi 
</HEADLINE>
<TEXT>

     Ankara Ticaret Odası ATO Sinan Aygün, vergi borcu olanlara uygulanan 'ihaleye girme ve yurtdışına çıkma yasağına' tepki göstererek, ''Maliye, bindiği dalı kesiyor'' dedi. 
     ATO Başkanı Aygün, konuyla ilgili yaptığı yazılı açıklamada, vergi tahsilatını hızlandırmak için alınacak önlemlerin sonuna kadar arkasında durduklarını, ancak bazı uygulamaların amaca hizmet etmekten uzak olduğunu ifade etti. 
     Buna örnek olarak vergi borcu bulanan tüccara ihaleye girme ve yurtdışı yasağını gösteren Aygün, açıklamasında şunları kaydetti 
     ''İhaleye girmesine izin vermiyorsan, yurtdışına çıkıp mal satmasına müsaade etmiyorsan, vergi borcu bulunan tüccarı kendi ülkende izole edip, ıssız bir adaya mahkum ediyorsan, o vergiyi nasıl tahsil edceksin Tüccar kazanacak ki, vergi borcunu ödeyecek. Herkesi kötü niyetli, vergi kaçıran, vergi borcu ödemeyen, borç takan mükellef olarak görme mantığı çağdışı bir mantıktır. Vergi tahsilatı, yasaklayarak değil, ticari özgürlükleri açarak hızlandırılır.'' 
     
     BAKAN UNAKITAN'A ÇAĞRI 
     Ticaret yapma ve seyahat özgürlüğü açısından uygulamanın, insan haklarına ve Anayasa'ya da aykırı olduğunu ifade eden ATO Başkanı, her iki yasağın kaldırılması için Maliye Bakanı Kemal Unakıtan'a çağrıda bulunduklarını kaydetti. 
     Hükümet ayrımı yapmaksızın Maliye Bakanlığı'nın, 'sürekli olarak Anayasa'ya aykırı vergi yasaları çıkarmayı ve Anayasa'ya aykırı yollara başvurmayı bir alışkanlık haline getirdiğini' iddia eden Aygün, bürokratların 'piyasa koşullarını bilmekdikleri için kendi bakanlarını bile yanıttıklarını' savundu. 
     Aygün, ''Bürokratlarınız kusura bakmasın. hayatlarında hiç çek kesmemiş, işçi parası ödememiş, kira vermemiş, vergi yatırmamış, SSK primi ödememiş insan için vergi düzenlemesi yapmak, bilardo oynamaktan farksızdır. Bir topu diğerine vur, diğer topu delikten geçir, olsun bitsin. Bu oyundan herkes keyif alır'' dedi. 
     Tüccarın ihaleye girmezse, yurtdışına çıkıp ihracat yapmazsa vergi borcunu ödeyemeyeceğini ifade eden Aygün, ''Bırakın tüccar çalışsın da ödesin'' ifadesini kullandı. 
     
</TEXT>
</DOC>
