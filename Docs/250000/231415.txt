<DOC>
<DOCNO> 231415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur23.html </URL>
<DATE> 2004/04/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Alo tıraş hattı... 
</HEADLINE>
<TEXT>

     Nevşehir'de bir erkek kuaförü, tıraş hizmetini müşterilerinin ayağına götürüyor. 
     Kendi işyerinde 4 çalışanı ile birlikte müşterilerine hizmet veren erkek kuaförü İbrahim Uysal, yoğun iş temposunda çalışan bazı kişilerin kuaföre gitmeye vakit bulamadığını belirterek, yaşlı, genç, çocuk fark etmeden tüm müşterilerine kendi ev veya işyerlerinde tıraş hizmeti verdiklerini kaydetti. 
     Telefonla aldıkları siparişler üzerine ev veya işyerlerinde tıraş hizmeti sunmaya başladıktan sonra zaman zaman taleplere yetişmekte güçlük çektiklerini bildiren Uysal, şunları söyledi 
     ''Müşterilerimizden çoğu zaman kuaföre gitmeye vakit bulamadıkları yönünde şikayetler alıyorduk. Bu şikayetleri sona erdirmek için böyle bir uygulama başlattık. Telefonla bizi arayan müşterilerimizi ev veya işyerlerinde tıraş ediyoruz. İşyerinde tıraş olmak isteyenlerin yanı sıra dışarı çıkamayan yaşlılara da evlerinde yardımcı oluyoruz.'' 
     
</TEXT>
</DOC>
