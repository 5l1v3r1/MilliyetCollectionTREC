<DOC>
<DOCNO> 218403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/ekonomi/aeko.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğiz de ne konuşacağız 
</HEADLINE>
<TEXT>

   Yatırımcı Danışma Konseyi'ne katılacak dev firmalar, içerikle ilgili detaylı bilgi alamadıkları toplantı konusunda Türk ortaklarından bilgilenmeye çalışıyor 
      BARIŞ ERGİN 
   
   Yabancı yatırım için büyük umut bağlanan Yatırımcı Danışma Konseyi toplantısının gerçekleşmesine 15 gün kalmasına rağmen h l kim ne yapacağını bilmiyor. 
   Önceki açıklamalarda dünyanın en büyük şirketlerinin başkanlarının katılacağı duyurulan ve 500 dev firmaya davet gönderilen organizasyona 17 firmanın katılacağı kesinleşti. Bu firmalardan sekizinden CEO ve başkan düzeyinde katılım olurken, diğerleri Türkiye'nin içinde bulunduğu Avrupa, Ortadoğu ve Afrika bölgesindeki başkanlarını gönderecek. 
   Daha önce iki kez ertelenen ve son olarak 15 Mart'ta Çırağan Sarayı'nda düzenleneceği duyurulan toplantının organizasyonunu Dünya Bankası ve Hazine birlikte gerçekleştiriyor. Ancak toplantının davetiyelerinin çok geç gönderilmesi ve içeriği hakkında yeterli bilgilendirmede bulunulmaması sorun oldu. Programları bir, iki yıl önceden biçimlenen başkanlara mektuplar ancak iki hafta önce gönderildi. 
   
   CD'ler yolda 
   Toplantıya katılacaklarını duyuran bazı yabancı şirket başkanları bile içeriğin belli olmamasından rahatsız. Bu arada katılımcıları bilgilendirecek tanıtım CD'leri de yeni gönderilmeye başlandı. CD'lerde Türkiye'nin ekonomik göstergeleri ve yatırım ortamına ilişkin bilgiler var. 
   Dünyanın birçok ülkesinde yatırımları bulunan şirketlerin yöneticilerinden Türkiye'deki uygulamaları diğer ülkelerdekilerle karşılaştırmaları istenecek. Başbakan Tayyip Erdoğan, Dünya Bankası ve IMF Başkanı'nın da katılacağı toplantıda yapılacak tavsiyelere göre yol haritası çıkartılacak. 
   
   Bill Gates gelmiyor    Microsoft'un kurucusu Bill Gates Yatırımcı Zirvesi'ne gelmiyor. Microsoft Türkiye ofisi yetkilileri davetin birkaç hafta önce geldiğini belirtti. Yetkililer Gates veya herhangi bir şirketin CEO'sunun böyle bir organizasyona gelmesi için bir kaç yıl önceden davet edilmesi gerektiğini belirtiyor. 
   
   Şirket Katılımcı Ünvanı Arcelor Paul Matthys Yönetim Kurulu Üyesi BNP Paribas Jacques de Larosiere Başkan Danışmanı Citigroup Inc. Michael Klein Avrupa, Ortadoğu ve Afrika CEO'su Fiat SpA Guiseppe Morchio CEO Ford Motor Dong-Jin Kim Başkan Yardımcısı ve CEO ISCAR Stef Wertheimer Başkan Lafarge Bertrand Collomb Başkan ve CEO Metro AG Hans-Joachim Körber CEO Nestle Michael W. O. Garrett Yönetim Kurulu Üyesi Newmont Madencilik Pierre Lassonde Başkan ve Yönetim Kurul Üyesi Nortel Networks Steve Pusey Avrupa, Ortadoğu ve Afrika Başkanı Pirelli SpA Tronchetti Provera Başkan ve CEO Rio Tinto Plc Leigh Clifford CEO Siemens AG Johannes Feldmayer Yönetim Kurulu Üyesi Toyota Motor Shuhei Toyoda Toyota Avrupa Başkan ve CEO'su Unilever Rachid Rachid Kuzey Afrika, Ortadoğu ve Türkiye Başkanı 
   
</TEXT>
</DOC>
