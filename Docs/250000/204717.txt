<DOC>
<DOCNO> 204717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/siyaset/siy03.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dini nik h'a inceleme 
</HEADLINE>
<TEXT>

   Din İşleri Yüksek Kurulu Üyesi Özbuğday, 'Takdir yargıya ait' dedi. Prof. Kılıçoğlu da, dini nik hın önce kıyılmasının suç olduğunu belirtti 
      AYDIN HASAN Ankara 

   
   Diyanet İşleri Başkanlığı Din İşleri Yüksek Kurulu Üyesi Şükrü Özbuğday, Şanlıurfa Belediyesi Nik h Salonu'nda görevli memurla imamın birlikte nik h kıymalarının suç oluşturup oluşturmadığının takdirini yargının yapacağını söyledi. Vali Şükrü Kocatepe de olaya ilişkin inceleme başlattıklarını belirtti. 
   Nik hın kıyılabilmesi için dini açıdan imamın bulunmasının şart olmadığını belirten Özbuğday, şunları söyledi "Belediye nik hı dini açıdan geçerlidir. Din görevlisinin nik hta yaptığı duadan ibarettir. Kamusal alan takdiri hukuk kurumlarına aittir." Kocatepe şöyle konuştu "Nik hlarda uygulanan bir gelenek değil. Kanuna göre bir sonuç çıkarsa soruşturma açacağız." Medeni hukuk uzmanları Prof. Dr. Ahmet Kılıçoğlu ve Saibe Oktay, dini nik hın resmi nik htan önce kıyılmasının suç olduğu görüşünde. Kılıçoğlu, "Resmi nik h devlet, dini nik h vicdan işidir. İkisi bir arada olmaz" dedi. Medeni Kanun'un 143. maddesine göre, "Evlenme töreni biter bitmez evlendirme memuru eşlere aile cüzdanı verir. Aile cüzdanı gösterilmeden evlenenin dini töreni yapılamaz." Hükme aykırılığın cezasını içeren TCK'nın 237. maddesi de, nik h kıyana üç, çifte de altı aya kadar hapis öngörüyor. 
   
   'İmam nik hı'na dava 
   Kütahya Hisarcık'ta Hüseyin 19 ve Aysel G.'ye 17 resmi nik h öncesi dini nik h kıyan imam İbrahim K. ile olayı bildirmeyen muhtar Veli B., 346 milyon 800'er bin lira cezaya çarptırıldı. Parayı ödemeyen B. hakkında "para cezasını ödememek", daha sonra resmi nik h yapan çift hakkında "resmi nik h öncesi dini nik h kıydırmak" ve aileler hakkında da "suça azmettirmek"ten dava açıldı. 
   
   
   
</TEXT>
</DOC>
