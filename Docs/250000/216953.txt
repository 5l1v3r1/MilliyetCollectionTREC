<DOC>
<DOCNO> 216953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/soneko10.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de 6 km'lik tır kuyruğu... 
</HEADLINE>
<TEXT>

     Kapıkule Sınır Kapısı'nda, yurtdışına çıkış için bekleyen TIR'lar 6 kilometre uzunluğunda konvoy oluşturdu. 
     İhracat yükü taşıyan TIR'lar, Kapıkule'deki çıkış işlemlerini bitirdikten sonra Bulgar gümrük sahasına seri şekilde alınmadıkları için, 6 kilometrelik kuyruk oluşturdular. 
     Kapıkule'den bir TIR'ın çıkış işlemi için 3 dakika harcandığını bildiren yetkililer, son 24 saatte 727 TIR'ın yurtdışına çıkış, 481 TIR'ın da giriş yaptığını bildirdi. 
     Edirne Ticaret ve Sanayi Odası ETSO Başkanı Bülent Alamut da, TIR'ların Üstün Geçiş Belgesi Dosvolo konusunda bir sıkıntı yaşamadıklarını belirterek, Bulgar tarafının işlemleri yavaş yürüttüğünü söyledi. Alamut, ayrıca yetkililerin bir araya gelerek, bu sorunu ortadan kaldıracak çözümleri hayata geçirmeleri gerektiğini kaydetti. 
     Bu arada Kapıkule'de 230 civarında TIR yurtdışına çıkış için bekliyor. 
     
</TEXT>
</DOC>
