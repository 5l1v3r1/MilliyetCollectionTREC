<DOC>
<DOCNO> 205176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo26.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kulübünden açıklama Hesaplarımızda haciz yok 
</HEADLINE>
<TEXT>

     Fenerbahçe Kulübü, hiçbir hesabı üzerinde hiçbir kurumdan haciz bulunmadığını bildirdi. 
     Kulübün resmi internet sitesinde yapılan açıklamada, bugün bir gazetede ''Fener'e haciz geldi'' başlığıyla yayınlanan haberde, Gençlik ve Spor Genel Müdürlüğü'nün GSGM , Fenerbahçe'nin banka hesaplarına haciz koyduğunun yazıldığı belirtilerek, kulübün hiçbir hesabı üzerinde haciz bulunmadığı kaydedildi. 
     Açıklamada, şöyle denildi 
     ''GSGM ile stat tahsis sözleşmesi gereği her zaman ödenmekte olan kira bedelleri nedeniyle üç ay önce söz konusu genel müdürlükçe yapılan ve aynı gün kaldırılan rutin bir işlemin bahane edilerek, sanki yeni bir habermiş gibi kamuoyuna sunulmasının amacını kamuoyunun takdirine arz ediyoruz. 
     Ayrıca, Sermaye Piyasası Mevzuatı açısından, bu tür gerçek dışı haberleri sorumsuzca yayınlayan kişileri de cezai yaptırımlar konusunda bir kez daha uyarıyor ve sorumlu gazetecilik yapmaya davet ediyoruz.'' Bu arada, Fenerbahçe Bayan Basketbol Takımı teknik heyeti, oyuncuları ve şube sorumlusu Işık Eyigüngör, Küçükyalı'da bir restorandaki yemekte buluşarak yeni yılı kutladı. 
     
</TEXT>
</DOC>
