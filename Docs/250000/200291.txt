<DOC>
<DOCNO> 200291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/siyaset/siy01.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den adaylık tarifesine zam 
</HEADLINE>
<TEXT>

   3 Kasım'da adaylardan 1 milyar lira alan AKP, 2004 seçiminde iktidar zammı yaptı. Büyükşehir adaylarından 5 milyar alınacak 
   Abdullah Karakuş 

   
   Milletvekilliği aday adaylığı için 3 Kasım genel seçimleri öncesinde aday adaylarından 1 milyar lira başvuru ücreti alan AKP, iktidar partisi olmanın verdiği rüzg rla yerel seçimler için "zam" yaptı. Belediyelerin nüfusuna göre aday adaylarından farklı ücret almayı kararlaştıran AKP, 10 ayrı ücretin düzenlendiği bir tarife belirledi. Tarifenin en yüksek ücreti olan 5 milyar lirayı büyükşehir belediye başkan aday adayları ödeyecek. 
   
   Seçim startını Erdoğan verecek 
   AKP'nin önceki gece yapılan Merkez Karar Yönetim Kurulu MKYK toplantısında yerel seçimlere yönelik stratejiler karara bağlandı. Buna göre yerel seçim işaretini Başbakan Recep Tayyip Erdoğan, 14 Aralık tarihinde İstanbul'da yapacağı büyük bir toplantıyla verecek. 
   15 Aralık 2003 tarihinden itibaren de aday adayları AKP'ye resmen başvurabilecek. Tüm seçim çevrelerinde parti adaylarının tespiti ve sıralamasında son karar merkez yoklamasıyla verilecek. 
   Yerel seçimlerde çok yoğun bir adaylık başvurusuyla karşı karşıya olan AKP, kasasını dolduracak bir tarife hazırladı. AKP, aday adaylarından alacağı paraları "aday olamasalar bile" iade etmeyecek. Tarife şöyle TL 
   
   Nüfusa göre fiyat 
   Büyükşehir belediye başkan aday adaylarından 5 milyar.Nüfusu 100 binin üzerinde olan il belediye başkan aday adaylarından 2 milyar.Nüfusu 100 bin ve daha az olan il belediye başkan aday adaylarından 1 milyar.Nüfusu 200 binden fazla olan ilçe belediye başkan aday adaylarından 1 milyar 500 milyon.Nüfusu 50 binden fazla ve 200 bine kadar olan ilçe belediye başkan aday adaylarından 1 milyar.Nüfusu 50 bin ve daha az olan ilçe belediye başkan aday adaylarından 500 milyon. 
   Belediye Meclisi için 150 milyon 
   Nüfusu 10 binden fazla olan belde belediye başkan adaylarından 500 milyon.Nüfusu 10 bin ve daha az olan belde belediye başkan aday adaylarından 250 milyon.Büyükşehirlerin il genel meclisi üyesi ve belediye meclisi üyesi aday adaylarından 500 milyon.Büyükşehir olmayan illerin il genel meclisi üyesi ve belediye meclisi üyesi aday adaylarından 150 milyon lira. 
   
</TEXT>
</DOC>
