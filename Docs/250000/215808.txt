<DOC>
<DOCNO> 215808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur22.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Ani eriyen kar tehlikeli... 
</HEADLINE>
<TEXT>

     Köy Hizmetleri Bursa İl Müdürü Kemal Demirel, havaların ısınması ve yağmur yağışıyla birlikte karın birden erimesinin, heyelan ve su baskınlarına neden olabileceğini söyledi. 
     Demirel, Bursa'nın son 50 yılın en fazla kar yağışını aldığını belirterek, ağır kış koşullarının kentte hayatı olumsuz etkilediğini bildirdi. 
     Havaların ısınması ve yağmurla birlikte, karın 5-10 gün içinde eriyebileceğini ifade eden Demirel, ''Hızlı eriyen kar, heyelan ve su baskınlarına neden olabilir. Özellikle sulama amaçlı barajlarda karın hızlı erimesi sorunlara yol açabilir. Vatandaşlarımızın, su baskını ve heyelana karşı dikkatli olmaları gerekiyor'' dedi. 
     Demirel, Köy Hizmetleri ekiplerinin, Karayolları ve belediye ekiplerine destek vermesinin yanı sıra kapalı köy yollarını açmak için aralıksız çalıştığını da dile getirdi. 
     
</TEXT>
</DOC>
