<DOC>
<DOCNO> 247568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonsiy09.html </URL>
<DATE> 2004/06/13/ </DATE>
<TIME> 18.19 </TIME>
<AUTHOR>  </AUTHOR>
<HEADLINE>
Kutan "AK Parti, milleti memnun edici bir çalışma ortaya koyamadı" 
</HEADLINE>
<TEXT>

     Saadet Partisi SP Genel Başkan Vekili Recai Kutan, ''AK Parti Hükümeti, milleti memnun edici bir çalışma ortaya koymadı'' dedi. 
     Kutan, partisinin Kocaeli Gençlik Kollarınca Hisareyn Beldesi'nde düzenlenen ''Geleneksel Gençlik Pikniği''nde Türkiye'nin sorunlarının azalacağına giderek çoğaldığını savundu. 
     AK Parti'nin, Türkiye'nin sorunlarına çözüm bulma iddiasıyla iktidara geldiğini, ancak sorunlara çözüm buluma yerine millete umut dağıttığını öne süren Kutan, şöyle konuştu 
     ''Aradan yaklaşık 1.5 yıl geçti. İktidarların 100 ve 500 günlük icraatlarına bakılarak değerlendirmede bulunulur. Türkiye'nin meselelerine çözüm bulmak amacıyla iktidara gelen AK Parti Hükümeti, maalesef milleti memnun edici bir çalışma ortaya koyamamıştır. İç ve dış politikada, ekonomide çok büyük sıkıntılar var.'' Pikniğe, İl Başkanı Birol Aydın ve eski Kocaeli milletvekili Mehmet Batuk da katıldı. 
     
</TEXT>
</DOC>
