<DOC>
<DOCNO> 229741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonyas17.html </URL>
<DATE> 2004/04/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Çaldığı otomobilleri sahiplerine geri veren hırsıza 6 yıl hapis... 
</HEADLINE>
<TEXT>

     İngiltere'de çaldığı otomobilleri yıkayıp cilaladıktan sonra sahiplerine geri veren temizlik uzmanı, 6 yıl hapis cezasına çarptırıldı. 
     Sheffield kentindeki mahkeme, galeri sahiplerini müşteri olduğuna inandırdıktan sonra otomobilleri çalan 41 yaşındaki Colin Sadd'a hırsızlık suçundan 6 yıl hapis cezası verdi. 
     Daily Telegraph dergisindeki haberde, Sadd'ın galerilerden aldığı araçları birkaç saat kullandıktan sonra, yıkayıp cilaladıktan sonra sahiplerine geri verdiği belirtildi. 
     Duruşma sırasında, Sadd'ı, ''Otomobilinizi çalmasını istediğiniz adam'' olarak nitelendiren hakim, Sadd'ın psikolojik yardım alması gerektiğini söyledi. 
     Sadd'ın eşi de, boşanmak istediğini belirterek, ''Çaldığı arabalara, bana gösterdiğinden daha çok ilgi gösterdi'' dedi. 
     Haberde, Sadd'ın bundan önce yine otomobillerle ilgili 155 cezasının bulunduğu kaydedildi. 
     
</TEXT>
</DOC>
