<DOC>
<DOCNO> 215506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo11.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertan, 11 hafta sonra Bursaspor'u uçurdu 
</HEADLINE>
<TEXT>

     Bursaspor'da, Birinci Süper Lig'de 105 gün sonra gelen galibiyetin sevinci yaşanıyor. 
     Son olarak bu sezonun 11'nci haftasında, Gheorghe Hagi'nin teknik direktörlüğünde, Bursa'da, Adanaspor ile oynadığı maçı 6-0 kazanan yeşil-beyazlılar, Hagi'nin istifasının ardından takımın başına getirilen Ümit Kayıhan ile çıktığı 9 lig maçında kazanamamıştı. 
     Ankaragücü maçını dönüm noktası olarak gören Bursaspor, 1-0 kazanılan maçla birlikte 105 gün süren 3 puan özlemine son verirken, Ümit Kayıhan ile de ligde ilk kez gülmeyi başardı. 
     Maçın 3. dakikasında Nenad Grozdiç'in uzun pasında topla buluşaraktakımının galibiyet gölünü atan Sertan Eser de, 105 gün sonra gelen galibiyetin mimarı olurken, büyük umutlarla transfer edildiği yeşil-beyazlı forma altında da ilk golünü atmış oldu. 
     Bursaspor'da ilk galibiyetini alan teknik direktör Ümit Kayıhan, ''Artık stresin bittiğini'' söylerken, yeşil-beyazlı forma altında ilkgolün atan Sertan ise mutluluğunu, ''Şanssızlık sona erdi, devamı gelecek'' diyerek dile getirdi. 
     Yeşil-beyazlılarda şimdiki hedef, Gençlerbirliği'ni Ankara'da yenerek, deplasmanda 1.5 yıldır galip gelememe geleneğini bozabilmek. 
     
</TEXT>
</DOC>
