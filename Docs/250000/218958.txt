<DOC>
<DOCNO> 218958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko09.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Lider Fenerbahçe'nin hisseleri yükseldi... 
</HEADLINE>
<TEXT>

     Galatasaray'ı 2-1 yenerek liderliği Beşiktaş'tan alan Fenerbahçe'nin hisseleri haftaya yükselişle başladı. 
     Cuma günü 14,300 liradan kapanan Fenerbahçe Sportif A.Ş. hisseleri, 1. seansta yüzde 4.89 artışla 15,000 liraya kadar yükseldi. 
     Fenerbahçe'ye yenilen Galatasaray'ın hisseleri ise Cuma günkü 60,000 liralık kapanışın ardından, 1. seansta en yüksek yüzde 3.33 artışla 62 bin lirayı gördü. 
     Beşiktaş Futbol Yatırımları A.Ş. güne Cuma günkü kapanış fiyatı olan 24,100 liradan başladı. Şirketin hisseleri seansın ilk yarım saatlik bölümünde bu fiyatın üzerine çıkamadı. 
     Seansın ilk yarım saati geçilirken, 14,500 liradan işlem gören Fenerbahçe Sportif A.Ş. hisseleri ortalama yüzde 1.40 değer kazandı. 
     59,500 liraya gerileyen Galatasaray Sportif A.Ş. hisselerinin değer kaybı yüzde 0.83, 23.400 liraya gerileyen Beşiktaş Futbol Yatırımları A.Ş. hisselerinin kaybı ise yüzde 2.90 olarak belirlendi. 

     
</TEXT>
</DOC>
