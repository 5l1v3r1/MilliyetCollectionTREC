<DOC>
<DOCNO> 207901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/soneko03.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta iki tahvil ihalesi gerçekleştirecek... 
</HEADLINE>
<TEXT>

     Hazine, bu hafta biri Türk Lirası TL cinsinden, diğeri ABD Doları cinsinden olmak üzere iki tahvil ihalesi birden düzenleyecek. 
     Hazine, 13 Ocak Salı günü 672 gün vadeli, altı ayda bir yüzde 12.5 faiz ödemeli Türk Lirası cinsinden devlet tahvili ile 546 gün vadeli ABD Doları cinsinden iskontolu devlet tahvili ihaleleri gerçekleştirecek. 
     Her iki tahvilin ihraç tarihi 14 Ocak Çarşamba olarak belirlenirken, geri ödeme tarihleri Türk Lirası cinsinden olan kağıtlar için 16 Kasım 2005, ABD Doları cinsinden olanlar için ise 13 Temmuz 2005 olarak öngörüldü. 
     546 gün vadeli ABD Doları cinsinden iskontolu devlet tahvili ihalesinde katılımcılar 10.000 ABD Doları üzerinden fiyat teklifinde bulunacaklar. 
     
     SON DURUM 
     Hazine, en son 22 Aralık tarihinde 547 gün vadeli, ABD Doları cinsinden iskontolu devlet tahvili ihalesi düzenlemişti. 
     Toplam nominal satış tutarının 1 milyar 94.7 milyon dolar olduğu ihalede nominal satış 930.1 milyon dolar, net satış ise 875 milyon dolar olarak gerçekleşmişti. 
     Basit faizin 4.19, bileşik faizin ise 4.15 düzeyinde gerçekleştiği ihelede, net 150 milyon dolarlık da rot rekabetçi olmayan satış yapılmıştı. 
     Hazine, bu hafta 1 katrilyon 788 trilyon lirası piyasaya olmak üzere toplam 1 katrilyon 954 trilyon lira iç borç servisi yapacak. 
     
</TEXT>
</DOC>
