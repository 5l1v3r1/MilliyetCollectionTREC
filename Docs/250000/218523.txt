<DOC>
<DOCNO> 218523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/soneko10.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar yükseldi... 
</HEADLINE>
<TEXT>

     Uluslararası borsalarda geçen hafta, ABD Doları Yeni dışında önemli paralar karşısında gerilerken, altın fiyatları yükseldi. 
     Uluslararası piyasalarda Avrupa Merkez Bankası'nın euronun aşırı değerlenmesini önlemek için faiz oranlarında indirime gitmeye hazırlandığı haberlerinin yayılması ABD Doları'nın euro karşısındaki gerileyişini durdurdu. 
     ABD Doları haftayı euro ve diğer önemli paralar karşısında değerlenerek kapattı. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 109.09 108.22 İsviçre Frangı 1.2680 1.2554 Kanada Doları 1.3415 1.3382 
     Londra Borsası'nda haftaya 1.2566 dolarda başlayan euro, hafta sonunda 1.2432 dolara indi. 
     Aynı borsada pazartesi 1.8679 dolarda kapanan İngiliz Sterlini de cuma kapanışta 1.8570 dolara düştü. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 394.00 398.70 Zürih 394.10 400.85 Hong Kong 393.75 399.95 
     Londra Borsası'nda pazartesi 6.44 dolarda kapanan gümüşün ons fiyatı cuma kapanışta 6.65 dolara çıktı. 
     
     MENKUL KIYMET PİYASALARI 
     New York Borsası, aylarca süren yükselişin hisse senetlerini aşırı değerlendirmiş olabileceği kaygısının yaygınlaşması yüzünden haftayı hafif bir düşüşle kapattı. 
     Sözkonusu borsada, geçen hafta, Dow Jones Ehndeki bir önceki haftaya göre yüzde 0.3 azalıp 10,583.92 puana, Nasdaq Endeksi de yüzde 0.4 azalıp 2,029.82 puana indi. 
     Avrupa borsalarında da ggeçen hafta hafif bir düşüş vardı. 
     Londra Borsası'nın FTSE 100 endeksi 22.8 puan haftalık kayıpla 4492.2 puanda, Frankfurt Borsası'nın DAX Endeksi 55.19 puan haftalık kayıpla 4018.16 puanda kapanırken, hafta sonuna 3725.44 puanla giren Paris Borsası'nın CAC-40 Endeksinin haftalık kaybı 7.84 puanda kaldı. 
     Tokyyo Borsası'nda ise Japon ekonomisinden gelen olumlu haberlere bağlı bir yükseliş vardı. Tokyo Borsası'nın Nikkei Endeksi 312.23 puanlık haftalık kazançla 11,041.92 puanda kapandı. 
     
</TEXT>
</DOC>
