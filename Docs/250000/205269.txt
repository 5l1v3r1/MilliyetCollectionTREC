<DOC>
<DOCNO> 205269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/magazin/mag04.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'ün en iyisi 'Kralın Dönüşü' 
</HEADLINE>
<TEXT>

   Time dergisinin sıralamasına göre, geçtiğimiz yılın en iyi filmi, 'Yüzüklerin Efendisi Kralın Dönüşü 
      DIŞ HABERLER SERVİSİ 
   
   Rekora koşuyor... 
   JRR Tolkien'in kitabından uyarlanan 'Yüzüklerin Efendisi' filmlerinin sonuncusu 'Kralın Dönüşü', gösterime girmesinin üzerinden iki hafta geçmeden, dünya çapında 492 milyon dolar hasılat elde etti. Dağıtım şirketi New Line Cinema, filmin 1 milyar dolarlık hasılata ulaşmasını bekliyor. Üçlemenin ilk filmi 'Yüzük Kardeşliği'nin 865 milyon dolarlık hasılatını geride bırakması beklenen 'Kralın Dönüşü'nün, bugüne kadarki en büyük gişe hasılatını elinde bulunduran 'Titanik'i geçmesi için ise 1.8 milyar doların üzerinde hasılat elde etmesi gerekiyor. 
   
   ABD'nin önde gelen haber dergilerinden Time, beyazperdede 2003'e damgasını vuran 10 filmi belirledi. Time'ın sıralamasının başında 'Yüzüklerin Efendisi' üçlemesinin son bölümü 'Kralın Dönüşü' yer aldı. Dergi, başrolünde Julia Roberts'ın olduğu 'Mona Lisa Smile Mona Lisa Tebessümü ' isimli filmi ise, 2003'ün en kötü filmi seçti. İşte dergiye göre 2003'ün en iyi 10 filmi 
   1 - Lord of The Rings The Return of The King Yüzüklerin Efendisi Kralın Dönüşü 
   2 - Finding Nemo Nemo Kayıp Balık ve Les Triplettes de Belleville ikinci sırada yer alan bu iki çalışma da animasyon 
   3 - Master and Commander Dünyanın uzak ucu 
   4 - City of God 
   5 - Cold Mountain 
   6 - All The Real Girls 
   7 - Kill Bill Vol. 1 
   8 - The Fog of War 
   9 - Divine Intervention 
   10 - Pirates of The Caribbean Karayip Korsanları 
   
   Bu filmlerden bazıları ülkemizde gösterime girmedi. 
   
   
   
   
</TEXT>
</DOC>
