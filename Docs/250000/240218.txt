<DOC>
<DOCNO> 240218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun02.html </URL>
<DATE> 2004/05/15/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Irak'ta 2 Amerikan askeri öldü... 
</HEADLINE>
<TEXT>

     Irak'ın başkenti Bağdat'ta 2 Amerikan askeri daha öldürüldü. 
     ABD'nin Bağdat merkez karargahından yapılan açıklamaya göre, başkentin güneyinde I. Zırhlı Tümen'den 2 asker dün havan topu ve pusu ateşine maruz kaldı. 
     ABD ordusundan bir yetkili, Amerikalı askerlerin, Şii milislerin de kurduğu tuzaklarla günde 50 kadar saldırıyla karşılaştığını açıkladı. 
     Irak Devlet Başkanı Saddam Hüseyin'in 9 Nisan 2003'te Amerikan işgal ordusunca devrilmesinden beri 560'ın üzerinde Amerikan askeri öldü. 
     ABD'nin Irak'ı Kuveyt'ten çıkarmak için giriştiği Körfez Savaşı'nda 16 Ocak-28 şubat 1991 toplam 147 askerin öldüğü açıklanmıştı. ABD'nin 13 yıl önce Irak'a saldırdığı savaşta ve Saddam Hüseyin iktidarını devirdiği, 410 günü aşan bu savaşta batılı sivil toplum örgütlerine göre tahminen toplam en az 70 bin Iraklı sivil hayatını kaybetti. Başta çocuklar olmak üzere, 13 yıl uygulanan ABD-BM ambargosundan ölenlerin sayısı ise bilinmiyor. 
     
</TEXT>
</DOC>
