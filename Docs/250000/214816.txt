<DOC>
<DOCNO> 214816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sontur07.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yaşındaki oğlunu, 18 yaşındaki yeğeniyle evlendirmeye kalkıştı 
</HEADLINE>
<TEXT>

     Şanlıurfa'nın Siverek İlçesi'nde bir baba, 12 yaşındaki oğlunu evlendirmek için 18 yaşındaki yeğenini 5 ay zorla alıkoyduğu iddiasıyla gözaltına alındı. Baba, tutuksuz yargılanmak üzere serbest bırakıldı. 
     Alınan bilgiye göre, alıkonulan Y.Ç'nin 18 babası Cemil Ç'nin ihbarını değerlendiren İlçe Jandarma Komutanlığı ekipleri, Eğriçayı Köyü'ndeki yeğenini alıkoyan Hüseyin K. ile oğulları Hacı, Mehmet Salih ve Ş.K'yı 12 gözaltına aldı. 
     Ekipler, zanlıları alınan ifadelerinin ardından, mahkemeye sevk etti. 
     Y.Ç'yi zorla alıkoyduğu öne sürülen baba Hüseyin K, duruşmada, suçlamaları kabul etmedi. 
     Mahkeme, sanıkları tutuksuz yargılanmak üzere serbest bırakırken, Y.Ç'yi babası Cemil Ç'ye teslim etti. 
     Cumhuriyet Savcılığı'nın istemiyle Devlet Hastanesi'nde yapılan muayenede kızın bakire olduğu bildirildi. 
     
     BAŞLIK PARASI 600 MİLYON LİRA İLE BİR İNEK 
     Hüseyin K , ''yeğeni Y.Ç'nin annesi Fatma K'ya başlık parası olarak 600 milyon lira ile bir inek verdiğini'' belirterek, ''Bunu duyan Y.Ç'nin babası Cemil Ç. verdiğimiz parayı az bulup 2 milyar lira istedi. Bu parayı vermeyince bizi şikayet etti'' dedi. 
     
</TEXT>
</DOC>
