<DOC>
<DOCNO> 239547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/ekonomi/eko03.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ayda 91 bin 829 taşıt satıldı 
</HEADLINE>
<TEXT>


Nisan ayında yüzde 348 artarak 91 bin 829 adete ulaşan taşıt satışları yılın ilk üç ayındaki toplamdan fazla oldu. Dört aylık satış rakamı ise yüzde 295 artışla 244 bin 93'e ulaştı 

EKONOMİ SERVİSİ 

Ekonomideki canlanma ve düşen faiz oranları ile tüketici kredilerindeki artış otomobil satışlarını da rekor seviyede yükseltti. 
Nisan ayında motorlu araç satışı geçen yılın aynı ayına göre yüzde 348 artışla 91 bin 829 adet oldu. Nisandaki 91 bin 829 adetlik satışla 2003'ün ilk dört ayındaki 61 bin 805 adetlik satış da geçildi. Yılın ilk dört ayındaki toplam motorlu araç satışı ise yüzde 295 artışla 244 bin 93 adet oldu. 
Otomobil satışları bu yılın ocak - nisan döneminde 3.6 kat büyüyerek 143 bin 390 adete ulaştı. Bugüne kadarki en yüksek satış düzeyini ifade eden bu rakamın 98 bin 112'sini ise ithal otomobiller oluşturdu. 
Bu yılın ilk dört ayındaki otomobil üretimi de yüzde 84 artarak 139 bin 816 adetle rekor kırdı. Otomotiv sektörünün otomobil de dahil toplam taşıt aracı üretimi ise yüzde 79'luk büyümeyle 247 bini aştı. Otomotiv Sanayii Derneği'nden OSD yapılan açıklamaya göre, iç pazarda artan talep ile bu yıl gerçekleştirilen ve üretimin yüzde 64'ünü oluşturan 89 bin dolayındaki otomobil ihracatı üretimin artmasını sağladı. 

İhracatta yüzde 136 artış 
Ocak - nisan döneminde 145 bin 769 adet taşıt aracı ihraç edildi. İhracat, geçen yılki 107 bin 250'lik düzeyine göre yüzde 36 oranında arttı. Otomobil ihracatı yüzde 46 artarak 61 bin 298'den 89 bin 288'e çıktı. Ticari araç ihracatı da yüzde 25'lik artışla 42 bin 417'den 52 bin 834'e yükseldi. 

'Kur düzeltici etki yapıyor' Renault Mais'ten yapılan açıklamada, şirketin nisanda binek ve ticari araç pazarında 11 bin 15 adetlik satış rakamı gerçekleştirdiği belirtildi. Renault Mais Genel Müdürü İbrahim Aybar, bu yıl binek ve ticari araç toplam pazarının 650 - 680 bin seviyesinde olacağını öngördüklerini söyledi. Aybar, makro ekonomik dengeler açısından şu an dövizin serbestçe dalgalanması ve faizlerin serbestçe oluşmasının, ekonomide oluşacak olası bir gerginliği kısa sürede normale döndürecek olumlu etki yaptığına işaret etti. Aybar, "Bizler bugünlerde ekonomide yaşanan gelişmeleri bir düzeltici etki olarak değerlendiriyoruz" dedi. 

Otomobilde tüm zamanların en yüksek satış rakamı Ocak - nisan dönemi otomobil satışları Otomobil 1993 1994 1995 1996 1997 1998 1999 2000 2001 2003 2003 2004 Yerli 107.434 81.915 55.296 49.529 54.558 57.696 35.292 52.157 15.582 4.910 10.444 45.278 İthal 24.808 12.515 3.606 11.076 24.037 28.539 27.196 55.768 18.912 6.816 21.013 98.112 Toplam 132.242 94.430 58.902 60.605 78.595 86.508 62.488 107.925 34.494 11.726 31.457 143.390 İthalat 19 13 6 18 31 33 44 52 55 58 67 68 

</TEXT>
</DOC>
