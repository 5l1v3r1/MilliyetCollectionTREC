<DOC>
<DOCNO> 244044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sonyas04.html </URL>
<DATE> 2004/05/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'İlk kaza ne zaman oldu ' İşte trafikteki ilkler... 
</HEADLINE>
<TEXT>

     Dünyada ilk trafik kazası 1899 yılında meydana geldi, kayıtlara geçen ilk trafik cezası ise 24 kilometre olarak belirlenen hız sınırını 25 kilometre süratle giderek ihlal eden sürücüye kesildi. 
     Ankara Trafik Vakfı tarafından yayınlanan ''Trafik Dergisi''nin son sayısında yer alan ''Trafikteki İlkler'' tablosu, trafiğin tarihsel gelişimini de gözler önüne seriyor. İlk trafik kazasından ilk trafik cezasına ve hız sınırına dek bugünkü neslin hatırında bulunmayan pek çok ilginç sorunun yanıtının yer aldığı tablodaki bazı ''ilk''ler şöyle 
     ''İlk trafik kazası, 1899 yılında meydana geldi. 
     İlk hız sınırlanması, 1901 yılında ABD'de uygulandı ve hız sınırı şehir içinde 24, şehir dışında ise 35 kilometre olarak belirlendi. 
     İlk trafik cezası, 24 kilometre olarak belirlenen hızı sınırını 25 kilometre süratle giderek ihlal eden sürücüye yazıldı. 
     İlk cankurtaran, 1792 yılında Napolyon'un özel cerrahı Baron Dominigue Jean Larrye tarafından yapıldı ve yine ilk olarak İtalya ile 1796-1797 yıllarında yapılan savaşlarda kullanıldı. 
     İlk emniyet kemeri 1930'da ABD'de bulundu, 1954 yılında yasalaştı, 1956 yılında ise zorunlu hale getirildi. Türkiye'de ise 1995 yılında emniyet kemeri yasal zorunluluk haline getirildi. 
     İnsan ya da hayvan gücü ile çalışan ilk basit makineler, M.Ö.300 yılında Atina yöresinde kullanıldı. 
     Asfalt, ilk olarak M.Ö. 2500 yılında Pakistan'da Mohenjadoro hamalları ve Mezopotamyalılar tarafından kullanıldı. 
     Dergide ayrıca, trafikle ilgili bazı araştırma sonuçlarına da yer verildi. 
     Buna göre, saatte 50 kilometre süratle giden araçtaki 75 kilogramlık insanın ağırlığı, 2 bin 250 kilograma yetişkin bir filin ağırlığı ulaşıyor. 
     Saatte 30 kilometre ile giden araçta meydana gelen kazalarda ölüm riski yüzde 10, yaralanma riski yüzde 40 saatte 50 kilometre süratle giden araçta meydana gelen kazalarda ölüm riski yüzde 30, yaralanma riski ise yüzde 100. 
     Araçtaki 10 kilometrelik hız artışı, Türkiye'ye yılda 132 katrilyon lira ek yakıt tüketimi maliyeti olarak yansıyor. 
     
</TEXT>
</DOC>
