<DOC>
<DOCNO> 228633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun58.html </URL>
<DATE> 2004/04/05/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
12 Lübnanlı,Şili'den sınır dışı edilecek 
</HEADLINE>
<TEXT>

     Dinci terör örgütleriyle bağlantısı bulunduğu sanılan 12 Lübnanlı'nın, Şili'den sınır dışı edileceği bildirildi. 
     Adli makamlar, ülkeyi terk etmek için 15 gün mühlet verilen bu kişilerin Şili'de bulunmasının ''yararı ya da gereği'' olmadığı görüşünde hemfikir olunduğunu belirtirken, Lübnanlılar'ın avukatı Ricardo de la Barra, kararı temyize götüreceğini kaydetti. 
     Kullanılmış giyecek ticareti yaptığı belirtilen bu kişilerin, El Kaide hesabına kara para akladıklarından şüphelenilmesi üzerine Mart 2003'te Şili polisince haklarında araştırma yapıldığı, ancak yeterli kanıt bulunamadığından dosyanın kapatıldığı ifade ediliyor. 
     Bu arada, ABD'nin Şili'de Hizbullah ya da Hamas gibi örgütlerin bulunduğuna dair bilgiler sunması üzerine, Şilili hakim Jaime Chamorro'nun, 2001'den bu yana teröristlerin ülkeye yerleşip yerleşmediğini araştırmakta olduğu da belirtiliyor. 
     
</TEXT>
</DOC>
