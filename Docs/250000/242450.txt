<DOC>
<DOCNO> 242450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sontur13.html </URL>
<DATE> 2004/05/24/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Pehlivanları taşıyan minibüs kamyonla çarpıştı 
</HEADLINE>
<TEXT>

     Muğla'nın Fethiye İlçesi'nde yağlı güreşlerden dönen pehlivanları taşıyan minibüs ile bir kamyonun çarpışması sonucu 1 kişi öldü. Kazada, 5'i pehlivan 8 kişi yaralandı. 
     İlçenin Kadıköy Beldesi'nde düzenlenen yağlı güreşlerden dönen pehlivanları taşıyan Celal Konak yönetimindeki 07 C 1024 plakalı minibüs, Kemer Kavşağı'nda Metin Harımcı 40 yönetimindeki 48 FH 222 plakalı kamyonla çarpıştı. Çarpmanın etkisiyle yoldan çıkan ve Eşen Çayı'na uçan kamyonun sürücüsü Metin Harımcı, kaldırıldığı Fethiye Devlet Hastanesi'nde kurtarılamadı. 
     Sürücünün oğlu İsmet Harımcı 14 ile Hasan Adıgüzel, yaralı olarak tedavi altına alındılar. 
     Minibüs sürücüsü Celal Konak ile pehlivanlar Ercan Sığak 16 , Şaban Cafo 37 , Mustafa Kara 25 , Ali Kurttan 24 , Kadir Söyler 31 de Fethiye Devlet Hastanesi'ne kaldırıldı. 
     Ercan Sığak ve Kadir Söyler'in durumlarının ağır olduğu bildirildi. 
     
</TEXT>
</DOC>
