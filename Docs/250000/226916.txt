<DOC>
<DOCNO> 226916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy28.html </URL>
<DATE> 2004/03/30/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
200-300 oyla belediye başkanı seçildiler 
</HEADLINE>
<TEXT>

     Yerleşim birimlerinin küçüklüğü, seçimlere katılan partilerin sayısının fazla olması ve oyların bu partiler arasında bölünmesi nedeniyle, bazı belediyelerde 200-300 oyla belediye başkanı seçimi sonuçlandırıldı. 
     A.A muhabirinin belirlemelerine göre, 28 Mart'ta yapılan yerel seçimlerde, onlarca ilçede, binin alında oy alan adaylar belediye başkanı seçilebildi. Oysa birçok ilde, özellikle de büyükşehirlerde, muhtarlar birkaç bir oy ile seçilebildi. 
     Yapılan belirlemeye göre, Kilis'in Musabeyli ilçesinde belediye başkanlığı seçimini, 207 oyla DYP adayı Ayhan Yılmaz kazandı. Rize'nin Çamlıhemşin ilçesinde de 812 seçmenden 247'sinin oyunu alan Yaşar Metin Kesimal, belediye başkanı oldu. 
     Bilecik'in Yenipazar ve Karabük'ün Ovacık ilçelerinde 282 oy, Ardahan'ın Damal ilçesinde 310 oy, Kırklareli'nin Kofçaz ilçesinde 312, Çankırı'nın Bayramören ilçesinde 322, Kastamonu'nun Doğanyurt ilçesinde 341 oy, Elazığ'ın Ağın ilçesinde 443 oy ile belediye başkanı seçildi. 
     Rize-Hemşin 414 , Sivas-Doğanşar 436 , Bolu-Kıbrıscık 322 , Edirne-Lalapaşa 385 , Kırıkkale-Sulakyurt 427 , Konya-Taşkent 437 , Siirt-Pervari'de 476 ise 500'ün altında oyla belediye başkanı seçimi yapıldı. 
     Diyarbakır'ın Çüngüş ilçesinde 505 oy, Kastamonu'nun Seydiler ilçesinde 587 oy ile belediye başkanı seçildi. 
     Birçok ilde de binin altında oy alan adaylar belediye başkanı seçilebildi. Erzincan'ın Kemah ilçesinde 5 oy, Çanakkale'nin Bozcaada ilçesinde 595, Kars Digor'da 691, Hakkari Çukurca'da 750, Gümüşhane Torul'da 900, Van Bahçesaray'da 601, Sinop Erfelek'de 748, Denizli Bozkurt'ta 747, Bursa Harmancık'da 946 oy alan adaylar belediye başkanı oldu. 
     Sivas'ın İmranlı 945 , Bolu'nun Seben 888 , Adıyaman'nın Tut 996 , Kırıkkale'nin Karakeçili 869 , Giresun'nun Alucra 815 , Karabük'ün Eflani 775 , Bolu'nun Mengen 760 ilçelerinde de belediye başkanları binin altında oyla seçildi. 
     Binin altında oy ile belediye başkanı seçilen onlarca ilçe belediyesi bulunuyor. 
     Ankara Üniversitesi Siyasal Bilgiler Fakültesi Kamu Yönetimi Bölümü Öğretim Üyesi Prof. Dr. Birgül Ayman Güler, A.A muhabirinin konuyla ilgili sorusu üzerine, Türkiye'de bulunan 3 bin 215 belediyeden yüzde 65'inin nüfusunun 5 binden az olduğunu belirtti. Nüfusu 2 binden az olan 345 belediye olduğuna işaret eden Prof. Dr. Güler, dolayısıyla seçmen sayısının düşük olduğunu söyledi. 
     Prof. Dr. Güler, şu bilgiyi verdi 
     ''Belediye ölçeği küçükse, seçmen sayısı da düşük olacaktır. Ölçek ne kadar küçük ise, doğrudan demokrasiyi uygulama şansı daha da yükselir. Bu doğrudur ama küçük ölçek etkinliği azaltır. Etkinlik ve demokrasi çatısması... Küçük ölçek demokrasi için iyi olarak kabul edilir. 200-300 oy ile belediye başkanlığı seçilmesini değerlendirmek için, toplam seçmen sayısı, alınan oy oranı gibi rakamlara bakmak lazım...'' 
     
</TEXT>
</DOC>
