<DOC>
<DOCNO> 211586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/guncel/gun90.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Korkulacak bir şey yok ..    1 Babil Kulesi Bir zamanlar dünyada tek bir dil konuşulurmuş. Tüm insanlar birbirleriyle rahatlıkla anlaştığı için hiç kimse anında simultane çeviri yapılırken kelimelerin uzatılmasına ve geride kalan çevirmenin konuşana yetişebilmek için topuklamasına gülmenin ne olduğunu bilmezmiş. Derken bu insanoğulları "Öyle yüksek bir kule yapalım ki, teee tanrıların oraya kadar yükselsin. Güzel muhabbet de ederiz " deyip kuleyi inşa etmeye başlamışlar. Birisi demiş ki "Yaa, iyi yapalım da, ya tanrılar kızarsa " Şaka maka derken tanrılar bir de bakmış, kule mekanlarına gelmek üzere. Sinirlenen tanrıların tanrısı Zeus, insanların her birinin dilini farklı yapmış. Birbiriyle anlaşamayan insanoğulları, kulenin inşasını bitirememişler... 
   2 Titanic Ne yapımında, ne de işletiminde tek bir Türk çalışmamıştı. Bu yüzden "Korkulacak bir şey yok. Asla batmaz " diyen kişinin milliyeti daima merak edildi durdu. O zamana göre dünya üzerindeki en modern ve en ileri teknolojiye sahip yolcu gemisiydi. Fırtına, dalga vız gelirdi, bastı mı gaza gider mi giderdi. Ama Aysbergleri kimse hesaba katmamıştı. İlk ve son seferine çıkıp binlerce kişinin ölümüne sebep oldu. "Asla batmaz " diyenleri kimse hatırlamadı... 
   3 Köprü Halatı A-B-C-E-F-G... Her tür olaya karşı çeşit çeşit planımız olduğu ama hiçbir zaman işe yaramadığını şu son 2 günlük kar macerasında bir kez daha görmenin "şaşırmazlığını" yaşadık bitti, saygısızca. Derken, Boğaz Köprüsünün halatlarından biri, kar fırtınası sırasında yerinden çıktı. Karayolları yetkilileri "korkma, düşmez bir halatla bu köprü " derken, 1973'te köprüyü denetleyen heyette görevli olan Prof. Semih Tezcan da "2-3 halatın kopmasıyla bile köprü çökebilir " diyerek tedbir alınmasını istedi. Nerede istedi Depreme, kara, sele, hortumlanan bankalara, Irak Savaşına muhteşem tedbirler alan Türkiye'de... 
   Korkulacak bir şey var mı Bizce de yok. Geçen sene 65 trilyon lira, bugünkü kurla yaklaşık 50 milyon dolar hasılat yapmış bu köprü. Biz sadece Sayın Unakıtan'ın jargonu ile şunu sormak istiyoruz "Lan oğlum, delirtmeyin adamı. Nerde bu paralar Bakımını yapsanıza köprünün .." 
   
   Nane nane nane nane... 
   Lokman Hekim 
   
   Korkulacak şeyler var...    1 Issız Ada Maymunu, vahşi hayvanı, böceği, yamyamı... Valla çok sakat... 
   2 Bermuda Şeytan Üçgeni Pek o eski tehlikesi kalmadı. Sırrı çözüldü konuyla direkt ilgisi yok, "açıklayın" derseniz, o başka ama yine de uzak durmakta fayda var... 
   3 Irak Her an patlayan bir bomba ya da saldırıda hayatınızı kaybedebilirsiniz. Hem zaten savaş sırasında Iraklıdan çok Iraklı olanlar, "Aslan Irak halkı, koçum benim, ye kafaya bombayı ama teslim olma, arkandayım " diyenler gitmemiş, siz ne diye gideceksiniz... 
   4 Uzan's Girsen girilmez, çıksan çıkılmaz bir yer. Çalışanlarının maaşlarını, yine çalışanlarına açlık grevi yaptırarak ödeten batan gemiyi ilk kaptanının terk ettiği labirent. Bu arada aklımıza geldi Sayın Uzan bayram namazını canlı yayınlamıştı. Üç öğün yemeğinizi de yayınlasanız, hani nedir sizin greve bakış açınız, bir görsek Can sağlığını bilmeyiz ama ruh sağlığı açısından çok ama çok tehlikeli. Gidilmese iyi olur... 
   5 Karlı İstanbul "Brrr " dedirtir adama. Sokaktaysanız yandınız. Eve 15 saat sonra ulaşmak elektrik, su ve doğalgaz olmadığı için donma tehlikesi geçirmek ekmek, yiyecek kaygısı gütmek. Amman, kurban olalım, kutuplara falan gidin. Kar, orada daha tehlikesiz... 
   
   100 kişiye sorduk ..    Kar nedir Dünya çapında anket 
   34 Hayatı felç eden beyaz ölümdür... İstanbullu katılımcılar 
   32 Bir hava olayıdır... Avrupalı, Amerikalı katılımcılar 
   27 Bilmiyoruz... Tropikal katılımcılar 
   05 Hayatın ta kendisidir... Kutuplu katılımcılar 
   02 Oy, itibar, mevki kaybıdır... Kimliği belirlenemeyen iki katılımcı 
   
   Jargon Ötesi 
   "Ben gaz maskesiyle gül koklamam yeğenim .." b b 
</TEXT>
</DOC>
