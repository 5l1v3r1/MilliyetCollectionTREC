<DOC>
<DOCNO> 237208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonsiy03.html </URL>
<DATE> 2004/05/04/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Çelik ''ÖSS'de genel ve meslek liselerine eşit katsayı uygulanacak'' 
</HEADLINE>
<TEXT>

     Milli Eğitim Bakanı Hüseyin Çelik, meslek lisesi mezunları ile genel lise mezunlarına üniversiteye girişte eşit katsayı uygulanmasını da içeren yükseköğretim yasa tasarısının 6 Mayıs Perşembe günü TBMM Milli Eğitim Komisyonu'nda görüşüleceğini bildirdi. 
     Çelik, dün Bakanlar Kurulu'nca TBMM'ye sevkedilen 11 maddelik yükseköğretim yasa taslağına ilişkin bilgi vermek amacıyla MEB Başöğretmen Salonu'nda basın toplantısı düzenledi. 
     Çelik, tasarının 6 Mayıs Perşembe günü TBMM Milli Eğitim Komisyonu'nda görüşüleceğini, ondan sonraki hafta da TBMM Genel Kurulu'nda ele alınacağını bildirdi. 
     Üniversiteye giriş sınavında, genel lise ve mesleki-teknik lise öğrencilerine eşit katsayı uygulanmasını öngören tasarıya göre, kanun yürürlüğe girdiğinde YÖK Başkanı ve üyelerinin görev süresi sona erecek. Ancak şu andaki Başkan ve üyeler, yeni üyeler seçilinceye kadar görevlerine devam edecek. 
     

     
</TEXT>
</DOC>
