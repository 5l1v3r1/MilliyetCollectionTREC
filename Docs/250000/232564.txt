<DOC>
<DOCNO> 232564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonspo02.html </URL>
<DATE> 2004/04/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Tugay 'oh' çekti, Muzy düştü gibi... 
</HEADLINE>
<TEXT>

     İngiltere Premier Ligi’ndeki temsilcimizin takımı Blackburn, hafta içinde Fulham deplasmanında aldığı galibiyetten sonra dün de evinde Mustafa İzzet'in Leicester’ını yenerek, kümede kalma yolunda büyük avantaj elde etti. 
     Blackburn Rovers kümede kalma yolunda dün dev bir adım attı. Mavi - Beyazlılar evinde ligde kalmak için uğraşan bir başka takım Leicester City’i 1-0 yendi. 
     Tugay’ın 90 dakika oynadığı maçta ev sahibinin golünü Dabizas kendi kalesine attı. 
     
     4.5 aylık hasret bitti 

     Sahasında 4.5 aydan 29 Kasım bu yana ilk kez kazanan Blackburn bu sonuçla puanını 37’e yükseltip, 15. sıraya tırmandı. 
     Greame Souness’ın öğrencileri özellikle Leeds, M.City ve Tottenham gibi takımların kaybetmesiyle haftanın en kazançlı ekibi oldu. 
     
     Mustafa İzzet düştü gibi... 

     Mustafa İzzet ve Les Ferdinand’ın forma giydiği Leicester’ın ise bu yenilgiyle ligde kalma umudu iyice azaldı. 
     Premier Lig'de diğer sonuçlar şöyle Bolton-Tottenham 2-0, Charlton-Birmingham 1-1, Liverpool-Fulham 0-0, M.City-Southampton 1-3, Wolverhampton-Middlesbrough 2-0. 

     
</TEXT>
</DOC>
