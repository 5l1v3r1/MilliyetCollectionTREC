<DOC>
<DOCNO> 229960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonsiy17.html </URL>
<DATE> 2004/04/09/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
Eşit oy alan muhtarlar arasnda kura çekilirken çok oy alan aday unutulu 
</HEADLINE>
<TEXT>

     Sivas'ta bir köyde 3 adaydan ikisi eşit oy alınca, onlardan daha fazla oy alan muhtar adayı unutuldu ve bu iki aday arasında kura çekildi. 
     AA muhabirinin İl Seçim Kurulu'ndan aldığı bilgiye göre, merkeze bağlı Gazibey Köyü'nde yapılan seçimlerde muhtar adayları Mevlüt Koç ile Adil Navruz 124'er oy aldı. Ancak diğer aday Osman Toy'un aldığı 139 oy İl Seçim Kurulu çalışanlarının dikkatinden kaçınca Mevlüt Koç ile Adil Navruz arasında kura çekildi. 
     Kura sonucu Koç'un muhtarlığı kazandığı açıklandı. 
     Osman Toy'un İl Seçim Kurulu'na başvurusu üzerine yapılan incelemede, seçimlerde Koç ve Navruz'un 124'er oy aldığı, ancak Toy'un 139 oy aldığı anlaşıldı. 
     Yetkililer, Toy'un oylarının hesaplandığını ancak yanlış yazıldığını bu nedenle diğer adaylar Navruz ve Koç arasında kura çekildiğini kaydettiler. 
     Yanlışlığın düzeltildiğini belirten yetkililer, kuraya gerek kalmadan Osman Toy'un muhtar olduğunu açıkladılar. 
     
</TEXT>
</DOC>
