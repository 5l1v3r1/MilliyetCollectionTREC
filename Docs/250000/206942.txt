<DOC>
<DOCNO> 206942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/spor/spo04.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fedak rlık şart 
</HEADLINE>
<TEXT>

   Trabzonsporlu Gökdeniz, beklentilerine cevap verilmezse gitmeyi düşünebileceğini söyledi, "Birçok takımdan teklif almak güzel. Ama kimseyle sözleşmedim" dedi 
      BERKUK ÜNYAY 

   
   Gözler üzerinde 
   BORDO-Mavili forma altında sergilediği futbolla transfer gündeminin en gözde isimleri arasında yer alan Gökdeniz, kulübüyle sözleşme uzatmak için henüz görüşmediğini açıkladı. Milli futbolcu, "Şu anda kulübümle 1.5 yıllık sözleşmem var. Ama şartlar neyi gösterir bilemem. Sonuçta profesyoneliz ve bu işten para kazanıyoruz. Bu unutulmamalı. Birçok takımdan teklif aldığım doğru" dedi. 
   
   'Mutlu oluyorum' 
   ÇOK istenen bir oyuncu olmanın kendisini keyiflendirdiğini dile getiren Gökdeniz, "Avrupa'dan da bazı kulüpler bizi izliyor" diye konuştu. Yıldız futbolcu şunları söyledi "Avrupa için netleşmiş birşey yok. Bu kulüplerin beni arayıp, "Seni takımımızda görmek istiyoruz" demesi güzel. Böyle teklifler almak her futbolcuyu sevindirir. Yönetim kalmamı istiyorsa fedak rlık yapmalı." 
   
   'Şampiyon yaparım'    TRABZONSPOR Teknik Direktörü Turgay Semercioğlu, ikinci yarı için iddialı konuştu. Semercioğlu, savunmada kurmak istediği kurgunun oturması durumunda iki yıl içinde şampiyon olacaklarını iddia ederek, "Biz seri şampiyonluklar yaşadığımız yıllarda hep iyi defans yaparak kazandık. Bugün efsane kadronun adı anılırken hep forvet oyuncuları sayılsa bile, iddiamızı ortaya koyan hep defanstı. Aynı sistemi oturtmak istiyorum" dedi. 
   
   Neşeli idman    ANTALYA'DA havaların ısınması Trabzonspor'un çalışma ortamını da istenen düzeye getirdi. El topuyla başlayan antrenman çift kale maçla son bulurken, futbolcuların moralinin üst düzeyde olması teknik kadronun yüzünü güldürdü. Ayağına krampon vuran Fatih Tekke idmana çıkmadı. İzinli olan Augustine kampa katılırken, Petkoviç'in bugün Antalya'da olması bekleniyor. 
   
   
</TEXT>
</DOC>
