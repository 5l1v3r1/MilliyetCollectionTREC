<DOC>
<DOCNO> 211291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sonspo22.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram Yağcı İstifam cebimde... 
</HEADLINE>
<TEXT>

     Olaylı Beşiktaş-Samsunspor maçı sonrası, siyah-beyazlı kulübe haksızlık yapıldığını öne süren Futbol Federasyonu Yönetim Kurulu üyesi Bayram Yağcı, istifasının cebinde olduğunu, 48 saat içinde durum değerlendirmesi yaptıktan sonra kararını vereceğini söyledi. 
     Yağcı, bu duruma gelmesinin sadece Beşiktaş-Samsunspor maçında yaşananlardan dolayı olmadığını belirterek, ''Daha önceki birikimler de var. Bu konuda daha fazla yorum yapmak istemiyorum. Federasyon üyesi olarak objektif olmak için elimden geleni yaptım. Ancak dün yaşanan olaylardan sonra dayanamadım. Yıllardır Beşiktaş camiasının içinde yaşayan birisi olarak bunları görmezlikten gelemezdim. Durum değerlendirmesi yapıp 48 saat içinde istifam konusunda karar vereceğim'' diye konuştu. 
     
</TEXT>
</DOC>
