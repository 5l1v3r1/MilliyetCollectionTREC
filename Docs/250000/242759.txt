<DOC>
<DOCNO> 242759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur19.html </URL>
<DATE> 2004/05/25/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
"Bitirim Zeki"ye kaçak sigara davası .. 
</HEADLINE>
<TEXT>

     Sivas'ta, 95 santimetrelik boyuyla ''Bitirim Zeki'' olarak tanınan ve bazı Türk filmlerinde yardımcı oyuncu olarak rol alan büfe işletmecisi Zeki Keskin hakkında, kaçak sigara sattığı iddiasıyla dava açıldı. 
     Akülü otomobiliyle Sivas Adliyesi'ne gelen sanık Zeki Keskin 59 , koltuk değnekleriyle, Sivas 1. Asliye Ceza Mahkemesi'ndeki duruşmaya katıldı. 
     Mahkeme, 1918 Sayılı Yasa'ya muhalefet ettiği iddia edilen sanık Zeki Keskin'in 3,5 milyar lira ön ödeme yapmasına karar vererek duruşmayı erteledi. 
     Keskin, duruşmanın ardından AA muhabirine yaptığı açıklamada, bilmeden aldığını öne sürdüğü sigaralar nedeniyle hakkında dava açıldığını belirterek, ''Sigaraların kaçak olduğunu bilmeden sattım, hakkımızda dava açıldı. 3 milyar 500 milyon lira ön ödemeyi nasıl yapacağım '' dedi. 
     Zeki Keskin, Zonguldak'ta, 1964 yılında bir film çekimine katıldıktan sonra Sivas'a dönerken geçirdiği trafik kazasında sakat kaldığını söyledi. 
     
</TEXT>
</DOC>
