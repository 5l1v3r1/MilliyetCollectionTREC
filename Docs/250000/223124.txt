<DOC>
<DOCNO> 223124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/soneko39.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansın ilk yarısında 134 puan kaybetti... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 78.28 puan gerileyerek, 19,294.50 puandan kapandı. 
     2. seansta hisse senetlerinin ortalama değer kaybı yüzde 0.40 oldu. 
     Endeks, 2. seansa 10.95 puan artışla 19,383.73 puan seviyesinde başladı. İlk yarıyı 19,238.04 puan seviyesinde geçen endeks, seans içinde en düşük 19,207.30, en yüksek 19,383.73 puanı gördü. 
     1. seanstaki 51.18 puanlık artış dikkate alındığında endeks, günlük bazda 27.10 puan ve yüzde 0.14 oranında kayıp yaşadı. 
     2. seans kapanışında mali endeks 115.46 puan kayıpla 26.277.99 puana, sanayi endeksi 57.34 puan kayıpla 17,249.65 puana, hizmetler endeksi 41.97 puan kayıpla 10,363.68 puana geriledi. 
     Böylece ilk seansa göre mali grup hisseler ortalama yüzde 0.44, sanayi grubu hisseler ortalama yüzde 0.33, hizmet grubu hisseler ortalama yüzde 0.40 değer yitirdi. 
     2. seansta işlem gören toplam 300 hisse senedinden 177'si değer kaybetti, 55'i değer kazandı, 68'inin fiyatında değişiklik olmadı. 
     Seansta, 309 trilyon 31 milyar 808 milyon liralık işlem hacmi kaydedildi. Günlük işlem hacmi ise 584 trilyon 562 milyar 464 milyon lira olarak hesaplandı. 
     2. seansta İhlas Holding, Park Elektrik, Ceytaş Madencilik, Doğan Holding ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
