<DOC>
<DOCNO> 217045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/guncel/gun02.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cumhuriyet elden gidiyor' 
</HEADLINE>
<TEXT>

   Ülkesinin İslami Cumhuriyet'ten uzaklaştığını belirten köşe yazarı Sedighi, "Vekil adaylarının veto edilmesi irticai harekettir" diyor 
      
   İran'ın yeni meclisinin çoğunluğunun muhafazak rlardan oluşacağı kesinleşti. Ancak beklenen bu sonuca rağmen reformcu cephe büyük hüsran yaşadı. Seçimlere iki gün kala kapatılan Yas-e No gazetesinin köşe yazarlarından Nadir Sedighi de seçim sonrasında reformcuların bir özeleştiri sürecinden geçeceğini düşünüyor. 
   
   İran nereye gidiyor 
   
   Reformcular Amerikancı mı 
   Muhafazak rların bugün Amerikancı olmakla suçladıkları arasında, devrim sonrasında Tahran'daki Amerikan Büyükelçiliği'ni işgal edenler de var. Mesela reformcuların önemli isimlerinden Abbas Abdi işgalin sözcüsüydü. Toprak reformunun da sözcülerinden olan Abdi bugün cezaevinde. Hangi gerekçeyle Gallup kamuoyu araştırma şirketine bir anket yaptırdığı için. Anket sonuçlarında, İran halkının ABD ile ilişki kurulmasını istediği, ancak ABD'ye güvenmediği sonucu çıktı. 
   
   İran nereye gidiyor 
   Bunun sonucu İslami saltanat olabilir. 
   
   Kimin saltanatı 
   Ruhban sınıfının. 
   
   Seçim sonuçlarını nasıl değerlendiriyorsunuz 
   İran, İslami Cumhuriyet'ten uzaklaşıyor. Devrim döneminde bir tartışma vardı 'Biz İslami bir yönetim mi, yoksa İslam Cumhuriyeti mi istiyoruz ' Muhafazak r kesim, bu soruya 'İslami hükümet' yanıtını veriyordu. Humeyni ise buna karşı çıktı ve cumhuriyetten yana ağırlığını koydu. Anayasayı Koruyucular Konseyi'nin AKK milletvekili adaylarını veto etmesi, cumhuriyeti tehlikeye attı. Bu durum, devrimin toplumsal sözleşmesine aykırı. AKK'nin yaptığı irticai bir harekettir. 
   Muhafazak rlar çelişkili 
   
   Muhafazak rlarla reformcular arasındaki çatışmanın kökeni devrim öncesine mi dayanıyor 
   Evet. Devrim öncesinde muhafazak r kesim Humeyni'ye karşıydı. Bugün reform hareketi içinde yer alan pek çok önemli isim, İslam devrimi sırasında Ayetullah Humeyni yandaşı 'Humeyni Çizgisindeki Öğrenciler Hareketi'nin üyeleriydi. Humeyni solcu bir molla olarak tanınıyordu. 
   
   Solculuk ve İslam'ı nasıl birleştiriyordu 
   Solculuk değil devrimcilik diyelim. Devrim öncesinde 'İslam'la devrimcilik bağdaşır mı ' sorusu tartışılıyordu. Şimdi bunun yerini 'İslam'la demokrasi bağdaşır mı ' sorusu aldı. Muhafazak r kesim, Batı'yı reddettiği için Batı kökenli demokrasi kavramına da karşı. Reformcular ise, Batı'nın olumlu olarak gördüklerini almak taraftarı. Ancak muhafazak rların İran halkına verdiği mesajla, dışarıya verdikleri birbirine tamamen zıt. ABD yetkililerinin de bulunduğu bazı uluslararası konferanslarda, onlara 'Biz iktidara gelirsek sizinle ilişkilerimizi düzeltiriz' mesajını verdiler. İçerideyse kamuoyuna reformcular için Amerikancı diyorlar. 
   
   Seçime katılım oranı yüzde 50 
   İran'da cuma günü yapılan 7. meclis seçimine katılım oranının yüzde 50.57 olduğu açıklandı. İçişleri Bakanlığı'nın internet sitesinde yapılan açıklamada, 46 milyon 351 bin seçmenin bulunduğu ülkede 23 milyon 438 bin kişinin oy kullandığı belirtildi. Seçime katılımın en düşük olduğu bölge yüzde 33.77 ile Tahran oldu. Bu seçim 1979'daki İslam Devrimi'nden bu yana en düşük katılımlı seçim oldu. İRNA'nın haberine göre, İçişleri Bakanlığı, 160 seçim bölgesinde yapılan oy sayımı sonucu 141 milletvekilinin meclise girdiğini, ancak seçilen milletvekilleri arasında hiç kadın bulunmadığını açıkladı. Ancak resmi olmayan sonuçlara göre, Erdebil kentine bağlı Halhal'dan Mehrengiz Moravati adındaki kadın aday, milletvekili olmaya hak kazandı. Ancak seçim merkezi sonucu henüz onaylamadı. 
   
   Seçim kavgası 8 ölü    DIŞ HABERLER SERVİSİ 
   İran Öğrenci Haber Ajansı'nın İSNA haberine göre, İzeh kentinde, seçimi muhafazak r aday Seyit Celal Tabatahi'nin kazanması üzerine sonuca itiraz eden göstericiler valilik konağına saldırmak istedi. Ancak polis ateş açarak bu kişileri engelledi. Çıkan olayda 4 kişi öldü. Firuzabad'da da Valilik'ten açıklanan seçime katılım oranını "yüksek" bulan ve bu oranın gerçeği yansıtmadığı iddiasıyla gösteri yapan bir grupla polis arasında çıkan çatışmada, biri polis 4 kişi hayatını kaybetti. 
   
   
   
</TEXT>
</DOC>
