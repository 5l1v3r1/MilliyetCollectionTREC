<DOC>
<DOCNO> 209167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/astro/index.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kronos'un öyküsü 
</HEADLINE>
<TEXT>

   
   Yunan mitolojisinde Kronos, gök tanrısı Uranüs'le yer tanrısı Gaea'nın oğludur. Kronos, babası Uranüs'e başkaldırır ve onun testislerini keser 
   
   Bu hafta size Oğlak burcunun yöneticisi Satürn'den Kronos ve öyküsünden söz edeceğim. Oğlak burcu kuzey yarımkürede kış mevsiminin başlangıcına denk gelir. Güneş'in Oğlak burcuna geçtiği gün, en kısa gündüzü ve en uzun geceyi yaşarız. Kış ayları psikolojik açıdan da içe çekilme, evlerimize kapanma zamanı değil midir Oğlak yalnızlıkların burcudur ve burcunun Satürn'le olan ilişkisi araştırılmaya değer. Satürn modern gezegenler olan Uranüs, Neptün ve Pluto bulunmadan önce her şeyin sınırı ve sonu olarak görülüyordu. Bu yüzden Satürn yaşlanmayla eşdeğer görülmüştür. Gezegeni temsil eden resimlerde Satürn'ün hayatımızda gereksiz olan şeyleri ayıklama, bitirme ve kesip atma gücünü görürüz. 
   Yunan mitolojisinde Kronos zaman tanrısı , gök tanrısı Uranüs'le yer tanrısı Gaea'nın oğludur. Kykloplar ve hekatonkirler de kardeşleridir. Öyküye göre Kronos babası Uranüs'e başkaldırır ve onun testislerini keser iktidar savaşı fakat kahinlerden birisi onun da sonunda bir çocuğu tarafından alaşağı edileceği öngörüsünde bulunur. Bu çocuk ileride Zeus yani Jüpiter olacaktır. Kronos bu korkuyla tüm oğullarını yutar ama Zeus annesi Rhea tarafından bir mağarada saklanır. Hikaye böyle devam ediyor ama anlaşılacağı gibi Kronos aynı zamanda korkularla ve yetersizlik hissiyle de bağlantılı gözükmekte. 
   Bu özellikleri Oğlak burcunda da görebiliriz. Oğlaklar, Satürn'le de ilişkileri nedeniyle daha ağırbaşlı, ciddi ve içe dönük özellikler gösterirler. Adeta yaşlı doğmuş gibidirler. Ancak zamanla bu özelliklerinden sıyrılmaya başlarlar. Zaman onları daha rahat kılar. Satürn'ün sorumluluklar gezegeni olduğunu da biliyoruz. Bu gezegen sayesinde arzularımızı somut hale getirebiliriz. Satürn tıpkı bir öğretmen gibi bizi sınava sokar. Örneğin 2003 yılının ikinci yarısında Yengeç burcuna geçen Satürn şimdi Yengeçleri bu yönde önemli ödevlere tabi tutmakta. Benzer biçimde Koç, Terazi ve Oğlak burçları da Satürn'ün açılarından değişik dersler almakta. 
   Kronos, Romalılar zamanında tapınağı olan bir tanrı olarak görülüyordu. Saturnalia sözü ise bir festivale işaret eder. Bu festival çalışanların, köylülülerin, işçilerin bayramıdır. 17 Aralık'ta başlar ve birkaç gün sürermiş. Festival boyunca köleler ve sahipler bir arada olurlarmış. Bir bakıma sosyal barışın simgelendiğini de anlayabiliyoruz. Öyle gözüküyor ki bu festival daha sonra Noel zamanının ve yeni yılın gelişi ile yer değiştirmiş olmalı. Kısaca Satürn bitişlerin, olgunlaşmanın ve tamamlanmanın gezegenidir. Özellikle önümüzdeki iki yıl içinde Akrep ve Balık burçlarının da Satürn'den olumlu bir destek aldıklarını söylemeliyiz. 
   
   Hafta sonu astrobarometresi    Bu hafta sonu nelere dikkat etmeli 
   Cumartesi saat 19.17'de Ay, Akrep burcundan Yay burcuna geçiyor. Cumartesi günü Yengeç, Akrep ve Balık açısından her konuda daha uygun şartlar hazırlıyor. Özellikle cumartesi günü öğle saatlerinde uyumlu halde olan ışıklar yeni girişimler, projeler ve amaçlarımız açısından uygun bir zemin yaratıyor. Cumartesi akşamı ile birlikte duygusal heyecan artıyor ve sürprizlere daha açık durmamız gereken zamanlar geliyor. Bu arada pazar günü geçmişe ait konulara eğilmek açısından daha olumlu ve yapıcı olabilir. 
   
   
   
   
   
   
</TEXT>
</DOC>
