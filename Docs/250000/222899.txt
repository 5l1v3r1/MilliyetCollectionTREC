<DOC>
<DOCNO> 222899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonyas04.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota'dan insanımsı robot .. 
</HEADLINE>
<TEXT>

     Japon otomobil devi Honda'nın ürettiği Asimo isimli insan benzeri robottan sonra, yine bir Japon otomobil üreticisi olan Toyota da insanımsı bir robot üretti. 
     Amerikan medyasında yer alan haberlere göre, Toyota yürüyebilen, el sallayabilen ve başını eğebilen bir robot imal etti. Yaklaşık 120 santimetre boyundaki robot trampet de çalabiliyor. 
     Toyota'dan yapılan açıklamaya göre, söz konusu robot yaşlı ve işçilere yardımcı olmak üzere önümüzdeki 20 yıl içinde üretilmesi düşünülen otonom makinaların bir prototipi olarak imal edildi. 
     Honda yürüyebilen ilk robotunu 1995 yılında tanıtmış, bu robotun son versiyonu olan Asimo ise dans edebilir, aşina yüzleri tanıyabilir ve basit soruları cevaplandırabilir hale getirilmişti. 
     Sony de geçen yıl küçük bir insanımsı robotun tanıtımını yapmıştı. 
     Toyota şimdilik kar amaçlı üretimi düşünmediğini açıklarken, Japon Robot Birliği halen 4 milyar dolar civarında olan robot pazarının 2010 yılında 14 milyar dolara çıkacağını ifade etti. 
     
</TEXT>
</DOC>
