<DOC>
<DOCNO> 201234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/dunya/dun01.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Edelman Ortaklık kurun 
</HEADLINE>
<TEXT>

      ANKARA Milliyet 

   
   ABD'nin Ankara Büyükelçisi Eric Edelman, Irak'ta açılan 18.6 milyar dolarlık ihalelere katılım için başvuru süresinin kısa olmasından yakınan Türk işadamlarına, "ortaklık kurarak ihalelere girmeleri" tavsiyesinde bulundu. 
   Ankara Sanayi Odası ASO Başkanı Sinan Aygün'le Edelman'ın yaptığı iki saatlik görüşmeye katılan sanayiciler, Irak'ta açılan toplam 18.6 milyar dolarlık ihaleleri gündeme getirdi. Sanayiciler, başvuru süresinin kısa olması nedeniyle ihalelere giremediklerinden yakındı. Bunun üzerine Edelman, Türk işadamlarının ortaklıklar kurarak ihalelere girmesini tavsiye etti. Edelman en kısa sürede Ankara, İzmir ve İstanbul'da ihalelere yönelik tanıtım toplantıları düzenleyeceklerini söyledi. Görüşmede Türkiye'nin yabancı sermaye sorununa da değinen Edelman, yabancı sermayenin önündeki engellerin kaldırılması yönünde atılması gereken adımların üçte ikisinin atıldığını kaydetti. 
   
   
   
   
</TEXT>
</DOC>
