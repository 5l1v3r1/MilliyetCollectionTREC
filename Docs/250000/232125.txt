<DOC>
<DOCNO> 232125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur41.html </URL>
<DATE> 2004/04/16/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Öğretmenlerin yer değişikliği başvuruları için 19 Nisan son gün 
</HEADLINE>
<TEXT>

     Milli Eğitim Bakanlığı MEB öğretmenlerin il içi yer değiştirme başvurularının, bu hafta sonu da dahil 19 Nisan Pazartesi günü mesai bitimine kadar devam edeceğini bildirdi. 
     MEB'den yapılan yazılı açıklamada, yer değiştirme kılavuzunda il içi yer değiştirme başvurularının 12-19 Nisan günleri arasında yapılacağının duyurulmuş olmasına rağmen, bazı illerde bilgi eksikliği nedeniyle, il içi başvurularının 16 Nisan bugün mesai bitiminde sona ereceğinin duyurulduğu belirtildi. Bu nedenle bugün başvurularda yoğunluk yaşandığı ve bundan dolayı bilgisayar ağında aşırı yüklenmelere bağlı olarak kilitlenme olduğunu kaydedildi. 
     Yer değiştirme suretiyle atama isteğinde bulunan öğretmenlerin herhangi bir endişeye kapılmamaları istenen açıklamada, öğretmenlerin 17-18 Nisan Cumartesi ve Pazar dahil olmak üzere, 19 Nisan Pazartesi günü mesai saati bitimine kadar başvurularını yapabilecekleri duyuruldu. 
     Açıklamada, bakanlığın, başvuru işlemlerinin tamamlanamaması halinde sürenin uzatılması da dahil olmak üzere gerekli tedbirleri aldığı ve öğretmenlerin hiçbir şekilde mağdur edilmeyeceği de belirtildi. 
     
</TEXT>
</DOC>
