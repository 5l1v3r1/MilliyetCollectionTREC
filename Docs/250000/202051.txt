<DOC>
<DOCNO> 202051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo26.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray dondu kaldı 1-2 
</HEADLINE>
<TEXT>

     Galatasaray, Olimpiyat Stadı'nda ağırladığı Trabzonspor karşısında Fatih ve Yattara'nın gollerine Prates'le karşılık verebildi ve ilk yarının bitimine bir hafta kala lider Beşiktaş'ın 12 puan gerisine düştü. 
     7. dakikada Bratu'nun pasıyla ceza alanı önünde topla buluşan Sabri'nin sol çaprazdan yaptığı sert vuruşta, kaleci Petkoviç uzanarak topu kornere çeldi. 
     11. dakikada De Boer'un büyük hatasında topu kapan Fatih, kaleci Mondragon ile karşı karşıya kaldı. Bu oyuncu, yerden bir vuruşla topu Mondragon'un yanından filelere gönderdi 1-0. 
     23. dakikada şık paslarla atağa kalkan Trabzonspor'da, Yattara'nın sağdan ceza alanına yaptığı ortada, arka direkte bomboş durumdaki Romashenko'dan önce Mondragon uzanarak, topa sahip oldu. 
     25. dakikada Somers'in yaklaşık 30 metreden yaptığı sert vuruşta meşin yuvarlak Mondragon'dan sekerken, pozisyonu iyi izleyen Yattara'nın sağ çaprazdan sert vuruşunda, top arka direğin yanından auta gitti. 
     26. dakikada Hakan Şükür'ün derinlemesine pasında, Trabzonspor savunmasının ''ofsayt'' diye duraklamasından yararlanan Bratu, kaleciyle karşı karşıya kaldı. Rumen futbolcunun sağ çaprazdan yaptığı yerden vuruşta, kaleye yönelen topa son anda yetişen Erdinç, meşin yuvarlağı kornere attı. 
     32. dakikada Yattara'nın sağdan yaptığı ortada, ceza alanında bomboş durumdaki Gökdeniz'in sert vuruşunda, meşin yuvarlak direğin dibinden auta gitti. 
     35. dakikada Gökdeniz'in pasıyla ceza alanında topla buluşan Yattara, karşısındaki Orhan'ı 2 kez çalımladıktan sonra güzel bir vuruş yaptı. Topa müdahale etmek isteyen Orhan'ın da ayağına çarpan top, Mondragon'un sağından filelere gitti 2-0. 
     44. dakikada Abdullah'ın soldan kullandığı serbest vuruşta, ceza alanında Petre'nin kafayla indirdiği topa altıpasta Bratu'nun vole vuruşunda Petkoviç, topu parmaklarıyla kornere çeldi. 
     Karşılaşmanın ilk yarısı 2-0 Trabzonspor'un üstünlüğüyle sona erdi. 
     
     İKİNCİ YARI 

     55. dakikada Petre'nin pasıyla savunmanın arkasına sarkan Arif'in kaleciyle karşı karşıya kaldığı pozisyonda vuruşunda, top Petkoviç'den döndü. 
     62. dakikada ceza yayı çizgisi önünde serbest vuruş kullanan Prates'in güzel vuruşunda, barajı aşan top köşeden filelere gitti 2-1. 
     85. dakikada Galatasaray savunmasının arkasına sarkan Gökdeniz, kaleci Mondragon ile karşı karşıya kaldı. Kolombiyalı kaleci Gökdeniz'in açısını kapatırken, bu futbolcunun zayıf vuruşunda top kaleye dek gitmedi ve savunma tehlikeyi uzaklaştırdı. 
     90. dakikada çalımlarla Galatasaray ceza alanına dek gelen Gökdeniz'in sağ çaprazdan sert vuruşunda, kaleci Mondragon topu tokatlayarak kornere çeldi ve maç Trabzonspor'un 2-1 galibiyetiyle sona erdi. 
     MAÇIN KARNESİ 
     

GALATASARAY 1 - TRABZONSPOR 2 Stat Atatürk Olimpiyat Hakemler Mustafa Çulcu xx, Koray Gencerler xx, Selçuk Kaya xx Galatasaray Mondragon xx, Bülent xx, De Boer x, Orhan x, Sabri xx, Berkant x Dk. 46 Prates xx , Petre xx, Cihan x, Abdullah x Dk. 46 Arif x , Hakan Şükür xx, Bratu xx Trabzonspor Petkoviç xxx, Hasan Üçüncü xx, Erdinç xxx, D'Haene xx, Somers xx, İbrahim xx, Hüseyin xxx, Gökdeniz xx, Romashenko xx, Yattara xxx Dk. 67 Emre xx , Fatih xxx Dk. 90 Augustine Goller Dk. 11 Fatih, Dk. 35 Yattara, 62 Dk. Prates Sarı Kartlar Dk. 32 Mondragon, Dk. 45 Petre Galatasaray , Dk. 86 Erdinç Trabzonspor Kırmızı Kart Dk. 82 De Boer Galatasaray      
</TEXT>
</DOC>
