<DOC>
<DOCNO> 205482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sontur44.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Köse'nin sağlık durumunun iyi olduğu bildirildi... 
</HEADLINE>
<TEXT>

     Uğradığı silahlı saldırıda yaralanan müzik yapımcısı Erol Köse'nin, genel sağlık durumunun iyi olduğu bildirildi. 
     Florence Nightingale Hastanesi Ortopedi ve Travmatoloji Bölüm Başkanı Prof. Dr. Azmi Hamzaoğlu, gazetecilere yaptığı açıklamada, Köse'nin, sol kalçasının altında ve diz altında iki kurşun yarası bulunduğu kaydetti. 
     Prof. Dr. Hamzaoğlu, kalça altına giren kurşunun kemikte parçalı kırılmaya neden olduğunu ve her iki kurşunun da vücutta kaldığını belirterek, Köse'nin 2-3 saat sürebilecek bir ameliyata alınacağını bildirdi. 
     Köse'nin genel sağlık durumunun iyi olduğunu ifade eden Prof. Dr. Hamzaoğlu, ''Hastayı yarın yürütebilir ve 10 gün içinde de taburcu edebiliriz. Şu anda bilinci yerinde, genel durumu gayet iyi'' dedi. 
     Bu arada, olayı duyan şarkıcılar Hande Yener ile Burcu Güneş, Florence Nightingale Hastanesi'ne geldi. 
     Müzik yapımcısı Erol Köse, 31 Aralık 1999'da da Üsküdar'daki Zeynep Kamil Hastanesi Kan Merkezi yakınında silahlı saldırıya uğramış ve ayağından yaralanmıştı. 
     
</TEXT>
</DOC>
