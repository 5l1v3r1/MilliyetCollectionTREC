<DOC>
<DOCNO> 239063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko42.html </URL>
<DATE> 2004/05/11/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa şirketlerinden haberler... 
</HEADLINE>
<TEXT>

     Aksu Enerji, 31 Mart 2004 tarihinde sona eren 3 aylık, bağımsız denetimden geçmemiş ve enflasyona göre düzeltilmiş mali tabloya göre 2 trilyon 323 milyar 35 milyon lira kar açıkladı. 
     Şirketin 9 Mayıs tarihinde yapılan Genel Kurul toplantısında kar dağıtımı yapılmaması kararlaştırılırken, Yönetim Kurulu üyeliklerine Ali İhsan Beyhan, Ömer Çivril, Yılmaz Kasap, Doğan Kımıllı, H. Hüseyin Uysal ve İ. Atilla Süldür, Denetim Kurulu üyeliklerine Günay Tutar ve S. Sami Şahlan seçildi. 
     
     SABANCI HOLDİNG 
     Hacı Ömer Sabancı Holding, dün Sabah Gazetesi'nde yer alan ''Sabancı Holding Mudurnu'yu alıyor'' haberinin şirketle herhangi bir ilgisi olmadığını bildirdi. 
     
     TESCO KİPA 
     Tesco Kipa Kitle Pazarlama Ticaret ve Gıda Sanayi A.Ş'nin Yönetim Kurulu Başkanlığı'na Şinasi Ertan, Yönetim Kurulu Başkan Yardımcılığı'na Stephen Hammett atandı. 
     
     ÇELEBİ HAVA SERVİSİ 
     Çelebi Hava Servisi A.Ş.'nin Yönetim Kurulu Başkanlığı'na Can Çelebioğlu, Başkan Vekilliği görevine Canan Çelebioğlu Tokgöz seçildi. 
     
     DOĞAN BURDA 
     Doğan Burda Rizzoli Dergi Yayıncılık ve Pazarlama A.Ş.'nin, 9 trilyon 187 milyar 500 milyon lira çıkarılmış sermayesinin tamamını yeniden değerleme değer artış fonundan karşılanmak üzere 9 trilyon 95 milyar 625 milyon lira tutarında artırarak 18 trilyon 283 milyar 125 milyon liraya çıkarılması suretiyle yapılacak bedelsiz sermaye artırımını temsil eden 4. Tertip hisse senetlerinin dağıtımına ilişkin duyurusu, 10 Mayıs tarihli Hürriyet Gazetesi Türkiye baskısı ile 10 Mayıs tarihli Finansal Forum Gazetesi İstanbul baskısında yayınlandı. 
     
</TEXT>
</DOC>
