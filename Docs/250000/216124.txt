<DOC>
<DOCNO> 216124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/siyaset/siy03.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cahilliğin bu kadarı 
</HEADLINE>
<TEXT>

   Almanya'da başbakanlığa talip olan Hıristiyan Demokratların lideri Merkel'in, Anadolu'nun neresi olduğundan haberi yok 
      
   Almanya seçimlerinde iktidarı hedefleyen Hıristiyan Demokrat Birlik Partisi CDU Genel Başkanı Angela Merkel'in, AB'ye tam üyelik yerine "özel statü" önerdiği Türkiye hakkındaki 'cahilliği' skandal boyutuna ulaştı. Financial Times Deutschland gazetesi, Merkel'in, Konrad Adenauer Vakfı Türkiye Temsilcisi Wulf Schönbohm'a "Anadolu'nun nerede başladığını" sorduğunu yazdı. 
   CNN Türk'te Mehmet Ali Birand'ın sorularını yanıtlarken, "Mercedes'in bütün kamyonları Türkiye'de üretiliyormuş. Türk çalışanları olağanüstü vasıflı işçiler. Türkiye, artık sadece tarım ürünleri üreten bir ülke değil. Çok yüksek teknik yeteneklere sahip. Korkmadım, ama kendimi bir baskı altında hissettim" sözleriyle dikkat çeken Merkel'in sözleri Alman basınına da konu oldu. Financial Times Deutschland'ın yorumunda, şu ifadelere yer verildi 
   
   Zapsu Üçüncü yol yok 
   "Türk tarafı, Merkel'e nezaketle sertlik arası bir yaklaşımla tepki gösterdi. Ülkeyi ilk ziyaretinde muhalefet liderine, birçok Alman'ın kafasındaki 'Taşralı Anadolu Türkiye'dir' imajını değil, modern Türkiye'yi tanıtmaya çalıştı. Bu gerekli de, çünkü Merkel, resmi ziyaretinin başlamasından önceki akşam pazartesi akşamı partisine yakın Konrad Adenauer Vakfı Türkiye Temsilcisi Wulf Schönbohm'a, 'Anadolu nerede başlıyor Buradan Ankara uzakta değildir, değil mi ' diye sordu." 
   Merkel'in, Ankara'ya gidişinde "Bu benim en zor yurtdışı gezilerimden birisi olacak" dediğinin belirtildiği yorumda, "Başbakan Recep Tayyip Erdoğan'ın en etkin danışmanlarından Cüneyt Zapsu, Merkel tarafından savunulan 'üçüncü yol' teklifini, 'Üçüncü bir yol yok' diyerek geri çevirdi. Erdoğan ise daha açık bir tavır sergiledi ve imtiyazlı ortaklığın tartışmaya konu bile edilemeyeceğini ifade etti" denildi. Merkel'in Anıtkabir'i ziyaret ettiği de belirtilen yorumda, şunlar kaydedildi 
   "Atatürk, modern Türkiye'nin mimarı, onsuz muhtemelen bu ülke bir demokrasiye sahip olamazdı. Merkel ziyaretçi defterine şunları yazdı 'Atatürk'ün politik vizyonu bu ülkenin geleceği için kalıcı bir anlam taşımaktadır.' Türkiye'nin bu modern vizyonu, bugün AK Parti Genel Merkezi'nde geliştiriliyor." 
   AKP'nin Avrupa Halk Partisi'ne üye olmasına sadece CDU'nun karşı çıktığının kaydedildiği yoruma, şöyle devam edildi "Merkel, insan haklarında gerçekleştirilen ilerlemeleri övüyor. Ancak AB'nin gelecek 15 yılda Türkiye'yi alıp çiftçi sayısının ikiye katlanmasını kaldıracak durumda olup olmadığının belirleyici olduğunu söylüyor. " 
   
   
   
</TEXT>
</DOC>
