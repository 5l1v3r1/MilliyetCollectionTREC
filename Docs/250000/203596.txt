<DOC>
<DOCNO> 203596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/guncel/gun10.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Suç dilde olamaz' 
</HEADLINE>
<TEXT>

      GÖKÇER TAHİNCİOĞLU 
   
   Adalet Bakanı Cemil Çiçek, İnsan Hakları Derneği'nin İHD bastırdığı Kürtçe afişler için toplatma kararı veren Van Sulh Ceza Mahkemesi'nin kararının bozulmasını isteyen Van Başsavcılığı'na destek verdi. Afişte, "E aşiti biser çewe herkes farklı herkes eşit, barışı kazanacağız " yazılıydı. Başsavcılık afişin, Van merkezinde toplatılmasını istedi. Mahkeme de, Türkiye genelinde afişlerin toplatılmasına karar verdi. Başsavcılık geçen hafta kararın, konuyla ilgisi bulunmayan TCK'nın 310. maddesine dayandırıldığı ve Türkiye genelini ilgilendirir biçimde verildiğini belirten başvurusunu Adalet Bakanlığı'na ulaştırdı. Çiçek, başvuruyu yerinde gördüğünü ve Yargıtay'a götürdüğünü söyledi. Çiçek, "Bir afişin hangi dilde yazıldığı değil, içeriği önemlidir. Adam 'yurtta sulh cihanda sulh' yazmışsa, Kürtçe de yazsa farketmez" dedi. 
   
   
   
   
</TEXT>
</DOC>
