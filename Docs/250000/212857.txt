<DOC>
<DOCNO> 212857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/yasam/yas10.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yumurta topuk forever' 
</HEADLINE>
<TEXT>

      
   Samsun Çarşamba'da üretilen, yöreye özgü 'yumurta topuk' ayakkabılar, modaya meydan okuyor. Bölge insanının 100 yılı aşkın süredir rağbet gösterdiği ayakkabılara, çeşitli Avrupa ülkelerinde yaşayan Türklerden de talep geliyor. Yöre halkının giyiminin bir parçası haline gelen yüksek oval topuk, bağcıksız ve sivri burun olarak tek tip üretilen ayakkabılar, çeşitli illerin yanı sıra, başta Almanya olmak üzere Avrupa ülkelerinde yaşayan Türklere de sipariş üzerine gönderiliyor. 33 yıldır ayakkabı imalatçılığı yapan Sezai Yıldız 45 , 'basık' olarak da bilinen ayakkabıların, bölgede sevilerek giyildiğini belirterek, şunları söyledi "Yumurta topuk ayakkabılar sadece ilçemizde üretiliyor. Bildiğim kadarıyla 100 seneden fazla bir geçmişe sahip, çarık döneminden beri üretiliyor." 
   
   
   
</TEXT>
</DOC>
