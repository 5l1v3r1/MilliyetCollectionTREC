<DOC>
<DOCNO> 224397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yazar/pulur.html </URL>
<DATE> 2004/03/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yelda Hanım, mektubunuz var 
</HEADLINE>
<TEXT>

   
   "KASABANIN İncisi"ni TRT niçin yayından kaldırıldı 
   Aslında, bu dizi yayında kalsaydı, "TRT bu diziyi niçin yayından kaldırmıyor " diye sormak gerekirdi. 
   "Kasabanın İncisi" için ilk yazıyı on gün önce yazdık 
   "TRT bu diziyi niçin kaldırdı " diye... 
   On gündür bu sorunun cevabını bekledik, gelmedi. 
   Oysa on gündür, mektup yağıyor, yazanlar "Kasabanın İncisi"ne sahip çıkıyorlar ve hepsi aynı soruyu soruyor 
   "TRT bu diziyi neden kaldırdı " 
   Cevap yok 
   
   TRT Genel Müdürlüğü diyebilir ki 
   "Cevap vermeye mecbur muyum " 
   Evet, mecbursunuz, orası ne bir özel televizyon ne de "Beşir Ağa"nın kahvesi, TRT, halkın vergileriyle ve elektrikten alınan paylarla çalışır, öyle vurdum duymaz, ne sorarlarsa sorsunlar tavrına hakları yok 
   
   MADEM TRT açıklama yapmadı, biz duyup öğrendiklerimizi yazalım 
   "İzlenme oranları düşüktü " diyorlar. 
   Peki, oran neydi ve TRT'deki diğer dizilerin oranı ne 
   Bu bahane bize göre de, okurlarımıza göre de 
   "TRT, İnci'ye tahammül edemedi " 
   Nasıl tahammül etsin, Amerika'ya uzaktan hayran olduğu için giden bir Türk kızı gerçekle karşılaşıp, vatanına döner mi 
   Dönüyor, üstelik, döndüğü zaman karşılayan minibüs şoförü müjdeyi veriyor 
   "Abla küçük Amerika oluyoruz " 
   "Ben buraya küçük Amerika'yı görmek için gelmedim " 
   Şu tepki bile, dizinin kaldırılmasına yetmez mi 
   Sizi gidi küreselleşme muhalifleri 
   Nedir Amerika'ya bu tepki hiç TRT'ye yakışır mı 
   
   İNCİ, Amerika'ya gitmeden önce, babası demiryolcu "Salih Bey" ona demiştir ki 
   "Ağaçlar gibi, insanların da kökleri vardır bu kök vatandır, ailedir." 
   İnci'yi vatana döndüren bu "kök"tür, Amerika'ya gitti diye herkes onun yüzüne bile bakmazken, o mücadelesini sürdürür. 
   Kime karşı 
   Belediyeyi arkalarına alarak çevreyi, doğayı tahrip edenlere karşı... 
   
   OLACAK şey mi bu, tam yerel seçim arifesinde böyle bir dizi gösterilir mi 
   "Vurun kellesini" diyecek güçleri yoksa "kaldırın diziyi " derler olur biter. 
   Hele bir kadının, başı açık bir kadının, o kadar düzenbazla dalavereciyle, madrabazla başa çıkmasına göz yumulur mu 
   Dediğimiz gibi "İnci"ye tahammül edemediler 
   Hepsi bu kadar 
   
   "KASABANIN İncisi" Yelda Reynaud'a ufak bir not... 
   Türkiye'ye gelişinizden haberimiz olursa, bizde bir emanetiniz var okurlarımızın, sizi destekleyen mektupları... 
   Belki, bu mektuplar, size verilen ödüller kadar anlamlıdır. 
   
   YAZIYI noktalarken, bir haber geldi. TRT, Baki Özilhan'ın yönettiği "Susma Konuş" programını da yayından kaldırmış... 
   Yakışır 
   Programın adına baksanıza .. 
   
   DÜZELTME Dünkü yazımızın girişine, yandaki "Silivri'de yanan cami" haberinin resim altı karışmış, neyse ki ne demek istediğimiz anlaşılıyor. 
   
      
   
</TEXT>
</DOC>
