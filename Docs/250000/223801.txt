<DOC>
<DOCNO> 223801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo01.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Ülker yine hüsran... 
</HEADLINE>
<TEXT>

     Basketbolda Erkekler Avrupa Ligi 2. tur G Grubu 3. maçında Ülkerspor, deplasmanda İsrail ekibi Maccabi Elite Tel Aviv'e 90-76 yenildi. 
     Maça hızlı başlayan Ülkerspor, dış şutlarda Booker ve İbrahim, içerden de Kerem ve Blair'in basketleriyle etkili olduğu periyodun ilk 5 dakikasını 16-13 önde geçti. Savunma bloklarında ve hücumda Fatih takımına katkı sağlarken, maça ağırlığını koymaya başlayan Maccabi Elite Tel Aviv, Baston ve Sharp ile skor üretmeye başladı. Periyodun bitimine 1 dakika kala 19-18 öne geçen evsahibi ekip, bu bölümü de 23-20 önde kapadı. 
     İkinci periyotta etkili hücumlar yapmaya başlayan İsrail ekibi, Sharp'ın gayretleriyle 15. dakikada farkı 6 sayıya kadar çıkardı. 17. dakikayı 10 sayı farkla 40-30 , önde geçen Maccabi Tel Aviv'in hızlı oyununa Ülkerspor savunmada ve hücumde karşılık veremedi. Vujçiç ve Parker ile skor bulmaya devam eden evsahibi ekip, devreyi de 15 sayı farkla 49-34 önde tamamladı. 
     Sahasındaki yüksek skorlu oyunlarından bir tanesini de Ülkerspor karşısında sergileyen Maccabi Elite Tel Aviv, maçın ikinci yarısında temposunu hiç düşürmedi. Vujçiç ve Bluthenthal'in hücumdaki etkili oyunlarıyla 25. dakikayı 17 sayı farkla 58-41 önde geçen İsrail ekibi karşısında Ülkerspor, bu bölümün son 5. dakikasında özellikle Tutku'nun hırslı oyunuyla periyodun bitimine 2 dakika kala farkı 10 sayıya kadar 60-50 indirdi. Ancak maç başından süregelen savunma zaaflarını yine sergileyen ve hücumda top kayıpları yapan Ülkerspor'un bu açıklarını iyi değerlendiren evsahibi ekip, farkı tekrar açarak, bu bölümü de 70-50 önde bitirdi. 
     Son periyotta Ülkerspor'un hareketli adam adama savunmasına karşın, oyunun kontrolünü hiç kaybetmeyen ve temposunu hiç düşürmeyen evsahibi ekip, 35. dakikasını Baston ve Vujçiç'in pota altı sayılarıyla 81-62 önde geçtiği maçı 90-76 kazanarak, Ülkerspor'a gruptaki 3. yenilgisini tattırdı. 
     
     KÜNYE 
     Salon Nokia Arena. 
     Hakemler Stavros Tsanidis xx Yunanistan , Milivoje Jovçiç xx Sırbistan-Karadağ , Fabio Facchini xx İtalya . 
     Maccabi Elite Tel Aviv Baston xxx 17, Vujçiç xxx 21, Parker xxx 10, Burstein xx 11, Jasikevicius xx 11, Sharp xx 9, Shelef x, Halperin x, Thomas xx 5, Bluthenthal xx 6. 
     Ülkerspor Serkan xx 11, Booker xx 6, İbrahim xx 12, Kerem x 4, Blair xx 11, Rentzias xx 14, Tutku xx 12, Fatih x 3, Naumoski x 3, Mrsiç x, Arda x. 
     1. periyot 23-20. 
     Devre 49-34 Maccabi Elite Tel Aviv lehine . 
     3. periyot 70-50. 
     Beş Faul Alan 39.45 Sharp Maccabi Elite Tel Aviv . 
     
</TEXT>
</DOC>
