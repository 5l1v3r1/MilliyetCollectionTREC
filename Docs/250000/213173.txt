<DOC>
<DOCNO> 213173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/guncel/gun01.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'K bus değil, gerçekti' 
</HEADLINE>
<TEXT>

   Enkaz altından 19.5 saat sonra çıkarılan Sabiha Akpınar, "Önce her şey kötü bir rüya sandım" dedi 
      
   Zümrüt apartmanının 5. katında oturan ve enkazdan 19.5 saat sonra kurtarılan Sabiha Akpınar, yaşadığına sevinemedi. Akpınar, olay anını ve ızdırap dolu saatleri şöyle anlattı "Bayram nedeniyle akrabalarımız misafirliğe gelmişti. Mutfakta çay demlemiştik. Eşim 'deprem oldu' diye bağırınca ben ve kızlarım salona gittik. Küçük görümcem ve büyük görümcemin oğlu o gün gelmişti. O anda deprem mi değil mi anlamaya çalışırken bir patlama sesiyle bina çökmeye başladı. Toz bulutu içinde boşlukta buldum kendimi..." Etrafının bir anda karardığını belirten Akpınar, şöyle devam etti 
   
   'Keşke ben de ölseydim' 
   "O an yaşadıklarım rüya mı gerçek mi anlayamadım. Yakınlarıma seslendim ama kimseden ses çıkmadı. Saniyeler saatler gibi geldi. Kendimi moloz yığınları arasında bulduğumda bunun rüya değil, gerçek olduğunu anladım. İlk ölüm aklıma geldi, kimseden ses gelmeyince. Keşke ben de ölseydim dedim." 
   
   
   
</TEXT>
</DOC>
