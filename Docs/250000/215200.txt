<DOC>
<DOCNO> 215200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sontur23.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililer Günü nedeniyle Taksim'de kutlama var... 
</HEADLINE>
<TEXT>

     Beyoğlu Belediyesi, 14 Şubat Sevgililer günü dolayısıyla Taksim'de bir kutlama etkinliği düzenledi. 
     Ahırkapı Roman ekibi, Tünel Meydanı'nda konser verirken, etkinliğe katılan vatandaşlar şarkılar eşliğinde eğlendi. Daha sonra İstiklal Caddesi'nde yürüyen vatandaşlar, cadde boyunca sevgililere çiçek ve içinde şans numarası bulunan çikolata dağıttı. 
     Şans numarası alanlar arasında çekilecek kura sonucu kazanan çiftin, Beyoğlu Belediye Başkanı Kadir Topbaş ile birlikte Pera Palas Oteli'nde yemek yiyeceği belirtildi. 
     Beyoğlu Belediye Başkanı ve AK Parti İstanbul Büyükşehir Belediye Başkan Aday Adayı Kadir Topbaş da yürüyüşe eşi Özleyiş Topbaş'la birlikte katılarak, vatandaşlara çiçek verdi. 
     Topbaş, yaptığı kısa konuşmada, ''Adem ile Havva arasındaki sevgiyi düşünün. Böyle bir sevgi dünyada yaygınlaşırsa barut kokusu ve ateş olmaz'' dedi. 
     
</TEXT>
</DOC>
