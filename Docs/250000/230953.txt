<DOC>
<DOCNO> 230953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko25.html </URL>
<DATE> 2004/04/13/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Motorola Türkiye Müdürü Murat Öngör oldu... 
</HEADLINE>
<TEXT>

     Motorola Türkiye Ülke Müdürlüğü'ne Murat Öngör getirildi. 
     Motorola'dan yapılan açıklamaya göre, yakın geçmişte Motorola dan bağımsız bir yan kuruluş olarak kurulan yarı iletken şirketi Freescale Semiconductors'a Genel Müdür olarak atanan Nihat Çabuk, Ülke Müdürlüğü görevini Öngör'e devretti. 
     Yeni pozisyonda Öngör, Motorola'nın Türkiye pazarındaki yerinin daha da güçlendirilmesinden, genel operasyonlarından ve aktivitelerinden sorumlu olacak. 
     Murat Öngör 1970'de doğdu. 1993 yılında Boğaziçi Üniversitesi İşletme Bölümü'nden mezun oldu. İş hayatına Coopers Lybrand'da 1993 yılında denetçi olarak başladı. Kariyerine 1996 yılında finansal analist olarak GE Medical Systems'da devam etti. 
     Öngör, Motorola'ya 1997'de Finans Direktörü olarak başladı. Murat Öngör, Ülke Müdürlüğü'nün yanında, Finans Direktörlüğü ve Altyapı Grubu Avrupa, Özel Projeler Finans Direktörlüğü görevlerine de devam edecek. 
     
</TEXT>
</DOC>
