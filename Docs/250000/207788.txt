<DOC>
<DOCNO> 207788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/dunya/dun01.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ı vermeyiz 
</HEADLINE>
<TEXT>

   Devrik liderin savaş suçlusu ilan edilmesi, Irak Geçici Yönetim Konseyi'ni kızdırdı. Cenevre Sözleşmesi'ne göre, Saddam Hüseyin'i Iraklılar yargılayamayacak 
      DIŞ HABERLER SERVİSİ 

   
   ABD Savunma Bakanlığı'nın Pentagon tutuklu bulunan Irak'ın devrik lideri Saddam Hüseyin'i savaş suçlusu ilan etmesi, Irak Geçici Yönetim Konseyi'ni GYK kızdırdı. GYK yetkilileri, "Saddam Hüseyin'i yargılamak bizim hakkımız" derken, savaş suçlularının tabi olduğu Cenevre Sözleşmesi'nden yola çıkan Kızılhaç, devrik lideri görmek için harekete geçti. 
   GYK Yargı Komitesi Başkanı Dara Nurettin, yaptığı açıklamada, karardan şaşkınlık duyduklarını ve Irak'taki koalisyon yönetimiyle daha önce ele almadıkları bu konuyu görüşeceklerini söyledi. Nurettin, "Bu, bizim için hiçbir şeyi değiştirmiyor. Pentagon'un açıklaması bizi ilgilendirmiyor. O bir suçlu. Iraklılara karşı suç işledi ve Irak mahkemesinde Iraklılar tarafından yargılanacak" dedi. Dara Nurettin, Pentagon'un Saddam Hüseyin'in savaş esiri olduğunu açıklaması beni şaşırttı" diye konuştu. 
   Pentagon Sözcüsü Binbaşı Michael Shavers, önceki gün yaptığı açıklamada, Saddam'ın savaş esirleriyle ilgili Cenevre Sözleşmesi şartlarının tüm haklarına tabi olduğunu söylemişti. 
   
   Kızılhaç görmek istiyor 
   Cenevre Sözleşmesi'ne göre, Saddam Hüseyin insanlığa karşı suçlardan uluslararası bir mahkemede veya işgal güçleri tarafından Irak ya da ABD'de yargılanabilir. Bu arada Kızılhaç yetkilileri, Cenevre Sözleşmesi'nden doğan hakkını kullanarak "Saddam Hüseyin"i görmek istediklerini duyurdu ve Irak'taki sivil ve askeri yetkililere başvurdu. 
   
   
   
</TEXT>
</DOC>
