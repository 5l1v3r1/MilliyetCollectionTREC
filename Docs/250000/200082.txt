<DOC>
<DOCNO> 200082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sontur26.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK maç arası yayınlara savunma istedi... 
</HEADLINE>
<TEXT>

     Radyo Televizyon Üst Kurulu RTÜK Şampiyonlar Ligi maçlarının devre aralarında yaptığı yayınlar nedeniyle Star TV'den savunma isteyecek. 
     RTÜK üyeleri dün yaptıkları toplantıda, televizyon kanallarının yayınlarını değerlendirdi. 
     RTÜK, "kişilerin manevi şahsiyetlerine eleştiri sınırları ötesinde saldırıda bulunulmaması"na ilişkin hükmü ihlal ettiği gerekçesiyle Günaydın Türkiye programı ve ana haber bülteni, "suçlu olduğu yargı kararı ile kesinleşmedikçe hiç kimsenin suçlu ilan edilmemesi veya suçluymuş gibi gösterilmemesine ilişkin" hükmü ihlal ettiği gerekçesiyle Deşifre programı ve "Haberlerin yayınlanmasında tarafsızlık, gerçeklik ve doğruluk ilkelerine bağlı olunması özgürce kanaat oluşumunun engellenmemesi"ne ilişkin hükmü ihlal ettiği gerekçisiyle ana haber bülteni nedeniyle Star TV'den savunma istenmesine karar verdi. 
     RTÜK, ayrıca, bu kanalın "Yayıncılığın haksız bir amaç ve çıkara alet edilmemesi ve haksız rekabete yol açılmaması"na ilişkin hükmünü Şampiyonlar Ligi maçlarının devre aralarında yaptığı yayınlarda ihlal etmesi nedeniyle savunmasının istenmesini kararlaştırdı. 
     RTÜK, ayrıca, "Gençlerin ve çocukların fiziksel, zihinsel ve ahlaki gelişimini zedeleyecek türden programları bunların seyredilebileceği zaman ve saatlerde yayınladığı gerekçesiyle ATV'nin, "Toplumu şiddete, teröre, etnik ayrımcılığa sevk eden yayınlar yaptığı gerekçesiyle de Serhat Tv, Akra Fm ve Özgür Radyo'nun da savunmalarını isteyecek. Kurul, kamu hizmeti anlayışı çerçevesinde yayın yapmadığı gerekçesiyle Gün Tv'den de savunma istenmesini kararlaştırdı. 
     RTÜK, çeşitli nedenlerle, Show Tv, Kral Tv, Atv, Htv, Trabzon Tv, Gün Tv, Jest Fm, HRT Tv, K2000 Tv, Kanal 6, İzmir Tv, Kanal 27, Akra Fm, Özgür Radyo, Süper FM, Kral Fm, Can Tv ve Lokum Fm'nin de uyarılmalarına karar verdi. 
     
</TEXT>
</DOC>
