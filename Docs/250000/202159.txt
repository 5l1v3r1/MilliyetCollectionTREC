<DOC>
<DOCNO> 202159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/yazar/pulur.html </URL>
<DATE> 2003/12/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Gaziantep kebabı ve kömür hesabı... 
</HEADLINE>
<TEXT>

   
   BİR ton mangal kömürü için, kaç ton odun yakılıyormuş biliyor musunuz 
   7 ton ... 
   Yani, bin kilo mangal kömürü için 7 bin kilo odun yakılacak. 
   Peki, kebaplarıyla ve yemekleriyle ünlü Gaziantep'in günlük mangal kömürü ihtiyacı ne kadar 
   5 ton, yani 5000 kilo... 
   Beş ton mangal kömürü için, kaç ton oduna ihtiyaç var 
   5 X 7 35 ton oduna, bir başka deyimle ağaca... 
   
   ŞİMDİ, Antepliler diyecekler ki "Her şey bitti de, iş, Antepli kebapçıların yaktığı mangal kömürüne mi geldi Hem bu hesap nereden çıktı " 
   
   AZER Bortaçina'nın "Kültürün Gerçek Tanığı Güneydoğu Anadolu" kitabından Ekin Yazım Grubu . 
   Azer Bortaçina gezip yazdığı yerleri sıfatlandırmış 
   "Moazikler Kenti Gaziantep Bir Çıkmaz sokak Kilis Güneydoğu'nun Saklı Cenneti Halfeti Peygamberler Kenti Urfa Asurlulardan Günümüze Birecik Bozova Su sporları Dünyası Büyülü Kent Mardin Ortaçağdan Günümüze Hasankeyf Dicle'nin Sevgilisi Diyarbakır Dünya'nın 8. Harikası Nemrut." 
   Her şehrin bir de rehberi var, yollar, oteller, sular, yemekler, menkıbeler, tevatürler, masallar, anıtlar, asırlık canlı tanıklar, müzeler, çalgı çalanlar, şarkı söyleyenler, şairler, yazarlar. 
   Kısacası Güneydoğu'ya gidecekseniz, bu rehberi alacaksınız, ya da Güneydoğu'ya gitmeyecekseniz bu rehberi okuyup Güneydoğu'ya gitmiş kadar olacaksınız. 
   Biz birincisini tercih ederdik. 
   
   ŞİMDİ gelelim Gaziantep kebaplarının günde kaç ton kömür yaktıklarına... 
   Biz kebapları afiyetlerle yerken, kebaplar da kömürleri, odunları yiyor 
   Bu hesabı yapan Gaziantepli baharatçısı İlhan Aslantürk, şifalı otlar uzmanı, botanik araştırmacı da diyorlar, elinde 500 den fazla şifalı ot çeşidi var, Güneydoğu'da çıkmadığı yayla, toplamadığı ot yok, hem TÜBİTAK, hem de eczacılık fakültesi ona yardımcı olmuş... 
   En büyük derdi doğanın tahrip olması, bir yıl önce bulduğu otları bir yıl sonra bulamıyor. 
   
   ÖYLE dertli ki 
   "Tahribat durdurulmazsa, Türkiye'de orman kalmayacak. Sadece Gaziantep'in günlük mangal kömürü ihtiyacı beş ton. Bir ton kömür elde etmek için yedi ton odun yakılıyor, yani bir günde 35 ton ağaç kebaba kurban gidiyor. Gaziantep'te 16 köy kaçak meşe ağacı kesiyor. 
   Orul köyünde gövde kalınlığı 17 metre olan Uluçınar'ın içinde bir aile yemek pişirdiği için anıt ağaç yandı." 
   İlhan Aslanyürek'in bu hesabını okuduktan sonra, inşallah Gaziantep'te yediğiniz o nefis kebaplar boğazınızda düğümlenmez. 
   Gaziantepliler de, inşallah bunu söyleyene de, yazana da kızıp "Başka bir şey kalmadı da, sıra bizim kebapların piştiği kömüre mi geldi " deyip hepimizi topa tutmazlar. 
   
      
   
</TEXT>
</DOC>
