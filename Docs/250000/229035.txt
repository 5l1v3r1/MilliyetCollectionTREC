<DOC>
<DOCNO> 229035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo28.html </URL>
<DATE> 2004/04/06/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Denizlispor Gaziantepspor'u yenersek dördüncülüğü garantileriz... 
</HEADLINE>
<TEXT>

     Denizlispor Teknik Direktörü Giray Bulak, Gaziantepspor'u yenmeleri durumunda lig dördüncülüğünü büyük ölçüde garantileyeceklerini belirtti. 
     Gaziantepspor maçının zor geçeceğini vurgulayan Bulak, ''Hedef koymuşsanız, ona ulaşmak için mücadele veriyorsunuz. Dolayısıyla bütün maçlarınız zorlu geçiyor. Ama biz iyi takımız. Bunu aldığımız sonuçlarla kanıtladık'' dedi. 
     Karşılaşmada taraftarları yanlarında görmek istediklerini ifade eden Bulak, ''Böylesine zorlu bir maçta artık taraftarlarımızın Atatürk Stadı tribünlerini doldurmalarını bekliyoruz. Onların da desteğiyle maçı kazandığımızda, ligi 4. sırada bitirmeyi büyük ölçüde garantileriz'' diye konuştu. 
     Gaziantepspor'un da UEFA hedefini kovaladığını kaydeden Bulak, aynı hedef için mücadele eden takımın karşılaşmasında 3 ihtimalin de normal olacağını sözlerine ekledi. 
     
</TEXT>
</DOC>
