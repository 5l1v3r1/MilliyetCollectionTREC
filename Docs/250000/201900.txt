<DOC>
<DOCNO> 201900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/ekonomi/eko06.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kentbank'ta 'iade' yolu 
</HEADLINE>
<TEXT>

   Danıştay Dava Daireleri Genel Kurulu, Kentbank'ın TMSF bünyesine alınmasının 'hukuka aykırı ve haksız olduğu' yönünde karar aldı 
      
   Danıştay İdari Dava Daireleri Genel Kurulu, 9 Temmuz 2001'de elkonulan ve Nisan 2002'de Bayındırbank'a aktarılan Kentbank'ın eski sahibi Mustafa Süzer'e iadesinin önünü açacak bir karar aldı. Süzerler'in 'Kentbank'ı Süzer Grubu'na iade edin' temyiz başvurusunu görüşen Genel Kurul, Kentbank'ın Tasarruf Mevduatı Sigorta Fonu'na TMSF alınmasını 'Hukuka aykırı ve ve haksız' olduğu yönünde karar verdi. Karar 13'e karşı 18 oyla oy çokluğuyla alındı. Böylece Süzer'lere eski bankası Kentbank'ı iade yolu açılmış oldu. Ancak TMSF, kararın tebliğinden itibaren 15 gün içinde karar düzeltme isteminde bulunabilecek. 
   
   'Kanser oldum' 
   Mustafa Süzer, konuyla ilgili olarak basına yaptığı açıklamada, "Hakkımızın iade edilmesi çok gecikmiş bir karar. 2.5 yılda maddi ve manevi büyük hasar gördüm. Üzüntümden kanser oldum. Ancak hukukun üstünlüğü geç de olsa Türkiye'de işliyor. İtibarım için bir süre bankacılık yapmayı istiyorum" dedi. 
   
   
</TEXT>
</DOC>
