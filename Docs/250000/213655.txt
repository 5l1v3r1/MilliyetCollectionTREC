<DOC>
<DOCNO> 213655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/spor/spo02.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de ilk raunt 
</HEADLINE>
<TEXT>

   Fenerbahçe'de büyük bir merakla beklenen Divan Başkanlığı seçimi bugün yapılacak. Aziz Yıldırım'ın desteklediği Yüksel Günay ve muhaliflerin adayı Orhan Keçeli koltuk için yarışacak 
      
   Erken seçim gibi 
   FENERBAHÇE'DE yaklaşan kongre öncesinde tüm dikkatler bugün yapılacak olan Divan Başkanlığı seçimine çevrildi. Saat 10.30'da Faruk Ilgaz Sosyal Tesisleri'nde gerçekleştirilecek olan toplantıda Başkan Aziz Yıldırım'ın desteklediği Yüksel Günay ile muhaliflerinin adayı Orhan Keçeli kozlarını paylaşacak. Camianın büyük bölümü yarışı erken seçime benzetiyor. 
   
   'Kongre çok farklı' 
   ADAYLARDAN Yüksel Günay, Genel Kurul havası yaratmanın yanlış olduğunu açıkladı. Günay, "Bu düşünce kulübe zarar verir. Divan Kurulu seçimi farklı noktalara çekilmemeli" yorumunu yaptı. Orhan Keçeli ise şunları söyledi "Seçimin, genel kurulu etkileyeceğine inanmıyorum. Beni aday gösterdiler ve hizmet vermek istiyorum. Kulvarları karıştırmak yanlış olur." 
   
   Fener TV'den Samba atağı    KISA bir süre önce yayın hayatına başlayan kulübün resmi televizyonu Fenerbahçe TV, Brezilya Lig ve Kupa maçlarının yayın hakkını satın aldı. 8 Şubat'tan itibaren Sabmacılar'ın futbol gösterisini naklen yayınlayacak olan Fenerbahçe TV, bu ligle ilgili özel programlar da yapacak. Bu arada yönetim futbolcuların diğer televizyonlarla röportaj yapmasını yasakladı. 
   
   Potada Sırp rakip    FIBA Bayanlar Avrupa Kupası'nın Play-Off çeyrek finalinde Fenerbahçe, Sırbistan-Karadağ'ın Vojvodina Nis - Gas Novi Sad takımıyla eşleşti. Sarı - Lacivertliler, rakibiyle ilk maçı 17 Şubat'ta İstanbul, 2. maçı ise 20 Şubat'ta deplasmanda oynayacak. Eşitlik olması durumunda 26 Şubat Perşembe günü İstanbul'da son bir maç daha yapılacak. 
   
   Daum'u mest ettiler    Golcüler şov yaptı 
   FENERBAHÇE, Elazığspor ile oynayacağı kritik 90 dakikanın son hazırlıklarını sabah Samandıra'da yaptı. Antrenmanda adeta Van Hooijdonk ile Nobre şov vardı. İki yıldız attıkları birbirinden güzel gollerle Daum'un yüzünü güldürdü. Sarı - Lacivertli futbolcular, Alman hocanın, "Çalışmanız nedeniyle teşekkür ediyorum" sözlerine alkışla karşılık verdi. 
   
   Sarı kart sınırı 
   SAKATLIĞI devam eden Serhat'ın katılmadığı antrenmanda Daum, Mehmet Yozgatlı'yı ilk on birde denedi. Bu arada Sarı - Lacivertli teknik kadro, Elazığspor karşısına kart sınırında çıkacak olan üç futbolcunun tedirginliğini yaşıyor. Van Hooijdonk, Luciano ve Ali Güneş bugün de kart görürlerse, önümüzdeki hafta oynanacak Diyarbakırspor maçında forma giyemeyecek. 
   
   ELAZIĞSPOR - FENERBAHÇE    STAT Atatürk SAAT 14.00 
   HAKEM Zafer Önder İpek 
   YAYIN Lig TV 
   SAKAT Ziya, Ercan Elazığspor , 
   Serhat Fenerbahçe 
   
   ELAZIĞSPOR 
   Konig 
   Ahmet 
   Hacı Arif 
   Ramazan 
   Jussi 
   Bekir 
   Depnar 
   Czinege 
   Ümit 
   Cem 
   Yunus 
   
   FENERBAHÇE 
   Volkan 
   Ali Güneş 
   Luciano 
   Tomas 
   İsmail 
   Aurelio 
   Selçuk 
   M.Yozgatlı 
   Ümit 
   Tuncay 
   Van Hooijdonk 
   Nobre 
   
   
</TEXT>
</DOC>
