<DOC>
<DOCNO> 215527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur06.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihte bu hafta neler oldu 
</HEADLINE>
<TEXT>

     Terör örgütünün elebaşı Abdullah Öcalan, Kenya'nın Başkenti Nairobi'de güvenlik güçlerince düzenlenen operasyonla yakalanarak, sabaha karşı Türkiye'ye getirildi. Öcalan, İmralı Cezaevi'ne konuldu. 
     Öcalan'ın İtalya'dan ayrıldıktan sonra ikinci kez Rusya'ya gittiği, burada barınamayacağını anlayınca Hollanda'ya geçmeye çalıştığı, ancak uçağına iniş izni verilmediği belirlendi. Hiçbir Avrupa ülkesi tarafından kabul edilmeyen Öcalan'ın, Yunanlılar'ın teşvikiyle bu ülkeye geldiği, ancak Türkiye'den çekinen Yunan yetkililerin, Öcalan'ı sahte kimlikle Nairobi Büyükelçiliği'ne gönderdikleri anlaşıldı. Olaydan haberdar olan Kenyalı yetkililerin Yunanlılar'ı uyardıkları, büyükelçilikten ayrılmak zorunda kalan Öcalan'ın havaalanına giderken yolda yakalandığı anlaşıldı. 
     Öcalan'ın Kenya'dan getirilirken uçakta güvenlik görevlileri ile yaptığı ve videoya kaydedilen konuşmanın bantları, 17 Şubat'ta basına dağıtıldı. Öcalan'ın, ''Benim annem de Türk'tü. Eğer bir hizmet imkanım olursa yaparım'' yolundaki sözleri, büyük yankı yarattı. Öcalan'ın üzerinden, Kıbrıs Rum Kesimi tarafından bir Rum gazetecinin adına tanzim edilmiş pasaport çıktı. Öcalan krizinin ardından Yunanistan'da Dışişleri Bakanı Thedoros Pangalos, Kamu Düzeni Bakanı Flipos Peçalnikos ve İçişleri Bakanı Alekos Papadopulos, 18 Şubat'ta koltuklarını kaybettiler. 
     Terör örgütünün elebaşı Öcalan'ı sorgulamak üzere üç Devlet Güvenlik Mahkemesi savcısı ve beş kişilik uzman ekip, 21 Şubat'ta helikopterle İmralı Adası'na gitti. 
     Öcalan'ın, sorgusunda, Yunanistan'da PKK'nın eğitim yaptığı iki kamp bulunduğunu ve bu ülkenin kendisine pasaport sağladığını söyledi. 
     Öcalan'ın sorgusu, 23 Şubat'ta tamamlandı. Tutuklanması istemiyle yedek hakimliğe sevkedilen Öcalan, Ankara 2 No'lu DGM'nin sivil yedek üyesince de sorgulandıktan sonra, Türk Ceza Kanunu'nun 125. maddesi uyarınca ''vatana ihanet''ten tutuklandı. 
     
     HAFTANIN BELLİ BAŞLI OLAYLARI 
     16 ŞUBAT 
- 1920. Balıkesir'in kuzeyinde, Manyas ve Gönen bölgelerinde İkinci Anzavur İsyanı başladı. 16 Nisan'da bastırıldı. 
     - 1925. Sonradan ''Türk Hava Kurumu'' adını alacak ''Türk Tayyare Cemiyeti'' kuruldu. 
     - 1933. Türkiye'nin ilk Dışişleri Bakanı Bekir Sami Bey öldü. 
     - 1950. Çoğunluk sistemini öngören yeni Seçim Kanunu, TBMM'den geçti. 
     - 19. Türkiye-Amerika telefon hattı açıldı. 
     - 1969. 6. Filo'yu protesto için ''Amerikan Emperyalizmine Karşı Mustafa Kemal'' mitinginde gösteri yapanlara bir grubun saldırmasıyla başlayan olaylarda 2 genç öldü, 200 kişi yaralandı. Olay ''Kanlı Pazar'' diye anılmaya başlandı. 
     - 1973. Rauf Denktaş, Kıbrıs Cumhurbaşkanı Yardımcılığı'na seçildi. 
     - 1976. Türkiye'nin Beyrut Büyükelçiliği Başkatibi Oktar Cirit, tabancayla vurularak öldürüldü. Saldırıyı Ermeni terör örgütü ASALA üstlendi. 
     - 1986. Portekiz'de seçimler yapıldı. Mario Soares, 60 yıl sonra Portekiz'in ilk sivil başkanı oldu. 
     - 1988. TV'de 11 Şubat'ta kanser tedavisiyle ilgili programı izleyen bir hasta, zakkum yapraklarını kaynatıp içince öldü. 
     - 1991. Beyin cerrahı, besteci Dr. Bülent Tarcan 76 yaşında öldü. 
     - 1999. Terör örgütünün elebaşı Öcalan, Nairobi'de yakalanarak, Türkiye'ye getirildi. 
     17 ŞUBAT 
- 1864. ''H. L. Hunley'' denizaltısı tarafından, ilk denizaltı saldırısı gerçekleştirildi. 
     - 1871. Şeyh Şamil vefat etti. 
     - 1923. İzmir İktisat Kongresi başladı. 
     - 1925. ''Aşar Vergisi'' kaldırıldı. 
     - 1926. Türk Medeni Kanunu kabul edildi. 
     - 1926. Ankara'da Devlet Resim Sergisi açıldı, Cumhurbaşkanı Mustafa Kemal sergiyi ziyaret etti. 
     - 1930. Türk Gazeteciler Birliği kuruldu. 
     - 1939. Hatay Meclisi, Türkiye Cumhuriyeti yasalarını, Hatay yasaları olarak kabul etti. 
     - 1957. Ordular arası futbol karşılaşmalarında Türkiye takımı rekor kırdı Amerika ordu takımını 19-0 yendi. 
     - 1959. Başbakan Adnan Menderes ve beraberindeki Türk heyetini Londra'ya götüren THY'nin ''SEV'' uçağı düştü Menderes'in kurtulduğu kazada, aralarında Anadolu Ajansı Genel Müdürü Şerif Arzık'ın da bulunduğu 14 kişi öldü. 
     - 1961. Eski Sağlık Bakanı, İstanbul Valisi ve Belediye Başkanı Lütfi Kırdar, Yassıada'da ifade verirken kalp krizi geçirdi ve 73 yaşında öldü. 
     - 1973. Petrol Ofisi Genel Müdürlüğü'ne getirilen Şeyda Odyakmaz, ilk kadın genel müdür oldu. 
     - 1983. Dört Filistinli gerilla, Ankara 1. Ağır Ceza Mahkemesi'nce yeniden ikişer kez ölüme mahkum edildi. Filistinli gerillalar, Mısır'ın Ankara Büyükelçiliği'ni basarak iki güvenlik görevlisini öldürüp içeridekileri 45 saat rehin tutmuşlardı. 
     - 1984. Neşe Erberk, Avusturya'da yapılan Avrupa Güzellik Yarışması'nda birinci seçildi. 
     - 1993. Somali'de görev yapan BM Barış Gücü UNISOM'un komutanlığına, Korgeneral Çevik Bir atandı. 
     - 1993. Jandarma Genel Komutanı Orgeneral Eşref Bitlis'i Diyarbakır'a götürecek askeri uçak, havalandıktan kısa süre sonra Ankara'nın Yenimahalle semtindeki PTT İşleme Merkezi'nin bahçesine düştü. Kazada, Bitlis ile 3 subay, 1 astsubay ve 1 PTT görevlisi şehit oldu. 
     18 ŞUBAT 
- 1451. Yedinci Osmanlı Padişahı Fatih Sultan Mehmet II. Mehmet 
     tahta çıktı. 
     - 1564. Protestanlığın kurucusu Martin Luther öldü. 
     - 1925. Osmanlı devletinin son vakanüvisi, tarihçi Abdurrahman Şeref Bey, İstanbul'da öldü. 
     - 1941. Anıtkabir için mimari yarışma açıldığı resmen ilan edildi. 
     - 1952. Türkiye, Kuzey Atlantik Paktı Örgütü'ne NATO North Atlantic Treaty Organization katıldı. TBMM'nin 18 Şubat'ta verdiği onayın ardından, Türkiye, 21 Şubat günü, NATO üyesi oldu. 
     - 1957. BM'de Kıbrıs görüşmelerine başlandı. BM, 26 Şubat'ta, sorunun öncelikle ilgili taraflar arasında görüşülmesine karar verdi. 
     - 1981. Besteci ve Orkestra Şefi Şerif Yüzbaşıoğlu, İstanbul'da öldü. 
     - 1984. Türk güzeli Nazlı Deniz Kuruoğlu, Avusturya'da yapılan güzellik yarışmasında ''Avrupa Güzeli'' seçildi. 
     - 1986. Yazar Tezer Özlü, 43 yaşında İsviçre'nin Zürih kentinde öldü. 
     - 1988. İstanbul'daki Spor ve Sergi Sarayı'nın adı, ''Lütfi Kırdar'' olarak değiştirildi. 
     - 1995. Cumhuriyet Halk Partisi CHP ile Sosyal Demokrat Halkçı Parti'nin SHP , CHP bünyesinde birleşmesi kararlaştırıldı. 
     19 ŞUBAT 
- 1405. ''Aksak Timur'' ya da ''Timurlenk'' olarak da tanınan kendi adıyla anılan imparatorluğun kurucusu hükümdar Timur öldü. 
     - 1915. İtilaf devletlerinin Çanakkale'ye denizden yaptıkları saldırı püskürtüldü. 
     - 1925. Telsiz tesisi hakkındaki kanun çıktı. Türkiye'de radyonun kurulması mecliste kabul edildi. 
     - 1928. Himayei Etfal Kadın Yardım Cemiyeti kuruldu. 
     - 1932. ''Halkevleri'' kuruldu. 
     - 1951. Fransız yazar Andre Gide öldü. 
     - 1956. Türk Milli Futbol Takımı, Macar Milli Takımı'nı 3-1 yendi. 
     - 1956. İttihat ve Terakki Partisi'nin son Genel Sekreteri Mithat Şükrü Bleda öldü. 
     - 1957. Türk Ordusu'nun ilk kadın doktor subayı Sema Aran göreve başladı. 
     - 1959. Londra Konferansı sona erdi. Bağımsız Kıbrıs Cumhuriyeti'nin kurulmasını öngören Londra Antlaşması imzalandı. 
     İngiltere, Türkiye ve Yunanistan, Kıbrıs'ta garantör devlet oldular. 
     - 1975. Devlet Sinema Televizyon Enstitüsü kuruldu. 
     - 1987. Gitarist ve şarkıcı Yurdaer Doğulu, İstanbul'da öldü. 
     - 1993. Tiyatro ve Sinema oyuncusu Yaman Okay, 42 yaşında İstanbul'da öldü. 
     - 1994. Libya'da şeriat uygulamasına geçildi İslami takvim uygulanmaya başlandı. 
     - 1997. İran'ın Ankara Büyükelçisi Bagheri, Sincan'da düzenlenen Kudüs Gecesi'ndeki konuşmaların ardından, artan tepkiler nedeniyle ülkesine gitti. 
     - 1997. Besteci Alaattin Şensoy, İzmir'de vefat etti. 
     - 1998. Rusya'dan Türkiye'ye boruattı ile doğalgaz getirecek Mavi Akım Projesi için müteahhit firmalar arasında anlaşma imzalandı. 
     - 2001. Milli Güvenlik Kurulu'nun Çankaya Köşkü'nde yapılan şubat ayı toplantısında, Başbakan Bülent Ecevit, Cumhurbaşkanı Ahmet Necdet Sezer ile yaşadığı tartışma nedeniyle toplantıyı terk etti. 
     20 ŞUBAT 
- 1622. II. Osman Genç Osman katledildi. 
     - 1919. Afganistan'da Emir Habibullah Han'ın katledilmesi üzerine yerine geçen Amanullah Han, ülkesinin bağımsızlığını ilan etti. 
     - 1928. İstanbul'da ''Vatandaşları Türkçe konuşmaya teşvik'' toplantısı yapıldı. 
     - 1930. Türk Parasının Kıymetini Koruma Kanunu kabul edildi. 
     - 1947. İşçi ve İşveren Sendikaları ve Sendika Birlikleri hakkındaki kanun kabul edildi. 
     - 1961. İlk koalisyon kabinesi İsmet İnönü başkanlığında kuruldu. 
     - 1970. Boğaz Köprüsü'nün temeli, Cumhurbaşkanı Cevdet Sunay ve Başbakan Süleyman Demirel tarafından törenle atıldı. Üç yılda tamamlanan köprü, 29 Ekim 1973'te açıldı. 
     - 1988. Sinema yapımcısı ve yönetmen Süreyya Duru, İstanbul'da vefat etti. 
     - 1991. Ressam Hakkı Anlı, 85 yaşında öldü. 
     - 1991. Fotoğraf sanatçısı Sami Güner, bir trafik kazasında öldü. 
     21 ŞUBAT 
- 1927. Time dergisi, Mustafa Kemal Paşa'yı ikinci kez kapak yaptı. 
     - 1949. Kurtuluş Savaşı komutanlarından, eski bakanlardan Ali Çetinkaya öldü. 
     - 1958. İlk Türkiye Profesyonel Futbol Ligi başladı İzmirspor- Beykoz arasında yapılan ilk maçta, ilk golü İzmirsporlu Özcan attı. 
     - 1958. Cemal Abdül Nasır, Birleşik Arap Cumhuriyeti Başkanı seçildi. 
     - 1964. Başbakan İsmet İnönü'ye, Mesut Suna adlı bir kişi tarafından Ankara'da suikast girişiminde bulunuldu. 
     - 1965. Siyah Müslüman lider Malcolm X öldürüldü. 
     - 1978. Yahya Demirel ve ortağı Z. Hakkı Alpaz, vergi kaçırdıkları iddiasıyla yargılandıkları Ankara 1. Asliye Ceza Mahkemesi'nde 17 ay hapse mahkum edildiler. 
     - 1988. Yazar, Çevirmen Atilla Tokatlı 55 yaşında öldü. 
     - 1989. Sovyetler Birliği'nin Çekoslovakya'yı işgalini protesto etmek için kendini yakan Çek öğrencinin mezarına çiçek koyan yazar Vaclav Havel, 9 ay hapse mahkum oldu. 
     - 1992. Gazeteci-Yazar Muammer Yaşar Bostancı öldü. 
     - 1993. Eczacıbaşı Bayan Voleybol Takımı, Avrupa Konfederasyon Kupası'nda ikinci oldu. 
     - 2000. İlk cinsellik dersi, pilot olarak seçilen Eminönü Atatürk İlköğretim Okulu'nda verildi. 
     - 2001. Repo faizleri yüzde 7500'ü buldu. 
     22 ŞUBAT 
- 1848. Paris'te işçiler ayaklandı. 
     - 1942. Halide Edip Adıvar, ''Sinekli Bakkal'' adlı romanıyla ''CHP Sanat Mükafatı''nı kazandı. 
     - 1950. Yüksek Seçim Kurulu kuruldu. 
     - 1962. Ankara'da Harp Okulu Komutanı Albay Talat Aydemir ve arkadaşları, hükümet darbesi yapmak istediler, ancak kalkışma bastırıldı katılan subaylar emekliye sevkedildi. 
     Bazı üst rütbeli subayların görev yerleri değiştirildi. Hükümet, verdiği söz doğrultusunda darbecileri 30 Nisan'da affetti. 
     - 1963. Sinema Sanatçısı Salih Tozan 49 yaşında öldü. 
     - 1972. Uçakla gelen yolcuların gümrüksüz alışveriş yapabilecekleri ilk ''Free Shop'', Yeşilköy Havalimanı'nda açıldı. 
     - 1988. Besteci Cavit Çağla, 88 yaşında öldü. 
     - 1991. Irak kuvvetleri, Kuveyt'teki petrol bölgelerini ateşe verdi. 
     - 1994. Somali'deki görevlerini başarıyla tamamlayan Türk Birliği yurda döndü. 
     - 2001. Merkez Bankası, dalgalı kura geçişin ilk gününde doların fiyatını 689 bin liradan 964 bin liraya çıkardı. Faizler yüzde 5 bin 200'leri gördü. 
     
</TEXT>
</DOC>
