<DOC>
<DOCNO> 206951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/yasam/yas04.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
KARA TESLİM OLDUK 
</HEADLINE>
<TEXT>

   Yurdun büyük bölümünü etkisi altına alan kar yağışı, görüntüsü ne kadar güzel olsa da, kara ve hava trafiğini olumsuz etkiledi. Vatandaşlar saatlerce yollarda kaldı 
      Milliyet gökyüzünde MURAT ÖZTÜRK 
   
   
   EDİRNE'de gece eksi 4 dereceye düşen sıcaklık, karayollarında buzlanmalara neden oldu. Kontrolden çıkan bir TIR, Tunca Köprüsü'nden uçtu. Araç sürücüsü Aytaç Erkek 28 hayatını kaybetti.KIRKLARELİ'nin yüksek kesimlerinde kar kalınlığı 25 santime ulaşırken, kar yağışı önceki geceden itibaren Trakya'nın iç kesimlerini etkisi altına aldı.BURSA'da çok sayıda maddi hasarlı kaza meydana geldi. Polis araçların zincirsiz trafiğe çıkmasına izin vermedi. Uludağ'da kar kalınlığı 185 santimetre ölçüldü.YALOVA'da 4, Sakarya 18, Düzce'de de 15 köy yolu ulaşıma kapandı.ESKİŞEHİR'de kar kalınlığı 6 santimetreye ulaştı. Alpu ve Seyitgazi ilçelerine bağlı köy yolları ulaşıma kapandı.KONYA'da, Derbent ilçesinde ilköğretim okulları ve liseler 1 gün tatil edildi.ELAZIĞ'da kapalı 49 köy yolunun ulaşıma açılması için çalışmalar dün de sürdü.KAYSERİ'de yoğun sis nedeniyle kent merkezinde görüş mesafesi 25 metreye düştü. Şanlıurfa'da sis yüzünden görüş mesafesinin 100 metrenin altına düşmesi sonucu THY'nin seferleri iptal edildi. n HABER MERKEZİ 
   İstanbul'da kar gidiyor, buz geliyor    ŞAKİR AYDIN, MUTLU BOZDAĞ İstanbul 
   İSTANBUL'DA önceki akşam başlayan kar yağışı hayatı olumsuz etkiledi. Yağışın bu akşama kadar devam etmesi, yarın da buzlanma bekleniyor. Kar şehirde trafiği de aksattı. Çok sayıda otomobil sürücüsünün zincir takmadan yola çıkması nedeniyle maddi hasarlı kazalar meydana geldi. Atatürk Havalimanı'ndaki uçaklar sefer öncesi olası buzlanmalara karşı alkolle yıkandı. 
   
   Başkent hazırlıksız yakalandı    ANKARA'da ani bastıran kar yağışı vatandaşları hazırlıksız yakaladı. Esenboğa Havalimanı'nda görüş mesafesinin düşmesi nedeniyle uçak seferleri dün saat 14.00'ten itibaren iptal edildi. İniş yapacak uçakların bir bölümü Antalya'ya yönlendirildi. Başkentte bugün de hafif kar yağışı görüleceği bildirildi. 
   
   
</TEXT>
</DOC>
