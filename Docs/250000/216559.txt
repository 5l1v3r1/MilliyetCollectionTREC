<DOC>
<DOCNO> 216559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo25.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'li Ender Arslan 'en değerli' 2. oyuncu 
</HEADLINE>
<TEXT>

     Basketbolda Erkekler Avrupa Ligi'nin 2003-2004 sezonunda ilk tur grup mücadelesi, 14. hafta maçlarıyla tamamlanırken, 14. ve son haftanın ''en değerli oyuncusu'' MVP , İsrail'in Maccabi Elite Tel Aviv takımının Litvanyalı oyuncusu Sarunas Jasikevicius oldu. 
     Sarunas Jasikevicius, takımının, sahasında İtalyan ekibi Montepaschi Siena'yı 88-86 yendiği maçta, 37 dakikada 27 sayı, 2 savunma ribaundu ve 7 asistle oynayarak 32 puan topladı ve 14. haftanın MVP'si olmaya layık görüldü. 
     14. haftadaki MVP sıralamasında Jasikevicius'u, deplasmandaki Pamesa Valencia maçında 41 dakikada 25 sayı, 2 savunma ribaundu, 11 asist ve 2 top çalma performansıyla 31 puan toplayan Efes Pilsenli Ender Arslan izledi. 
     Ligde 14 haftayı kapsayan ilk tur grup maçlarının ''en değerli oyuncusu'' unvanına ise Litvanya'nın BC Zalgiris Kaunas takımının emektar yıldızı Arvydas Sabonis erişti. Deneyimli pivot, toplam 296 ve maç başına ortalama 26.9 puanla bu başarıya ulaştı. 
     Sabonis ayrıca, toplam ribaunt kategorisinde 124 ve maç başına 10.33, savunma ribaundu dalında toplam 96 ve maç başına 8, blok kategorisinde de toplam 22 ve 1.83 ortalamayla birinciliği kazandı. 
     Bu arada ligin en az sayı yiyen takımları klasmanında da Efes Pilsen, toplam 1002 ve maç başına 71.57 ortalamayla, FC Barcelona ve USH CSKA Moskova'nın ardından 3. sırada yer aldı. 
     Ligin bireysel istatistiklerinde, ilk tur grup maçları sonunda ilk sıralarda bulunan diğer sporcular ile Türk takımları sporcularının klasmandaki yerleri şöyle 
     
     En Değerli Oyuncu 
     6-Joseph Blair Ülkerspor 234 21.27 . 
     
     Sayı 
     1-Terence Lynn Greer Idea Slask Wroclaw 351 25.07 . 
     
     Toplam Ribaunt 
     2-Joseph Blair Ülkerspor 111 10.09 . 
     3-Mirsad Türkcan USH CSKA Moskova 129 9.92 . 
     
     Savunma Ribaundu 
     2-Joseph Blair Ülkerspor 83 7.55 . 
     4-Mirsad Türkcan USH CSKA Moskova 90 6.92 . 
     
     Hücum Ribaundu 
     1-Djuro Ostojiç BC Partizan Mobtel Belgrad 56 4 . 
     4-Mirsad Türkcan USH CSKA Moskova 39 3 . 
     
     Asist 
     1-Eduardo Cota BC Zalgiris Kaunas 79 5.64 . 
     6-Ender Arslan Efes Pilsen 67 4.78 . 
     
     Blok 
     6-Joseph Blair Ülkerspor 12 1.09 . 
     7-Efthimios Rentzias Ülkerspor 14 1 . 
     
     Top Çalma 
     1-Frederick House BC Partizan Mobtel Belgrad 44 3.38 . 
     
</TEXT>
</DOC>
