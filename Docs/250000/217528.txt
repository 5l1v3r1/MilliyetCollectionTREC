<DOC>
<DOCNO> 217528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur23.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'ın çiftlik evinde iş makinesiyle kazı başlatıldı... 
</HEADLINE>
<TEXT>

     Uzan ailesinin Sakarya'nın Pamukova İlçesi'ndeki çiftliğinde gizli bölmeler olduğu şüphesiyle başlatılan kazı çalışmasının sürdürüldüğü bildirildi. 
     Katırözü Yaylası'ndaki Bakacak Köyü yakınlarında bulunan çiftlikte, iş makinesiyle dün başlatılan kazı çalışmaları devam ediyor. 
     Jandarma'nın çevresinde geniş güvenlik önlemi aldığı çiftlikte, mali polis ve TMSF görevlilerinin nezaretinde yapılan kazıların, yarın ahır ve samanlık bölgesinde devam edeceği öğrenildi. 
     
     ELE GEÇİRİLEN SİLAHLAR 

     Bu arada, çelik kasalarda bulunan silah ve mermilerin İstanbul'a götürüleceği belirtildi. 
     Hakan Uzan'a ait villada kaynakla kesilerek açılan kasada 10 uzun namlulu silah ile 25 tabanca ve 12 bin 500 adet mermi ele geçirilmiş, M16, Uzi ve Akrep diye tabir edilen otomatik silahların ruhsatının bulunmadığı belirlenmişti. 
     Switwesson, Baretta, Zigzaver, Liberti, Glok, Javiko, Logant ve Valter marka 25 tabancadan da 6'sının ruhsatsız olduğu, mermilerin de önemli bölümünün menşeinin belli olmadığı saptanmıştı. 

     
</TEXT>
</DOC>
