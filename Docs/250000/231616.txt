<DOC>
<DOCNO> 231616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun44.html </URL>
<DATE> 2004/04/15/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Bush'ın "reytingi" yükseldi... 
</HEADLINE>
<TEXT>

     ABD Başkanı George W. Bush'un Salı akşamı televizyonun en çok izlendiği saat diliminde yaptığı basın toplantısının, reyting rekoru kırarak, 41 milyon kişi tarafından izlendiği bildirildi. 
     Ülkenin seçim atmosferinde bulunması, Irak'ta artan kargaşa, her geçen gün yükselen asker kayıpları ve Amerikan kamuoyunda 11 Eylül saldırılarının önlenmesinde yönetimin ihmalinin olup olmadığı yönündeki tartışmalar yüzünden, Bush'un basın toplantısına ilginin doruk noktasına çıktığı belirtildi. 
     Bush'un geçen Eylül ayında yaptığı bir önceki basın toplantısını izleyenlerin sayısı 31,6 milyon olmuştu. 
     Başkan Bush'un Salı akşamı düzenlediği basın toplantısı, ulusal düzeyde yayın yapan 8 televizyon kanalı tarafından canlı olarak yayınlanmıştı. 
     
</TEXT>
</DOC>
