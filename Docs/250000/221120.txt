<DOC>
<DOCNO> 221120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/magazin/mag02.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mağden yazdı Avşar oynuyor 
</HEADLINE>
<TEXT>

   Perihan Mağden'in "İki Genç Kızın Romanı" sinemaya uyarlanacak. Başrolü, yazarın bir dönem kavgalı olduğu Hülya Avşar üstlenecek 
      İLKNUR GÜLMEZ 
   
   Radikal yazarı Perihan Mağden'in "İki Genç Kızın Romanı" film olacak. "Handan" ve "Behiye" adında iki genç kızın başından geçenleri kaleme aldığı romanından sinemaya uyarlanacak filmde başrolü Mağden'in bir dönem kavgalı olduğu Hülya Avşar oynayacak. Yalan Dünya Yapım Şirketi'nin yapımcılığını üstleneceği filmin yönetmenliğini ise Kutluğ Ataman yapacak. Çekimleri haziranda başlayacak filmde, romanın kahramanı "Handan" ve "Behiye"yi kimlerin oynayacağı ise pazartesi günü başlayacak "deneme çekimleri"nden sonra kararlaştırılacak. "Türkiye'de jön yok" sözüyle tartışma yaratan Avşar ise "İki Genç Kızın Romanı"nda "Handan"ın annesi "Leman Hanım"ı oynayacak. 
   
   'Hoppa'yla başlayan kavga    Mağden'le Avşar arasındaki söz düellosu, Mağden'in "Hülya Avşar'ın bir marka olarak inadı" yazısıyla başladı. Mağden, Avşar'ın eşi Kaya Çilingiroğlu'nun Ayşe Hatun Önal'lı Nice kaçamağından sonra önce boşanmaya karar verip, ardından araya girenler yüzünden vazgeçmesine tepki göstermesiyle başladı. Mağden, "Avşar tabii ki münasebetsiz, hoppa kadın şakasını yapacaktı. Onun için çok rahat, zengin sınıfının yalakası diyebilirim" diye yazınca kavga büyümüştü. 
   Mağden'den Avşar'a 
   "...Ortaya dökülen her ihanetin ardından, ağır bir magazinel iştahla, çok ciddi bir baskı oluşuyor Avşar'ın üstünde. Boşanacak mı, boşanmayacak mı E, artık bunun üstüne de boşanmazsa. İşte Türkiye'nin en güzel, en çok kazanan, en cerzebeli kadını. Kocası neredeyse gözünün içine baka baka boynuzluyor... Her yol kazasında Hülya Avşar, müthiş bir savunma mekanizmasını devreye sokuyor. 'Bir kere onlar seks. Aşk değil. Bu evliliği ancak birimizin başka birine şık olması bitirir tarzı laflarla günü, anı, bir türlü vazgeçemediği evliliğini kurtarmış oluyor..." 
   Avşar'dan Mağden'e 
   "Perihan Mağden'in ne hakkı var bana hoppa - yalaka demeye Kültürüne yakışıyor mu bu sözler onun Utanmıyor mu o Ona da bu olanaklar sunulsa o zaman ne olur biliyor musunuz, o yağlı saçlarını yıkayıp biraz da insanları sevmeyi öğrenir belki. Tam bir insan düşmanı." 
   "...Kitaplarını okudum. İnce ince kitaplar, sadece kendiyle ilgili. Kendiyle barışık değil." 
   
   
   
</TEXT>
</DOC>
