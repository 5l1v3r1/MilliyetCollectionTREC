<DOC>
<DOCNO> 205040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/spor/spo01.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Giunti indirime girdi 
</HEADLINE>
<TEXT>

   Beşiktaş'ın, bonservisini almak için yoğun çaba harcadığı İtalyan futbolcu için Brescia 1 milyon dolarlık damping yaptı ve 3 milyon dolara düştü. Ancak yönetim 1.5 milyon dolarda ısrar ediyor 
      ORHAN YILDIRIM 

   
   Yoğun pazarlık 
   SİYAH - Beyazlı yönetimin, Lucescu'nun orta sahadaki anahtar oyuncularının başında gelen Federico Giunti'nin bonservisini almak için Brescia ile yaptığı pazarlıklar devam ediyor. Daha önce İtalyan futbolcu için astronomik bir rakam belirleyip, 4 milyon euro Yaklaşık 7.5 trilyon lira isteyen Brescia, fiyat indirimine gitmek zorunda kaldı. Beşiktaş'ın, Giunti'nin bağlı bulunduğu menajerlik şirketini devreye sokmasının ardından Çizme ekibi rakamı 3 milyon euroya çekti. 
   
   Talipliler var 
   ANCAK Beşiktaş, 1.5 milyon euro verebileceğini, bunun üstüne çıkamayacağını iletti. İki kulüp arasındaki görüşme trafiği artarken, Brescia kanadının düşünmek için süre istediği açıklandı. Yönetim, ayrılmak istemeyen tecrübeli oyuncunun bonservisinin alınamaması halinde, kendisini yeniden kiralık olarak kadrosunda tutmaya çalışacak. Brescia'nın, Giunti'ye çeşitli teklifler geldiği için pazarlık kapısını 4 milyon eurodan açtığı, bu durumun büyük sıkıntı yarattığı bildirildi. 
   
   Zago'ya randevu 
   İÇ transferde Tümer ve Ahmet Yıldırım ile de anlaşma sağlayan Beşiktaş, Brezilyalı futbolcu Zago'ya da 11 Ocak'ta görüşme için randevu verdi. Sözleşmesinin iki yıl daha uzatılması beklenen Zago'nun kendisine önerilen rakama sıcak baktığı belirtildi. II. Başkan Hüsnü Güreli, "Hocamız sözleşmesi biten tüm oyuncuların kalmasını istedi. Biz de bunun çalışması içindeyiz. Şu ana kadar bu konuda başarılı olduk. Oyuncularımız da bize hiç zorluk çıkarmadılar" dedi. 
   
   'İnönü'de sorun yok'    'Ruhsat elimizde' 
   İKİNCİ Başkan Hüsnü Güreli, İnönü Stadı'nın inşaatı ile ilgili herhangi bir problemleri bulunmadığını, çıkan aksaklıkları da daha önce çözdüklerini söyledi. Bir ay önce bazı sıkıntılarla karşılaştıklarını vurgulayan Beşiktaş yöneticisi, "Elimizde kapı gibi ruhsatımız var. Tribünde yapılacak her türlü inşaat konusunda yasal iznimiz mevcut" diye konuştu. 
   
   Belediye engelledi 
   STATTA yaklaşık iki ay önce başlayan eski açık tribünün üstünün kapatılması çalışmalarının, Beşiktaş Belediyesi tarafından üç kez durdurulduğu ortaya çıktı. Daha sonra yönetimin devreye girmesiyle bu problemin çözüldüğü ifade edildi. Siyah - Beyazlılar, Fulya'da yapılması düşünülen işyeri projesi için de yoğun temaslar sonunda izin alabilmişti. 
   
   Erdoğan heyecanı 
   ESKİ asbaşkan Levent Erdoğan'ın 25 Ocak'ta yapılacak kongrede başkan adaylığına sıcak yaklaşması heyecan yarattı. Çeşitli grup ve derneklerin, önümüzdeki günlerde adaylığını açıklaması beklenen Erdoğan'a destek vermek amacıyla yoğun kulis yaptıkları bildirildi. Öte yandan adaylık için Ünal Erkan, Ömer Faruk Girgin ve Erdoğan Toprak'ın da isimleri üzerinde duruluyor. 
   
   Paketler yok satıyor 
   YÖNETİCİ Hüseyin Mican'ın hazırlattığı yılbaşı hediye paketleri adeta kapış kapış gidiyor. Özellikle kongre üyeleri tarafından yoğun talep gören paketlerde Siyah - Beyazlı takımın ürünleri yer alıyor. Hüseyin Mican, oyuncular ile birlikte tanıtımı yapılan paketlere gösterilen ilgiden dolayı çok mutlu olduklarını söylerken, bu kampanyadan yaklaşık 500 bin dolar gelir bekleniyor. 
   
   'Biz ayrılamayız'    Sergen'in gönlünü aldı 
   BEŞİKTAŞ'I attığı goller ve asistleriyle zirveye taşıyan süper solak Sergen Yalçın'ın, Lucescu'ya, "Herkes sözleşme yeniliyor. Ancak beni unuttular Hiç kimse bana bir şey söylemiyor" diyerek, sitemde bulunduğu öğrenildi. Tecrübeli hocanın ise, Sergen'in bu sözlerini gülerek karşıladığı ve "Ne sözleşmesi Sen Beşiktaş'tan hiçbir yere gidemezsin ki. Kaldı ki sen bensiz, ben de sensiz yapamam. İkimiz de buradan ayrılamayız" karşılığını verdiği bildirildi. 
   
   Yine veto etti 
   BAŞKAN Serdar Bilgili ile ilk yarının bitimiyle birlikte bir araya gelen Teknik Direktör Mircea Lucescu'nun, yeni bir transfere yine karşı çıktığı kaydedildi. Rumen hoca, "Şu anda ligde bizi yenen yok. Neden oyuncu alalım ki Yabancı da büyük risk. UEFA'da oynatmayacağım bir futbolcuyu neden alalım Oturmuş ve her yönüyle anlaşan bir ekibiz. Astronomik rakamlarla alınacak oyuncu da yapıyı bozar, dengeleri alt - üst ederiz" diye konuştu. 
   
   Luce set çekti    Hassas dengeler 
   TEKNİK Direktör Mircea Lucescu'nun, sezon başında takım içinde yaptığı görev dağılımına uyulması konusunda ikinci yarıda hiçbir oyuncuya taviz vermeme kararı aldığı öğrenildi. Özellikle penaltı atışlarının kullanımı sırasında zaman zaman istenmeyen görüntülerin ortaya çıkmasın Rumen hocayı bu konuda daha titiz davranmaya itti. Görev dağılımına göre hücum gücünün iskeletini Sergen Yalçın, Tümer, Pancu, Kaan Dobra, Pancu, Giunti, Tayfur ve Okan oluşturuyor. 
   
   İşte vurucu tim 
   DURAN TOPLAR Sergen Yalçın kaleye yakın her bölge ona ait . Plasesi Tümer Metin. 
   UZAKTAN ŞUTLAR Kaan Dobra, Ahmet Yıldırım ve Pancu. Son alternatif Giunti. 
   PENALTICILAR Bir numara Pancu. Onun görev almadığı maçlarda Tümer Metin. Her ikisi de yoksa Tayfur. 
   KORNERLER Kaan Dobra, Tümer Metin ve Okan Koç. 
   
   
</TEXT>
</DOC>
