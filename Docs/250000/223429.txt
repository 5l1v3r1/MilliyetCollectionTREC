<DOC>
<DOCNO> 223429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun58.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zapatero, Irak'taki askerlerini çekme konusunda karalı 
</HEADLINE>
<TEXT>

     İspanya'nın müstakbel başbakanı Jose Luis Rodriguez Zapatero, ABD başkanlık seçiminde muhalefetteki Demokrat Parti'den adaylığını garantileyen John Kerry'nin isteğini reddederek, Irak'taki askerlerini çekmekte kararlı olduğunu bildirdi. 
     Zapatero, İspanyol televizyonuyla yaptığı mülakatta, ''sözüm sözdür'' diyerek, BM'nin Irak'ta siyasi bir yükümlülük almaması durumunda askerlerini çekeceğini söyledi. 
     Zapetero, ''Eğer BM dizginleri ele almazsa, Irak'taki karmaşık işgal yeniden gözden geçirilmezse, İspanyol askerleri tabi ki İspanya'ya dönecek'' dedi. 
     İspanya'nın Irak'ta 1300 askeri bulunuyor. 
     Kerry, seçimleri kazanan Sosyalist Parti'nin lideri Zapetero'ya askerlerini Irak'tan geri çekme kararını bir kez daha düşünmesi çağrısında bulunmuştu. 
     
</TEXT>
</DOC>
