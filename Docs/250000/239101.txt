<DOC>
<DOCNO> 239101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo02.html </URL>
<DATE> 2004/05/11/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Fenerbahçe'nin kaderi Monaco'nun ellerinde... 
</HEADLINE>
<TEXT>

     Gelecek sezon Şampiyonlar Ligi'nde mücadele edecek Fenerbahçe'nin kaderini 26 Mayıs'ta Porto ile Monaco arasında oynanacak final maçının galibinden çok Monaco'nun kendi ligindeki performansı belirleyecek. 
     Porto'nun, Monaco'yu yenip şampiyon olması halinde Fenerbahçe lige doğrudan katılacak. Eğer Fransız ekibi kupayı kazanırsa durum değişecek. 
     Fransa'da Lyon ve PSG ile şampiyonluk yarışını sürdüren Monaco'nun Şampiyonlar Ligi'ne direkt katılması için ilk ikide yer alması gerekiyor. PSG ikinci olursa Fener ön eleme oynamak zorunda kalacak. 
     
     MUHTEMEL RAKİPLER 

     Fenerbahçe üçüncü eleme turuna kalması halinde zor rakiplerle eşleşecek. Seribaşı olma ihtimali çok düşük olan Sarı-Lacivertliler, Manchester United, Liverpool, Stuttgart veya Leverkusen, Juventus, Inter veya Parma, Deportivo, Barcelona veya Real Madrid, PSV, Anderlecht ve Rangers takımlarından biriyle eşleşecek. 
     Direkt katılması halinde ise Milan, Roma, Porto, Valencia, Arsenal, Chelsea ve Ajax gibi güçlü takımlarla aynı gruba düşme ihtimali yüksek. 

     
</TEXT>
</DOC>
