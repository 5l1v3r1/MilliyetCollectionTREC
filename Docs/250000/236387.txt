<DOC>
<DOCNO> 236387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/spor/spo07.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hakkımı istiyorum' 
</HEADLINE>
<TEXT>


Türkiye'yi, Atina'da yelkende temsil edecek olan Enver Adakan, federasyondan yeterli maddi destek görmediğini söyledi, "Paran var diyorlar ve hakkım olan kaynağı kullandırmıyorlar" dedi 

MURAT AĞCA 


'Zengin çocuğu' 
ATİNA Olimpiyatı'nda kürsüye çıkmayı hedefleyen başarılı yelkencimiz Enver Adakan, "sistemsizlikle" suçladığı federasyonun "zengin çocuğu" gördüğü için kendisine yeterli maddi destek sağlamadığını savundu. Pahalı bir spor olan yelkende dünya çapında olabilmek için her yıl 8 ay yurtdışında kalarak en az 100 bin dolar harcadığını açıklayan Adakan, "Ben bu spora servet döküyorum ama federasyon 'zaten senin paran var' diyerek hakkım olan kaynağı kullandırmıyor" diye konuştu. 

'Böyle devam et' 
FEDERASYONDAN aldığı desteğin, tüm ihtiyaçlarının 20'de birini ancak karşıladığını söyleyen Adakan, "Tamam, bütçe kısıtlı ama benim üstüme düştüklerini de söyleyemem. Ben para harcıyorum diye 'böyle devam et' diyorlar. Bu yanlış bir mantık. Bir fabrikada müdür, maaşa ihtiyacı yok diye çaycıdan daha az mı kazanıyor İnanılmaz harcamalar yaptım. Ancak ben ülkeme bir olimpiyat madalyası getirebilmek için her türlü fedak rlığa hazırım" dedi. 

Hedefi kürsü 
SİDNEY'DE Finn sınıfında 8. olduğundan beri tek düşüncesinin Atina 2004'te madalya kazanmak olduğunu belirten milli yelkenci, "Ancak yelkende sistem kurulamadı. Dört yıl kaybedildi. Ben olimpiyattan sonra bırakırsam benden sonraki 40.'lıktan yukarı çıkamaz" diye konuştu. Son iki yılda sakatlık, okul sorunu ve federasyon nedeniyle zorluk yaşadığını söyleyen Adakan, "Bunlarla başa çıkmayı başardım. Şimdi Atina'da kürsüye çıkıp acıları geride bırakmak istiyorum" dedi. 


</TEXT>
</DOC>
