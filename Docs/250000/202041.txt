<DOC>
<DOCNO> 202041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo16.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Adana'da hız kesmedi 1-3 
</HEADLINE>
<TEXT>

     Birinci Süper Futbol Ligi'nde Adanaspor, sahasında Ankaragücü'ne 3-1 yenildi. 
     Karşılaşmanın ilk yarısında her iki takım da oyuna temkinli başladı. Ancak Ankaragücü, geliştirdiği ataklar sonucunda golü buldu. 
     7. dakikada Yılmaz, sağ kanattan taşıdığı topu ortaladı. Ceza alanında bulunan Ramadan'ın kafa vurduğu top, az farkla auta çıktı. 
     12. dakikada Necati, hareket halindeki İlker'in önüne pası aktardı. Kaleci Oğuzhan, iyi bir zamanlama yaparak topu çeldi. 
     17. dakikada Ankaragücü orta alanından topla birlikte hareketlenen Adem, pasını Ramadan'a çıkartı. Ramadan topa beklemeden vurdu. Top, kaleci Murat Şahin'e çarparak oyun alanına döndü. Savunma topu uzaklaştırdı. 
     19. dakikada Ankaragücü'nün kazandığı köşe atışını Yılmaz kulllandı. Ramadan'un yükselerek kafa vurduğu top, kale direğinin üstünden auta çıktı. 
     21. dakikada Ercan Ünal, kendi çabasıyla ceza alanına girdi ve topu rahat pozisyondaki Necati'ye aktardı. Ankaragücü'nden Hakan Kutlu, Necati'nin dengesini bozarak vurmasını engelledi. Topu savunma oyuncuları uzaklaştırdı. 
     26. dakikada Ergin, sol taraftan 2 savunma oyuncusunu geçerek topu Necati'ye aktardı. Bu oyuncu bekletmeden Volkan'a pas verdi. Volkan, topu düzeltmeye çalışınca savunma müdahale ederek uzaklaştırdı. 
     38. dakikada Lalik'in ortaladığı topa Volkan vurdu. Ancak top kalecide kaldı. 
     44. dakikada Umut, savunma oyuncularının hatasından yararlanarak topu ağlarına gönderdi 1-0. Maçın ilk yarısı da bu skorla kapandı. 
     
     İKİNCİ YARI 

     Ankaragücü ikinci yarıda oyunun hakimiyetini ele geçirerek sürekli rakip kalede gol aradı. 
     54. dakikada, Adanaspor'un kazandığı serbest atışta Ergin, topu ceza alanına ortaladı. Volkan Bekiroğlu, rahat pozisyonda vurmakta gecikince kaleci Oğuzhan müdahale ederek topu uzaklaştırdı. 
     57. dakikada, Ankaragücü oyuncusu Yılmaz, kendi gayretiyle topla ceza alanına girdi ve şutunu çekti. Kaleci Murat Şahin, iyi yer tutarak gole izin vermedi. 
     60. dakikada, Yılmaz, Güngör'ün hatasından faydalanarak topa sahip oldu. Kale sahasında bulunan Umut'a topu aktardı. Ancak, Umut bunu gole çeviremedi. 
     70. dakikada, Mehmet'in pası ile buluşan Ankaragücü'nden Ceyhun takımının ikinci golünü attı. 0-2 
     72. dakikada, Ceyhun savunma oyuncularını geçti. Kale çizgisinde bulunan Hakan Keleş'e topu ortaladı. Bu oyuncu topa vuramayınca Ankaragücü mutlak bir golden oldu. 
     74. dakikada, Adanaspor'un kazandığı serbet atışı Ergin kullandı. Ergin, topu doğrudan kaleye vurdu ve takımının ilk golünü attı. 1-2 
     79. dakikada, Ankaragücü'nden Hakan Keleş, ceza sahası dışında Güngör tarafından düşürüldü. Hakem Mutlu Çelik, bu davranışı kırmızı kart olarak değerlendirdi. 
     93. dakikada, Adanasporlu futbolcuların mücadeleyi bırakmasından yararlanan Ankaragücü üçüncü golüne kavuştu. Özgür, savunma oyuncularını geçerek pasını Hakan Keleş'e aktardı. Bu oyuncu bekletmeden topa vurdu ve takımını 3-1 öne geçiren golünü attı. 
     MAÇIN KARNESİ 
     

ADANASPOR 1 - ANKARAGÜCÜ 3 Stat 5 Ocak Hakemler Mutlu Çelik xxx, Turan Ökke xxx, Ömer Altuntaş xxx Adanaspor Murat Şahin x, Güngör x, Serkan xx Dk. 86 Meszaros , Ergin xxx, İlker xx, Necati xxx, Ercan Ünal xx, Lalik xx Dk. 46 Ali Asım xx , Mehmet Budak xx, Hayati xxx, Volkan Bekiroğlu xx Ankaragücü Oğuzhan xxx, Adem xx, Hakan Kutlu xx, Yılmaz xxx, Hakan Keleş xxx, Bushki xx, Ramadan xxx Dk. 58 Huzeyfe xx , Mehmet xx, Özgür xx, Umut xxx Dk. 65 Ceyhan xxx , Gökmen xx Dk. 46 Ayhan xx Goller Dk. 44 Umut, Dk. 70 Ceyhun, Dk. 74 Ergin, Dk. 93 Hakan Keleş Sarı kartlar Dk. 43 Ergin, Dk. 50 İlker, Dk. 68 Güngör Adanaspor , Dk. 51 Umut, Dk. 53 Hakan Keleş Ankaragücü Kırmızı kart Dk. 75 Güngör Adanaspor      
</TEXT>
</DOC>
