<DOC>
<DOCNO> 249885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun10.html </URL>
<DATE> 2004/06/22/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
'Deli dana'ya Florida'da bir kurban... 
</HEADLINE>
<TEXT>

     ABD'nin Florida eyaletinde bir kişi, ''deli dana'' olarak bilinen BSE Bovine Spongiforme Encephalopathie hastalığının insanlardaki şekli olan Varyant Creutzfeldt-Jakob'dan vCJD hayatını kaybetti. 
     Charlene Singh'in 1979'da İngiltere'de doğduğu, 1992'de ABD'ye yerleştiği, hastalığı İngiltere'de kaptığı açıklandı. 
     Singh'e otopsi yapılarak ölüm nedeninin kesinleştirileceği kaydedildi. 
     Dünya Sağlık Örgütü'nün DSÖ verilerine göre, İngiltere'de 146 muhtemel veya kesin vCJD vakası, Fransa'da 6, İrlanda, İtalya ve Kanada'da birer vCJD vakası rapor edilmiş durumda. 
     Deli dana hastalığı, hasta hayvanın etinden yenilmesi, kan veya doku yoluyla bulaşıyor. Tedavisi bulunmayan hastalığın kuluçka dönemi onlarca yıl sürebiliyor. vCJD hastalarının ortalama ömrü 29 yıl. 
     vCJD'nin ilk kez 1995-1996 yıllarında İngiltere'de 10 kişinin ölümüyle sonuçlanan olguların incelenmesi sonucu, sığırlarda görülen deli dana hastalığının insanlara sığır kökenli gıdaların yenilmesiyle bulaşabileceğinin bildirilmesiyle ortaya çıktığı belirtiliyor. 
     
</TEXT>
</DOC>
