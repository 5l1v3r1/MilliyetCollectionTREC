<DOC>
<DOCNO> 202144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/spor/yozer.html </URL>
<DATE> 2003/12/15/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Asıl suçlu kim 
</HEADLINE>
<TEXT>

   
   Bundan daha kötü futbol nasıl olur bilmiyorum. Heyecan yok, ruh yok, hırs yok, mücadele yok, futbol deseniz hiç yok. O zaman bu halde bir takım nasıl maç kazanabilir Zaten kazanamıyor da. Ligin son dört haftasında üç yenilgi ve bir beraberlik. Sadece uçup gidenler puanlar mı Hayır yitip giden o kadar çok şey var ki. 
   Zaten Trabzonspor önüne çıkan kadro tam bir intihar kadrosuydu. Bülent, De Boer ikilisine bir de dengesiz Orhan Ak. Orta alanda Adullah sürprizi. Bu kadro, rakip takıma gel buyur kadrosu. "Ben istemiyorum, sen al" kadrosu, "Ben artık teslim oluyorum" kadrosu. Başka hiçbir izahı yok. Merak ediyorum şimdi, acaba tek suçlu sahadaki futbolcu mu olacak Peki ya onları hazırlayanlar, bu kadroyu icat edenler, bu kadroyu kuranlar, yüreklerdeki geleneksel Galatasaray heyecanının kaybolmasına neden olanlara ne olacak Bence asıl suçlu onlar. 
   İlk yarı Galatasaray için tam komediydi. Trabzon forveti çelik çomak oynar gibi top oynadı. Rahat mı rahat. Gol atması, tamamen kendisine kalmış durumdaydı. Sadece Galatasaray savunmasının hatasını bekliyordu. Ve daha maçın başında o hata geldi. De Boer, belki de maçın bitişini ilan etti. Çünkü Galatasaray'ın değil bir golün, yarım golün bile altından kalkacak hali yoktu. 
   Yattara'nın ikinci golü ise dün gecenin en güzel gösterisiydi. Orhan Ak futbol hayatının en güzel çalımlarını siyahi oyuncudan yedi. Son vuruş ve adam eksiltme mükemmeldi. Trabzonspor bu dakikalarda anlamsız Galatasaray korkusu yüzünden hücum şanslarını ürkekçe kullandı. Rakibin üstüne fazla gitmeyip kontrollü oynadı. Yattara, Gökdeniz ve Fatih'in gücünden yeteri kadar yararlanamadı. Skoru garanti görüp, hesabı kısa kesmeye çalıştı. 
   İkinci yarıda değişen hiçbir şey yoktu. Uçup giden Galatasaray ruhu tribünlerin tüm çabasına rağmen kayıptı. Galatasaray biraz daha hareketliydi hepsi o. Ama tek gol pozisyonu bile yaratamadılar. Kanatları kullanmaya çalışıp savunma dengesini bozma niyetindeydiler. Onu da beceremediler. Trabzon sonuna kadar bir güzel idare etti. Kendini fazla sıkmadan, riske girmeden oynadı. Savunmada Erdinç ile De Haene mükemmeldi. Sommers akıllıydı. Diğerleri oyundan hiç kopmadı. Hepsi görevini yaptı. 
   Bu maçın en güzel özeti maç başlamadan yapıldı. Tribünde sonuna kadar açık bir sesle çalan şarkı, seyircinin bile sinirini bozdu. Ama "Kaderimin böylesine yazıklar olsun" arabeski, Galatasaray'ın bu haline çok güzel uyuyordu. 
   
      
   
</TEXT>
</DOC>
