<DOC>
<DOCNO> 207743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sonspo13.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İlie'yi tepeden tırnağa kontrolden geçirdi... 
</HEADLINE>
<TEXT>

     Beşiktaş'ın prensip anlaşmasına vardığı ve İstanbul'a getirttiği Rumen futbolcu Adrian İlie, sağlık kontrolünden geçti. 
     İlie'ye, İstanbul Memorial Hastanesi'nde tepeden tırnağa sağlık taraması yapıldı. Kulüp doktoru Ayhan Optur, kontrollerde kan tahlilinden efor testine, ortopedik muayeneden EKG'ye kadar her türlü testlerin uygulandığını söyledi. 
     Rumen futbolcu, sağlık kontrollerinin ardından akşam saatlerinde kulüp binasında, kendisini 6 aylığına siyah-beyazlı renklere bağlayacak sözleşmeye imza atacak. 
     Bu arada Beşiktaş, ikinci yarı hazırlıklarını bugün yaptığı antrenmanla sürdürdü. BJK Nevzat Demir Tesisleri'nde basına kapalı gerçekleştirilen antrenmanda futbolcuların kondisyon ve pas çalışmasının ardından çift kale maç yaptıkları öğrenildi. 
     Teknik Direktör Mircea Lucescu, akşam yapılacak antrenmanı iptal ederken, siyah-beyazlılar ikinci etap çalışmaları için yarın öğlen Antalya'ya gidecek. 
     
</TEXT>
</DOC>
