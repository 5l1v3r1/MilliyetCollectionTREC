<DOC>
<DOCNO> 230861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun07.html </URL>
<DATE> 2004/04/13/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Bağdat'ta 2 patlama Iraklı bir şoför öldü 
</HEADLINE>
<TEXT>

     Irak'ın başkenti Bağdat'ın merkezinde havan topu saldırısı sonucu Iraklı bir şoför öldü. 
     Havan topu mermisinin kalabalık bir sokağa düşmesi sonucu yolun ortasında büyük bir çukur açılırken, şarapnel parçası isabet eden bir şoför kontrolü kaybedince, kullandığı araç, sokak lambasına çarptı. Şoförün, olay yerinde öldüğü bildirildi. 
     Patlama ve kırılan camlardan yaralanan yayaları tedavi etmek için bölgeye birkaç ambulans gittiği kaydedildi, ancak yaralı sayısı konusunda bilgi verilmedi. 
     Daha önce Bağdat'ta 2 patlama olduğu bildirilmiş, görgü tanıkları, patlama seslerinin, ABD karargahlarının bulunduğu bölgeden geldiğini belirtmişti. 
     Havan topu mermisinin düştüğü bölgenin ise ''Yeşil Kuşak'' olarak bilinen bölgeye 1 km kadar uzak olduğu kaydedildi. 
     
</TEXT>
</DOC>
