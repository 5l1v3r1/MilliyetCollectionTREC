<DOC>
<DOCNO> 203376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sondun06.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Amerikan askerleri, yanlışlıkla 3 Iraklı polisi öldürdü 
</HEADLINE>
<TEXT>

     Irak'ın güneyindeki Kerkük kenti yakınlarında Amerikan askerlerinin, gerilla sandıkları Iraklı polislere ateş açtığı ve 3 Iraklı polisi öldürdüğü bildirildi. 
     Iraklı polis yetkilisi Salim Zankana'nın açıklamasına göre, Amerikan askerlerinin, dün gece Kerkük'ün 90 km güneyindeki Salman Pak bölgesinde, Irak polisinin kurduğu barikat yakınlarında ateş açması sonucu 2 Iraklı polis de ağır yaralandı. 
     Açıklamada, polislerin Kerkük'ü Bağdat'a bağlayan yolda görev yaptıkları, bölgede devriye gezen Amerikan askerlerinin Iraklı polisleri gerilla zannederek ateş açtıkları kaydedildi. 
     Zankana, ölen Iraklı polislerin isimlerinin Ahmed Hüseyin, Abdurrahman Salih ve Sakr Naci Hüseyin olduğunu söyledi. 
     Amerikan ordusu, henüz olayla ilgili açıklamada bulunmadı. 
     
</TEXT>
</DOC>
