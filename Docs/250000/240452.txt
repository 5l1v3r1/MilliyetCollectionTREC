<DOC>
<DOCNO> 240452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun12.html </URL>
<DATE> 2004/05/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Talat Annan Planı'nı yeniden görüşmeyeceğim 
</HEADLINE>
<TEXT>

     KKTC Başbakanı Mehmet Ali Talat, ''Annan planını yeniden müzakere etmeyeceğini, çünkü planın 2 seneden beri görüşüldüğünü ve yeniden müzakeresi için 2-3 yılının olmadığını'' söyledi. 
     Başbakan Talat, Rum kesiminde yayımlanan Politis gazetesine verdiği demeçte, öncelikli amaçlarının Kıbrıs Türk halkının izolasyondan kurtulmasını sağlamak olduğunu belirtti ve Annan planını yeniden müzakere etmeyeceğini belirtti. 
     Talat, Annan planının tek taraflı uygulanmasının ve Maraş'ın Rumlara verilmesinin söz konusu olmadığını bildirdi. 
     Rum AKEL partisinin referandumdaki tavrına yönelik eleştirilerde de bulunan Başbakan Talat, Rum yönetimi lideri Tasos Papadopulos'un İsviçre'deki görüşmeler sırasında kendileriyle görüşmeyi reddettiğini belirtti. 
     Talat, Kıbrıs Rum yönetiminin artık Kıbrıslı Türkleri temsil etmediğini vurguladı. 
     
</TEXT>
</DOC>
