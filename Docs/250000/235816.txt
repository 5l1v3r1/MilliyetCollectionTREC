<DOC>
<DOCNO> 235816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun15.html </URL>
<DATE> 2004/04/29/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Genişlemeden sonra AB bayrağına yıldız eklenmeyecek 
</HEADLINE>
<TEXT>

     Mavi zemin üzerinde bir daire oluşturan 12 yıldızın bulunduğu AB bayrağına, birliğe 1 Mayıs'ta katılacak 10 ülkenin katılımına rağmen yıldız eklenmeyecek. 
     Avrupa Komisyonu tarafından ''Avrupa halkları arasında uyum ve dayanışma''yı simgelediği belirtilen AB bayrağı, 1995 yılında Avusturya, İsveç ve Finlandiya'nın birliğe katılımından sonra da değişmemişti. 
     Komisyonun internet sitesinde yapılan açıklamada, 12 sayısının, ''geleneksel olarak mükemmeliyetin, bütünlüğün ve birliğin sembolü'' olduğu bildirildi. Sitede, ''Bayrak, birliğin gelecekteki genişlemelerine bağlı olmaksızın aynı kalacaktır'' denildi. 
     Avrupa Komisyonu, ''Çeşitli kültürlerde 12 rakamı, tamlığı temsil eden sembolik bir rakamdır. Aynı zamanda, senedeki aylar ve saat kadranındaki saatlere de karşılık gelmektedir. 12 yıldızın oluşturduğu daire de birlik sembolüdür'' ifadesi kullanıldı. 
     Koyu mavi zemindeki 12 sarı yıldızlı bayrak, 1986 yılından itibaren AB'nin bütün kurumlarının sembolü haline geldi. 
     
</TEXT>
</DOC>
