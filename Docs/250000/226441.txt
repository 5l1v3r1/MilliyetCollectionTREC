<DOC>
<DOCNO> 226441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/ekonomi/eko03.html </URL>
<DATE> 2004/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Bankalar Yasası'nda isim değişikliği 
</HEADLINE>
<TEXT>

   BDDK'nın üzerinde çalıştığı yeni Bankalar Yasası'nın adı, Kredi Veren Kuruluşlar Kanunu oluyor. Sahiplik kriterlerinin tartışma yaratacağı konuşuluyor 
      KADİFE ŞAHİN 
   
   Bankacılık Düzenleme ve Denetleme Kurulu'nun BDDK üzerinde çalıştığı ve Bankalar Birliği'nden görüş istediği Bankalar Kanunu'nun adı 'Kredi Veren Kuruluşlar Kanunu' olarak değişiyor. Yeni yasada 'banka sahipliği' konusunun en fazla tartışılacak maddelerden biri olacağı belirtiliyor. Faizsiz bankacılık yapan Özel Finans Kuruluşları da ÖFK kredi veren kuruluşlar olarak tanımlanıyor. 
   Türkiye'nin AB mevzuatına uyumu kapsamında değişiklik çalışmaları başlatılan Bankalar Kanunu'nun yeni taslak çalışmalarında, Türkiye Bankalar Birliği de TBB katılıyor. TBB, bankaların ayrı ayrı görüşlerini belirtmelerinden sonra önümüzdeki hafta yeni taslağa son halini vererek BDDK'ya verecek. 
   
   Görüş ayrılığı var 
   TBB, yürürlükteki kanunun AB normlarına uygun olduğu ve banka sahipliği kriterlerinde de mevcut kanundaki maddelerin korunması gerektiği görüşünde. 
   BDDK ise daha önce Engin Akçakoca'nın döneminde başlatılan çalışmaları sürdürerek banka sahipliği kriterlerini yeniden düzenliyor. Banka sahipliğinde sanayi iştirakleri ile bankacılık iştiraklerinin ayrılmasını hedefliyor. 
   
   
</TEXT>
</DOC>
