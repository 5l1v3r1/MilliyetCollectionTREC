<DOC>
<DOCNO> 201108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun33.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Fransa'da eğitim kampları açmış... 
</HEADLINE>
<TEXT>

     Terör örgütü El Kaide'nin, militan yetiştirmek amacıyla, 1998 ile 2002 yılları arasında Fransa'nın çeşitli bölgelerinde 7 eğitim kampı açtığı ortaya çıktı. 
     Le Parisien gazetesi, kamplarda eğitim gören militanlardan bazılarının Afganistan ve Pakistan'a gittiğini yazdı. 
     Fransa'nın Jura, Annecy, Alpes, Dieppe ve Etreat bölgeleriyle, Paris yakınlarındaki Fontainebleau ve Rambouillet banliyölerindeki ormanlık bölgede 7 adet kamp kurulduğunu belirten gazete, militan adaylarının burada siyasi, dini ve fiziksel eğitimden geçirildiklerini yazdı. 
     Fransız gizli servis yöneticilerinin görüşlerine dayanılarak verilen haberde, bu kampların esas amacının, militan adaylarının dayanıklılıklarını ölçerek, Afganistan ve Çeçenistan gibi bölgelerde çatışmalara girip giremeyeceklerini sınamak olduğu bildirdi. 
     Militan adaylarının çoğunun Paris bölgesinin yoksul banliyölerinden geldiğini kaydeden gazete, Fransız güvenlik birimlerinin bu kampları tamamen kapattığını belirti. 
     
</TEXT>
</DOC>
