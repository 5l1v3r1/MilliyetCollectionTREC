<DOC>
<DOCNO> 237783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/soneko07.html </URL>
<DATE> 2004/05/06/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ticari araç satışında Almanya'yı geçtik 
</HEADLINE>
<TEXT>

     Türkiye, hafif ticari araç satışlarında Avrupa'nın en büyük otomotiv pazarlarından Almanya'yı geçti. 
     Türkiye'de, yılın ilk çeyreğinde 44 bin 780 adetlik satış ile Almanya'dan 2 bin 4 adet daha fazla ticari araç satışı gerçekleşti. 
     Türkiye bu satış rakamıyla, Hollanda, Portekiz, Belçika, İrlanda, Danimarka, Avusturya, İsveç, Yunanistan, Finlandiya ve Lüksemburg ile birlikte 11 Avrupa Birliği AB üyesi ülkeyi geride bıraktı. 
     Ayrıca Türkiye'de, İrlanda, Danimarka, Avusturya, İsveç, Yunanistan, Finlandiya ve Lüksemburg'daki satışların toplamından daha fazla ticari araç satışı yapıldı. Bu 7 ülkenin satış toplamı 44 bin 1 olarak hesaplandı. 
     Otomotiv Sanayii Derneği OSD ile Avrupa Otomobil Üreticileri Birliği'nin ECEA verilerine göre, Türkiye'de 2003 yılının ilk çeyreğinde 17 bin 326 adet olan hafif ticari araç satışları, bu yıl yüzde 158.5 artışla 44 bin 780'e ulaştı. 
     Bu dönemde, AB üyeleri arasında en fazla hafif ticari araç 104 bin 236 adet ile Fransa'da satılırken, İngiltere 84 bin 10 adet ile ikinci, İspanya 80 bin 61 adet ile üçüncü oldu. 
     İtalya, bin 768 adet ile dördüncü sırayı alırken, Almanya yüzde 8.3 artarak 42 bin 776 adede çıkan satışla 5. olarak belirlendi. 
     Almanya, otomobil satışlarında ise ilk çeyrekte 765 bin 304 adetle AB içinde ilk sırayı almıştı. 
     Bu dönemde 15 üyeli olan AB'deki hafif ticari araç satışları yüzde 6.6 artışla 469 bin 641 adete çıktı. 
     
</TEXT>
</DOC>
