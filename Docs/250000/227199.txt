<DOC>
<DOCNO> 227199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/soneko10.html </URL>
<DATE> 2004/03/31/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Şekerde özelleştirme başlıyor... 
</HEADLINE>
<TEXT>

     Şekerde özelleştirme başlıyor. Bu kapsamda, Baha Esat Tekand Kütahya, Amasya ve Kayseri Şeker Fabrikaları'ndaki İdare hisselerinin satışı için yarın ilana çıkılacak. 
     Özelleştirme İdaresi'nden edinilen bilgiye göre, söz konusu fabrikalardaki hisseler için son teklif tarihi 11 Mayıs 2004 olarak belirlendi. 
     İhalede, Kütahya Şeker Fabrikası'ndaki yüzde 56, Amasya Şeker Fabrikası'ndaki yüzde 15, Kayseri Şeker Fabrikasında da yüzde 10'luk hissenin satışı yapılacak. 
     Kütahya'da 2 trilyon lira, diğer iki ihalede ise 300'er milyar lira geçici teminat alınacak. 
     İhaleler, kapalı zarf teklif almak ve görüşmeler yapmak suretiyle gerçekleştirilecek. İhale komisyonu gerek gördüğü takdirde açık artırma da yapabilecek. 
     Şirketlerden birine teklif verilebileceği gibi ayrı ayrı olmak kaydıyla birden fazla şirkete de teklif verilebilecek. 
     İhale bedelinin yüzde 10'u peşin ödenebilecek, vadeli ödenmesi durumunda yüzde 50'si sözleşme tarihinde peşin, kalan kısmı 24 ayda ödenebilecek. 
     
</TEXT>
</DOC>
