<DOC>
<DOCNO> 245612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sonspo14.html </URL>
<DATE> 2004/06/05/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
A. Sebatspor, Kocaelisporlu kaleci Hakan ile 2 yıllık sözleşme imzaladı 
</HEADLINE>
<TEXT>

     Akçaabat Sebatspor'da, Kocaelispor'un kalecisi Hakan Olgun ile 2 yıllık sözleşme imzalandı. 
     Akçaabat Sebatspor Tesisleri'ndeki imza törenine, Kulüp Başkanı Veli Sezgin katıldı. 
     Sezgin, geçen sezon yaşadıkları sıkıntıları yaşamamak için güçlü bir kadro kuracaklarını belirterek, ''Dış transferde ilk olarak kaleci Hakan ile anlaştık. Gelecek sezon çok güçlü bir Sebatspor için trasferlerimize devam edeceğiz'' dedi. 
     Kalacileri Metin Aktaş'ı Kayseri Erciyesspor'a verdiklerini ifade eden Sezgin, ''Bu ayın 12'sinde kaleci Milosevski'ye de imza attıracağız'' diye konuştu. 
     Kaleci Hakan, kendini isteyen bir takıma geldiği için çok mutlu olduğunu ifade ederek, ''Güzel bir sezon geçireceğimize inanıyorum. Galatasaray'ın alt yapısında kaleciliğe başladım. Sakaryaspor ve Kocaelispor'da kalecilik yaptım'' dedi. 
     
</TEXT>
</DOC>
