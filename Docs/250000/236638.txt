<DOC>
<DOCNO> 236638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun22.html </URL>
<DATE> 2004/05/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Polonya Başbakanı Miller istifa etti... 
</HEADLINE>
<TEXT>

     Polonya Başbakanı Leszek Miller, görevinden istifa etti. 
     Miller, ülkesinin AB'ye resmen üye olmasından bir gün sonra uzun süredir beklenen istifasını sundu. 
     Leszek Miller'in Devlet Başkanlığı Sarayı'ndaki resmi tören sırasında açıkladığı istifasının Devlet Başkanı Aleksander Kwasniewski tarafından kabul edilmesi bekleniyor. 
     Devlet Başkanı'nın, yine sol kanattan eski Maliye Bakanı Marek Belka'yı hükümeti kurmakla görevlendirmesi bekleniyor. 
     Miller, iktidardaki partisi Demokratik Sol İttifakı'nda bölünmelerden ve partinin halk desteğini düşürmekle suçlanması nedeniyle, geçen Mart ayında istifa etmeye karar vermişti. Miller hükümeti, süren ekonomik sıkıntılar ve yolsuzluk iddiaları nedeniyle de zayıflamıştı. 
     
</TEXT>
</DOC>
