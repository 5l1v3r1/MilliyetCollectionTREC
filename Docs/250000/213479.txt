<DOC>
<DOCNO> 213479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sondun02.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam... Kuş gribi domuzlarda da görüldü... 
</HEADLINE>
<TEXT>

     Vietnam'da kuş gribinin domuzlarda da görüldüğü bildirildi. 
     Birleşmiş Milletler Dünya Gıda Teşkilatı'nın FAO Vietnam'daki yetkilisi Anton Rychener, ''Asya'da 18 kişinin ölümüne yol açan H5N1 virüsünün Hanoy bölgesindeki domuzların geniz salgılarında bulunduğuna dair kanıtlara sahibiz'' dedi. 
     Rychener, neler yapılabileceğini araştırdıklarını da kaydetti. 
     Uzmanlar, bugüne kadar esas olarak kümes hayvanlarında görülen kuş gribinin domuzlara geçmesinin virüsün daha öldürücü bir hale dönüşmesini kolaylaştırabileceği uyarısında bulunuyor. Uzmanlara göre, domuzların hiçbir belirti göstermeden bu virüsü taşıyabilecek olmaları ve bunun hastalığını saptanmasını zorlaştırması da durumu daha da endişe verici hale getiriyor. 
     
</TEXT>
</DOC>
