<DOC>
<DOCNO> 216460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun19.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
LA Times "CIA, Bağdat şefini görevden aldı" 
</HEADLINE>
<TEXT>

     Los Angeles Times gazetesi, Amerikan Merkezi Haberalma Teşkilatı'nın CIA , Irak'ın başkenti Bağdat'taki şefini ''büroyu yönetme yeteneğiyle ilgili sorunlar'' nedeniyle görevden aldığını yazdı. 
     Gazetenin, Amerikan istihbarat kaynaklarına dayanarak verdiği haberde, CIA'nin güvenlik endişeleri yüzünden Afganistan'daki bazı uydu üslerini kapattığı da belirtildi. 
     Bir istihbarat yetkilisi, Bağdat şefinin, Amerikan güçleri ve Iraklı sivillerin hedef alındığı saldırılardan sonra aralık ayında görevden alındığını söyledi. 
     Yetkili, Bağdat bürosunun, teşkilat tarihinin en büyük istasyonu olduğunu söylerken, teşkilatta, Irak'takinin çok büyük bir operasyon ve bunu yönetmek için çok tecrübeli birine ihtiyaç duyulduğuna inanıldığını belirtti. 
     Bazı kaynaklar ise Bağdat bürosundaki asıl sorunun, güvenlik tehditlerinin teşkilat çalışanlarının haraket yeteneğini kısıtlaması olduğunu kaydetti. 
     Öte yandan, CIA'nin Afganistan'daki bazı üslerini güvenlik nedeniyle kapattığı belirtilirken, ancak ülkedeki personel sayısının azaltılmadığı bildirildi. 
     
</TEXT>
</DOC>
