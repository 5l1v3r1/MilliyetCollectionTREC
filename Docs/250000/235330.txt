<DOC>
<DOCNO> 235330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur09.html </URL>
<DATE> 2004/04/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bakırköy'de takla atan otomobil karşıdan gelen aracın üzerine düştü 
</HEADLINE>
<TEXT>

     Bakırköy'de, takla atan otomobilin karşı yönden gelen aracın üzerine düştüğü kazada 1 kişi öldü, 6 kişi yaralandı. 
     A.A muhabirinin aldığı bilgiye göre, 34 YA 9107 plakalı otomobille Sirkeci'den Atatürk Havalimanı yönüne giden Murat Erdemirler 17 , Ataköy C Motelleri önünde aracın kontrolünü kaybetti. 
     Refüje çıkan ve bir ağacı deviren otomobil, takla atarak, karşı yönden gelen Suphi Elbistan'ın kullandığı 34 VY 2806 plakalı aracın üzerine düştü. 
     Kazada, sürücüler Erdemirler ile Elbistan, hurda haline gelen araçların içinde sıkıştı. 
     Erdemirler'in otomobilinden çıkarılan Gökhan Kahraman, Ömer Faruk Doğan, Özlem Yılmaz ve Hilal Köse ile diğer araçtan yaralı olarak çıkarılan Murat Açıkalın, ambulanslarla çevre hastanelere kaldırıldı. 
     Olay yerine gelen Bakırköy itfaiye ekipleri, Erdemirler ile Elbistan'ı sıkıştıkları yerden çıkardılar. 
     Hastaneye kaldırılmak istenen Erdemirler yolda hayatını kaybederken, Elbistan, Haseki Eğitim ve Araştırma Hastanesi'nde tedavi altına alındı. 
     Yaralılardan Doğan'ın sağlık durumunun ciddi olduğu, diğerlerinin hayati tehlikelerinin bulunmadığı kaydedildi. 
     Kazaya ilişkin soruşturmanın sürdüğü belirtildi. 
     
</TEXT>
</DOC>
