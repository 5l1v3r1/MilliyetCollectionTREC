<DOC>
<DOCNO> 204817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sontur12.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'da anne ile 4 çocuğu yanarak can verdi 
</HEADLINE>
<TEXT>

     Malatya'nın Darende İlçesi'nde çıkan yangında, yaşamlarını yitiren anne ve 4 çocuğunun cesetlerine ulaşıldı. 
     AA muhabirinin aldığı bilgiye göre, Sayfiye Mahallesi'nde 2 katlı ahşap evde gece geç saatlerde başlayan yangında, Gülüş Kocatekin 45 ile çocukları Arif 19 , Mukaddes 17 , Ayfer 15 ve Hatice Kocatekin 9 önce dumandan zehirlendiler, ardından yanarak yaşamlarını yitirdiler. 
     Çevresinde fazla ev bulunmadığı için geç farkedilen yangında, tavanı çöken binada yanan anne ve 4 çocuğunun cesetlerine ulaşıldı. 
     Tamamen yanan ve tanınamaz hale gelen cesetler, Darende Devlet Hastanesi Morgu'na kaldırıldı. 
     Yetkililer evin bulunduğu mahallenin yollarının dar olması nedeniyle iş makinelerinin de bu alana girmekte zorlandığını kaydettiler. 
     Yangınla ilgili soruşturmanın başlatıldığı bildirildi. 
     
</TEXT>
</DOC>
