<DOC>
<DOCNO> 214755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/soneko35.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatneft'in hissedarlarından Erdoğan'a mektup Tüpraş'ı satmayın 
</HEADLINE>
<TEXT>

     Tüpraş'ın 1.3 milyar dolara Efremove Kautschuk'a satılmasına, sadece Türkiye'den değil, bu şirketin sahibi Tatneft'in ortaklarından da tepki geldi. 
     Tatneft'in azınlık hissedarları, Başbakan Recep Tayyip Erdoğan'a bir mektup yazarak ABD ve Rus yasalarının ihlal edildiği gerekçesiyle, Tüpraş'ın satışının bloke edilmesini istediler. 
     Rusya'nın altıncı büyük petrol üreticisi Tatneft'in azınlık hissedarlarını bu hafta Başbakan Erdoğan'a bir mektup göndererek prosedürü ihlal edildiği gerekçesiyle satışı bloke etmeye çağırdılar. 
     Financial Times gazetesi, Tatneft'ın ortağı İmanagement Services'in New Yorklu avukatı Marc Dreier'in, müvekilleri adına Erdoğan'a yazdığı mektupta, Tafnetf'in ihale konusunda hem Rus hem de ABD yasalarını ihlal etmiş gibi göründüğünü, müvekillerinin bundan "derin rahatsızlık" duyduklarını dile getirdi. 
     Aynı zamanda ABD Menkul Değerler Komisyonu'na da bir mektup yazan Dreier, Tatneft'in davranış tarzından duyulan kaygılar dile getirilirken Tüpraş'ı, pek tanınmayan bir Alman şirketi olan Efremov Kautschuk aracılığıyla satın alan Tatneft'in, teklifinin kabul edildiği güne kadar hissedarlarına kendisinin de bu girişim içinde olduğunu açıklamadığına dikkat çekti. 
     
     ABD VE RUS YASALARINA AYKIRILIK SAVI 

     Tatneft yatırımcılarının avukatlarının, şirketin bu konuda önceden hissedarlarına açıklama yapmamasının ABD federal menkul değerler yasalarının ihlali olduğunu ileri sürüyorlar. Ayrıca Tatneft'in varlıklarının yüzde 50'ini aşan bir bölümünü etkileyen bu şirket alımının, her müdür veya genel kurulda hissedarların çoğu tarafından onaylanmamasının Rus yasalarına aykırı olduğunu savunuyorlar. 
     
     TATNEFT TÜPRAŞ'IN ALIMINI FİNANSE EDEMEZ 

     Financial Times, Tataristan yönetiminin sıkı kontrolü altında olan Tatneft'in iddialar konusunda yorum yapmaktan kaçındığını belirtirken şirketin bir sözcüsünün, bu konuda bir açıklamanın, ancak Tüpraş'ın özelleştirilmesi konusunda görüşmeler için Türkiye'de bulunan müdürlerin dönmesinden sonra cuma günü yapılabileceğini söylediğini aktardı. Gazete şöyle devam etti 
     "Bazı yatırımcılar ve analistler, Tatneft'in alımı finanse edemeyeceğine inanıyor. Yeni bir borçlanmanın ise, şirketin, tahvillerini alanlara geri ödeme gücünü sınırlandıracağını, hisselerin değerini düşüreceğini öne sürüyorlar." Başbakan Erdoğan'ın Tüpraş satışı konusunda sendikaların güçlü bir muhalefetiyle karşı karşıya bulunduğuna dikkat çeken gazete, bir sendikanın dava açtığını ve Özelleştirme Yüksek Kurulu'na karşı suç duyurusunda bulunduğunu belirtti. 
     
</TEXT>
</DOC>
