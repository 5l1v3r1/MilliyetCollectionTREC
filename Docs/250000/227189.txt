<DOC>
<DOCNO> 227189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun71.html </URL>
<DATE> 2004/03/31/ </DATE>
<TIME> 23.59 </TIME>
<AUTHOR>  </AUTHOR>
<HEADLINE>
De Soto ''Bir taraf reddederse, plan sona erer'' 
</HEADLINE>
<TEXT>

     BM Genel Sekreteri Kofi Annan'ın Kıbrıs Özel Temsilcisi Alvaro De Soto, son şekli verilmiş Kıbrıs planının, adada ayrı ayrı yapılacak referamdulardan birinde reddedilmesi durumunda, tamamen sona ereceğini kaydetti. 
     De Soto, düzenlediği basın toplantısında genel olarak plan hakkında bilgi verdi ve basın mensuplarının sorularını yanıtladı. 
     Konuşmasında Annan'ın sözlerini yineleyen ve Kıbrıs'ta tarafların ''çözümsüzlük ile çözüm arasında seçim yapacaklarını'' söyleyen De Soto, referandumlardan olumsuz yanıt çıkması durumunda neler olacağının sorulması üzerine şunları kaydetti 
     ''Halklar egemendir. Uzlaşmak istemiyorlarsa bu onların kararı. BM Güvenlik Konseyi'nin, AB'nin, tüm dünyanın mantıklı ve geçerli bulduğu bu zemin üzerinden uzlaşmak istemiyorlarsa, ne yapabiliriz ki '' 
     
     "Siyasi liderlere büyük sorumluluk düşüyor" 

     BM Genel Sekreteri Kofi Annan'ın Kıbrıs Özel Temsilcisi Alvaro De Soto, son şekli verilmiş Annan planının kabul edilmesiyle ''Kıbrıslı Türklerin uzun yıllar süren tecridinin sona ereceğini, yalnızca AB ile değil tüm dünya ile entegrasyonlarının sağlanacağını'' söyledi. 
     De Soto, düzenlediği basın toplantısında genel olarak plan hakkında bilgi verdi ve basın mensuplarının sorularını yanıtladı. 
     Liderlerin önümüzdeki dönemde metni dikkatlice inceleme fırsatı bulacaklarını dile getiren De Soto, ''Kıbrıs'ta liderlerin düşündükleri çözümle gerçekler arasında farklılıklar bulunduğunu, şimdi tarafların tatmin olabilecekleri bir metnin önlerinde durduğunu ve liderlere büyük sorumluluklar düştüğünü'' söyledi. 
     ''Liderlerden sağduyulu açıklamalar ve daha objektif tartışmalar bekliyorum'' diyen De Soto, planın, bir yıl öncesine oranla büyük ölçüde değiştiğini, bu nedenle de plandaki değişikliklerin halka anlatılması konusunda liderlerin sorumlulukları olduğunu kaydetti ve ''liderlik ve vizyona inanıyorum'' dedi. 
     De Soto, bir soru üzerine, planın referandumlarda kabul edilmesine kadar ''hiçbir kutlama yapmayacağını'' kaydetti. 
     
     "Kıbrıslı Türklerin tecriti sona eriyor" 

     BM Genel Sekreteri Kofi Annan'ın Kıbrıs Özel Temsilcisi Alvaro De Soto, son şekli verilmiş Annan planının kabul edilmesiyle ''Kıbrıslı Türklerin uzun yıllar süren tecridinin sona ereceğini, yalnızca AB ile değil tüm dünya ile entegrasyonlarının sağlanacağını'' söyledi. 
     De Soto, düzenlediği basın toplantısında genel olarak plan hakkında bilgi verdi ve basın mensuplarının sorularını yanıtladı. 
     Liderlerin önümüzdeki dönemde metni dikkatlice inceleme fırsatı bulacaklarını dile getiren De Soto, ''Kıbrıs'ta liderlerin düşündükleri çözümle gerçekler arasında farklılıklar bulunduğunu, şimdi tarafların tatmin olabilecekleri bir metnin önlerinde durduğunu ve liderlere büyük sorumluluklar düştüğünü'' söyledi. 
     ''Liderlerden sağduyulu açıklamalar ve daha objektif tartışmalar bekliyorum'' diyen De Soto, planın, bir yıl öncesine oranla büyük ölçüde değiştiğini, bu nedenle de plandaki değişikliklerin halka anlatılması konusunda liderlerin sorumlulukları olduğunu kaydetti ve ''liderlik ve vizyona inanıyorum'' dedi. 
     De Soto, bir soru üzerine, planın referandumlarda kabul edilmesine kadar ''hiçbir kutlama yapmayacağını'' kaydetti. 
     
     "BM barış gücünün yapısı ve sayısı değişecek" 

     BM Genel Sekreteri Kofi Annan'ın Kıbrıs Özel temsilcisi Alvaro De Soto, Annan planında yapılan son değişiklikler arasında haritalar konusunun bulunmadığını, haritaların önceki plandakilerle aynı olduğunu söyledi. 
     De Soto, düzenlediği basın toplantısında genel olarak plan hakkında bilgi verdi ve basın mensuplarının sorularını yanıtladı. 
     Bir soru üzerine haritalarda değişiklik olmadığını ifade eden De Soto, New York'a gideceğini ve 2 Nisan Cuma Günü Güvenlik Konseyi'ne gelişmeler hakkında bilgi vereceğini söyledi. 
     BM'nin de süreç içinde üzerine düşeni yapacağını, özellikle de Kıbrıs'taki Barış Gücü konusunda çalışılması gerektiğini söyleyen De Soto, Barış Gücü'nün yapısının ve katılımcı sayısının değişmesinin söz konusu olduğunu belirtti. 
     BM'nin, ''Annan planının uygulanmasını denetlemeye de yardımcı olacağını'' kaydeden De Soto, mülkiyet konusuna ilişkin soruları yanıtlarken, ''daha esnek bir yaklaşımın benimsendiğini'' söyledi ancak ayrıntılar konusunda bilgi vermedi. 
     
</TEXT>
</DOC>
