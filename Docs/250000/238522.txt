<DOC>
<DOCNO> 238522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/spor/spo05.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız'ımız parladı 
</HEADLINE>
<TEXT>



RUSYA'NIN başkenti Moskova'da düzenlenen 39. Avrupa Büyükler Karate Şampiyonası'nda, bayanlar açık sıklette mücadele eden Yıldız Aras altın madalya kazandı. Erkeklerde ise final mücadelesini kaybeden Okay Arpa gümüşte kaldı. Bugün sona erecek şampiyonada erkekler 70'te Haldun Alagaş, 75'te Yavuz Karamollaoğlu, 80'de Zeynel Çelik ve artı 80'de Yusuf Başer, bayanlarda da artı 60'ta Yıldız Aras ile Meral Ölmez tatamiye çıkacak. 

Tekvandoda iki altın 
NORVEÇ'TE düzenlenen Avrupa Tekvando Şampiyonası'nın üçüncü gününde Ertan Baştuğ ile Sibel Güler altın madalya kazandı. Erkekler 72 kiloda Ertan Baştuğ, ilk turda Belçikalı, ikinci turda İspanyol, yarı finalde de Hollandalı rakiplerini yendi. Final müsabakasına İtalyan tekvandocu sakatlığı nedeniyle çıkmayınca Baştuğ altın madalyaya ulaştı. Bayanlar 67 kiloda ise Sibel Güler sırasıyla İngiliz, İtalyan ve Yunan rakiplerini yenerek finale adını yazdırdı. Finalde İspanyol rakibine şans tanımayan sporcumuz altın madalyayı boynuna taktı. 



</TEXT>
</DOC>
