<DOC>
<DOCNO> 230072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/guncel/gun90.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Takıntılar ..    SerinDuruşçulardan ve ShockHabercilerden gelen takıntılara devam... 
   Hijyenik koşullarda el değmeden paketlenmiş ürünleri açarken, bunun tarihi bir an olduğunu düşünür müsünüz Steril olan ürünün havayla temas ettiği anda, havadaki bütün mikroorganizmaların ürüne hücum ettiğini hayal ederek garip bir haz alır mısınız 
   Sizden önce biri hapşırdıysa, ona ve size kaçar kişinin "çok yaşa" dediğini toplayıp, ortamda kimin daha popüler olduğunu hesaplar mısınız 
   Berberin düzelttiği favorilerinizin sağlı sollu uyumunu asla beğenmeyip tıraş bıçağıyla favorilerinizi düzeltmeye kalkar, ardından favorileri kaş hizasına kadar keser misiniz Oluşan ilginç şekle bakıp "daha fazla da abartmayalım artık, zararın neresinde dönsek kardır" der misiniz 
   Bir şarkı dinlerken, dünyanın herhangi bir yerinde aynı anda o şarkıyı dinleyen birilerinin olup-olmadığını düşünür müsünüz Eğer olduğuna kanaat getirirseniz garip bir mutluluk duyar mısın 
   Sokakta reklam, tanıtım, vs. broşürleri dağıtan kişi bir önünüzdekine uzatıp size uzatmazsa "kimse beni adam yerine koymuyor " diye dalar mısınız 
   Gazetede bir şey okurken yan sayfadaki renkli haber dikkatinizi çektiğinde "ben iki haberi bir arada götürürüm" diyerek iki haberi katar karıştırır okur musunuz İki haberden de hiçbir şey anlamayınca ikisini de teker teker baştan okur musunuz 
   Lokantada yemek yerken kendinizi, su bardağına bittikçe konan suyu içmek zorunda hisseder misiniz Her seferinde bu olayın sonu nereye varacak diye düşünür müsünüz 
   Dişlerinizi fırçalarken her seferinde en az bir kere fırçayı sabit tutup kafanızı sağa sola sallar mısınız 
   Word''de bir şeyler yazıp kaydedip kapattıktan sonra mutlaka tekrar açıp "kayıtta bir sorun oldu mu acaba" diye kontrol eder misiniz 
   Fındık fıstık yerken elinize aldığınız tanelerin çift sayıda olmasına dikkat eder misiniz Yarısını ağzınızın sağ tarafıyla diğer yarısını da sol tarafıyla çiğnemeye özen gösterir misiniz Eğer kaseden avuçlayarak aldıysanız ikişer ikişer yedikten sonra, hiç artan kalmadıysa sevinir, artan kaldıysa sinir olup kalanı kaseye geri atar ve tekrar dener misiniz 
   
   Öyle bir şifre bulacağım ki, akıllara, çilingirlere zarar .. 
   Leonardo da Vinci 
   
   Mazoşist İbo 
   "Dünyanın en güzel şeyi acı çekmek, acı yemek.." 
   
</TEXT>
</DOC>
