<DOC>
<DOCNO> 210887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo18.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Teknik Direktörü İkinci yarıya kötü başladık 
</HEADLINE>
<TEXT>

     Denizlispor Teknik Direktörü Giray Bulak, Akçaabat Sebatspor yenilgisiyle ikinci yarıya '''kötü bir başlangıç'' yaptıklarını söyledi. 
     Kapanan takımlara karşı Denizlispor'un zorlandığını ifade eden Bulak, ''Atak yönümüz çok güçlü olan bir takım değiliz. Özellikle kapanan takımlara karşı sonuç alamıyoruz. 60 dakika kendi sahasından çıkmayan rakibimiz karşısında bulduğumuz pozisyonları değerlendiremeyince, Akçaabat Sebatspor'un direnci arttı. Kontratak golleriyle de sonuca gittiler'' dedi. 
     Takıma takviye gerekip gerekmediği sorusuna ise Bulak, ''Bir orta saha, bir hücum oyuncusu istiyoruz. Ancak bu konuda istekli olmak lazım. Çok transfer de geçerli değil, gençlere de yol açmak istiyoruz'' karşılığını verdi. 
     Akçaabat Sebatspor Teknik Direktörü Mehmet Birinci ise tarihin tekerrürden ibaret olduğunu, ilk yarıda Denizlispor'un deplasmanda kötü oynayıp kazandığını, bu kez de kötü oynamalarına karşın üç puanı alan taraf olduklarını söyledi. 
     Karşılaşmanın genelinde Denizlispor'un üstün oynadığını belirten Birinci, ''Kontrataklarla sonuca gittik. Aldığımız üç puan bizim için 2. yarıya iyi bir başlangıç oldu' diye konuştu. 
     
</TEXT>
</DOC>
