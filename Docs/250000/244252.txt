<DOC>
<DOCNO> 244252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur01.html </URL>
<DATE> 2004/05/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Bankacının cesedi bir gün sonra bulundu 
</HEADLINE>
<TEXT>

     Antalya'nın Kumluca İlçesi'nde dün gece meydana gelen trafik kazasında kaybolan banka müdürünün cesedi bulundu. 
     Dün gece Kumluca İlçesi'ndeki arkadaşlarını ziyaret eden Turunçova Beldesi İş Bankası Şube Müdürü Mehmet Berat, dönüşte 07 TE 999 plakalı otomobiliyle Finike-Kumluca karayolunun Obalar mevkiinde takla atarak sazlık ve bataklık bir alana yuvarlandı. 
     Jandarma ve polis ekiplerinin yaptıkları araştırmada, karanlık nedeniyle kaza yapan araç ile sürücüsü bulunamadı. Güvenlik güçlerinin bugün yaptığı aramalardan da bir sonuç alınamadı. 
     Ancak akşam saatlerinde Jandarma ve polis ekipleri vatandaşların ihbarı üzerine sazlık ve bataklık alanda Mehmet Berat'ın cesedini buldu. Yetkililer, aracın da sazlık ve bataklık alanda gömülü olduğunu bildirdiler. 
     Kazayla ilgili soruşturmanın sürdürüldüğü belirtildi. 
     
</TEXT>
</DOC>
