<DOC>
<DOCNO> 201511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yasam/yas07.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörden bir tek o korkmadı 
</HEADLINE>
<TEXT>

      ELİF KORAP İstanbul 
   
   Orkestrası gelmedi ama 
   TERÖR olayları yaşanmasaydı, dün akşam önemli orkestra şeflerinden Christoph Eschenbach'ın yönettiği "Kuzey Almanya Senfoni Orkestrası" İş Sanat'ta bir konser verecekti. Konserin solisti de Çin asıllı piyanist Lang Lang olacaktı. Ancak orkestra, İstanbul'daki terör saldırılarının ardından güvenliği bahane ederek konseri iptal etti. Lang Lang ise, duyarlı davranarak konsere tek başına geleceğini açıkladı. Ve konser günü gelerek sözünü yerine getirdi. 
   
   Sevgilerini gönderdiler 
   LANG Lang, İstanbul'a tek başına gelişinin nedenini şöyle anlattı "Aslında orkestradaki pek çok kişi Türkiye'ye gelmek istiyordu. Ama sanırım orkestranın başındaki yetkili kişiler güvenliğin sağlanamayacağını düşünerek, böyle bir karara vardı. Yoksa müzisyenların hepsi Türkiye'ye gelmek istiyordu. Orkestra şefimiz Eschenbach, Türk dinleyicilerine benimle sevgilerini gönderdi. Güvenlik için endişelenmek benim işim değil." 
   
   
   
</TEXT>
</DOC>
