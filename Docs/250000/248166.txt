<DOC>
<DOCNO> 248166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo38.html </URL>
<DATE> 2004/06/15/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Atal Thijs'in transferi sonuçlanma aşamasında... 
</HEADLINE>
<TEXT>

     Trabzonspor Kulübü Futbol Şube Sorumlusu Süleyman Atal, Bernd Thijs'in transferinin sonuçlanma aşamasında olduğunu söyledi. 
     Atal, AA muhabirine yaptığı açıklamada, futbolcunun kulübü Racing Genk ile görüşmelerin sürdüğünü ve aralarında büyük bir pürüzün olmadığını kaydetti. 
     Thijs'den vazgeçmediklerini de belirten Atal, ''Şu ana dek Genk kulübü ile tam olarak bir anlaşma sağlayamadık. Bazı küçük sorunlar var. Bunları aşmaya çalışıyoruz'' diye konuştu. 
     
     ALTAN GÜNDEMDE 
     Öte yandan, Trabzonspor'da Konyasporlu Altan'ın transferinin gündemde olduğu öğrenildi. 
     Bordo-mavililerin gelecek sezon sonu sözleşmesi bitecek olan Altan konusunda, Konyaspor Kulübü ile görüştüğü bildirildi. 
     Altan'ın yerli oyuncu transferinde düşünülen birkaç isimden biri olduğu da kaydedildi. 
     
</TEXT>
</DOC>
