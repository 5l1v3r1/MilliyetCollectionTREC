<DOC>
<DOCNO> 219241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/soneko41.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 3.04 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansı, yüzde 1.29 artışla 19,029.14 puandan tamamladı. 2. seansta da yükselişini sürdüren endeks, yüzde 1.72 artışla 19,356.62 puandan kapandı. 
     Hisse senetleri piyasasında, toplam 958 trilyon 580 milyar 389 milyon liralık işlem hacmi kaydedildi. 
     Borsa uzmanları, Hazine'nin başarılı geçen ihalesi ve yarın açıklanacak Şubat ayı enflasyon rakamlarına ilişkin olumlu beklentilerin endeksi yukarı taşıdığını kaydettiler. 
     
     DÖVİZDEKİ DURUM 
     Kapalıçarşı'da dün 1 milyon 319 bin liradan kapanan dolar, güne 1 milyon 322 bin liradan, 1 milyon 649 bin liradan kapanan euro, 1 milyon 645 bin liradan başladı. 
     Kapanışta, doların satış fiyatı 1 milyon 326 bin lira, euro'nun satış fiyatı 1 milyon 645 bin lira oldu. 
     Merkez Bankası, doların bugünkü efektif kurunu alışta 1 milyon 313 bin 337 lira, satışta 1 milyon 322 bin 577 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 568 lira, satışta 572 lira geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 27 Nisan 2005 vadeli, bugün valörlü tahvilin basit getirisi yüzde 24.78, bileşik getirisi yüzde 24.35 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.01 puan geriledi. 
     İMKB Tahvil ve Bono Piyasası Repo Pazarı'nda gecelik faiz ise ortalama yüzde 23.99 olarak belirlendi. 
     
     HAZİNE İHALELERİ 
     Hazine'nin düzenlediği 224 gün vadeli bono ihalesinde ortalama bileşik faiz yüzde 24.74, 420 gün vadeli tahvil ihalesinde ortalama bileşik faiz yüzde 24.45 oldu. 
     224 gün vadeli bono ihalesinde nominal toplam 2 katrilyon 17 trilyon lira tutarında teklif gelirken, nominal toplam 1 katrilyon 867.1 trilyon liralık kağıt satıldı. İhalede net satış 1 katrilyon 629.6 trilyon lira olarak hesaplandı. 
     420 gün vadeli tahvil ihalesinde ise nominal toplam 3 katrilyon 284.1 trilyon lira teklif gelirken, nominal toplam 2 katrilyon 544.8 trilyon lira tutarında kağıt satışı yapıldı. Net satış miktarı 1 katrilyon 977.2 trilyon lira oldu. 
     
</TEXT>
</DOC>
