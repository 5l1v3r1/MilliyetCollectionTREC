<DOC>
<DOCNO> 234628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun29.html </URL>
<DATE> 2004/04/25/ </DATE>
<TIME> 14.55 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Kuveyt'te cinsiyet değiştirilmesine mahkemeden onay 
</HEADLINE>
<TEXT>

     Kuveyt'te bir mahkeme, bir erkeğin ameliyatla cinsiyet değiştirmesine onay verdi. 
     Mahkeme, davacının, hormonal dengesizlikler yüzünden çocukluğundan bu yana fiziksel ve psikolojik sorunları olduğu için cinsiyet değiştirmesine onay verildiğini kaydetti. 
     Mahkemenin bu kararı, bir Arap ülkesinde alınması açısından emsal teşkil etti. Kararın, nihai olarak yüksek mahkeme tarafından onaylanması gerekiyor. 
     Savunma avukatı Adil Yahya, Reuters'e yaptığı açıklamada, El Ezher tarafından verilen bir fetvayı mahkemeye sunduklarını söyledi. 
     Avukat, fetvanın, ''bir kişinin cinsiyetini, tıbbi raporlarda gerekli görüldüğü belirtilmesi halinde değiştirebileceği'' olduğunu kaydetti. 
     Bangkok'da 2002'de ameliyatla kadın olan 25 yaşındaki davacının, Ahmed olan ismini Emel olarak değiştirmek istediği bildirildi. 
     
</TEXT>
</DOC>
