<DOC>
<DOCNO> 214594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur49.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, milletvekillerine Kıbrıs için ''sus'' emri... 
</HEADLINE>
<TEXT>

     Başbakan Recep Tayyip Erdoğan, milletvekillerinden Kıbrıs konusunda konuşmamalarını istedi. 
     Alınan bilgiye göre, AK Parti Grubu'nun kapalı bölümünde konuşan Başbakan Erdoğan, Kıbrıs konusundaki gelişmeler karşısında gerekli açıklamayı kendisinin ve Dışişleri Bakanı Abdullah Gül'ün yapacağını söyledi. 
     AK Parti Milletvekillerinden bu konuda konuşmamalarını isteyen Erdoğan, ''Bu konuda konuşarak, spekülasyonlara yol açmayın. Bizi sıkıntıya sokmayın. Gerekli olursa bu konuda kimlerin konuşacağı belli'' dedi. 
     Kıbrıs müzakereleri için hazırladıkları yol haritasının Cumhurbaşkanlığı, Genelkurmay Başkanlığı, KKTC yetkilileri ve siyasi iradenin mutabakatıyla oluşturulduğunu anlatan Erdoğan, 1 Mayıs 2004 sonrası yaşanacak olası gelişmeleri gözönüne alarak hareket ettiklerini söyledi. 

     
</TEXT>
</DOC>
