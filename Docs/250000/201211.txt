<DOC>
<DOCNO> 201211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sontur06.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
x-ray cihazları, fotoğraf filmlerini bozuyor... 
</HEADLINE>
<TEXT>

     Özellikle havalimanlarında kullanılan x-ray cihazlarının, fotoğraf filmlerini bozabildiği bildirildi. Uçak yolcularına, filmlerini korumak için makinelerini bavullarında taşımları önerildi. 
     Fotoğraf alanında dünyanın lider kuruluşlarından olan Kodak firması, yazılı açıklamasında, negatif film kullananları x-ray cihazlarına karşı uyardı. 
     Uçakla yolculuk yapanlara, güvenlik tarayıcılarının olumsuz etkilerinden kaçınmak için, fotoğraf filmlerini ve tek kullanımlık fotoğraf makinelerini el bagajında taşımalarını öneren Kodak, bagaj kontrolü için yüksek yoğunlukta X ışını yayan tarayıcılar kullanıldığını ve işlenmemiş filme zarar verebildiğini açıkladı. 
     El bagajlarını kontrol eden tarayıcıların, fotoğraf filmlerinin çoğuna zarar vermediği ifade edilen açıklamada, bu tarayıcılardan birçok kez geçilmesi durumunda dikkatli olmak gerektiği de belirtildi. 
     Genel olarak, düşük hızlı filmlerin tarayıcılardan en fazla 5 kez geçirilmesi mümkünken, 800 ASA ve üzeri hızda filmler taşınacaksa, güvenlik görevlisine elle kontrol yapması için ricada bulunulması tavsiye edildi. 
     Kodak, bu önlemlere ek olarak, X ışınına maruz kalan filmleri, eve dönmeyi beklemeden, bulunulan yerde tab ettirilmesini de önerdi. 
     
</TEXT>
</DOC>
