<DOC>
<DOCNO> 207734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sonspo04.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Hidayet bu... O iyiyse San Antonio da iyi... 
</HEADLINE>
<TEXT>

     ABD Profesyonel Basketbol Ligi'nde NBA 11. hafta mücadelesine, bu sabaha karşı yapılan 12 maçla devam edildi. 
     Geçen sezonun şampiyonu ve Ortabatı Grubu lideri San Antonio Spurs, deplasmanda New Orleans Hornets'ı da yenerek, 36. maçında 25. galibiyetini elde etti. 
     Böylece son 17 maçta 16 galibiyete ulaşan Spurs'de, bu maçta da ilk 5'te şans verilen Hidayet Türkoğlu, sahada kaldığı 32 dakikalık sürede 13 sayı, 6 savunma ribaundu, 3 asist, 2 top çalma ve 1 blokla oynadı. Türkoğlu, serbest atışlarda 3'de 3, 2 sayılık atışlarda da 7'de 5 isabet kaydetti. 
     Takımda tam 7 oyuncu, çft haneli sayılara ulaşırlarken Tim Duncan, 15 sayı, 7 ribaunt ve 6 asist, Bruce Bowen, 15 sayı ve 5 ribaunt, Fransız oyun kurucu Tony Parker da 12 sayı ve 8 asistle galibiyete büyük katkı yaptılar. 
     Evsahibi ekipte ise Baron Davis, 19 sayı, 4 ribaunt ve 10 asist, Darrell Armstrong 16 sayı, Jamaal Magloire de 12 sayı ve 11 ribauntla oynamalarına karşın yenilgiye engel olamadılar. 
     Bu sezonun en iyi galibiyet yüzdesine sahip ekibi konumundaki Merkez Grubu lideri Indiana Pacers, deplasmanda güçlü rakibi Dallas Mavericks'i yenerek, üst üste 7. galibiyetini elde etti. 
     Böylece 38. maçında 28. galibiyetine ulaşan Indiana Pacers'da, Ron Artest, 26 sayı ve 11 ribaunt, Al Harrington, 16 sayı, 10 ribaunt ve 5 top çalma, Jermaine O'Neal, 16 sayı, 9 ribaunt ve 5 blok, Jamaal Tinsley de 11 sayı, 5 ribaunt ve 12 asistlik performanslarıyla takımlarını galibiyete taşıdılar. 
     Dallas Mavericks'de ise, Alman forvet Dirk Nowitzki, 20 sayı ve 7 ribaunt, Antawn Jamison, 19 sayı ve 8 ribaunt, Alman pasaportuna da sahip ABD'li dev pivot Shawn Bradley de 12 sayıyla oynadı. 
     Lige, yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
     

Philadelphia 76'ers-New Jersey Nets 97-81 Orlando Magic-Washington Wizards 103-92 Toronto Raptors-Los Angeles Clippers 68-78 Boston Celtics-Cleveland Cavaliers 107-82 New Orleans Hornets-San Antonio Spurs 84-94 Dallas Mavericks-Indiana Pacers 80-92 Chicago Bulls-Portland Trail Blazers 78-87 Milwakuee Bucks-Miami Heat 103-94 Denver Nuggets-Utah Jazz 106-96 Phoenix Suns-Sacramento Kings 93-113 Los Angeles Lakers-Atlanta Hawks 113-67 Seattle Supersonics-Memphis Grizzlies 122-116      
</TEXT>
</DOC>
