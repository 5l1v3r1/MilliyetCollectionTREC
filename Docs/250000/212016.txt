<DOC>
<DOCNO> 212016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur10.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram yağışsız ama soğuk geçecek... 
</HEADLINE>
<TEXT>

     Bayramda Doğu Karadeniz ve Doğu Anadolu dışında yağış beklenmiyor. Hava sıcaklığı, yarın kuzeybatı bölgelerde, hafta sonu kuzey ve iç bölgelerde biraz azalacak. 
     Meteorolojiden alınan bilgiye göre, bugün akşama kadar Marmara, Ege, Batı Akdeniz ile özellikle akşam saatlerinden sonra İç Anadolu’nun batısı ve Batı Karadeniz’in batısı yağmur ve sağanak yağışlı, diğer yerler parçalı bulutlu geçecek. Hava sıcaklığı tüm yurtta artacak. 
     UYARI Türkiye’nin batısında görülecek lodos fırtınası, özellikle Marmara’nın güneyinde yaşanabilecek soba zehirlenmelerine neden olabilir, dikkat Ayrıca, sıcaklık artışıyla birlikte kar erimeleri görüleceğinden su baskınları yaşanabilir Gün gün hava durumu ise şöyle olacak 
     
     CUMA 

     Marmara, Batı ve Orta Karadeniz, Ege, İç Anadolu ve Akdeniz yağmur alırken, gece Bolu ve Eskişehir çevresinde kar yağışı görülecek. Diğer bölgelerimiz parçalı bulutlu. 
     
     CUMARTESİ ARİFE GÜNÜ 

     Malatya-Elazığ çevresi ile Bolu ve Eskişehir çevresinde kar görülürken, Batı Karadeniz’in kıyısı, Orta Karadeniz, Batı Ege, Akdeniz, İç Anadolu ve Güneydoğu Anadolu’da yağmur görülecek. 
     Poyraz özellikle Batı Karadeniz ve Marmara’da şiddetli esecek, fırtınaya dikkat 
     
     1 Şubat Pazar Bayramın 1. günü 

     Yurdun İç ve doğu kesimleri çok bulutlu, Orta ve Doğu Karadeniz, İç Anadolu'nun doğusu, Doğu Akdeniz ile Doğu ve Güneydoğu Anadolu bölgeleri yağışlı geçecek. Yağışların, Doğu Akdeniz ile Güneydoğu Anadolu'da yağmur, diğer yerlerde karla karışık yağmur ve kar şeklinde olması bekleniyor. 
     Bayramın 2. 3. ve 4. günleri ise yağışlar, Doğu Karadeniz ile Doğu Anadolu'nun doğusunda devam edecek. Marmara ile yurdun iç ve doğu kesimlerinde yer yer yoğun olmak üzere sis görülecek. 
     Hava sıcaklıkları ise yarın kuzeybatı bölgelerde, Arife ve Bayramın 1. günü yurdun kuzey ve iç kesimlerinde biraz azalacak. 
     
</TEXT>
</DOC>
