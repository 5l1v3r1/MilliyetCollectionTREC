<DOC>
<DOCNO> 224071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sontur01.html </URL>
<DATE> 2004/03/20/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Nevruz'da lastik yakana, 1.5 milyar ceza... 
</HEADLINE>
<TEXT>

     Diyarbakır Çevre ve Orman İl Müdürü Mehmet Yakut, araç lastiği yakmanın, çevre ve hava kirliliğine neden olduğunu belirtti. 
     Yakut, AA muhabirine yaptığı açıklamada, plastik ve araç lastiği yakmanın Mahalli Çevre Kurulu kararı ile yasaklandığını bildirdi. 
     Uyarıları dikkate almayanlar hakkında Çevre Kanunu'nun ilgili maddeleri gereğince en az 1 milyar 459 milyon lira para cezası uygulanacağını ifade eden Yakut, şöyle konuştu 
     ''Mahalli Çevre Kurulu kararı ile çevre ve hava kirliliğine neden olacak ve dolayısıyla insan sağlığını tehdit edecek her türlü kimyasal atığın plastik, araç lastiği vb. yakılması yasaktır. Bu maddeleri yakanlar hakkında yasal işlem yapılması için kolluk kuvvetlerince tutanak tutulması ayrıca ilgili belediye başkanlıklarına yakılan atıkların söndürülerek, toplatılıp katı atık sahalarına nakledilmesi için gerekli yazışmalar yapılmıştır.'' Araç lastikleri, özellikle Nevruz kutlamalarında korsan gösterilerde yakılıyor. 
     
</TEXT>
</DOC>
