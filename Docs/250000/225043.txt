<DOC>
<DOCNO> 225043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/yasam/ayas.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Güzel olmasam belki tecavüze uğramazdım' 
</HEADLINE>
<TEXT>

   'Tecavüzcümle evlenmem' dediğinde tanıdık A.Ş.'yi. Ama babasını kurtarmak için evlenmek zorunda kaldı. Şimdi birine şık ama cezası, '5 yıl evli kalmak' .. 
      ELİF KORAP Adana 
   
   Üç yıl önce babasının evlendirmek istediği nişanlısının tecavüzüne uğradığında 14 yaşındaydı A.Ş. Mahkemede "tecavüzcümle evlenmem" diye itiraz edince kamuoyunun ilgisini çekti. Tecavüzcü Erhan Bolat'a 26 6 yıl 3 ay, A.Ş.'nin babasına da 'tecavüze göz yumduğu' gerekçesiyle 3 yıl 1 ay hapis cezası verildi. Ve genç kız, babasını kurtarabilmek uğruna "evlenmem" dediği tecavüzcüsüyle evlenmek zorunda kaldı. Baba Ziya Ş. ve nişanlı Bolat'ın cezası tecil edilince bir tecavüz dosyası daha kimse cezalandırılmadan sona erdi. 
   Niye evlendin sana tecavüz eden adamla Mahkemede "asla evlenmem" demiştin.    Babam olaya göz yumduğu için 3 yıl hapse mahk m oldu. Ne olursa olsun evlenmeyecektim, ama dört çocuğa kim bakacak. Babamı cezaevine aldılar. Her akşam eve gidiyorum, annem 'bu adam cezevinde ne yapar' diye ağlıyor. Mecbur kaldım evlenmeye. 
   
   Babana öfke duyuyor musun    Bunu sormayın. Sevmiyorum desem, babam üzülür. Seviyorum desem, yalan olur. Bazen acaba ben üvey miyim, gerçek ailem nerede diye düşünüyorum. 
   
   Baban nasıl göz yumdu tecavüze uğramana, bunu anlamadım    Kocam babamın halasının oğlu. Halam babama yıllarca bakmış. Kendini borçlu hissetti. Erhan bana aşıktı, babamdan istedi. Babam da verdi. O zaman sevdiğim olmadığı için 'tamam' dedim. Nişanlandık, bir gün eve geç geldim. Geç dediğim akşam 19.00 civarı. Babam dövdü beni. Erhan'ı çağırdı 'Al götür bu kızı' dedi. Erhan, dayısının evine götürüp tecavüz etti. Bağırdım, çağırdım ama kimse bir şey yapmadı. Gelinlik giydirip imam nikahı yaptılar. Tiksiniyorum ondan. Şimdi görsem bir kaşık suda boğarım. 
   
   Ailen arayıp sormadı mı    Artık olan olmuş, bana tecavüz edilmiş. Namus namustur. Sokağa atılabilecek bir şey değil. Şimdi bana başka biri tecavüz etse, ben onun eşi olarak susmak zorunda kalırım. 'Kaderimde bu varmış' derim. 
   
   Bekaret tecavüzcünle evlenmeye değecek kadar önemli mi    Düşünüyor Ailem ne yapacaktı tecavüze uğradığımı öğrenince Beni geri alacak değil ya. Onların yerinde olsam, ben de 'evlen' derdim. Ama dayanamayacağım deyince, bana sahip çıktılar. 
   
   Nasıl bir ilişkiniz oldu evlendikten sonra    Erhan'ın yaşadığı Ayakkıf Köyü'ne yerleştik. Ben bir ay yüzüne bakmadım. Hiç konuşmadım. O benimle beraber olmak istiyordu. Ben kaçıyordum. 
   
   Beş yıl boşanamayacağın biliyor muydun    Gerçekten öyle bir şey olur mu Beş sene evli kalacaksam, ölsem daha iyi. Ben bir an önce boşanmak ve sevdiğimle evlenmek istiyorum. 
   
   Bir sevdiğin mi var    Evet. O unutturdu bana bunları. Eşim kahveci, o da kahveci. Kaderim de hep kahveciler varmış 
   
   Aşk nedir sence    Mücadeledir. Onun için her şeyi yaparım. Onu görünce elim ayağım titriyor. Her şeyi biliyor ama beni yine de seviyor. Melek gibi biri. O böbrek hastası, sürekli hastanelerde. Onun yanından hiç ayrılmıyorum. Onunla evlenmeyi o kadar çok isterdim ki. 
   
   Cinsellik ne ifade ediyor senin için    Kötü şeyler. Sevdiğinle yaşarsan güzel olur. Ama sevdiğim çocukla hiç öyle bir şey yapmadık. Zaten hasta olduğu için mümkün değil. Erhan'dan bir gün bile güzel söz duymamıştım. Ama o, bana 'hasret' diyor. Ben de ona 'menekşem, ömrüm' diyorum. 
   
   Kendini güzel buluyor musun    Bilmem. Güzel olmasaydım belki de bunlar başıma gelmezdi. Belki tecavüze uğramazdım. Güzelliğimin bedelini ödedim. Keşke çirkin olsaydım. 
   
   'Tecavüz etmedim rızasıyla oldu'    6 yıl hapse mahk m olan ama cezası tecil edilen Erhan Bolat, 5 yıl evli kalacağı A.Ş. için "Onu karım olarak görmüyorum. Ne isterse yapsın' diyor 
   
   Kızın olsa 14 yaşında evlendirir miydin    Evlendirmezdim. 
   
   Neden    Çok küçük. 
   
   Ama küçük birine tecavüzden mahk m oldun    Tecavüz etmedim. Babası 'Al bu kızı götür, getirme' dedi. İmam nikahı yapıp rızasıyla benimle oldu. 
   
   Kendi rızasıyla bile olsa yasalarımıza göre bu bir suç. Siz yanlış bulmuyor musunuz    Ben o kadar küçük olduğunu bilmiyordum. Bilseydim birkaç yıl beklerdim. Çünkü A.'yı seviyordum. 
   
   A'nın babası cezaevine kondu. Siz nasıl oldu da cezaevine girmediniz    Altı yıl vermişler ama kimse beni aramadı. Hakim 'Evlenirsen suçun tecil edilir' deyince nikah yaptık. 
   
   Beş yıl evli kalmak zorundasınız. Eşiniz başkasını sevse tepkiniz ne olur    Hiçbir şey. Ben onu artık karım olarak görmüyorum. Ne isterse onu yapsın. 
   
   'Vicdan azabı içindeyim'    Kızının tecavüzcüsüyle evlenmesi üzerine cezaevinden kurtulan 42 yaşındaki baba Ziya Ş. ise şunları söyledi "Söylediğim söz yanlış anlaşıldığı için bunlar başımıza geldi. Onu küçük yaşta evlendirmeye kalktığım için vicdan azabı çekiyorum. Kızıma yapacağını yaptı. Annesi, babası geldi. 'Bu iş bitmiş, yapacak bir şey yok' dediler. Ben de 'bittiyse, düğün yapacaksanız yapın' dedim." 
   
   
</TEXT>
</DOC>
