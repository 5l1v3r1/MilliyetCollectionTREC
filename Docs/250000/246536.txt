<DOC>
<DOCNO> 246536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonsiy18.html </URL>
<DATE> 2004/06/09/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
DEP'lilerin avukatı Bugün tahliye edilecekler 
</HEADLINE>
<TEXT>

     Kapatılan DEP'in haklarında tahliye kararı verilen eski milletvekillerinin avukatı Yusuf Alataş, "Bugün tahliye edilecekler, hemen elden tebligat yapılacaktır. Bir gece daha cezaevinde kalmaları sözkonusu olamaz" dedi. 
     Alataş, tahliye kararının açıklanmasından sonra gazetecilere yaptığı açıklamada, yargılamanın bundan sonra devam edebileceğini, yargılamanın daha adil yapılacağını belirterek, "Sanıyorum berat edeceklerdir" dedi. Müvekkilleri Leyla Zana, Hatip Dicle, Orhan Doğan ve Selim Sadak'ın siyasi kimlikleri ve siyasi düşüncelerinin on yılda adil yargılanmalarına engel olduğunu öne süren Alataş, "Yeniden yargılama da adil olmadı, bunu defalarca söyledik. 1994 ten bu yana büyük hatalar yapıldı. Adil yargılanma kavramı, AİHS çok fazla bilinen konular değildi, 2004 yılında bu kavramların herkesin dilinde olduğu dönemde mahkeme bunu bir kenara itti, mahkeme tarafsız davranmadı, önyargılı davrandı, bu insanlar suçluysa neden yeniden yargılanıyorlardı. Bunu bir türlü anlatamadık" dedi. 
     Yargıtay 9'uncu Ceza Dairesi tahliye kararının Türk hukuku açısından çok pozitif ve önemli bir adım olduğunu anlatan Alataş, "Bir dönüm noktası ve zaferdir, uluslararası hukuka uygun bir karardır. Çok sevindririci bir durum, Türkiye açısından çok pozitif önemli bir adım. 
     Bugün tahliye edilirler, hemen elden tebligat yapılacaktır. 
     Bir gece daha cezaevinde kalmaları sözkonusu olamaz" dedi. 
     Yusuf Alataş, tahliye kararıyla Türkiye Avrupa ilişkileri açısından çok önmeli bir eşiğin geçilmiş olduğunu da kaydetti. 
     
</TEXT>
</DOC>
