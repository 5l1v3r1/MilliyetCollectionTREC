<DOC>
<DOCNO> 232549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/soneko13.html </URL>
<DATE> 2004/04/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Duble yollara Avrupa Yatırım Bankası desteği... 
</HEADLINE>
<TEXT>

     Karayolları Genel Müdürlüğü'nün programına aldığı 15 bin kilometre uzunluğundaki bölünmüş yol yapım projesinin finansmanına Avrupa Yatırım Bankası da kaynak sağlayacak. 
     Edinilen bilgiye göre, bu yıl içinde, programa alınan 200 kilometre uzunluğundaki Kırıkkale-Delice, Çorum-Merzifon ile Mekece-Adapazarı bölünmüş yollarının inşaat öncesi ilk olarak kontrolörlük ve danışmanlık ve mühendislik çalışmaları yapılacak. Karayolları Genel Müdürlüğü'nün başlattığı bu çalışmaların önümüzdeki günlerde sonuçlandırılmasının ardından Avrupa Yatırım Bankası'ndan yapım için kullanılması planlanan finansman paketi de netleştirilecek. 
     Karayolları Genel Müdürlüğü'nün bölünmüş yol olarak hizmete almayı planladığı projeler arasında yeralan Kırıkkale-Delice yolunda 35.51 ile 4.33 kilometrelik yeni yol güzergahı da dahil olmak üzere mevcut yolun 2x2 şeritli çift yol haline getirecek. Aynı proje paketi içinde Çorum-Merzifon Merzifon şehir geçişi dahil yolunda da 63.30 kilometrelik kısımda 2x2 şeritli yolun iyileştirilmesi yapılacak. Ayrıca, Merzifon-Kavak yolunda .90 kilometrelik yolda da 2x2 şeritli yol haline getirilecek. 
     Karayolları Genel Müdürlüğü yine Avrupa yatırım Bankası finansmanı ile Mekece-Adapazarı yolunda 47.77 kilometre uzunluğunda mevcut yolda 2x2 şeritli çift yol haline dönüştürülecek. 
     Her üç güzergahta yapım çalışmalarına bu yıl içinde başlanması öngörülüyor. 
     
</TEXT>
</DOC>
