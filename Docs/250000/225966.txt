<DOC>
<DOCNO> 225966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonyas14.html </URL>
<DATE> 2004/03/26/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yaz saati uygulamasına Pazar günü geçiliyor... 
</HEADLINE>
<TEXT>

     Yaz saati uygulamasına bu gece geçilecek. 28 Mart Pazar günü 01.00'de saatler bir saat ileri alınacak. Yaz saati uygulaması, 31 Ekim 2004 Pazar günü saat 02.00'de saatlerin bir saat geri alınmasıyla sona erecek. Uygulama gün ışığından daha fazla yararlanılması, elektrik enerjisinin aydınlatmada kullanılan bölümünden tasarruf sağlanması amacını taşıyor. Yaz saati uygulamasıyla 1990'dan bu yana toplam 6 milyar 259 milyon kilowaatsaat kwh elektrik enerjisi tasarrufu sağlanırken, bu yılki uygulamadan 700 milyon kwh'lik tasarruf öngörülüyor. Uygulamayla her yıl, orta ölçekli bir hidroelektrik santralin yıllık üretimi kadar tasarruf sağlanıyor. Yüksek Seçim Kurulu YSK daha önce, 28 Mart oy verme gününde saatlerin bir saat ileri alınması için seçmenlere uyarıda bulunmuştu. 
     Yaz saati, bir başka deyişle ileri saat uygulaması, Avrupa Birliği AB ülkeleriyle birlikte Mart ayının son pazar günü başlayıp Ekim ayının son pazar günü sona eriyor. 
     Bu arada 16 Mart 2002 tarihli Resmi Gazete'de yer alan Bakanlar Kurulu Kararı'na göre, bu yıl ve önümüzdeki iki yılda yapılacak yaz saati uygulaması başlangıç ve bitiş tarihleri şöyle 

-28 Mart 2004 - 31 Ekim 2004 
-27 Mart 2005 - 30 Ekim 2005 
-26 Mart 2006 - 29 Ekim 2006 
Öte yandan Yüksek Seçim Kurulu YSK daha önce, 28 Mart oy verme gününde, saatlerin bir saat ileri alınmış olacağı konusunda seçmenleri uyarmıştı. 

     
</TEXT>
</DOC>
