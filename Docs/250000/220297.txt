<DOC>
<DOCNO> 220297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo18.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor 1 - Bursaspor 1 maç bitti 
</HEADLINE>
<TEXT>

     Stat Atatürk. 
     Hakemler Bülent Uzun xx, Alper Ulusoy xx, Hayati Doğan xx. 
     Konyaspor Ali Uyanık xx, Zafer Biryol xx, Ogün xxx, Cenk xxx, Niyazi xx, Altan xxx, Cem xxx Dk. 70 Fatih Şen x , Sedat xx Dk. 70 Yasin xx , Oumar xxx, Zafer Demir xx, Murat Duman xx. 
     Bursaspor Serdar xx, Miu xxx, Erman xx, Okan x Dk. 78 Osterc , Sertan xx, Nenad xxx Dk. 90 Egemen , Tamer xx, Erol x, Frasineanu xxx, Yakup x Dk. 75 Tayfun , Mustafa Gürsel xx. 
     Goller Dk. 58 Frasineanu, Dk. 64 Cenk penaltı . 
     Sarı Kartlar Dk. 32 Altan, Dk. 44 Zafer Biryol, Dk. 80 Fatih Şen Konyaspor Dk. 75 Frasineanu. 
     Birinci Süper Futbol Ligi'nde Konyaspor ile Bursaspor arasında yapılan maç 1-1 sona erdi. 
     Taraftar desteğini arkasına alan Konyaspor, ilk 15 dakika rakibini kendi sahasına adeta hapsetti. Daha sonra Bursaspor'un toparlanması ile maç orta saha mücadelesi şeklinde geçti. 
     12. dakikada, orta sahadan aldığı topla ceza alanına giren Cem Karaca'nın sert şutuna meşin yuvarlak kaleci Serdar'dan döndü. Dönen topa Zafer Biryol müdahale edemeyince Bursaspor defansı tehlikeyi uzaklaştırdı. 
     15. dakikada, Niyazi'nin orta sahadan ceza alanına gönderdiği topa Zafer Biryol'un şık vuruşunda meşin yuvarlak az farkla yandan auta gitti. 
     18. dakikada, Bursaspor'un kontra atağında Okan, orta sahadan getirdiği topu ceza alanındaki Sertan'a attı. Sertan'ın gelişine vuruşunda top yandan auta çıktı. 
     Karşılaşmanın ilk yarısı 0-0 bitti. 
     
     İKİNCİ YARI 

     İkinci yarıya hızlı başlayan Konyaspor, geliştirdiği ataklarda gol bölgelerinde etkili olamadı. Bursaspor ise daha kontrollü oynayarak sahadan istediği skoru almayı başardı. 
     55. dakikada Altan, ceza alanının sağ çizgisi üzerinde uygun pozisyonda bekleyen Niyazi'yi topla buluşturdu. Niyazi'nin ceza alanına girer girmez sert vuruşunda kaleye giden meşin yuvarlağı kaleci Serdar güçlükle uzaklaştırdı. 
     58. dakikada, kontraataklarla gol arayan Bursaspor amacına ulaştı. Sağdan hızlı çıkan Nenad'ın Konyaspor ceza alanına girmeden yaptığı ortada topla buluşan Frasineanu'nun vuruşunda top filelerle buluştu. 1-0 
     61. dakikada, Altan'ın sağdan yaptığı ortaya yükselen Zafer Biryol'un kafa vuruşunda meşin yuvarlak az farkla üstten auta gitti. 
     64. dakikada Cenk'in Bursaspor ceza alanında düşürülmesi sonucu hakem penaltı noktasını gösterdi. Penaltı vuruşunu kullanan Cenk, takımını beraberliğe taşıyan golü attı. 1-1 
     Karşılaşmada başka gol olmayınca Konyaspor-Bursaspor maçı 1-1 sona erdi. 

     
</TEXT>
</DOC>
