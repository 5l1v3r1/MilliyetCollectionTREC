<DOC>
<DOCNO> 204343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sondun01.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenmeden önce nelere dikkat etmeli 
</HEADLINE>
<TEXT>

     ABD'de boşanmaların artması üzerine, uzmanlar evlenecek çiftleri, nikah defterini imzalamadan önce dikkat etmeleri gereken hususlar konusunda uyardılar. 
     Uzmanlara göre ''evet'' demeden önce çiftlerin yapmaları gerekenler şunlar 
     ''30 yaşından önce evlenmeyin İstatistikler 30 yaşını geçtikten sonra evlenen çiftlerin evliliklerinin daha uzun sürdüğünü gösteriyor. 
     Evlenmeden önce birkaç tecrübe yaşayın Bu tecrübeler, size karşı cinste neye önem verdiğinizi öğretecektir. 
     Umutsuz evlilikler yapmayın Korku, güven duymak ya da evden uzaklaşmak için yapılan evlilikler uzun ömürlü olmuyor. 
     Evleneceğiniz kişiyi tanıyın Onun kim olduğunu gerçekçi şekilde saptayın ve sadece sizin istediğiniz kişi olması için çaba harcamaya son verin. 
     Denginizle evlenin Karı-kocadan birinin diğeri üzerinde hakimiyet kurduğu evliliklerden hayır gelmiyor. 
     En az bir yıl bekleyin İstatistikler, acele evlenen kişilerin aynı hızla boşandıklarını ortaya koyuyor. 
     Bağımlılığı olan kişilere dikkat Sigara alışkanlığı gibi basit bağımlılıklar bile, bir evliliği yıkmaya yeterli olabiliyor. 
     Sizinle benzer amaçları olan biriyle evlenin ve eşinizle çocuk yapıp yapmama konusu konuşmak için zifaf gecesini beklemeyin. 
     Diyalog kurabileceğiniz biriyle evlenin Evlenmeden önce müstakbel eşinizle diyalog kuramıyorsanız, nikahtaki keramet pek bir işe yaramayacaktır. 
     Heyecanı göz ardı etmeyin Evlilik ateşinin yıllarca yanabilmesi için heyecan ve ihtirasın gerekli olduğunu aklınızdan çıkarmayın.'' 
     
</TEXT>
</DOC>
