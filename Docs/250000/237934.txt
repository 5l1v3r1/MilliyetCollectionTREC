<DOC>
<DOCNO> 237934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur33.html </URL>
<DATE> 2004/05/06/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Dayakçı kocaya 103 milyar lira ceza... 
</HEADLINE>
<TEXT>

     ZAFER TOKUŞ Sakarya DHA 

Sakarya'da koca dayağıyla sakat kalan Hafize Basis 29 , İngiltere'de ameliyat olabilmek için eşi Ekrem Basis aleyhine açtığı tazminat davasını kazandı. 
     Birinci Asliye Ceza Mahkemesi, altı yıl önce annesinin yanına gitmek isteyince yediği dayak sonucu beyin sarsıntısı geçiren, sol tarafından felç inmesi nedeniyle güçlükle yürüyebilen Basis'e 93 milyar lirası maddi, 103 milyar lira ödenmesine karar verdi. Yasal faiziyle birlikte 220 milyar lira alacağı kaydedilen Basis, sağlığına kavuşmak için ameliyat olacağını söyledi. Yaşamını karartan o geceyi hiç unutmadığını söyleyen Basis, "Kocam enseme tokat atınca günlerce komada kaldım. Bu yetmiyormuş gibi beni hastaneden de kaçırdı. Zamanında ameliyatımı yaptırsaydım bu durumda olmayacaktım" dedi. 
     Bir hayırseverin Yazlık beldesinde yaptırdığı tek katlı evde oğluyla birlikte yaşayan Basis, "Tazminatı alabilmek için 5.5 milyar lira teminata ihtiyacım var. Yardımseverlerden, bu parayı tazminatımı alıncaya kadar borç vermelerini istiyorum" diye konuştu. 
     Eşini sakat bıraktığı için yargılandığı Birinci Ağır Ceza Mahkemesi'nde suçlu bulunan mobilyacı Ekrem Basis'in cezası, Şartla Salıverme Yasası kapsamında ertelenmişti. Ekrem Basis'in açtığı boşanma davası ise sürüyor. 
     
</TEXT>
</DOC>
