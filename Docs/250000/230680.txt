<DOC>
<DOCNO> 230680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonspo11.html </URL>
<DATE> 2004/04/12/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Hidayet 2 sayıda kaldı, Spurs galip... Play-off'a son bilet 
</HEADLINE>
<TEXT>

     ABD Profesyonel Basketbol Ligi'nde NBA 24. hafta mücadelesi, bu sabaha karşı yapılan 6 maçla tamamlandı. 
     Geçen sezonun şampiyonu ve Ortabatı Grubu ikincisi San Antonio Spurs, deplasmanda Pasifik Grubu sonuncusu Los Angeles Clippers'ı 88-79 yendi. 
     Spurs'te sahaya ilk 5'te çıkarak 27 dakika forma giyen Hidayet Türkoğlu, karşılaşmayı 2 sayı, 3 savunma ribauntu, 3 asist ve 1 blok ile tamamladı. 
     Türkoğlu, 2 sayılık atışlarda 5'de 1 isabet bulurken 2 kere denediği 3 sayılık atışlarda isabet kaydedemedi. 
     Son iki yıl üst üste MVP ödülünü alan başarılı oyuncu Tim Duncan, 26 sayı, 9 ribaunt ve 2 asistlik oyunuyla Spurs'un en iyi performansını sergilerken Fransız oyuncu Tony Parker ise 14 sayı, 4 ribaunt ve 8 asistle Duncan'ı takip etti. 
     Ayrıca 12 sayı ve 2 ribauntla Bruce Bowen, 12 sayı, 7 ribaunt ve 1 asistle Sloven pivot Radoslav Nesteroviç ile 10 sayı, 3 ribaunt ve 3 asistle Arjantinli oyun kurucu Emanuel Ginobili galibiyete katkıda bulunan isimler oldular. 
     Ev sahibi takım Clippers'da Elton Brand'in 22 sayı, 12 ribaunt ve 5 asist, Chris Kaman'ın 14 sayı, 6 ribaunt ve Doug Overton'ın 12 sayı, 4 ribaunt ve 3 asistlik oyunları galibiyet için yeterli olmadı. 
     Böylece Spurs, 80. maçında 55. galibiyetini alarak üst üste 9. galibiyetini almış oldu. 
     Başarılı bir sezon çıkaramayan Los Angeles Clippers ise üst üste 13. kez mağlup olarak 80. maçında . yenilgisini aldı. 
     
     PLAY-OFF'A 1 BİLET KALDI 
     Sadece 16 takımın katılacağı play-off maçlarına yeni bir isim daha eklendi. 
     Atlantik Grubu dördüncüsü Boston Celtics, bugün maçı olmamasına rağmen play-off'u garantileyen 15. takım oldu ve böylece listede sadece tek bir takım için yer kaldı. 
     Bunun yanında Philedelphia 76'ers, deplasmanda New Jersey Nets'e 89-75 yenilerek play-off şansını kaybetti. 
     Çarşamba günü son karşılaşmaların yapılacağı ligde 25. hafta mücadelesi yarın sabaha karşı yapılacak 11 maçla başlayacak. 
     NBA'de günün maçlarında alınan sonuçlar şöyle 
     New Jersey Nets-Philadelphia 76'ers 89-75. 
     Toronto Raptors-Chicago Bulls 108-114 uzatmada . 
     Sacramento Kings-Los Angeles Lakers 102-85. 
     Golden State Warriors-Dallas Mavericks 108-107. 
     Phoenix Suns-Memphis Grizzlies 89-83. 
     Los Angeles Clippers-San Antonio Spurs 79-88. 
     
</TEXT>
</DOC>
