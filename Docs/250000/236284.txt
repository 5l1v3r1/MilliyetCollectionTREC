<DOC>
<DOCNO> 236284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sontur28.html </URL>
<DATE> 2004/04/30/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Yaşlı kadının evinden 2 kamyon çöp çıktı .. 
</HEADLINE>
<TEXT>

     Kütahya'nın Gediz İlçesi'nde, yaşlı bir kadının evinden iki kamyon çöp çıktı. 
     Uluoymak Mahallesi'ndeki evinde yalnız yaşayan ve akli dengesinin bozuk olduğu belirtilen 78 yaşındaki Şaziye Güngör'ün, sokaklardan topladığı ve evinde biriktirdiği çöplerin çevreye kötü koku yayması üzerine, komşuları Gediz Belediyesi'ne şikayette bulundu. 
     Eve giden Belediye Zabıta ekipleri, yaşlı kadının çöp bidonlarından topladığı atık maddeleriyle evini adeta ''çöp ev''e dönüştürdüğünü belirledi. 
     Görevlilerle tartışan yaşlı kadının ikna edilmesinin ardından temizlik görevlileri evdeki çöpleri boşalttı. Evden çıkarılan iki kamyon ilçe çöplüğüne götürülürken, ev, dezenfektan maddelerle temizlendi. 
     Belediye yetkilileri, aynı evi daha önce 4 kez boşaltarak temizlediklerini Güngör hakkında yasal işlem yapamadıkları gibi, yaşlı kadını çöp toplama alışkanlığından da vazgeçiremediklerini söylediler. 
     
</TEXT>
</DOC>
