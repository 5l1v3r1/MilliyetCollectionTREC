<DOC>
<DOCNO> 207443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/yasam/yas02.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
6.7 trilyon 
</HEADLINE>
<TEXT>
   Mutluluğun bedeli 
   Kendisi için ideal hayat standardına sahip olan mutlu olabiliyor. Ancak maliyeti pek ucuz değil. Bunun için 6.7 trilyon lirayı gözden çıkarmak gerekiyor 
   DIŞ HABERLER SERVİSİ 
   
   Hayallerin faturası 
   İNTERNET üzerinden yapılan bir araştırmaya göre parayla saadet oluyor, ancak bunun için ortalama 2.7 milyon sterlin 6.7 trilyon lira gerekiyor. 
   İnternet sitesi Yahoo 'nun 2500 kişiyle yaptığı ankette, insanlara hayallerindeki ev, otomobil, tatil ve eğlencenin nasıl olduğu soruldu. Yanıtlardan yola çıkılarak yapılan hesaplamayla, ortalama 2.7 milyon sterlinin insanların ideallerindeki yaşam standardına ulaşmasını sağladığı bulundu. 
   
   Kadınlara çok para gerekli 
   KADINLARIN mutlu olmak için erkeklerden ortalama 100 bin sterlin daha fazla paraya ihtiyaç duyduğunu da ortaya koyan ankete göre, kadınları mutlu edecek rakam en az 2.7 milyon sterlin oldu. 24 yaşın altındakiler 2.5 milyon sterlinle ideallerindeki yaşantıya kavuşurken, 44 - 55 yaş arası grubu mutlu edecek yaşantının bedeli 2.9 milyon sterlini buluyor. Sıradan bir insanı mutlu edecek 2.7 milyon sterlin, İngiltere'de ortalama bir maaşla ancak 94 yıllık çalışma sonucu kazanılabiliyor. 
   
   
</TEXT>
</DOC>
