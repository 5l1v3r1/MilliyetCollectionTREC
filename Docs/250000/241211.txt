<DOC>
<DOCNO> 241211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonspo20.html </URL>
<DATE> 2004/05/19/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Trabzonspor'da gönderilecek oyuncular belli oldu... 
</HEADLINE>
<TEXT>

     Trabzonspor'da, gelecek sezon öncesi gönderilmesi düşünülen oyuncular belli oldu. 
     Bordo-mavili kulübün yönetim kurulu, 3'ü yabancı olmak üzere 5 futbolcuyu göndermek istiyor. 
     Kulüp Asbaşkanı Nevzat Şakar, AA muhabirine yaptığı açıklamada, teknik heyetten aldıkları rapor doğrultusunda gelecek sezon için Somers, Karel D'Hane, Romaschenko, Mehmet Kahraman ve Emre Toraman'ı kadrolarında düşünmediklerini söyledi. 
     Bordo-mavili kulübün Somers ve Mehmet Kahraman ile 1, D'Haene ile 2, Emre Toraman ile 4 yıllık daha sözleşmesi bulunurken, Romaschenko ile sözleşmesi bulunmuyor. 
     
     DOĞAN AVRUPA'DA 
     Öte yandan, Teknik Direktör Ziya Doğan'ın Çek Cumhuriyeti ve Avusturya'da futbolcu izlediği öğrenildi. 
     Doğan'ın dün Çek Cumhuriyeti'nde futbolcu izlediği ve bugün Avusturya'ya geçtiği bildirildi. 
     Bordo-mavili takımın yurtdışından yabancı transferinde olumlu sonuç alamaması halinde yurtiçindeki yabancılara yöneleceği belirtildi. 
     
</TEXT>
</DOC>
