<DOC>
<DOCNO> 237684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/siyaset/siy03.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den aşamalı plan 
</HEADLINE>
<TEXT>


Kuzey Kıbrıs'ın izolasyonuna son vermek isteyen ABD, yapacağı yardımları tek bir paket halinde açıklamayacak ve aşama aşama gerçekleştirecek... 

YASEMİN ÇONGAR Washington 


ABD yönetimi, Kuzey Kıbrıs'ın siyasi ve iktisadi tecridine son vermeye yönelik bir dizi açılım için çalışma başlattı. Aşamalı olarak gerçekleştirilecek bu adımların zamana yayılacağı ve tek bir paket halinde açıklanmayacağı belirtildi. ABD'nin, KKTC'ye uçak seferleri başlatılması dahil bazı somut girişimleri, Avrupa Birliği'nin AB bu konudaki adımlarını beklemeksizin hayata geçirmesi de mümkün sayılıyor. KKTC Başbakanı Mehmet Ali Talat, New York'ta ABD Dışişleri Bakanı Colin Powell'la yaptığı görüşmeyi, "çok olumlu" diye nitelendirdi. 
"Powell'dan çok vaatk r, çok yapıcı bir karşılık gördük" diyen Talat, dün Washington'da CSİS adlı fikir kuruluşunda yaptığı konuşmada da, ABD'den en önemli beklentilerinin "uçuş kısıtlamalarının kaldırılması" olduğunu söyledi. Talat, ABD'nin AB ile uyumlu hareket isteğinin doğal olduğunu ancak bazı konularda hantal olabilen AB'nin Washington tarafından beklenmemesi gerektiğini de kaydetti. 
ABD'li yetkililer de, Uluslararası Sivil Havacılık Örgütü gibi kuruluşlar nezdinde girişim başlatacaklarını belirttiler. Ancak KKTC'ye parasal kaynak aktarımı konusu "olasılık dahilinde" sayılmakla birlikte, ABD Kongresi'nin onayını gerektireceğinden kısa vadede mümkün görünmüyor. 



</TEXT>
</DOC>
