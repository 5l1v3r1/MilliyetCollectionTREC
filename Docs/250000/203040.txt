<DOC>
<DOCNO> 203040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sonspo33.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Üzülmez yarın imzalıyor... 
</HEADLINE>
<TEXT>

     İç transfer çalışmalarını sürdüren Beşiktaş Kulübü, anlaşmaya vardığı futbolcusu İbrahim Üzülmez ile yarın sözleşme yenileyecek. 
     Siyah-beyazlı takımla 2 artı 1 yıllığına yeniden anlaşan İbrahim'in, saat 10.00'da BJK Nevzat Demir Tesisleri'nde düzenlenecek törenle imza atacağı açıklandı. 
     Bu arada, Beşiktaş Futbol Yatırımları Sanayi ve Ticaret A.Ş'den borsaya gönderilen yazıda, 2004-2005 sezonundan başlamak üzere yeniden anlaşılan İbrahim'in bu transfer nedeniyle ilk yıl 1 trilyon 125 milyar lira, diğer yıllar TEFE TÜFE ortalama artış oranında artırılmak üzere ücret alacağı bildirildi. 
     Öte yandan, iç transfer çalışmalarını sürdüren Beşiktaş'ta, İbrahim'in sözleşme yenilemesinin ardından Tümer Metin ile masaya oturulacağı açıklandı. 
     Menajer Sinan Engin, İbrahim'in sözleşme imzalamasının ardından Tümer ile görüşeceklerini söyledi. 
     
</TEXT>
</DOC>
