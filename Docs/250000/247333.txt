<DOC>
<DOCNO> 247333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sondun19.html </URL>
<DATE> 2004/06/12/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Yunanistan'da iktidar partisi YDP yarışı önde götürüyor... 
</HEADLINE>
<TEXT>

     Yunanistan'da yarın yapılacak ve Avrupa Parlamentosu'ndaki 24 sandalyesinin sahiplerinin belirleneceği seçimlerde, iktidar partisi Yeni Demokrasi YDP yarışı önde götürüyor. 
     Yunan basını, kamuoyu yoklamalarının YDP'nin AP seçimlerinde yarışı ana muhalefet partisi PASOK'un yüzde 5-6 puan önünde bitirmesinin sürpriz olmayacağını ortaya koyduğunu klarını duyurdu. 
     Gazeteler, bu farkın daha da açılması halinde PASOK'ta Yorgo Papandreu'nun liderliğinin sorgulanması olasılığının ortaya çıkabileceği değerlendirmesinde de bulundular. 
     Yunanlı seçmenlerin ve medyanın pek ilgi göstermediği seçimlere 23 parti katılıyor. 
     Yunanistan'da yaşayan AB üyesi ülkelerin vatandaşlarının da kendi diplomatik temsilciliklerinde oluşturulan merkezlerde oy vereceği seçimde, toplam 19 bin 645 sandıkta 9 milyon 777 bin 873 seçmen oy kullanacak. 
     Genel seçimlerde olduğu gibi yüzde 3 baraj uygulamasının bulunduğu, oy verme işleminin saat 07.00'de başlayacağı ve 19.00'da sona ereceği seçimin sonuçlarının gece yarısına doğru açıklanması bekleniyor. 
     Yunanistan'da 1999 yılında yapılan seçimlerde YDP 9, PASOK 9, Yunanistan Komünist Partisi KKE 3, Sol İttifak Partisi SYN ve Demokratik Hareket Partisi DİKKİ 2'şer miletvekilliği kazanmıştı. 
     AB genişlemesinden sonra Avrupa Parlamentosu'ndaki sandalye sayısı 25'den 24'e inen Yunanistan'ın, Bulgaristan ve Romanya'nın birliğe katılmasından sonra parlamentoda 22 milletvekili olacak. 
     
</TEXT>
</DOC>
