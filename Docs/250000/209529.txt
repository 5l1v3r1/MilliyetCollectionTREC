<DOC>
<DOCNO> 209529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/ekonomi/eko05.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorlu Taşıtlar Vergisi Bir 'yeşil' vergi reformu 
</HEADLINE>
<TEXT>

   Görüş Prof. Dr. Billur Yaltı Marmara Üniversitesi Hukuk Fakültesi Öğretim Üyesi 
   
   Motorlu Taşıtlar Vergisi'nde MTV ağırlık - yaş esasına göre vergilendirmeden silindir hacmi - yaş esasına göre vergilendirmeye geçiş, kamuoyunda tepkiyle karşılandı. Yeni düzenlemeler adil ve orantılı bir sistem öngörmüyordu. Bu durumda, siyaset zemin kaydırmalı, artan tepkinin önünü kesecek bir argüman bulmalıydı. Yeni MTV sistemi "Avrupa Birliği sistemine uygundu" ve ayrıca bu vergi sadece bir servet vergisi değil, 'çevre vergisi' mahiyeti de kazanmıştı. O halde akan sular durmalıydı Sistem AB'nin kurallarına uygun olduğuna göre, AB adayı bir ülkenin kamuoyunun tepkisi de sona ermeliydi. Oysa, Maliye'nin öne çıkarmaya çabaladığı bu argümanlar doğru değil. 
   
   Ortak sistemi yok 
   Yasanın gerekçesinde, MTV'nin AB üyesi ülkelerde uygulanan sisteme daha uyumlu bir hale getirildiği cümlesi geçiyor. Bu da bize AB'nin ortak bir MTV sistemine sahip olduğunu düşündürüyor. Oysa AB hukukunda, Katma Değer Vergisi'nin aksine, uyumlaştırılmış bir MTV sistemi yoktur. Belçika, Almanya, İspanya, Yunanistan, İrlanda, Lüksemburg, Portekiz silindir hacmine, İtalya ve Avusturya kW esasına, Hollanda, Finlandiya, İsveç ağırlık esasına, Danimarka akaryakıt tüketimine, İngiltere karbondioksit emisyonuna dayalı bir MTV sistemine sahiptir. Fransa'da ise MTV yoktur COWI Raporu, 2002 . Bu durumda, Bakanlık, AB'de yegane kriter olarak silindir hacmine dayalı ortak bir MTV uygulandığı izlenimini yaratmaya ve yeni sistemi AB müktesebatına uyum meselesi gibi göstermeye çalışarak kamuoyunu yanıltıyor. 
   
   Kriterler farklı 
   Yasanın gerekçesinde, aracın çevreye vermiş olduğu zararın da göz önünde bulundurulduğu, bu vergiye bir çevre vergisi olma niteliğinin kazandırıldığı söyleniyor. Demek ki ülkemizde sessiz sedasız bir yeşil vergi reformu yapılmış oluyor 
   Bu yeşil vergi meselesi nedir Yeşil vergilerde, mali amacın, yani kamu giderlerinin finansmanı için gelir toplama amacının yanı sıra ekolojik bir amaç da güdülür. Bu vergilerin, fiyatları artırmak yoluyla, zararlı hammaddelerin kullanımını ve kirlilik yaratan maddelerin üretimini önlemesi beklenir. MTV de dahil olmak üzere, bu vergiler, çevre dostu üretim proseslerine kayılması için bir teşvik unsuru olarak kullanılır. Bu durumda, silindir hacmi ile olumlu - caydırıcı çevresel etki arasında bir ilişki kurulması gerekiyor. Eski sistemde normal - lüks araç ayrımı için kullanılan bir kriter birden yeşil bir unsura nasıl ve niçin dönüşüyor 
   AB'de MTV'yi yeşilleştirme çalışmaları gerçekten bulunuyor, fakat AB Komisyonu, silindir hacmine dayalı vergilendirmeyi, yakıt verimliliğini dikkate almadığı gerekçesiyle kabul etmiyor. Bunun yerine getirilen öneri, karbondioksit emisyonuna dayalı bir vergi. Komisyon, MTV'nin ya bütünüyle ve sadece CO2 esasına dayalı olarak yeniden düzenlenmesini, ya da mevcut vergilere CO2 emisyonuna bağlı parametreler dahil edilmesini öngörüyor. Bugün sadece İngiltere, otomobilin CO2 emisyon oranına göre vergilendirme yapıyor. Buna karşılık, Avusturya, Lüksemburg, Almanya ve Danimarka'da düşük CO2 emisyonlu araçlar için indirim ve istisnalar gibi vergi teşvikleri uygulanıyor. 
   Komisyon önerisinin ardında, 2010 yılında kara ulaşımında hedef CO2 emisyon oranını 120 g km temel alan ampirik çalışmalar bulunuyor . Bütün bunlar, herhalde bizde de çeşitli senaryolar etrafında istatistiki çalışmalar, tahminler, simülasyonlar ve çevresel etki değerlendirme raporları vardır diye düşündürüyor. Bu durumda, yeşilleştirmeyi anlayabilmemiz için, Bakanlığın rakamsal ve olgusal araştırmaları açıklayarak ortaya koyması gerekiyor. 
   
   Eşitlik ilkesine aykırı 
   Yasanın gerekçesinde, yeni sistemin, araçların değerleri ile orantılı bir vergilendirme yapma imk nı yarattığı söyleniyor. O zaman, yeni MTV'ye giydirilen 'AB' ve 'yeşil' perdesini kaldırıp bakalım 
   Sistem vergide eşitlik ilkesini gözetiyor mu Yanıt "hayır". Çünkü, yeni sistemde, değer makası çok açık araç sahiplerinin aynı dilim üzerinden aynı miktarda vergi ödemeleri öngörülüyor. Oysa biliyoruz ki, hukuk devletinde eşitlik fiili değil, hukuki eşitliktir. Aynı hukuki durumda olanlara aynı, farklı hukuki durumda olanlara farklı kurallar uygulanmalıdır. Farklı olanlara aynı, aynı olanlara da farklı davranmak eşitlik ilkesini ihlal eder. Vergide eşitlik için farklılaştırma kriteri mali güçtür. Anayasa, 1973'te herkesin mali gücüne göre vergi ödemekle yükümlü olduğu yazılıdır. Bunun anlamı, mali gücü aynı olanların aynı, mali gücü farklı olanlar da farklı vergi muamelesine tabi tutulmasıdır. Mali gücü serveti farklı olanların aynı miktarda vergi ödemeleri, vergide eşitlik ilkesine aykırı bir düzenleme ile karşı karşıya olduğumuzu gösteriyor. 
   Sistem vergide ölçülülük ilkesine uygun mu Yanıt 'hayır'. Çünkü, yeni sistemde, değeri düşük aracın katlandığı vergi yükü yüksek, değeri yüksek araçların katlandığı vergi yükü düşük tutuluyor. Oysa biliyoruz ki, hukuk devletinde ölçülülük, temel hak ve özgürlüklere müdahalenin sınırını ifade eder. Vergilendirme açısından, bu ilke ile bir vergi yükümlüsünün mülkiyet hakkına vergi yolu ile müdahalenin sınırı ölçülür Vergi ne oranda olmalıdır ki, ölçülü olsun Bunun yanıtını yine Anayasa veriyor Mali güçle orantılılık. Yani, konulan verginin orantılı olması, gereğinden fazla ağır olmaması, aşırı yük getirmemesi gerekir. Yeni MTV sistemi bu ilkeye de aykırı bulunuyor, çünkü sistem, araçların değer orantısı ve miktar dengesini gözetmiyor, her bir vergi yükümlüsü açısından yükün ağırlığı ve hafifliğini Anayasa'daki mali güç kriteri üzerine kurmuyor. 
   Son söz Yeşil vergi perdesi kaldırıldığında, yasanın ardında ne "AB" ne de 'çevre' kaygısı var. Bunun ardında, hukuk devletini dolanmaya çalışan bir bakanlık, Anayasa Mahkemesi'nin iki kez iptal ettiği ek MTV'yi ödemiş olanlara iade etmeme, ödemeyenlerden de bunu örtülü bir biçimde tahsil etme çabası, eşitsiz ve ölçüsüz bir vergi sistemi var. 
   
   
</TEXT>
</DOC>
