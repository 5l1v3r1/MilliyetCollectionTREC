<DOC>
<DOCNO> 204463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/ekonomi/eko08.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta bir yılda 10 milyar dolar artış 
</HEADLINE>
<TEXT>

   
   Türkiye'nin ihracatında, bu yıl 10 milyar doları aşkın artış kaydedildi. Türkiye İhracatçılar Meclisi TİM verilerine göre, yılın son haftasına girerken gerçekleştirilen ihracat tutarı 46 milyar 678 milyon dolara ulaştı. 
   2002 yılı sonunda 36 milyar 205 milyon dolar olan ihracat rakamına göre, kaydedilen ihracat artışı 10 milyar 473 milyon doları, artış oranı ise yüzde 28.92'yi buldu. İhracat, aralık ayında da bir önceki dönemi geçti. 2002 yılı Aralık ayında 3 milyar 274 milyon dolar olan ihracat, bu yılın aralık ayı daha dolmadan 3 milyar 639 milyon dolara çıktı. 
   
   Rekorlar 
   TİM Başkanı Oğuz Satıcı, 2003 ihracatının 31 Aralık'a kadar 47 milyar 500 milyon ile 48 milyar dolar arasında bir rakama oturacağını belirtti. 
   Bu rakamın Cumhuriyet tarihinin rekoru olduğuna işaret eden Satıcı, "Son üç yıldır üst üste oluşan her rakam rekor. Türkiye, inşallah 50 milyar dolar rekorunu 2004'te kıracak" dedi. 
   
   
</TEXT>
</DOC>
