<DOC>
<DOCNO> 202767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sonspo08.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Sacramento Kings devrildi... 
</HEADLINE>
<TEXT>

     ABD Profesyonel Basketbol Ligi'nde NBA 8. hafta mücadelesine, bu sabaha karşı yapılan 9 maçla devam edildi. 
     Pasifik Grubu'nda 2. sırada bulunan ve ligin en iyi galibiyet yüzdesine sahip 3. ekibi olan Sacramento Kings, deplasmanda Memphis Grizzlies'e yenilerek 22. maçında 6. yenilgisini aldı. 
     Bu sonuçla 4 maçtır süren yenilmezliği sona eren Sacramento Kings'de, Sırp forvet Predrag Stojakoviç, 27 sayıyla oynamasına karşın yenilgiyi önleyemezken, Brad Miller, 20 sayı ve 16 ribaunt, Bobby Jackson 13 sayı, Mike Bibby de 12 sayı, 4 ribaunt ve 5 asistle oynadı. 
     Ortabatı Grubu'nda 24. maçında 14. galibiyetini alarak 5. sıraya çıkan Memphis Grizzlies'de ise 6 oyuncu çift haneli sayı üretmeyi başardı. Takımda İspanyol pivot Pau Gasol, 22 sayı ve 6 ribaunt, James Posey, 16 sayı ve 7 ribaunt, Shane Battier, 13 sayı ve 5 ribaunt, Stromile Swift de 11 sayı ve 10 ribauntla galibiyetin mimarları oldular. 
     Öte yandan geçen sezonun şampiyonu San Antonio Spurs'de, antrenör Greg Popovich'in sözleşmesi, 2007-2008 sezonu sonuna dek uzatılırken, Philadelphia 76ers'ın ligin sayı kralı oyuncusu Allen Iverson'ın da sağ dizindeki sakatlığı nedeniyle 2 maçta daha forma giyemeyeceği bildirildi. 
     Lige, yarın sabaha karşı yapılacak 10 maçla devam edilecek. 
     NBA'de, günün maçlarında alınan sonuçlar şöyle 
     Washington Wizards 91 - Utah Jazz 87. 
     Miami Heat 97 - Atlanta Hawks 79. 
     New York Knicks 86 - Golden State Warriors 104. 
     Memphis Grizzlies 105 - Sacramento Kings 100. 
     Minnesota Timberwolves 92 - Houston Rockets 75. 
     Chicago Bulls 102 - Orlando Magic 88. 
     Phoenix Suns 92 - Seattle Supersonics 91 uzatmada . 
     Denver Nuggets 116 - New Orleans Hornets 94. 
     Portland Trail Blazers 99 - Milwakuee Bucks 106. 
     
</TEXT>
</DOC>
