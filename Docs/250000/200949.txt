<DOC>
<DOCNO> 200949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur23.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman Terörizmle omuz omuza mücadele etmeliyiz 
</HEADLINE>
<TEXT>

     ABD Dışişleri Bakan Yardımcısı Marc Grossman, İncirlik'te geçmişte yapılan düzenlemelerin gelecekte de devam etmesini istediklerini, bunun iki ülkenin de yararına olduğunu söyledi. 
     Grossman, Dışişleri Bakanı ve Başbakan Yardımcısı Abdullah Gül ve Müsteşar Uğur Ziyal ile görüşmesinin ardından gazetecilerin sorularını yanıtladı. 
     Marc Grossman, ABD'nin yurt dışındaki askeri varlığının yeniden düzenlenmesi çalışmaları çerçevesinde İncirlik'in durumunun ne olacağına ilişkin bir soru üzerine, İncirlik'in bir Türk üssü olduğunu ve iki ülke arasında geçmişte yapılan düzenlemelerin gelecekte de devam etmesini istediklerini kaydetti. 
     Grossman, İncirlik'teki düzenlemeler konusunda henüz danışma sürecinde olduklarını, kesin bir karar alınmadığını kaydederek, düzenlemelerin mükemmel olmasını istediklerini, özellikle eğitim ve operasyonlar konusunda Türk tarafıyla görüşmelerin süreceğini ifade etti. 

     
</TEXT>
</DOC>
