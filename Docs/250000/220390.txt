<DOC>
<DOCNO> 220390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/guncel/gun90.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Fırsat bu fırsat ..    Atina'da olimpiyat var yaza. Olimpiyat meşalesi bizim memleketten de geçecek. Geçecek geçmesine de, kim taşıyacak Tabii bir takım ünlülere de teklif yapılmış durumda. Hülya Avşar, "Benimle birlikte kimler olacak Yan yana gelmek istemeyeceğim kişiler olabilir. Onları bilmeden kabul edemem " diyor... 
   Dostluk, kardeşlik ve barış gibi bilumum "zarif" kavramı temsil eden olimpiyatın meşalesini taşırken "yanımda şunu-bunu istemem" dememeli. Neden Nedenleri aşağıda... Biz yol gösterelim ki yarın öbür gün meşaleyle yanlış yola sapmasın... 
   Koşuya mini etekle başlayıp frikiğini verdikten sonra basın mensuplarına fırçayı basarak yola eşofmanla devam edebilir. Bu sayede hoş ve neşeli bir "gündem" yaratmış olur... Gülben Ergen ve Petek Dinçöz'e böyle bir teklif yapılmamış olmasından ötürü her molada lafı gediğine koyabilir araları da düzeldi, Gülben Ergen bir zamanlar "Madam Matruşka" dediği Hülya Avşar'ın şovuna çıktı ama yakındır bozulması... Koşunun ortasında bir yerde evi arayabilir Kaya Bey'le aylık "aldatma" konulu olağan kavgasını canlı yayında yapabilir bu durumda koşunun canlı yayınlanacağına kesin gözüyle bakabiliriz... Bir markadır kendisi. Yani ismini bir nesnenin üzerine basıp satabilir. Tişörtü var, başka neyi var bilmiyoruz ama meşale şeklindeki çakmaklara markasını basıp "Hülya... Ateşi olimpiyatı yakar. Haydi durmayın, siz de yakın .." sloganıyla satabilir...Dünya kupasında Tarkan'ın Milli Takım için yaptığı besteden sonra Hülya Hanım "Asıl ve de resmi beste benimki" diyerek daha sonra bir daha duyamadığımız bir şarkı yapmıştı. Meşale taşımaktan nasıl bir pay çıkarır da şarkı haline dönüştürür olimpiyatla ilgili bilemiyoruz ama kendisi bulur bir yolunu, bizden bu kadar... 
   
   Barometre diye bir şey bulduk ama kim takar, havacıva .. 
   Evangelista Torricelli 
   
   Türkçeye Batı dilleri aracılığı ile umulmadık dillerden geçen kelimeler Top10    1 Çikolata Aztek dili 
   2 Bere Baskça 
   3 Sauna Fince 
   4 Tayfun Çince 
   5 Soya Japonca 
   6 Kayak Eskimo dili 
   7 Sigara Maya dili 
   8 Tabu Tonga dili 
   9 Pijama Hindi Urdu 
   10 Ketçap Malay 
   
   Ne Komiğiz 
   Magazinci Kıvırcık Taner Tut bi mikrofonu .. 
   Cem Davran Aaa ben herkesin mikrofonunu tutmam... 
   Magazinci Kıvırcık Taner Ama bu benim mikrofonum, yabancının değil .. 
   
   Ğ'yi Seviyorum 
   "Nemağ" b b 
</TEXT>
</DOC>
