<DOC>
<DOCNO> 208474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/siyaset/siy02.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş kabineyi onayladı 
</HEADLINE>
<TEXT>

   KKTC'de Denktaş'ın onayladığı Bakanlar Kurulu listesindeki isimlerden sadece 3'ü Meclis'ten... 
   SEFA KARAHASAN Lefkoşa 

   
   Cumhuriyetçi Türk Partisi CTP Genel Başkanı Mehmet Ali Talat, CTP - DP koalisyon hükümetinin Bakanlar Kurulu'nu açıkladı. Kabine, üç isim dışında Meclis dışından oluştu. KKTC Cumhurbaşkanı Rauf Denktaş, Talat'ın dün öğleden sonra sunduğu bakanlar kurulu listesini hemen onayladı. 
   Yeni kabinede KKTC Meclisi üyelerinden Talat Başbakan, DP Genel Başkanı Serdar Denktaş Dışişleri Bakanı ve Başbakan Yardımcısı, CTP Milletvekili Ömer Kalyoncu da Bayındırlık ve Ulaştırma Bakanı oldu. 
   Talat, Türkiye ile işbirliği içinde Kıbrıs sorununun çözümü için çalışacaklarını ve Annan Planı'nın başlangıç için temel seçildiğini söyledi. 
   Talat'ın kurduğu kabine şu isimlerden oluştu 
   CTP'ye bağlı bakanlıklar 
   Başbakan Mehmet Ali TalatEğitim ve Kültür Erbil Akbilİçişleri Özkan MuratBayındırlık ve Ulaştırma Ömer KalyoncuSağlık ve Sosyal Yardım Hüseyin CelalGençlik ve Spor Özkan YorgancıoğluMaliye Ahmet Uzun 
   DP'ye bağlı bakanlıklar 
   Dışişleri Bakanı ve Başbakan Yardımcısı Serdar DenktaşEkonomi ve Turizm Ayşe DönmezerÇalışma ve Sosyal Güvenlik Erkan EmekçiTarım ve Orman Raşit Pertev 
   
   Dönmezer, Türkiye'de de görev yaptı    ANKARA Milliyet 

   KKTC'de CTP - DP koalisyonuyla oluşturulan yeni kabinede Ekonomi ve Turizm Bakanı olan Ayşe Dönmezer, daha önce Türkiye'de Hazine Müsteşar Yardımcısı olarak görev yaptı. 
   
   Lefkoşa'da doğdu 
   1956'da Lefkoşa'da doğan Dönmezer, Hacettepe Üniversitesi İşletme Yönetimi Bölümü'nden mezun oldu. ABD Vanderbilt Üniversitesi'nde ekonomi dalında yüksek lisans yapan Dönmezer, Bonn Ekonomi ve Ticaret Müşavir Yardımcılığı görevinde bulundu. 
   1995 - 1996 arasında Hazine Müsteşarlığı KİT Genel Müdürlüğü'nde Daire Başkanı olarak görevlendirilen Dönmezer, Hazine Müsteşarlığı'nda sırasıyla KİT Genel Müdür Yardımcısı ve Genel Müdür olarak çalıştı. 
   
   Müsteşar Yardımcısı oldu 
   1999 - 2000 arasında Hazine Müsteşar Yardımcısı olarak görev yapan Ayşe Dönmezer, Türk Telekom'da Yönetim Kurulu üyeliği, Avrupa İmar ve Kalkınma Bankası'nda EBRDLondra İcra Direktör Vekilliği'nde bulundu. 
   
   
</TEXT>
</DOC>
