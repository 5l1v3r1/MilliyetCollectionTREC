<DOC>
<DOCNO> 206675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/magazin/amag.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar birincisinin 'dünyası' değişecek 
</HEADLINE>
<TEXT>

   Kanal D Genel Müdürü Murat Saygı, Popstar'ın en ilginç ödülünü açıkladı Birinci Popstar, yurtdışındaki 'yıldız akademilerinden' birine gönderilecek 
      Birsen Altuntaş 
   
   Yayımlandığı günden itibaren Türkiye'nin gündeminde üst sıralara oturan Popstar'da birinci seçilen sadece DMC'den albüm çıkarma şansı elde etmeyecek. Türkiye Popstar birincisi, isterse yurtdışında müzik eğitimi de alabilecek. Kanal D Genel Müdürü Murat Saygı, "Yarışmadan birinci çıkacak finaliste, albümün yanı sıra yurtdışında eğitim görme imk nı sağlayacağımıza dair sözümüz var" dedi. Saygı, bu eğitimin neleri kapsadığını da şöyle anlattı 
   "Bir starın görgü, bilgi, sesini nasıl kullanacağı, nasıl davranması gerektiğiyle ilgili yurtdışında eğitim veren star akademileri var. Bu okulları araştırıyoruz. Sponsorumuz kanalıyla bu gençlerimizi yaz tatilinde birkaç aylığına bu okullara göndereceğiz. Bizim amacımız sadece gençleri yarıştırmak değil, onları konunun uzmanları tarafından eğitmek." 
   
   Müthiş bir başarı 
   Popstar'la geçtiğimiz yılın en büyük televizyon olayına imza attıkları için çok mutlu olduklarını belirten Kanal D Genel Müdürü Saygı, yarışmaya seçilen finalistlerin geçirdiği değişime dikkat çekerek, sözlerini şöyle tamamladı 
   "Adaylara bakıp ilk geldikleri günden bugüne karşılaştırmalarını yaparsak muazzam bir değişiklik yaşadıklarını görürüz. Müzikaliteleri, sahnedeki duruşları, bakışları, rahatlıkları açısından müthiş bir gelişme var. Maalesef yarışmanın bu sosyal tarafı bir çok mülakatta gözden kaçıyor. Kanal D olarak birçok insana yepyeni bir şans yarattığımız için mutluyum. Şubat sonunda başlayacak ikinci Popstar'a bu gidişle sanırım on binler değil, 50 binler katılacak." 
   
   
</TEXT>
</DOC>
