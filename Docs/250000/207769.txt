<DOC>
<DOCNO> 207769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sontur17.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji uyardı... Güney Ege ve Akdeniz'de yağmur var... 
</HEADLINE>
<TEXT>

     Türkiye'nin bu akşamdan itibaren Orta Akdeniz üzerinden gelen yeni bir yağışlı havanın etkisine gireceği bildirildi. Güney Ege ve Akdeniz'de lodosla birlikte etkili sağanak, İç ve Doğu Anadolu'da kar yağışı bekleniyor. 
     Meteoroloji Genel Müdürlüğü'nden yapılan açıklamada soğuk ve yağışlı havanın İç ve Doğu Anadolu bölgelerinde etkili olmaya devam edeceği belirtildi. 
     Türkiye'nin bugün akşam saatlerinden itibaren Orta Akdeniz üzerinden gelen yeni bir yağışlı havanın etkisine gireceği ve hava sıcaklılığının batı bölgelerimizden başlayarak biraz artacağı bildirildi. 
     Kıyı Ege ve Batı Akdeniz'de bugün başlayacak olan yağışların, yarın güney ve batı kesimlerde yağmur ve sağanak, iç ve doğu kesimlerde kar şeklinde devam edeceği tahmin edilirken, yağışların yarın Güney Ege ve Batı Akdeniz'de lodos fırtınasıyla birlikte yer yer etkili olacağı kaydedildi. 
     Meteoroloji Genel Müdürlüğü, Güney Ege ve Akdeniz'de lodos fırtınasıyla birlikte görülecek etkili sağanak yağışlar ile iç ve doğu bölgelerde devam eden soğuk hava ve kar yağışlarının oluşturacağı olumsuz koşullara karşı ilgililerin ve vatandaşların tedbirli olmaları uyarısında bulundu. 
     
</TEXT>
</DOC>
