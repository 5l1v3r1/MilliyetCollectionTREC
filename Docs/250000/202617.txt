<DOC>
<DOCNO> 202617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/guncel/gun90.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Komple Teorisi yakalanır ..    Hatırlarsınız, kraker yerken boğulma tehlikesi geçiren ABD Başkanı Bush, Bağdat''a sürpriz bir ziyaret yapmıştı. Elinde, içinde koca bir hindi bulunan tepsiyle çektirdiği fotoğrafı görünce "Bu Bush olamaz çünkü..." diye bir yazı yazmıştık. İki gün sonra o hindinin dekor olduğu ortaya çıkmıştı. Tezimizin doğru olduğu ortaya çıkmak üzereydi ki Saddam yakalandı... 
   Ne alakası var tabii. Evet ilk bakışta öyle... Ama o kişi Bush''muş. Ne yazık ki yanıldık. Eğer Saddam yakalanmasaydı asla da inanmayacaktık Gerçi hala içimizden bir ses "değildi" diyor ya "Fakat artık inanıyoruz..." diyelim. Kararsızlık limitleri zorluyor 
   
   Ama Komple Teorisi ölmez ..    Çünkü... Saddam aslında daha önce yakalanmıştı. Ama hemen ortaya çıkarılmadı. Önce Başkan''ın Bağdat''ı ziyareti başarıyla gerçekleştirildi. Elindeki iki köpeğinden birini uçağın kapısından yere düşüren Bay Bush, kazasız belasız koca hindiyi Irak''a ulaştırdı, fotoğrafını çektirdi, geldi. Oraya giderken içi rahattı, korkmuyordu, çünkü Saddam yakalanmıştı .. 
   10 gün geçti-geçmedi, Saddam hafiften Che modunda, dişlerine bakılıp bit kontrolü yapılırken, karizma çizilmiş bir şekilde ortaya çıktı. Oğulları direnerek, 14 yaşındaki torunu da savaşarak ölen Saddam bu olabilir mi Bilemiyoruz ama dedik ya artık inanıyoruz .. Çünkü "Irak''ta manyak kitle imha silahı var, bırrrr " diyen ABD''liler öyle diyor. DNA''sına falan bakmışlar, onayı vermişler... 
   Bi zahmet oralarda olması gereken ama olamayan silahları da buluverseler de onların da orasını burasını kurcalarken izlesek kendilerini... Valla biz de yoktan yere geçmişi kurcalayıp duruyoruz ha, elimize ne geçecekse, hiç... Kafa karışınca böyle oluyor işte, Popstar yarışmacısı Eser'in dediği gibi "maruz görün" bizi... 
   
   Türk televizyonlarında unutulmayan anlar... 7. bölüm    Jülide Ateş''in sunduğu "Hop Terelelli" adlı yarışmada, yarışmacının "Bir ülkeyi temsil eden değerli kumaş parçası " sorusuna "İngiliz kumaşı " diye cevap vermesi, Jülide Ateş''in bu cevap üstüne gülme krizine girip, 2 reklam arası verilmesine rağmen kendine gelememesi... 
   Sağlık Bakanı Osman Durmuş hazretlerinin gittiği hastanede koltuğunu kendisine vermeyen doktora "5 dakika boyunca elini kalorifer peteğine yaslama" cezası vermesi, tüm haber kameralarının bu olayı görüntülemesi... 
   Sakıp Sabancı''nın kucağına bir hindi alıp "vak vak vak" şeklinde sesler çıkarması... 
   Şifo Mehmet''in son dakikada gol attığı 2-2''lik tartışmalı FB-BJK maçından sonraki maç röportajlarında FB kalecisi Engin İpekoğlu''nun Bülent Karpat''ın yanına gelip "Böyle bir şey var mı ya Hakem bana ananı ........ " dedi cümlesini açık ve seçik söylemesi... 
   Vatan Şaşmaz''ın, arkasındaki ekranda Noel Baba resmini anlatmak için "Yılbaşındaki babamız kim " sorusunu soran takım arkadaşına "Orhan Gencebay" cevabını vermesi, ve "her yılbaşı programlarda çıkıyor " savunmasıyla mantıkta yeni bir boyuta bodoslama dalması... 
   Yeni Şahane Pazar''da gülmeyen kadını güldürmeye çalışan gencin lafa "yanakların elma gibi, göğüslerin portakal gibi..." diyerek girmesi, olayın tehlikeli boyutlara doğru yol aldığını gören Behzat Uygur''un genci nazikçe kenara çekip diskalifiye etmesi... 
   Osman Tanburacı''nın Televole için yeniçeri-tulumbacı karışımı bir kılığa girip, televizyon binası içinde naralar atarak dolanması... 
   Savaş Ay''la Sokak Arası programında Zekeriya Beyaz''ın cep telefonunun çalması ve Zekeriya Beyaz''ın Savaş Ay''ın "telefonu açıp konuşun isterseniz" demesini ciddiye alıp canlı yayında telefonu açması, karşı tarafın kapaması üzerine telefonu kapamak zorunda kalması ve telefon ikiniz defa çaldığında tekrar açmaya niyetlenmesi... 
   
   Tepemin tasını attırmayın şimdi .. 
   Frankenstein 
   
   Hobide Devrim 
   "Hobileri ayna karşısında zaman geçirmek..." 
</TEXT>
</DOC>
