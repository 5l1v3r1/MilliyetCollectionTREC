<DOC>
<DOCNO> 232163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/guncel/gun01.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda kurşunu 'kaza' sayılmayacak 
</HEADLINE>
<TEXT>

   Rasgele ateş açarak ölüme sebebiyet veren kişiye 'kasten adam öldürme' cezası veren h kim, "İnsanlara isabet edeceğini bilerek tabancasını ateşlemiştir" dedi 
      Belma Akçura 
   
   Sokaklarda rasgele etrafa kurşun yağdırıp başkalarının ölümüne sebebiyet verenlerin "maganda kurşunu" artık "kaza" sayılmayacak. Bir başka suçtan sabıkası bulunan plastik doğramacı Ramazan Bayansalduz 24 , 2001 yılının ekim ayında, hareket halindeki aracından sarkarak silahıyla havaya ateş edince, evinin penceresinden bakan Sare Kayıkçı'nın 55 ölümüne sebebiyet verdi. Açılan davayı İstanbul 5. Ağır Ceza Mahkeme Başkanı H kim Ertuğrul Tokalakoğlu, "Kasten adam öldürmek" diyerek karara bağladı. Kararı Yargıtay 1. Ceza Dairesi de 2003 sonunda onadı. 
   
   Karar emsal olacak 
   Türkiye'de ilk kez kaza kurşunuyla ölüme sebebiyet verme suçu, h kim Tokalakoğlu'nun kararıyla yeni bir boyut kazandı. Kararda "Sokak içinde öldürücü nitelikteki tabancasını hareket halindeki otodan 3 el ateşleyen sanığın, çevredeki binada oturan kişilerin vurulup ölebileceği bilinciyle hareket ettiği, bu sebeple olayın adam öldürme kastı taşıdığı..." ifadelerine yer verildi. Sanığın 'kasten adam öldürmeye' teşebbüsten 24 yıl hapse mahk m olmasına ve ömür boyu kamu hizmetlerinden men edilmesine ilişkin kararı Yargıtay 1. Ceza Dairesi onadı. Karar, benzer diğer davalar için de emsal teşkil ediyor. 
   
   Sokakta keşif yapıldı 
   Dava dosyasında mahkemenin keşif yapmak suretiyle olay yerini gördüğü ve sokağın çok dar olduğunun belirtildiği kararda, şu ifadeler dikkat çekiyor 
   "Olayın meydana geldiği sokağın uzunluğu 40 metre, 14 - 15 metre yükseklikte, birbirine bitişik evlerden oluşmaktadır. Kasap Sokak'ın eninin 5 metre 15 santimetre olduğu yapılan ölçümle anlaşılmıştır. Bu şartlar içinde merminin binaya ve dolayısıyla ön tarafında bulunan pencerelere isabet etmesi mutlaktır. Kişinin bilerek, isteyerek, meydana gelecek sonucu görerek yaptığı fiil ve hareketlerden sorumlu olması açıktır ve bu sorumluluk suç kastının varlığı ve neticesidir. O halde sanığın eylemi açıkça adam öldürme teşkil eder. Çünkü sanık ateş ederken, insanlara isabet edeceğini bilerek, görerek tabancasını ateşlemiştir. Bunun sonucuna katlanması gerekir." 
   
   Onlar da maganda kurşunuyla ölmüştü    11 Mayıs 1998 Aysel Şayar 17 balkonda otururken, 
   19 Ağustos 1998 Konya'da minik Fadime balkonda çay içerken, 
   15 Haziran 1998 Fatma Akçasarı 13 Belgrad ormanında ailesiyle piknikteyken, 
   31 Mayıs 1999 Beykoz'da Havva Öksüz 9 düğünü izlerken, 
   10 Temmuz 2003 İzmir Yeni Foça'da AliStar Grimason 2.5 arabasında uyurken kurşunlara hedef olmuştu. 
   
   Önceden 4-5 yılla yargılanıyorlardı    Prof. Dr. Adem Sözüer Ceza hukukçusu TCK'ya göre, bu gibi olaylarda silahla ateş etme ve kazayla adam öldürmeden dolayı ceza verilmektedir. Olaya göre, ceza en fazla 4 - 5 yıl olmaktadır. Son TCK tasarısına bu tür olaylar için 'olası kast' maddesi eklendi. Kabul edilmesi halinde bu kişiler 'kasten öldürme'den sorumlu tutulacak ve en az 20 yıl hapis cezası alacak. 
   
   
   
</TEXT>
</DOC>
