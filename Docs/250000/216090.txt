<DOC>
<DOCNO> 216090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur41.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ile oğlu, bir kişiyi bıçaklayarak öldürdü 
</HEADLINE>
<TEXT>

     Tekirdağ'ın Çorlu İlçesi'nde, 16 yaşındaki bir genç, kendisine fiili livatada bulunduğunu iddia ettiği kişiyi, annesiyle birlikte bıçaklayarak öldürdü. Olayla ilgili olarak anne ve oğlu ile 2 yakınları gözaltına alındı. 
     E.G. tecavüze uğradığını belirterek, polise başvurdu. Polisler, E.G'nin tecavüze uğradığını belirttiği adreste, Erkan Kahraman'ın 20 cesediyle karşılaştı. 
     E.G'nin 16 , ifadesinde, Hatipler Mahallesi Kiremithane Sokak'ta oturan önceden tanıdığı Erkan Kahraman'ın evine gittiğini, burada Ü.K. ile birlikte esrar ve uçucu madde kullanırken gördüğünü söylediği bildirildi. Kendisine teklif edilmesi üzerine ilk kez esrar kullandığını ve daha sonra porno film izlediklerini anlatan E.G., evden ayrılmak istediğinde, Erkan Kahraman'ın izin vermediğini öne sürdü. 
     Film izlemeye devam ettikleri sırada kendini kaybettiğini ve kendine geldiğinde Kahraman'ın tecavüz etmiş olduğunu fark ettiğini öne süren E.G., ''Evden ayrılmak istediğimde Erkan yine engelledi. Bunun üzerine bir süre evin bahçesinde boğuştuk, güçlükle kaçtım'' dedi. 
     E.G., durumu annesi Yaşariye G'ye 35 anlattığını, bunun üzerine hem annesi hem de amcası E.G. 44 ve yengesi H.G'nin 27 birer bıçak alarak Kahraman'ın evine gittiklerini söyledi. Annesinin kapıyı açan Erkan Kahraman'a bağırmaya başladığını anlatan E.G., ''Erkan'ı pencereden kaçmaya çalıştığı sırada yakalayıp arkasından ilk önce annem, sonra ben bıçaklayıp öldürdük'' diye konuştu. 
     Anne ve oğlu ile yakınları E.G. ve H.G. gözaltına alındı. 
     Bu arada, E.G.'nin doktor raporunda, ''alkolsüz olduğu, darp ve cebir izi bulunmadığı, tecavüz bulgusuna rastlanmadığı'' bildirildi. 
     
</TEXT>
</DOC>
