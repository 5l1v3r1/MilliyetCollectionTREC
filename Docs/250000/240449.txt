<DOC>
<DOCNO> 240449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sondun09.html </URL>
<DATE> 2004/05/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Bu iddia gündemi sarsar İşkence görüntüleri arşivleniyor 
</HEADLINE>
<TEXT>

     İngiltere'de yayımlanan The Observer gazetesi, ABD askerlerinin Guantanamo'da uyguladığı kötü muamelenin görüntülerinin arşevlendiğini öne sürdü. 
     Haberini geçen Mart ayında Guantanamo'dan serbest bırakılan İngiliz vatandaşı Tarık Dergoul'a dayandıran gazete, ''X-ışını kampında'' kötü muamelenin görüntülendiği onlarca bandın kampta arşivlendiğini belirtti. 
     Gazete, Dergoul'ün Atlantik'in iki yakasındaki politikacılara ''Bu bantları halkın bilgisine sunun. Herkesin gerçekleri görmesini sağlayın'' diye seslendiğini yazdı. 
     Dergoul'ün Guantanamo'da gördüğü kötü muammele yüzünden uğradığı travma sonucu konuşamadığını belirten The Observer, eski mahkumun bu iddiasının kanıtlanması halinde, bunun, işkencenin ABD'nin kurumsal bir davranışı olarak kabul edilmesi gerektiğini kanıtlayacağı yorumunu yaptı. 
     ABD, Afganistan'daki operasyonları sırasında yakaladığı El Kaide ve Taliban üyelerinin bir bölümünü, Küba'daki Guantanamo üssünde tutuyor. 
     
</TEXT>
</DOC>
