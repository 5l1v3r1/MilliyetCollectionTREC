<DOC>
<DOCNO> 233656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/ekonomi/eko05.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürkçünün beyanı bile asgari ücretten düşük 
</HEADLINE>
<TEXT>

   Maliye Bakanlığı'nın uyarılarına rağmen, birçok meslek grubunda beyan edilen gelirler asgari ücretin bile altında kaldı 
   
   Hükümetin aldığı tüm önlemlere rağmen Gelir Vergisi mükelleflerinin 2003 yılı kazançlarından Maliye'ye verdikleri beyannamelerindeki vergi matrahlarının düşük kaldığı tespit edildi. 
   Gelirler Genel Müdürlüğü verilerine göre, işadamları ile doktor, avukat ve diğer serbest meslek erbabı 2003 yılında yanlarında çalışırdıkları odacı ve işçiler kadar kazanç elde etmediler. 
   Gelirler Genel Müdürlüğü, beyannameli gelir vergisi mükelleflerinin 2003 yılı gelirleri için geçen ay verdikleri beyannamelere ilişkin değerlendirme çalışmalarını tamamladı. 
   
   Denetim geliyor 
   Türkiye'de halen asgari ücretle çalışan bir işçinin, bir odacının ya da hizmetlinin brüt maaşı 423 milyon lira. Vergi ve sigorta kesintileri sonrasında bu kişilerin eline geçen para ise 303 milyon 79 bin 500 lira. 
   Buna karşılık, beyan ettikleri gelire göre, kuyumcuların aylık ortalama geliri 336 milyon 565 bin lira, ayakkabı imalatçılarının 245 milyon 113 bin lira. Tespitlere göre noterler 19 milyar lira, sanatçılar ise 3 milyar liralık gelir beyan ettiler. Maliye ise düşük beyanlar üzerine performans kriterlerine bağlı bir denetime gitmeye hazırlanıyor. 
   
   Bu gelirlerle nasıl geçiniyorlar Bin TL Meslek grubu Aylık ortalama gelir Aylık ortalama vergi Lokantalar 183.928 24.291 Deterjan san. tic. 127.772 14.360 Deriden eşya imali 178.957 21.192 Diş protez ve lab. 201.879 39.510 Mobilya 203.358 23.084 Kürk imali, satışı 214.415 20.992 Bakkal, süpermarket 216.395 18.235 Bina, inşaat müteahhit. 220.498 19.578 Ayakkabı imalatı 245.113 28.190 Ayakkabı satışı 247.077 26.968 Mensucat kumaş eşya 252.178 28.598 İnşaat malz. satışı 254.975 31.738 Seyahat ve turizm işlet. 284.862 35.923 Deriden eşya satışı 287.521 33.823 Konfeksiyon satış 302.897 40.530 Diş hekimleri 310.054 25.333 Fırınlar 328.280 37.635 Et ve mamulleri imal. satış 335.399 33.145 Altın imalat ve tic. 336.565 38.254 Deri imal edenler 341.046 39.330 Konfeksiyon toptan 353.402 44.460 Konfeksiyon imalat 382.013 48.453 
   
</TEXT>
</DOC>
