<DOC>
<DOCNO> 206515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun02.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hayatına renk katmak için" Hillary Clinton'ı öldürmeyi planladı 
</HEADLINE>
<TEXT>

     Amerikalı eski bir banka soyguncusu, ''sıkıcı hayatına bir parça renk katabilmek amacıyla'' New York senatörü Hillary Clinton'ı öldürmeyi planladığını itiraf etti. 
     Edward Falvey adlı 51 yaşındaki tutuklunun niyeti, hapishane psikoloğuna yaptığı itiraflar üzerine ortaya çıktı. 
     Clinton'ı ölümle tehdit ettiğini itiraf eden Falvey'in, eski başkanlardan birinin Bill Clinton'un aile fertlerine yönelik suçtan dolayı 5 yıl hapis ve 250 bin dolar para cezasına çarptırılabileceği belirtiliyor. 
     
     CARTER'I DA TEHDİT ETMİŞTİ 
     Falvey, 1977 yılında, o zamanki ABD Başkanı Jimmy Carter'ı ölümle tehdit etme suçundan tutuklanmıştı. O tarihte hüküm giyen Falvey'in cezası ertelenmişti. 
     Falvey, hapishane psikoloğuna yolladığı mektupta, ''Hayatım tekdüze ve çok sıkıcı. Bunu bir parça renklendirmeye ihtiyacım var. Onun için ünlü bir kişiyi vurmak istiyorum'' diye yazdı. 
     Falvey'in öldürmeyi planladığı kişiler arasında, Hillary Clinton'un yanı sıra eski başkan Bill Clinton ve Adalet Bakan Yardımcısı Jacqueline Carle'in bulunduğu açıklandı. 
     Fairton cezaevinde bulunan Falvey'in, yeniden hüküm giymediği takdirde Haziran 2004'de serbest kalması bekleniyor. 
     
</TEXT>
</DOC>
