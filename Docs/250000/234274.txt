<DOC>
<DOCNO> 234274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/ekonomi/eko09.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni hesap milli geliri yüzde 30 artıracak 
</HEADLINE>
<TEXT>

   
   Ekonomideki büyüme ve dolar kurunun düşük seyretmesi ile birlikte artan milli gelirin GSMH , hesaplama yönteminin değişmesiyle birlikte yüzde 20-30 oranında bir artış daha göstermesi bekleniyor. 
   İlk olarak 1987 bazlı olarak hesaplanan milli gelirde, baz yılı 1996'a taşınacak. Böylece milli gelir hesabında yüzde 20 ila 30 civarında bir artış olacağı öngörülüyor. 
   
   Yeni veriler 
   Daha önceki hesaplamada bulunmayan, üst kurulların yarattığı katma değer hesaba dahil edilecek. Özel finans kurumları, factoring ve leasing kuruluşları da milli gelir hesabı içine alınacak. Milli gelir hesabında dikkate alınan ortalama kira değeri de 140 milyon liraya çıkarılacak. Geçmiş yıllarla kopukluk yaşanmaması için bu yıl sonuna kadar, milli gelir hesaplarının 1987 yılına kadar geriye dönük olarak yeni baz yılı üzerinden hesaplanması da planlanıyor. 
   1996 yılı girdi-çıktı tablosuyla hangi sektörün hangi sektörden girdi aldığının belirlenmesi beklenirken, temmuz sonunda açıklanması planlanan 2004'e ait ilk çeyrek sonuçlarının yeni hesaba göre yapılması ve açıklanması hedefleniyor. 
   
   
</TEXT>
</DOC>
