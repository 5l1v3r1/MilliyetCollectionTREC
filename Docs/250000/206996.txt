<DOC>
<DOCNO> 206996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sondun24.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DP lideri Denktaş ''CTP'ye yanıtı bugün vermeyeceğiz'' 
</HEADLINE>
<TEXT>

     Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş, hükümet kurma konusundaki yanıtlarının Cumhuriyetçi Türk Partisi'ne CTP bugün verilmeyeceğini açıkladı. 
     Hükümeti kurmakla görevlendirilen CTP Genel Başkanı Mehmet Ali Talat'ın Ulusal Birlik Partisi UBP ile hükümet kurulamayacağını açıklamasının ardından, CTP'nin DP ile başlayan diyalog süreci sürüyor. CTP Genel Başkanı Talat ve DP Genel Başkanı Serdar Denktaş telefon görüşmesi yaptı. 
     İki partinin yetkili organları, Talat ile Serdar Denktaş'ın yaptıkları telefon görüşmesinin ardından konuyu değerlendirmeyi sürdürüyor. İki partinin hükümet kurma konusunda bugün bir sonuca ulaşmaları beklenmiyor. 
     Demokrat Parti, yönetim kurulu ve milletvekilleriyle ortak bir değerlendirme toplantısı yaptı. 
     Toplantıya girişinde gazetecilere açıklama yapan Serdar Denktaş, hükümet kurulmasıyla ilgili çalışmaların devam ettiğini, ancak bugün CTP ile bir görüşmelerinin olmayacağını söyledi. 
     Serdar Denktaş, bir gazetecinin, ''Yani bugün cevap verilmeyecek mi '' sorusu üzerine, ''Hayır'' dedi. 
     
</TEXT>
</DOC>
