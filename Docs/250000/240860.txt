<DOC>
<DOCNO> 240860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/spor/spo15.html </URL>
<DATE> 2004/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Lorant Ankara'da 
SÜPER Lig'e yükselen Ankaraspor, Teknik Direktör Reha Kapsal ile yollarını ayırdı, Fenerbahçe'nin eski çalıştırıcısı Werner Lorant ile anlaştı. Alman teknik adamın bugün Ankara'ya geleceği bildirildi. 

İlk aday Güneş 
ÇAYKUR Rize, Milli Takımlar eski Teknik Direktörü Şenol Güneş'i göreve getirmek istiyor. Yeşil - Mavililer'in, Güneş'i ikna etmek için Başbakan Tayyip Erdoğan'dan yardım isteyeceği ifade edildi. 

Hagi'ye suçlama 
BURSASPOR'DAN dün istifa eden Nejat Biyediç, küme düşmedeki en büyük sorumlunun Hagi olduğunu iddia etti. Biyediç, "Bursaspor tarihinde bu kadar imkan ve yetkiyle gelen başka bir teknik adam yoktur" dedi. 

Baraj 22 Mayıs'ta 
TÜRKİYE 2. Ligi B kategorisine yükselme grup maçları, 22 Mayıs Cumartesi günü Konya'da oynanacak. Batman Belediyespor, Ünyespor, Beykoz 1908 ve Oyak Renaultspor takımları arasında oynanacak baraj karşılaşmalarının kura çekimi bugün Ankara'da yapılacak. 

Potada güç birliği 
BASKETBOL coachları, Türk Basketbol Antrenörleri Derneği çatısı altında bir araya geldi. Potanın patronları olarak kendilerini gösteren isimlerin toplanmasıyla oluşturulan derneğin kurucu yönetim kurulu, 20 Mayıs'ta kamuoyuyla tanışacak. 

İÜSBK Şampiyon 
İSTANBUL Üniversitesi Genç Bayan Basketbol Takımı, kulüplerarası Türkiye Şampiyonu oldu. Gençler, Beşiktaş ve Fenerbahçe'yi devirerek, üst üste 4. kez mutlu sona ulaştı. Başkan Prof. Dr. Turgay Atasü ve Antrenör Alper Durak, alt yapıya önem verdiklerini söylediler. 

Bir adım kaldı 
SPONSORLUK yönetmeliği de Maliye'den "firesiz" geçti. Federasyonların dört gözle bekledikleri sponsorluk yönetmeliği, Maliye Bakanlığı'ndan olumlu görüş alarak Sayıştay'a gönderildi. Yönetmelik, bu kurumdan geçtikten sonra yürürlüğe girecek. 

</TEXT>
</DOC>
