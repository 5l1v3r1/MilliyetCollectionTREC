<DOC>
<DOCNO> 222623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/magazin/mag01.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben normalde de alkolik gibiyim ..' 
</HEADLINE>
<TEXT>

   Hiperaktif olduğu için yolda alkolik gibi yürüdüğünü söyleyen Nurgül Yeşilçay, "Benim hiç dağıttığımı gören oldu mu " diyor 
      BAYRAM KAYGUSUZ 
   
   Nurgül Yeşilçay, alkol sorunu yaşadığı yönündeki iddiaların gerçeği yansıtmadığını söyledi. Medyada hakkında yer alan haberlere açıklık getiren Yeşilçay, şöyle konuştu "Alkol sorunum varmış gibi lanse ediliyorum ama öyle bir şey yok. Ben normal hayatta da alkolik gibiyim. Doğuştan hiperaktif ve rahat olduğum için yolda alkolik gibi yürüyorum. Benim bir bar çıkışı hiç ortalığı dağıttığımı gören oldu mu Gencim ve bara gidip eğlenmem, alkol almam kadar normal ne olabilir " 
   Özcan Deniz'in evini basıp cam sehpayı kırdığı iddialarının da asılsız olduğunu vurgulayan Yeşilçay, "Özcan Deniz'in evindeki cam sehpayı paramparça ettiğim yazıldı ama o günlerde Bursa'daydım. Bu söylentiyi çıkaranların tedavi olması gerek. Ayrıca Özcan'ın evinde bir cam sehpa yok ki. Bunlar beni karalamak için yapılmış şeyler" diye konuştu. 
   
   'Hande Atazi çok disiplinli' 
   Yeni dizisi "Melekler Adası"nda başrolü paylaştığı Hande Ataizi'yle aralarında en küçük bir sorun olmadığını söyleyen Yeşilçay, sözlerini şöyle sürdürdü "Hande ile çok iyi anlaşıyoruz. O anlatıldığı gibi disiplinsiz biri değil. İşine son derece saygılı. Daha önce de onun oyunculuğunu çok beğeniyordum. Birlikte oynayınca mükemmel olduğunu gördüm." 
   
   
</TEXT>
</DOC>
