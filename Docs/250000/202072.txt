<DOC>
<DOCNO> 202072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur18.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da trafik kazası 8 ölü, 5 yaralı... 
</HEADLINE>
<TEXT>

     Gelin almaya giden yolcuların bulunduğu minibüsle bir TIR'ın çarpışması sonucu 8 kişi öldü, 5 kişi yaralandı. 
     Alınan bilgiye göre, Zonguldak'tan Bolu'ya gelin almaya giden vatandaşları taşıyan Murat Çelik idaresindeki 67 S 0025 plakalı minibüs, D-100 karayolunun Köroğlu mevkiinde İsa Gültekin'in kullandığı 14 BB 526 plakalı TIR'la çarpıştı. Kazada minibüste bulunan Nuray Karail 41 , Fatime Demirci 40 , Çengizhan Kılıçaslan 50 , E. Binnur Kılıçaslan 51 , Habibe Karaoğlu 59 ve akrabası Habibe Karaoğlu 38 ile kimliği belirsiz bir kişi kaza yerinde, minibüs sürücüsü Murat Çelik 26 de hastanede öldü. 
     Kazada ağır yaralanan TIR sürücüsü İsa Gültekin ile minibüs yolcuları Hayri Karaoğlu, Melih Köse, Cemil Emrekaraoğlu ve kimliği belirlenemeyen bir bayan yolcu Bolu İzzet Baysal Devlet Hastanesi'nde tedavi altına alındılar. 
     Kazadan sonra gelin arabasıyla kaza yerine gelen damat Mustafa Tatoğlu ve kazada ölenlerin yakınları sinir krizleri geçirdiler. 

     
</TEXT>
</DOC>
