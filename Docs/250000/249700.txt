<DOC>
<DOCNO> 249700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo16.html </URL>
<DATE> 2004/06/21/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Galatasaray'ın yeni transferi İbrahim Kalıcı olmaya geldim... 
</HEADLINE>
<TEXT>

     Galatasaray'ın Adanaspor'dan transfer ettiği İbrahim Yavuz, 22 yaşında olduğunu ifade ederek, ''Galatasaray'a kalıcı olmaya geldim'' dedi. 
     Bakırköy Özel Acıbadem Hastanesi'nde sağlık kontrolünden geçen İbrahim, sarı-kırmızılı kulübe uzun yıllar hizmet etmek istediğini belirterek, hedefinin öncelikle takımda forma giymek, daha sonra da milli takıma yükselmek olduğunu söyledi. 
     ''Hakan Şükür ve Bülent Korkmaz gibi idol olmayı hedefliyorum'' diyen İbrahim Yavuz, Hagi gibi geçmişte hayranlıkla futbolunu izlediği bir teknik adamla çalışacak olmaktan mutluluk duyduğunu vurguladı. 
     İbrahim, 100. yılda yüklerinin ağır olduğunu anlatarak, taraftarların şampiyonluk beklentilerine, çok çalışarak yanıt vermeyi istediklerini sözlerine ekledi. 
     
</TEXT>
</DOC>
