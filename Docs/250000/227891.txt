<DOC>
<DOCNO> 227891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun48.html </URL>
<DATE> 2004/04/02/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
El Kaide kasedi bulundu Roma'yı kılıçlarla yıkayacağız 
</HEADLINE>
<TEXT>

     İtalya polisinin, yandaşlarına Roma'nın yıkılması çağrısında bulunan bir El Kaide üyesinin video kasetlerini ele geçirdiği bildirildi. 
     Ebu Katada adlı radikal din adamına ait olduğu sanılan kasetlerin İtalya'nın kuzeyindeki Cremona kasabasında yapılan operasyonlarda ele geçirildiği belirtildi. 
     Haftalık Panorama dergisinin haberine göre, kasetlerde Katada'ya ait olduğu sanılan ses, ''Roma'yı yıkmalıyız. Yıkım kılıçla yapılmalı. Roma'yı yakacak olanlar kılıçlarını şimdiden biliyorlar. Roma, lafla değil, kol gücüyle fethedilecek'' diyor. 
     Kasetlerdeki sesin ayrıca, ''Roma bir haçtır. Batı bir haçtır ve Romalılar bu haçın sahibidir. Müslümanların hedefi Batıdır'' dediği bildirildi. 
     Haberde, kasetlerin, Milano'da metro ve bir katedrale bombalı saldırı planlamakla suçlanan bir grup İslamcı militanın yakalandıkları, Şubat'taki operasyonda ele geçirildiği belirtildi. 
     Katada, 2002 Ekim ayında İngiltere'de tutuklanmış ve bir yıl hapiste kalmıştı. 
     
</TEXT>
</DOC>
