<DOC>
<DOCNO> 246912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo28.html </URL>
<DATE> 2004/06/10/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Trabzonspor, Thijs'den vazgeçti... 
</HEADLINE>
<TEXT>

     Trabzonspor, prensipte anlaştığı Bernd Thijs'in bonservisi konusunda Racing Genk Kulübü ile yaptığı görüşmeyi olumlu sonuçlandıramadı. 
     Kulüp genel sekreteri Yusuf Ziya Yılmaz, A.A muhabirine yaptığı açıklamada, Belçika Kulübü yetkilileriyle İstanbul'da bir görüşme yaptığını söyledi. 
     Belçika kulübünün bu futbolcu için yüksek bonservis bedeli istediğini kaydeden Yılmaz, ''Fiyat ve ödeme konusunda bir anlaşma sağlayamadık ve Thijs'in transferinden vazgeçtik'' dedi. 
     Yılmaz, transferde alternatiflerin bulunduğunu da ifade ederek, ''Bundan sonra bonservisi elinde olan yerli oyunculara yöneleceğiz. Bu konuda girişimlerimiz var'' diye konuştu. 
     
</TEXT>
</DOC>
