<DOC>
<DOCNO> 232216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/yazar/bila.html </URL>
<DATE> 2004/04/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Rumları küstürürler mi 
</HEADLINE>
<TEXT>

   
   Kıbrıs'ta iki kesimin eğilimleri farklı. 
   Türk tarafında "evet", Rum tarafında "hayır" eğilimi ağır basıyor. 
   Şimdi AB ve ABD, Rum tarafındaki "hayır"ı, "evet"e dönüştürmek için baskı yapıyorlar. 
   Diyorlar ki 
   Rumlar hayır derse, Türkleri izolasyondan kurtarmak için çaba gösteririz. Yeşil Hat, AB'nin sınırı olur. 
   Bu baskı yöntemi Rumları korkutur mu Görüşlerini değiştirir mi 
   Zayıf olasılık... 
   AB şunu demiyor 
   "Rumlar hayır derse 1 Mayıs'ta AB'ye üye olamazlar. Üyelikleri askıya alınır." 
   Veya şunu da demiyor 
   "Rumlar hayır derse, KKTC'yi tanırız. Ambargoları kaldırırız." 
   Böyle deseler belki baskının bir etkisi olur. 
   Diyebildikleri, Türkleri izolasyondan kurtarmak için elimizden geleni yaparız. 
   AB, Güney Kıbrıs'ı AB üyesi yapma karar ve kararlılığından milim sapma yapmayacaktır. Yunanistan ve Güney Kıbrıs açısından işin esası çözülmüştür. 
   Onların Annan planının son haline itirazları, uzlaşmaya ihtiyaçları olmadığındandır. Kıbrıs'ın tümünü kontrol etmek için geçiş sürelerini beklemeye dahi tahammülleri olmadığındandır. Verdikleri mesaj, Kuzey Kıbrıs'ı hemen ve anahtar teslim yöntemiyle devralmaktır. Bunun dışında koşullarla yalvarsanız da uzlaşmaya yanaşmaya niyetleri yoktur. Ve bu yeni bir şey değildir. 
   Rumlara böyle davranabilme gücünü ve cesaretini veren de bizzat AB'dir. 
   Şimdi AB'nin Rumları "korkutma" girişimleri bu nedenle inandırıcı gelmiyor. 
   Diyelim ki, Kuzey'den evet", Güney'den "hayır" çıktı... 
   Ne yapacak AB ve ABD 
   KKTC'yi tanıyacak mı 
   Hayır. 
   Rumların üyeliğini askıya alacak mı 
   Hayır. 
   Kuzey Kıbrıs'ı ticaret yolu yapıp yatırıma mı boğacak 
   Hayır. 
   AB, Güney Kıbrıs "hayır" da dese, Güney Kıbrıs'ı üye yapacak ve ondan sonrası için de Yunanistan ve Güney Kıbrıs'ı küstürecek, kızdıracak bir ciddi bir girişimde bulunmayacaktır. 
   AB başından beri Rum yanlısıdır ve bu tavrı değişmeyecektir. 
   Tabii, Türkiye, bu tavrın değişmesi için daha gür sesle ve daha rahat girişimlerde bulunacaktır. KKTC'nin tanımasını isteyecektir. Ama ABD ve AB izin vermeden bugün dost ve kardeş ilan ettiğimiz ülkeler dahil KKTC'yi kolay kolay tanıma cesaretini gösteremeyeceklerdir. 
   AB, dönüp dolaşıp AB üyesi olmuş Güney Kıbrıs'ı daha da memnun edecek yeni koşulları Ankara'ya ve Kuzey Kıbrıs'a kabul ettirmeye bakacaktır. 
   Annan planına "evet" demiş Kıbrıs Türkleri daha iyisini isteme hakkını da kaybetmiş olacaklardır. 
   AB ve ABD son zamanlarda değil 1960'tan, 1974'ten beri Rum yanlısıdır. 
   Türkiye'nin ve Kıbrıs Türkü'nün haklarını hiçbir zaman kabul etmemişlerdir. 
   Kıbrıs sorununda haktan, hukuktan, adaletten yana bir tavır hiç takınmamışlardır. 
   Rum gözlüğünü çıkarmaları zordur... 
   
      
   
   
</TEXT>
</DOC>
