<DOC>
<DOCNO> 204705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/guncel/gun04.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin zehir soludu 
</HEADLINE>
<TEXT>

   Çin'deki doğalgaz patlaması sonucu oluşan zehirli gaz, geniş bir bölgeyi etkiledi. 40 bin kişi tahliye edildi. Yüzlerce insan zehirlenme şik yetiyle hastaneye kaldırıldı 
      DIŞ HABERLER SERVİSİ 
   
   Çin'in güneybatısındaki Congking kentinde bulunan Çuandongbei doğalgaz sahasındaki kuyuda dört gün önce meydana gelen ve en az 191 kişinin ölümüne yol açan patlamanın ürpertici boyutları gün ışığına çıktı. Patlamada ortaya çıkan sıkıştırılmış doğalgaz ve kükürtlü hidrojenin oluşturduğu zehirli dumanın, 25 kilometrekarelik bir alana yayılarak "ölüm bölgesi" oluşturduğu anlaşıldı. Patlamadan bir gün sonra bölgedeki ücra köylere ulaşan kurtarma görevlileri, yataklarında uyurken veya kaçmaya çalışırken ölen insanların cesetleriyle karşılaştı. Patlamanın ardından yüzlerce kişi zehirlenme ve kimyasal yanık şik yetleriyle hastanelere kaldırıldı. Zehirli gazdan etkilenen köylerdeki hayvanların yüzlercesi de telef oldu. 
   Patlamanın meydana geldiği doğalgaz kuyusunun çevresinde yaşayan 40 bin kişi bölgeden tahliye edilirken, kuyudan zehirli gaz sızıntısının sürdüğü belirtiliyor. Kurtarma çalışmalarının devam ettiği bölgede, ölü sayısının artmasından korkuluyor. 
   Olay, Çin'de doğalgaz sanayiinin yarattığı en ciddi facia olarak nitelendiriliyor. 
   
   
   
</TEXT>
</DOC>
