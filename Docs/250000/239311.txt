<DOC>
<DOCNO> 239311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun46.html </URL>
<DATE> 2004/05/12/ </DATE>
<TIME> 20.52 </TIME>
<AUTHOR>  </AUTHOR>
<HEADLINE>
AB'nin yeni üyelarinden, Türkiye'ye destek 
</HEADLINE>
<TEXT>

     AB'ye yeni katılan Çek Cumhuriyeti, Macaristan, Polonya ve Slovakya, Türkiye'nin AB üyeliğine destek vererek, Türkiye'nin üyelik müzakerelerinin başlamasına karşı çıkmayacakları konusunda anlaştılar. 
     Çek Cumhuriyeti'nin doğusundaki Kromeriz kentinde biraraya gelen ve Visegrad Dörtlüsü olarak adlandırılan Çek Cumhuriyeti, Macaristan, Polonya ile Slovakya'nın başbakanları, AB'nin kapılarını Türkiye'ye açık olması gerektiğini söyledi. 
     Başbakanlar, Ukrayna ve Belarus gibi doğu Avrupa ülkeleriyle Sırbistan ve Karadağ gibi Balkan ülkelerine de bu kapının kapanmaması gerektiğini kaydetti. 
     Toplantının ardından gazetecilere yapılan açıklamada, başbakanların, Hırvatistan'a üyelik müzakerelerinde yardım edecekleri, Bulgaristan ve Romanya'nın AB'ye girme yolundaki girişimlerine sıcak baktıkları belirtildi. 
     Başbakanlar, Türkiye'nin üyelik müzakerelerine başlamasına karşı çıkmayacakları konusunda da anlaştıklarını söylediler. 
     Çek Cumhuriyeti Başbakanı Vladimir Spidla, bazı ülkelerin Türkiye ile müzakerelere başlanması önerisini veto edeceği yönünde güçlü bir kanaat bulunmadığını kaydetti. 
     
</TEXT>
</DOC>
