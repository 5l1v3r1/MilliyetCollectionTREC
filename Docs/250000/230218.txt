<DOC>
<DOCNO> 230218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonspo11.html </URL>
<DATE> 2004/04/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
İstanbulspor 3 - Elazığspor 1 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor, Elazığspor'u 3-1 yendi. 
     11. dakikada sağdan Boliç'in ortasında arka direkte Yordanov'un kafa vuruşunda, savunmaya çarpan top kornere çıktı. Aynı dakikada Yordanov'un soldan ortasında altıpasta Deniz Uygar, meşin yuvarlağa iyi vuramayınca top auta gitti. 
     15. dakikada sağdan Musa Kuş'un ortasında arka direkte Cem'in kafa vuruşunda, top yerden sekerek filelere gitti 1-0. 
     17. dakikada Elazığspor ceza alanı içinde oluşan karambolde topa son dokunan Yordanov, kötü bir vuruşla meşin yuvarlağı auta attı. 
     24. dakikada Elazığspor atağında ceza alanında topla buluşan Yunus, meşin yuvarlağı kafayla penaltı noktası üzerindeki Eser'e gönderdi. Bu futbolcunun kafa vuruşunda, kaleci Oğuz son anda topu tokatlayarak üstten kornere attı. 
     27. dakikada Musa Kuş'un ceza alanı dışından sert şutunda, meşin yuvarlak az farkla yandan auta çıktı. 
     30. dakikada Yordanov'un soldan ortasında ceza alanı içinde Boliç'in kafa vuruşunda, top üstten auta gitti. 
     44. dakikada Yordanov'un uzun pasına Ahmet ile birlikte hareketlenen Boliç, geriden gelip Elazığsporlu futbolcuyu geçerek topa sahip oldu. Ancak bu futbolcunun müdahalesiyle yerde kalınca hakem penaltı noktasını gösterdi. 45. dakikada penaltı atışını kullanan Boliç'in vuruşunda kaleci König, üzerine gelen topu ayaklarıyla uzaklaştırdı ve karşılaşmanın ilk yarısını İstanbulspor 1-0 önde kapadı. 
     
     İKİNCİ YARI 

     Ligin alt sıralarını ilgilendiren önemli maçta İstanbulspor elde ettiği galibiyetle rahat bir nefes alırken, Elazığspor, kümede kalma umutlarını oldukça zora soktu. 
     49. dakikada Remzi'nin pasıyla soldan ceza alanı içine giren Yunus'un kaleci ile karşı karşıya kaldığı pozisyondaki vuruşunda meşin yuvarlak kaleci Oğuz'da kaldı. 
     53. dakikada Musa Büyük'ün sağdan ortasında altı pasta uygun durumda topa yükselen Bushaj vuramayınca, savunma oyuncuları meşin yuvarlağı kornere attı. 
     57. dakikada Cem Yanık'ın sağdan ortasında arka direkte Remzi topa iyi vuramayınca, yerden seken meşin yuvarlağı Oğuz kontrol etti. 
     61. dakikada sağdan Ümit'in ortasında ceza sahası içinde topa iyi yükselen Yunus, güzel bir kafa vuruşuyla takımını beraberliğe taşıyan golü attı 1-1 
     63. dakikada König'in uzun degajında Yunus'tan önce kaleci Oğuz ceza alanı dışına kadar çıkarak, kafayla topu uzaklaştırdı. 
     64. dakikada Balili'nin ara pasıyla ceza alanına giren Boliç'in vuruşunda kaleci König'den dönen topu savunma uzaklaştırdı. 
     85. dakikada Balili'nin ara pasıyla soldan ceza alanına giren Boliç, König'i de çalımlayarak aut çizisinden yaptığı vuruşunda meşin yuvarlak yan ağlarda kaldı. 
     86. dakikada Emre'nin ara pasıyla ceza alanına giren Boliç, kaleciyle karşı karşıya kaldığı pozisyonda meşin yuvarlağı König'in üzerinden filelere gönderdi 2-1 
     Maçta kaybolan sürenin oynandığı bölümde orta sahadan atılan uzun pasla, ceza alanı içinde savunmanın arkasında topla buluşan Balili, güzel bir vuruşla maçın sonucusu ilan etti 3-1 
     
     KÜNYE 

     Stat Güngören Mimar Yahya Baş. 
     Hakemler Erol Ersoy xx, Adil Sinem xx, Birol Budan xx. 
     İstanbulspor Oğuz xxx, Musa Kuş xxx, Yalçın xx, Deniz Uygar xxx, Cem xxx, Musa Büyük xx Dk. 89 Serhat , Aytekin xx, Saidou xx, Yordanov xx Dk. 75 Emre xx , Boliç xxx, Bushaj x Dk. 58 Balili xxx . 
     Elazığspor König x, Erhan x Dk. 68 Tolga xx , Haci Arif x, Ahmet x, Ziya xx, Ümit xx, Mustafa x, Hüseyin x Dk. 55 Cem Yanık xxx , Remzi x Dk. 59 Czinege xx , Yunus xxx, Eser x. 
     Goller Dk. 15 Cem, Dk. 61 Yunus, Dk. 86 Boliç, Dk. 90 Balili. 
     Sarı kartlar Dk. 16 Musa Kuş, Dk. 45 Cem, Dk. 58 Bushaj, Dk. 75 Aytekin, Dk. 83 Boliç İstanbulspor , Dk. 45 Ümit, Dk. 62 Ziya Elazığspor . 

     
</TEXT>
</DOC>
