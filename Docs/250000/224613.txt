<DOC>
<DOCNO> 224613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonyas03.html </URL>
<DATE> 2004/03/22/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Zombiler, ''İsa'nın Çilesi''ni yerinden etti .. 
</HEADLINE>
<TEXT>

     Mel Gibson'ın ''The Passion of the Christ'' İsa'nın Çilesi adlı filmi, gösterimdeki üçüncü haftasında gişe hasılatı bakımından birinciliği, tema olarak bir Hollywood korku-gerilim klasiği olan zombilerin işlendiği ''Dawn of the Dead'' Ölünün Şafağı filmine kaptırdı. 
     ''Dawn of the Dead'' henüz gösterime girdiği bu hafta sonu 27,3 milyon dolarlık hasılat yaparken, gösterimde bulunduğu üçüncü hafta sonunda ''The Passion of the Christ'' 19,2 milyon dolarlık hasılat yaptı. Böylece Gibson'ın filmi, gösterime girdiği 25 Şubat'tan bu yana ABD dahilinde 295,3 milyonluk bir hasılata imza atarak, aynı sürede 293,5 milyonluk hasılat yaparak tüm zamanların en iyi hasılat yapan filmleri sıralamasında 18. olan ''The Sixth Sense'' Altıncı His filmini geçmiş oldu. 
     George Romero'nun 1979'da kaleme aldığı bir alışveriş merkezinde toprağın altına çektikleri insanların etini yiyen zombileri konu alan gerilim hikayesinin beyaz perdeye aktarıldığı''Dawn of the Dead'' filmi, hafta sonu 2745 sinemada birden gösterime girdi. Filmin sinema başına bir günde 9945 dolar hasılat yaptığı tahmin ediliyor. 
     
</TEXT>
</DOC>
