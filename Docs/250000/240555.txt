<DOC>
<DOCNO> 240555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sontur16.html </URL>
<DATE> 2004/05/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Türkiye'ye Eurovision övgüleri yağıyor... 
</HEADLINE>
<TEXT>

     İstanbul'da gerçekleştirilen 49. Eurovision Şarkı Yarışması'nın organizasyonu çok beğenildi. 
     43 ülkede canlı olarak yayınlanan etkinlik için BBC, "Türkiye'nin ilk yarışması büyük bir başarı oldu ve Eurovision'un Kiev'de kutlanacak 50'inci yıldönümününden çok ötede yaşamasını sağlayacak" derken Deutsche Welle "Galip Ukrayna ve ... İstanbul. Türkiye, büyük bir şov ve rüya manzalarını sundu" yorumunu yaptı. 
     
     BBC UNUTULMAZ TECRÜBE 

     Prestijli İngiliz yayıncılık kurumu BBC "Türkler Eurovision Lokumu Verdi" başlıklı haberinde İstanbul Abdi İpekçi stadyumunun dünyanın en büyük müzik etkinliklerine uygun bir sahne haline getirildiğini belirtti. Unutulmaz bir gece yaşandığı ifade edilen haberde, geçen yılın galibi Sertab Erener'in "Everyway that I can" şarkısınıın stadyumu "ateşe verdiği" yorumu yapıldı. 
     Yarışmayı kazanan Ukrayna ekibinin performansının stadyumu ayaklandırdığı ifade edilen haberde Sırp, Yunan ve Türk şarkılarının çok beğenildiğini belirtildi. 
     "Anadolu Ateşi"nin gösterisine övgüler yağdıran BBC, "bazen Eurovision'u düzenlendiği yerde seyretmenin unutulmaz bir tecrübe olduğunu" belirterek, "Türkiye'nin ilk yarışması büyük bir başarıydı ve Eurovision'un Kiev'de kutlanacak olan 50'nci yıldönümünden ötede yaşamasını sağlayacaktır" yorumunu yaptı. 
     
     DW TÜRKİYE BÜYÜK BİR ŞOV VE RÜYA GİBİ MANZARALARI SUNDU 

     Alman yayın kurumu Deutsche Welle de, "Galip Ukrayna ve ... İstanbul" başlıklı haberinde Ukrayna'ın yarışmayı "folklorik şov ve güzel bacaklar" ile kazandığını öne sürdü. 
     Türkiye'nin "büyük bir şov ve rürya gibi manzaralar" sunduğunu belirten DW, "Türkiye yıllardır AB'nin kapılarının açılması için mücadele veriyor. Eğer karar hafif müziği sevenlere kalsa 15 Mayıs'da başarırdı" yorumunu yaptı. DW şöyle devam etti 
     "Uluslararası şarkı yarışmasının Türk organizatörleri, dünya çapındaki 150 milyon izleyiciye ülkenin tarihi zenginliklerinin ufak bir kısmını sundular, görkemli kentler, kuleler, minareler ve köprüler, neşesiyle büyük sempati uyandıran bir şov sundular." 

ANKA 

     
</TEXT>
</DOC>
