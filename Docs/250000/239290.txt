<DOC>
<DOCNO> 239290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun24.html </URL>
<DATE> 2004/05/12/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Vatikan Dışişleri Bakanı Irak'taki Amerikan işkencesi 11 Eylül'den beter 
</HEADLINE>
<TEXT>

     Vatikan Dışişleri Bakanı Başpiskopos Giovanni Lajolo, ABD'nin Irak'taki işgal yönetimi altında tutsaklara yapılan işkencenin, ABD için 11 Eylül'den daha büyük darbe olduğunu vurguladı. 
     Vatikan Dışişleri Bakanı Başpiskopos Lajolo, İtalya'nın başkenti Roma'nın köklü gazetesi La Repubblica'ya verdiği mülakatta, ABD'nin tarihinde karşılaştığı en vahim terör eylemi olan, 3 bin kişinin öldüğü New York ve Washington'a yönelik 11 Eylül 2001'in terör darbesinin, teröristlerce girişildiğini, oysa bugün ABD'nin kendi eliyle Irak'ta kendine daha büyük darbeyi vurmakta olduğunu'' söyledi. 
     La Repubblica'nın bugünkü sayısında ''Irak'taki işkenceler, Batı ülkeleri ve Hıristiyanlığa düşmanlığı artıracaktır'' diyen Lajolo, Arap ülkeleri dünyasındaki aydınların ''işkence gibi suçların demokrasilerde saklanamayacağını ve layık oldukları cezayı bulacaklarına inanabileceklerini ama geniş halk kitlelerinin bu düşünceye kendilerini zorlayamayacaklarını, batılı ülkelere kin besleyeceklerini ve Batı'nın Hıristiyanlıkla özdeşleştiğini hatırlatma gereğini duydu. 
     Vatikan Dışişleri Bakanı Başpiskopos Lajolo, Bağdat Ebu Garib cezaevindeki işkenceler su yüzüne çıktığında hemen yanıt vererek tüm sorumluların ve komutanlarının amirlerinin cezalandırılması gerektiğini belirtmişti. 
     
     VATİKAN GAZETESİ 
     Vatikan'ın gazetesi L'Osservatore Romano, tasmayla Iraklı esiri tutan Amerikalı askeri göstererek Washington yönetimini ve Amerikan savunma bakanlığı Pentagon'u en sert dille eleştirdi. 
     Vatikan Dışişleri Bakanı Lajolo, ABD'nin Irak'ta en kısa zamanda, kendi yurdunda İngilizce değil Arapça konuşan devlet başkanına yönetimi terk ederek ülkenin aydınlığa ulaşmasına hizmet etmesi gerektiğini söyledi. 
     ABD Başkanı George Bush, 4 Haziran'da Papa II. Jean Paul ile Vatikan'da görüşecek. 
     
</TEXT>
</DOC>
