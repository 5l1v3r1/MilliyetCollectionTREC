<DOC>
<DOCNO> 239522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonyas07.html </URL>
<DATE> 2004/05/12/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
ABD'de plajlarda sigara yasağı yayılıyor... 
</HEADLINE>
<TEXT>

     ABD'de plajlarda sigara yasağı yayılıyor. 
     Santa Monica ve Los Angeles belediyelerinin geçen ay plajlarda sigarayı yasaklayan kararlarından sonra, ünlü Malibu plajlarında da sigara yasağı geliyor. 
     Los Angeles'in batısındaki Malibu belediyesi meclisi, halka açık plajlarda sigara içilmesinin yasaklanmasını öngören karar tasarısını dün akşam kabul etti. Tasarı, 24 Mayıs'ta ikinci kez oya sunulacak ve yine kabul görürse, 1 ay sonra yürürlüğe girecek. 
     Meclisin hukuk danışmanı, batı kıyılarının incisi olarak nitelendirdiği Malibu plajlarının sigara izmaritleriyle kirlendiğini, kumsala gönül verenlerin, tiryakilerin dumanından rahatsız olduğunu söyledi ve ''Gücümüz yettiğince her yeri temizlemek istiyoruz'' dedi. 
     Kaliforniya eyaletinde 10 yıl önce sigarayla mücadeleye kapsamında ilk olarak bar ve lokantalarda sigara yasaklanmıştı. 
     
</TEXT>
</DOC>
