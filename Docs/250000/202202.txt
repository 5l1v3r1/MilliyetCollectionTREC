<DOC>
<DOCNO> 202202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sondun38.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den Aliyev'e vefa 
</HEADLINE>
<TEXT>

     Eski Azerbaycan Cumhurbaşkanı Haydar Aliyev'in cenaze törenine Türkiye en üst düzey protokolle katıldı. Cumhurbaşkanı Ahmet Necdet Sezer, Başbakan Recep Tayyip Erdoğan, Genelkurmay Başkanı Orgeneral Hilmi Özkök ve çok sayıda bakan ve milletvekili, Aliyev'i son yolculuğuna uğurlamak için dün Bakü'deydi. 
     Sezer, Türkiye'den ayrılmadan önce yaptığı açıklamada, "Türk ulusu, dost ve kardeş Azerbaycan ulusunun derin acısını içtenlikle paylaşmaktadır. Sayın Haydar Aliyev'in değerli katkılarıyla iki ülke arasında başlatılan ortak satırlar dost ve kardeş Türkiye ile Azerbaycan'ı birbirine daha da yakınlaştırmış, ülkelerimiz arasındaki ilişkilerin sarsılmaz temeller üzerine kurulduğunu bir kez daha kanıtlamıştır" dedi. 
     Sezer ve Özkök'ün ardından Bakü'ye uçan Erdoğan'a gezisinde Başbakan Yardımcısı Abdüllatif Şener, Devlet bakanları Mehmet Aydın, Beşir Atalay, Kürşad Tüzmen Adalet Bakanı Cemil Çiçek, Milli Savunma Bakanı Vecdi Gönül, Sağlık Bakanı Recep Akdağ, Ulaştırma Bakanı Binali Yıldırım, Tarım ve Köyişleri Bakanı Sami Güçlü, Çevre ve Orman Bakanı Osman Pepe ile bazı milletvekilleri ile bürokratlar eşlik etti. 
     Erdoğan ve beraberindeki heyeti taşıyan uçak kalkıştan önce sıkı bir kontrolden geçirilirken, köpeklere bomba araması yaptırıldı. 
     
</TEXT>
</DOC>
