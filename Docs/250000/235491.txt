<DOC>
<DOCNO> 235491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun04.html </URL>
<DATE> 2004/04/28/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Tayland'da güvenlik güçleri 58 kişiyi öldürdü... 
</HEADLINE>
<TEXT>

     Tayland'da iki eyalette güvenlik güçlerinin 58 kişiyi öldürdüğü bildirildi. 
     Yala eyaleti Valisi Boonyasidh Suwannarat, eyalette bu sabaha çok sayıda polis karakoluna saldırı düzenleyen isyancılardan 45 kişinin öldürüldüğünü söyledi. 
     Saldırılarda bir de polisin öldüğü bildiriliyor. 
     Başkent Bangkok'un 1300 kilometre güneyinde, nüfusunun büyük çoğunluğu Müslüman olan Yala eyaletinde öldürülenlerden çoğunun genç olduğu belirtiliyor. 
     Bu arada Yala eyaletine komşu Pattani eyaletinin polis müdürü Paitoon Pattanasopon ise güvenlik noktalarına saldıran isyancılardan 13'ünün öldürüldüğünü söyledi. 
     Tayland'ın Müslümanların çoğunlukta olduğu güneydeki eyaletleri Pattani, Naratwihat ve Yala'daki şiddet olaylarından ayrılıkçı Müslüman örgütler sorumlu tutuluyor. 
     Tayland'da bu yıl ayrılıkçı örgütlerin düzenlediği saldırılarda çoğu polis, asker, Budist rahip ve köy muhtarı olmak üzere onlarca kişi öldü. 
     Taylandlı bazı yetkililer, ayrılıkçı örgütlerin El Kaide ile bağlantısı olduğunu ileri sürüyor. 
     
</TEXT>
</DOC>
