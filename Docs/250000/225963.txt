<DOC>
<DOCNO> 225963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonyas11.html </URL>
<DATE> 2004/03/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kürtaj, göğüs kanseri riskini artırmıyor 
</HEADLINE>
<TEXT>

     İngiliz bilim adamlarının araştırmasında, kürtajın göğüs kanseri riskini artırmadığı belirlendi. 
     Dünya çapında 44 bin kadın üzerinde yapılan araştırmanın sonucu, bilim dergisi Lancet'te yayımlandı. 16 ülkede yapılan ayrı araştırmanın sonuçlarını da gözden geçiren İngiliz bilim adamları, daha önce yapılan araştırmalarda yanlış sonuçlara varıldığını, bunda da muntemelen araştırmacıların dayandıkları istatistiklerin güvenilirliğinin rol oynadığını savundular. 
     Oxford Üniversitesi bilim adamlarından Prof. Sir Richard Doll, ilk kez bu kadar çok sonucun bir araya getirildiğini ve karşılaştırmalı olarak değerlendirildiğini belirtirken, ''Bu nedenle de bu araştırmanın sonuçlarına güvenebileceğimizi düşünüyoruz ve varılan sonuç, kürtajın göğüs kanseri riskini artırmadığıdır'' diye konuştu. 
     
</TEXT>
</DOC>
