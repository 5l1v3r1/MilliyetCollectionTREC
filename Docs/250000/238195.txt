<DOC>
<DOCNO> 238195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonspo33.html </URL>
<DATE> 2004/05/07/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Şaziye Fenerbahçe'de... 
</HEADLINE>
<TEXT>

     Türkiye Bayanlar Basketbol Ligi'nin 2003-2004 sezonu şampiyonu Fenerbahçe, BOTAŞ Sporlu milli oyuncu Şaziye İvegin'i transfer etti. 
     Transfer çalışmalarını sürdüren sarı-lacivertliler, Şaziye ile bugün 1 yıllık sözleşme imzaladı. 
     1982 doğumlu ve 1.82 metre boyundaki Şaziye, Fenerbahçe gibi büyük bir camiaya geldiği için mutlu olduğunu ve sarı-lacivertli kulüpte büyük başarılara imza atmak istediğini söyledi. 
     Fenerbahçe Bayan Basketbol Şubesi Sorumlusu Işık Eyigüngör de Şaziye'nin koyu bir Fenerbahçeli olduğunu ifade ederek, ''Kendisine İtalya'dan da teklifler vardı. Artık ait olduğu renklere hizmet verecek. Hedefimiz gelecek sezon Avrupa'da ve Türkiye'deki kupaları almak'' dedi. 
     Fenerbahçe'nin gelecek sezon için yabancı oyuncularından yalnızca Donaphin ve Yulia ile yollarına devam etmeyi düşündüğü öğrenildi. 
     
</TEXT>
</DOC>
