<DOC>
<DOCNO> 226898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy10.html </URL>
<DATE> 2004/03/30/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Ecevit DSP iktidarının ilk adımı atıldı, sandığa gitmeyenlerin oyu bizim 
</HEADLINE>
<TEXT>

     DSP Genel Başkanı Bülent Ecevit, yerel seçim sonuçlarını değerlendirirken, "Sandığa gitmeyen seçmenlerin büyük çoğunluğunun gönlü DSP'dedir" dedi. 
     Ecevit, seçim sonrası yaptığı ilk açıklamada yerel seçim sonuçlarının partisini yeterince tatmin etmediğini belirttti. Ecevit, "Ancak göreceli de olsa seçimlerde oyumuz iki misli artmıştır. Başta Eskişehir, Bartın ve Ordu illeri olmak üzere bazı ilçe ve beldelerde seçimi DSP'li adaylar kazanmıştır" dedi. 
     Ecevit hem 3 Kasım, hem de 28 Mart seçimleri öncesinde büyük bir haksızlığa uğratıldıklarını, partisinin önünün 3 Kasım'daki gibi yerel seçimler öncesinde kesilmek istendiğini söyledi. Anketleri de eleştiren Ecevit şunları söyledi 
     "Hem sahte anketler, hem de kasıtlı yayınlarla DSP'nin hiçbir şansı yok propagandası pompalanmıştır. Dolayısıyla sandığa gitmeyen seçmenlerin sayısı bu seçimlerde daha da artmıştır. Ben inanıyorum ki, sandığa gitmeyenlerin büyük çoğunluğunun gönlü DSP'dedir. Yerel seçim sonuçları da göstermiştir ki, ülkemiz 3 Kasım baskın seçimlerine sürüklenmeseydi, DSP bugünkünden çok daha yüksek oranlara erişmiş olacaktı." DSP'inin tüm engellemelere karşın, doğrultu tutarlılığından ödün vermeksizin yoluna devam edeceğini belirten Ecevit, "Ben, yerel seçimler öncesinde, Bu seçimlerde yeteri kadar destek alamasak bile tekrar DSP iktidarının kapısını açacağız demiştim. Sonuçlar, bizim için tatmin edici olmasa da bu adımı atmamızı sağlamıştır" dedi. 
     
     EN BÜYÜK BOŞLUK SOLDA 

     Sonuçların siyasal yaşamdaki en büyük boşluğun solda olduğunu ortaya çıkardığını vurgulayan Ecevit, sola yeni hedefler getiren tek partinin DSP olduğunu, bundan sonra da yeni hedefler getirmeye devam edeceğini çünkü DSP'nin yerini hiçbir partinnin dolduramadığını savundu. Ecevit, "Çok iyi çalıştığı için DSP örgütünü de kutladı. 
     

     
</TEXT>
</DOC>
