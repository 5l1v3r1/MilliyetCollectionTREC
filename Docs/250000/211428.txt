<DOC>
<DOCNO> 211428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sondun19.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hangi ülkeler Saddam'dan rüşvet aldı 
</HEADLINE>
<TEXT>

     Irak Petrol Bakan Yardımcısı Aldulhasip Selman, Petrol Bakanlığı'nda ele geçirilen belgelerde, birçok ülkenin devrik lider Saddam Hüseyin'den rüşvet aldığının görüldüğünü bildirdi. 
     Khabat gazetesinin haberine göre, Selman, belgelerin, Saddam rejimini rüşvet karşılığı destekleyen ülke ve kişilerin ismini gösterdiğini belirtti. 
     Belgelerdeki ülke ve isimlerin uygun zamanda açıklanacağını ifade eden Selman, araştırmaların devam ettiğini kaydetti. 
     Selman, araştırmaların tamamlanmasından sonra, bu ülke ve kişiler hakkında dava açılacağını da ifade etti. 
     Bu arada, Ürdün'de bazı işadamlarının, Saddam rejiminden rüşvet aldıklarını itiraf ettikleri belirtildi. 
     
</TEXT>
</DOC>
