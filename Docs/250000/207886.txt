<DOC>
<DOCNO> 207886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun17.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yine olay İşsizlik protestosu, bombalama, saldırı... 
</HEADLINE>
<TEXT>

     Irak'ın kuzeyindeki Musul'da, Irak Kürdistan Yurtseverler Birliği'nin IKYB bürosuna saldırı düzenlendi. 
     IKYB yetkilileri, bu sabah büroya 4 havan topu mermisi atıldığını söyledi. 
     Saldırıda ölen ya da yaralanan olmazken, binanın hasar gördüğü kaydedildi. 
     Bu arada, güneydoğudaki Amara kasabasında, iş isteyen Iraklılar yine toplanarak, İngiliz askerlerine taşlı saldırı düzenledi. 
     Bölgeden sorumlu İngiliz 1. Hafif Piyade Taburu ve ABD önderliğindeki işgal gücünün bürolarının bulunduğu binaya girmeye çalışan Iraklılara askerler engel oldu. 
     Amara'da dün, koalisyon yönetiminin, bu ayın başından itibaren iş bulma sözünü yerine getirmemesini protesto eden kişilerle Iraklı ve İngiliz güvenlik güçleri arasında çıkan çatışmada 6 protestocu ölmüş, 15 kişi de yaralanmıştı. 
     Öte yandan, Amerikan Donanması, Körfez'de demirli USS Enterprise gemisinden havalanan uçakların, direnişçilerin Irak'ın kuzeyindeki Balad yakınlarında bulunan mevzilerini bombaladığını açıkladı. 
     F A-18 Hornet tipi uçakların, önceki gün mevzilere yüzlerce kilo güdümlü bomba bıraktığı belirtildi. 
     
</TEXT>
</DOC>
