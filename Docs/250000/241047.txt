<DOC>
<DOCNO> 241047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur18.html </URL>
<DATE> 2004/05/18/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Uyuşturucuyu cinsel organına saklayarak Türkiye'ye sokmuş... 
</HEADLINE>
<TEXT>

     Marmaris'te, otel odasında ele geçirilen uyuşturucuyu, İngiliz kadının bir hafta önce cinsel organında saklayarak Türkiye'ye soktuğu belirlendi. 
     Alınan bilgiye göre, Marmaris İlçe Jandarma Komutanlığı ekipleri, Kemal Seyfettin Elgin Bulvarı'ndaki Atlas Otel'de meydana gelen hırsızlık olayıyla ilgili olarak İngiliz Elanie Stephanie L.'yi 49 gözaltına almak istedi. Ekipler, bu sırada kadının ağzına bir madde attığını gördü. Yapılan müdahaleyle çıkarılan poşetin içerisindeki maddenin esrar olduğu tespit edildi. 
     Gözaltına alınan İngiliz kadının kaldığı Villa Mine Otel'deki odasında yapılan aramada, 1 adet ecstacy hap, naylon poşet içerisinde 1.14 gram uyuşturucu madde, uyuşturucuyu inceltmeye yarayan maket bıçağı ve uyuşturucunun burundan alınmasını sağlayan pipet parçası bulundu. 
     İngiliz Elanie Stephanie L, emniyetteki ifadesinde, 20 yıldır uyuşturucu kullandığını, kendi ülkesinde tedavi gördüğünü, tatil yapmak amacıyla 11 Mayıs 2004'te Türkiye'ye giriş yaptığını ve uyuşturucuyu cinsel organında saklayarak getirdiğini söyledi. 
     Zanlı hakkında ayrıca, Atlas Otel'de bir başka İngiliz kadına ait, cebinde 40 pound bulunan şortu çalması olayıyla ilgili de işlem yapılacağı bildirildi. 
     
</TEXT>
</DOC>
