<DOC>
<DOCNO> 222194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun18.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam mı Avrupa'da en fazla El Kaide operasyonu İspanya'da... 
</HEADLINE>
<TEXT>

     ABD'de 11 Eylül 2001'de düzenlenen saldırılardan sonra Avrupa'da terör örgütü El Kaide'ye yönelik en fazla operasyonun İspanya'da yapıldığı bildirildi. 
     11 Eylül saldırılarından sonra İspanya'da 63 El Kaide üyesinin tutuklandığı, bunların arasında El Kaide'nin İspanya sorumlusu olduğu belirtilen ''Ebu Dahdad'' takma adlı İman Eddin Barakat Yarbas'ın da bulduğu kaydedildi. 
     Tutuklananlardan ''Ebu Talha'' takma adlı Muhammed Galeb Kalaje'nin de, örgütün önemli finans sağlayıcısı olduğu belirtildi. 
     Öte yandan, 11 Eylül saldırılarının son hazırlıklarının İspanya'da yapıldığı iddia ediliyor. 
     11 Eylül 2001'de New York'taki ikiz kulelere ve Washington'da Pentagon'a yapılan saldırıların ''beyni'' olarak gösterilen Pakistanlı Remzi Bin El Şayba'nın, Mısırlı Muhammed Atta ve diğer 3 El Kaide üyesiyle Temmuz 2001'de İspanya'nın güneyindeki Tarragona kentinde toplandığı ve saldırılara son şeklini verdiği kaydediliyor. 
     Bu arada, Madrid'de 3 trene yönelik saldırılarla ilgili tutuklanan 3 Faslı, 2 Hintli 5 kişinin sorguları sürüyor. 
     Polis, trenlere sırt çantaları içinde yerleştirilen bombaları patlatmada kullanılan cep telefonlarından birinin, tutuklulardan birisi tarafından Alcorcon'da satın alındığını açıkladı. 
     Polisin, 5 tutuklu ve gözaltına alının Hint asıllı 2 İspanyol ile ilgili başkentte bazı evlere baskın düzenlediği belirtildi. 
     
</TEXT>
</DOC>
