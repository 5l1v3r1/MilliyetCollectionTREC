<DOC>
<DOCNO> 229718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sontur25.html </URL>
<DATE> 2004/04/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Güldünya'yı töre için öldüren kardeşleri yakalandı 
</HEADLINE>
<TEXT>

     Küçükçekmece'de yaklaşık 2 ay önce evlilik dışı çocuk doğurduğu gerekçesiyle önce bacaklarından kurşunlanan, ardından da tedavi gördüğü hastanede vurularak öldürülen Güldünya Tören'in katil zanlısı olarak aranan 2 kardeşi, Bağcılar'da yakalandı. 
     AA muhabirinin aldığı bilgiye göre, Güldünya Tören'in 22 , 25 Şubat 2004 tarihinde Küçükçekmece'de yol ortasında bacağından vurulması, ardından da tedavi amacıyla yatırıldığı Bakırköy Dr. Sadi Konuk Eğitim ve Araştırma Hastanesi'nde başından kurşunlanarak öldürülmesine ilişkin çalışmaları sürdüren Asayiş Şube Müdürlüğü Cinayet Büro Amirliği ekipleri, olayın failleri oldukları gerekçesiyle aranan kardeşleri F.T. 17 ve İrfan Tören'i 24 Bağcılar'da saklandıkları bekar evinde gözaltına aldı. 
     Asayiş Şube Müdürlüğü'ne getirilen bu kişilerden F.T, yaşı küçük olduğu için Bakırköy İlçe Emniyet Müdürlüğü Çocuk Büro Amirliği'ne gönderildi. 
     Zanlı İrfan Tören'in sorgusunu Asayiş Şube Müdürlüğü'nde sürdüren polis, aynı olaya ilişkin amca Mehmet Tören'i de yakalamaya çalışıyor. 
     Bu arada, zanlılarla birlikte ele geçirilen ve olayda kullanıldığı tahmin edilen bir tabanca da balistik incelemeye alındı. 
     
</TEXT>
</DOC>
