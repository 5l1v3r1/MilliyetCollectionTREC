<DOC>
<DOCNO> 206650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sontur35.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanlığı'ndan kınama 
</HEADLINE>
<TEXT>

     Dışişleri Bakanlığı, Avrupa Halk Partisi ve Avrupalı Demokratlar Grubu Başkanı Hans Gert Poettering'in, Brüksel'deki Avrupa Parlamentosu binasında bulunan bürosuna bombalı mektup gönderilmesini kınadı. 
     Bakanlıktan yapılan yazılı açıklamada, terörist saldırı nedeniyle üzüntü duyulduğu belirtildi ve ''Avrupa Parlamentosu'nu ve bu kurumun temsil ettiği Avrupa demokrasisi ve Avrupa vatandaşları ile Birliğin değerlerini hedef alan bu terörist saldırıyı nefretle kınamaktayız'' denildi. 
     Açıklamada, ''Türkiye, kaynağı, gerekçesi ve amacı ne olursa olsun, terörizmin her türüne en güçlü şekilde karşı çıkmaktadır. Terörizme karşı mücadelede uluslararası işbirliğinin önemini daima ön planda tutan Türkiye, bu konuda somut ve etkin adımların kararlılıkla atılmasını savunmaktadır'' ifadeleri kullanıldı. 
     
</TEXT>
</DOC>
