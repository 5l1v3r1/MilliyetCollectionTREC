<DOC>
<DOCNO> 233726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/yasam/yas03.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da bir 'korku zindanı' 
</HEADLINE>
<TEXT>

   350 yataklı bir hapishanede tutulan 1400 mahk m ayaklandı. Mahk mlar öldürdükleri 8 kişiden ikisini parçalayıp dışarı attı 
      DIŞ HABERLER SERVİSİ 
   
   Brezilya'nın Rondonia eyaletindeki Urso Branco cezaevinde geçen cuma günü çıkan ayaklanma devam ederken, isyancılar öldürdükleri 8 kişiden ikisini parçalayıp cezaevinin çatısından dışarıya fırlattı. 
   Cezaevindeki koşulların iyileştirilmesi için isyan çıkaran mahk mlar, eyalet valisinin kendileriyle görüşmemesi halinde cezaevinin çatısına astıkları diğer iki mahk mun cesedini de parçalayacaklarını açıkladı. 
   
   İçerisi tıklım tıklım dolu 
   173 mahk m yakınının da gönüllü olarak cezaevinde bulunduğunu ve isyancı mahk mlara destek verdiğini belirten eyalet yetkilileri, cezaevi yönetimini değiştirmeyi ve mahk mların çocuklarının ayda bir kez cezaevini ziyaret etmelerine izin vermeyi kabul etti. 
   Rodonia eyaleti valisi Ivo Cassol ve Brezilya hükümeti insan hakları bürosundan bir yetkiliyle doğrudan görüşme talepleri henüz karşılanmazken, mahk mlara pazar gününden bu yana yiyecek, elektrik ve su verilmiyor. 
   Mahk mlar, cezaevindeki yaşam koşullarının iyileştirilmesini, yönetimin görevden alınmasını, cezalarının gözden geçirilmesini, cezalarını çekenlerin serbest bırakılmasını ve cep telefonu kullanmalarına izin verilmesini istiyor. 350 yataklı Urso Branco Cezaevi'nde 1400 mahk m bulunuyor. 
   
   
</TEXT>
</DOC>
