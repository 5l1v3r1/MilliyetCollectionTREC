<DOC>
<DOCNO> 208483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/siyaset/siy20.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   2000'i aşana belediye    ANKARA Milliyet 

   Hükümet, Cumhurbaşkanı Ahmet Necdet Sezer'in bazı belediyelerin kaldırılmasına ilişkin yasayı veto etmesinin ardından, bu kez aynı değişikliği içeren Yerel Yönetim Reformu çalışmalarına hız verdi. Yerel Yönetim Reformu tasarısında da nüfusu 2000'in altında olan belediyelerin kaldırılması öngörülürken, büyükşehir statüsü "bir milyon nüfusa sahip olma" koşuluna bağlanıyor. 
   
   OHAL'e Sezer rötuşu    ANKARA Milliyet 

   TBMM Plan ve Bütçe Komisyonu, OHAL'de silah ruhsatlarını düzenleyen yasayı veto gerekçesini dikkate alarak yeniden kabul etti. OHAL'in bittiği tarihten itibaren 45 gün içinde başvurarak taşıma ruhsatlarını bulundurma ruhsatına çevirmeyenlere, yasanın yürürlüğe girmesiyle altı ay içinde müracaat etmeleri halinde yeni hak tanınacak. 
   
   Kürtçe toplantıya hapis    ANKARA ANKA 

   HAK PAR Genel Başkanı Abdulmelik Fırat'a, Şanlıurfa'daki basın toplantısında yaptığı Kürtçe konuşma için 6 ay hapis cezası verildi. Ceza, daha sonra para cezasına çevrildi. Ayrıca, partinin eski genel başkan yardımcısı İbrahim Güçlü de 3 Kasım seçimleri öncesi Diyarbakır'daki Kürtçe konuşma nedeniyle 6 ay hapis ve 218 milyon 103 bin lira para cezasına çarptırıldı. Güçlü'nün cezası 647 sayılı yasa gereği ertelendi. 
   
   'Kemalizm suçlu değil'    İslam ve Demokrasi Araştırmaları Merkezi CSID ile Liberal Düşünce Topluluğu'nun LDT düzenlediği "İslam ve Demokrasi" konulu toplantıda konuşan Başbakan Yardımcısı Mehmet Ali Şahin "İslamın çıkarları için kullananlara karşı demokrasiyi kullanmamızın zamanı geldi" dedi. LDT Başkanı Atilla Yayla da, "80 yıldaki yanlışlarda Kemalizm'e fatura kesmek gerektiğini de düşünmeliyiz" dedi. 
   
      

   
   
</TEXT>
</DOC>
