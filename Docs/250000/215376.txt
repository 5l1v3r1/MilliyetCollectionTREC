<DOC>
<DOCNO> 215376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/spor/bnba.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçlük kralı Lenard 
</HEADLINE>
<TEXT>

   Stojakoviç'in iki yıllık ambargosunu kıran Denverlı oyuncu, All-Star'daki yarışmayı önde göğüsledi. Smaç mücadelesini Indianalı Jones kazandı 
      
   Üçlü final 
   NBA All Star Şöleni etkinliklerinin 2. gününde yapılan 3 sayılık atışlar yarışmasında birinciliği, Denver Nuggets'dan Voshon Lenard, smaç yarışmasında da Indiana Pacers'dan Fred Jones kazandı. 6 sporcunun katıldığı 3 sayılık atışlar yarışmasında, son iki yılın birincisi Sacramento Kings'in Sırp forveti Predrag Stojakoviç, Philadelhia 76ers'dan Kyle Korver ve Denver Nuggets'dan Voshon Lenard finale kaldı. 
   
   18 puan aldı 
   1992 yılından sonra bu yarışmayı üst üste 3 kez kazanan ilk isim olmak için sahaya çıkan Stojakoviç, finalde son 7 atışından 6'sını kaçırınca, 16 puanla 2. olabildi. Voshon Lenard'ın 18 puanla birinciliği aldığı yarışmada, Kyle Korver da 15 puanla üçüncülüğü elde etti. Smaç yarışmasında ise son 2 sezonu birincisi Jason Richardson, bu kez finalde Indiana Pacers'ın oyun kurucusu Fred Jones'a geçildi. 
   
   
</TEXT>
</DOC>
