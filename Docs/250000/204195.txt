<DOC>
<DOCNO> 204195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo06.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 BÖYLE GEÇTİ... 
</HEADLINE>
<TEXT>

     Türkiye ve dünyada 2003 yılı sporda önemli olaylarla ve Türkiye'nin uluslararası alanlardaki başarılarıyla geçerken, yılın ilk 2 ayında Türkiye, UEFA Kupası'nda Beşiktaş'ın, 4. turda Çek rakibi SK Slavia Prag'ı eleyerek tarihinde ilk kez çeyrek finale yükselmesi ve Bilardo Milli Takımı'nın Almanya'da Dünya 3 Bant Şampiyonası'nda şampiyonluğa ulaşmasıyla sevindi. 
     Yılın ilk 2 ayında dünyada ve Türkiye'deki önemli spor olaylarının kronolojisi şöyle 
     OCAK 
     2-5 Çek Cumhuriyeti'nin Brno kentindeki Avrupa B Kategorisi Tekerlekli Sandalye Basketbol Şampiyonası'nda milli takım, 3 galibiyet ve 2 yenilgi alarak 2. oldu ve A Kategorisi'ne yükseldi. 
     7-12 İzmir, Aydın ve Denizli'deki 2. Uluslararası Ege Kupası B Gençler Futbol Turnuvası'nda, finalde Çek Cumhuriyeti'ni 1-0 yenen Türkiye şampiyon, Belçika'yı 3-2 yenen Fransa da 3. oldu. 
     8-12 Erkeklerde Almanya'nın Heidelberg, bayanlarda da Rusya'nın başkenti Moskova'daki Avrupa Yıldızlar Voleybol Şampiyonası elemelerinde Türkiye, bayanlarda 2., erkeklerde de 3. olarak finallere kalamadı. 
     11-12 Portekiz'in başkenti Lizbon'daki Avrupa Bayanlar Masa Tenisi İkinci Ligi müsabakalarında Türkiye, 1 galibiyet ve 2 yenilgiyle 3. olarak birinci lige çıkamadı. 
     12 Hentbolda Bayanlar Avrupa Çalenç Kupası'nın 3. turunda Kastamonu Gençlik Merkezi, İsveçli rakibine 2 maçta da yenilerek elenirken, Avrupa Şampiyonlar Ligi 1. ön eleme turunda Yunanlı rakibine elenerek mücadelesini EHF Kupası'nda sürdüren TMO, bu kupada da 2. turda Sloven rakibini elemesine karşın, 3. turda İspanyol rakibine 2 maçta da yenilerek elendi. 
     16 Voleybolda Bayanlar Avrupa Konfederasyon Kupası'nda Yeşilyurt ve Karşıyaka, eleme gruplarında ilk sırayı alıp 3. tura çıkmalarına karşın, bu turda İtalyan ve İspanyol rakiplerine elendiler. 
     18 Türkiye Kulüplerarası Kros Ligi'nde 2002-2003 sezonu şampiyonluklarını, erkeklerde İstanbul Büyükşehir Belediyesi, bayanlarda da BUSKİ Spor kazandı. 
     - 6. Avrupa Erkekler Hentbol Şampiyonası Eleme Grubu'nda Türkiye, 5 galibiyet, 1 yenilgi, 10 puan ve averajla grup birincisi olup play-off'a yükseldi. 
     1-19 25. Uluslararası Paris-Dakar Rallisi'nde birincilikleri, otomobilde Japon Hiroshi Masouka, Mitsubishi, motosiklette de Fransız Richard Sainct, KTM marka araçlarıyla kazandılar. 
     18-19 Fransa'daki Uluslararası Paris Açık Karate Turnuvası'nda Türkiye, artı 60 kiloda Meral Ölmez ile 1 birincilik, ayrıca 1 ikinci, 2 de üçüncülük elde etti. 
     19 Sevilla kentindeki 21. Uluslararası İspanya Kros Yarışmaları'nda, Türk atleti Elvan Abeylegesse, Etiyopya ve Kenyalı atletlerin ardından 3. oldu. 
     22 Voleybolda Avrupa Şampiyonlar Ligi'nde erkeklerde Erdemirspor ve Ankara SSK Spor, gruplarında 1'er galibiyet, 5'er yenilgi ve 7'şer puanla, bayanlarda da Eczacıbaşı, 6 yenilgi ve 6 puanla sonuncu, Vakıfbank Güneş Sigorta ise 2 galibiyet, 4 yenilgi ve 8 puanla 3. olarak elendi. 
     25 33. Avrupa Erkekler Basketbol Şampiyonası yarı final elemelerinde Türkiye, grubunda 7 galibiyet, 3 yenilgi ve 17 puanla, 19 puanlı Litvanya'nın ardından 2. olarak finallere kaldı. 
     13-26 Sezonun ilk ''Grand Slam'' mücadelesi olan 91. Avustralya Açık Tenis Turnuvası'nda şampiyonlukları, tek erkeklerde ABD'li Andre Agassi 4., tek bayanlarda da ABD'li Serena Williams, ilk kez kazandı. Melbourne 
     16-26 İtalya'nın Tarvisio kentindeki 21. Dünya Üniversiteler Yaz Spor Oyunları'nda Türk sporcuları başarılı olamazlarken, Rusya, 11 altın, 10'ar gümüş ve bronz madalyayla birinciliği, Ukrayna, 7 altın, 4 gümüş ve 3 bronz madalyayla 2.liği, Çin Halk Cumhuriyeti de 6 altın, 2'şer de gümüş ve bronz madalyayla 3.lüğü aldı. 
     19-26 Avustralya'nın Tasmanya adasındaki Hobart kentindeki Dünya Dragon Sınıfı Yelken Şampiyonası'nda Alman ve Avustralya ekipleri ilk 3 sırada yer alırken, Türk ekibi ise 19. sırada kaldı. 
     20-26 İsveç'in Malmö kentindeki Avrupa Artistik Buz Pateni Şampiyonası'nda Rusya, 4 altın, 1 gümüş ve 2 bronz madalya kazanarak en başarılı ülke olurken, bayanlarda Rus Irina Slutskaya, 5. Avrupa şampiyonluğunu kazandı. Türk sporcu Tuğba Karademir ise bayanlarda 26. sırayı aldı. 
     21-26 İzmit'teki Dünya Gençler Buz Hokeyi Şampiyonası 3. Kategori müsabakalarında Türkiye, 2 galibiyet ve 2 yenilgiyle 3. olup 2. kategoriye çıkamadı. Güney Kore ise 4 maçını da kazanarak 1. Kategori'ye yükseldi. 
     25-26 Azerbaycan'ın başkenti Bakü'deki 1. Uluslararası BDT Tekvando Turnuvası'nda Türkiye, erkekler 80 kiloda Ali Özen ile 1 birincilik, ayrıca 3 üçüncülük kazandı. 
     29 Ümit Milli Futbol Takımı, İsrail ile Antalya'da yaptığı özel maçı 1-0 galip bitirdi. 
     28 ve 30 A Genç Milli Futbol Takımı, özel maçlarda Rusya ile Alanya'da golsüz, Serik'te ise 1-1 berabere kaldı. 
     28-31 Macaristan'ın Debrecen kentindeki uluslararası boks turnuvasında Türkiye, bayanlar 52 kiloda Sümeyya Kaya ile 1 birincilik, ayrıca 2 ikincilik ve 3 de üçüncülük kazandı. 
     ŞUBAT 
     20-2 Portekiz'deki 18. Dünya Erkekler Hentbol Şampiyonası'nda, finalde Almanya'yı 34-31 yenen Hırvatistan ilk kez şampiyon, İspanya'yı 27-22 yenen Fransa da 3.lüğü aldı. 
     1-2 İsveç'in Trelleborg kentindeki Uluslararası İsveç Tekvando Turnuvası'nda Türkiye, 9 birincilik, 5 ikincilik ve 3 üçüncülük kazanarak en başarılı ülke oldu. 
     8 Ağır sıklet Avrupa Profesyonel Boks Şampiyonu Sinan Şamil Sam, Almanya'nın başkenti Berlin'deki unvan maçında, İngiliz rakibi Denny Williams'ı 5. raundda nakavtla yenerek unvanını korudu. 
     5-9 Bosna-Hersek'in başkenti Saraybosna'daki Dünya Gençler Buz Hokeyi Şampiyonası 3. Kategori B Grubu müsabakalarında Türkiye, 1 galibiyet, 2 yenilgi alıp, 2 puan ve averajla 2. oldu ve elendi. 
     9 ABD Profesyonel Basketbol Ligi'nde NBA geleneksel olarak düzenlenen 52. Doğu-Batı karmaları All Star maçında Batı, Doğu'yu 2. uzatmada 155-145 yenerek 20. galibiyetini aldı. Maçta Kevin Garnett da ''en değerli oyuncu'' seçildi. 
     11 Erkek Masa Tenisi Milli Takımı, Avrupa Birinci Ligi'ndeki son maçında Portekiz'e deplasmanda 3-0 yenilerek ikinci lige düştü. 
     11 ve 12 A Milli Futbol Takımı, özel maçta Ukrayna ile İzmir'de golsüz berabere kalırken, ümit milliler de İzmir'de rakiplerini 4-2 yendi. 
     12 Voleybolda Erkekler Avrupa Konfederasyon Kupası'nda Ziraat Bankası, eleme grubunda 1. olup çıktığı 3. turda Belaruslu rakibini 2 maçta da yenerek elemesine karşın, çeyrek finalde İtalyan rakibine 2 maçta da yenilerek elendi. 
     15 Almanya'nın Leipzig kentindeki 1. Avrupa Kupası Salon Atletizm Yarışmaları'nda erkeklerde İspanya 56, bayanlarda da Rusya, 60 puanla birincilikleri kazandı. 
     3-16 İsviçre'nin Saint Moritz Kayak Merkezi'ndeki 27. Dünya Alp Disiplini Kayak Şampiyonası'nda Türk sporcuları başarılı olamazlarken, Avusturya, 3 altın, 5 gümüş ve 1 bronz ile birinciliği, Hırvatistan, 3 altınla 2.liği, ABD de 2'şer altın, gümüş ve bronz madalyayla 3.lüğü aldı. 
     13-16 Almanya'nın Mönchengladbach kentindeki Dünya Milli Takımlar 3 Bant Bilardo Şampiyonası'nda Türkiye, finalde Yunanistan'ı yenerek şampiyonluğu kazandı. 
     14-16 Teniste 14 ve 16 yaş grubu erkekler ve bayanlar Avrupa Kış Kupası Takım Şampiyonası eleme gruplarında Türkiye, dereceye giremeyerek elendi. 
     16 ve 20 A Genç Milli Futbol Takımı, özel maçlarda Burdur'da Ukrayna ile 1-1 berabere kalırken, Antalya'da Almanya'ya 2-0 yenildi. 
     22-23 Almanya'nın Hamburg kentindeki Uluslararası Otto World Cup Judo Turnuvası'nda Türkiye, erkeklerde artı 100 kiloda Selim Tataroğlu, bayanlarda da 48 kiloda Neşe Şensoy ile 2 ikincilik kazandı. 
     23 Hentbolda Bayanlar Avrupa Kupa Galipleri Kupası'nda Anadolu Üniversitesi, 3. turda İsrailli rakibini 2 maçta da yenerek elemesine karşın, 4. turda Rumen rakibine 2 maçta da yenilerek elendi. 
     - 23. Uluslararası Trabzon Yarı Maratonu'nda birincilikleri, erkeklerde Rus Yuri Tchisov, bayanlarda da Türk Ebru Kavaklıoğlu kazandı. 
     17-24 İtalya'nın Caserta kentindeki 3. Avrupa Salon Futbolu Şampiyonası'nda şampiyonluğu, finalde Ukrayna'yı 1-0 yenen İtalya, ilk kez kazandı. 
     25 A 2 Milli Futbol Takımı, Antalya'daki özel maçta İskoçya ile 1-1 berabere kaldı. 
     20 ve 27 Futbolda UEFA Kupası 4. turunda Denizlispor, Portekiz'in FC Porto takımına 6-1 ve 2-2'lik sonuçlarla elenirken, Beşiktaş ise Çek rakibi SK Slavia Prag'ı 0-1 ve 4-2'lik skorlarla eleyerek bu kupada ilk kez çeyrek finale çıktı. 
     26-27 Bursa'daki 20. Uluslararası Uludağ Çocuk Kupası Kayak Yarışmaları'nda İngiltere, 4 birincilik, 2 ikincilik ve 1 üçüncülükle en başarılı ülke olurken, Türkiye de 1'er birincilik ve ikinciliğin yanısıra 3 de üçüncülük elde etti. 
     MART 
     Spor etkinlikleri, 2003 yılının mart ayında Türkiye ve dünyada hareketlilik kazanmaya başlarken, bu ayda Türkiye, spor organizasyonları açısından önemli bir başarıya imza attı. 
     Uluslararası Otomobil Sporları Federasyonu tarafından Dünya Ralli Şampiyonası'nın bir ayağına ilk kez evsahipliği yapma hakkı verilen Türkiye, bu şansı ilk yılında iyi kullandı ve Antalya Kemer'de mükemmel bir organizasyon gerçekleştirerek otoritelerin beğenisini kazandı. 
     Bu ay ayrıca Yunanistan'ın başkenti Atina'daki Avrupa Gençler Tekvando Şampiyonası'ndan Türk sporcuları 3 altın madalyayla dönerken, tarihinde ilk kez UEFA Kupası'nda çeyrek finale yükselen Beşiktaş, İtalyan rakibi SS Lazio Roma'ya 2 maçta da yenilerek elendi. 
     Mart ayında dünyada ve Türkiye'deki önemli spor olaylarının kronolojisi şöyle 
     18-2 İtalya'nın Val Di Fiemme kentindeki 27. Dünya Kuzey Disiplini Kayak Şampiyonası'nda Türk sporcuları başarılı olamazlarken Norveç, 5 altın, 4 gümüş ve 7 bronz madalyayla birinciliği, Almanya da 3 altın ve 5 gümüş madalyayla 2.liği aldı. 
     27-2 Türkiye, Dünya Ralli Şampiyonası'nın bir ayağına 3. ayağına ilk kez Antalya'nın Kemer İlçesi'nde evsahipliği yaptı ve Türkiye Rallisi'ni, İspanyol sürücü Carlos Sainz kazandı. 
     28-2 Yunanistan'ın başkenti Atina'daki 14. Avrupa Gençler Tekvando Şampiyonası'nda Türkiye, 3'er altın ve gümüşün yanısıra 5 de bronz madalya kazanarak takım halinde 3. sırayı alırken, Almanya ise 4'er altın ve bronzun yanısıra 2 de gümüş madalyayla takım birinciliğini elde etti. 
     - Ankara'daki 31. Uluslararası Yaşar Doğu Büyükler Serbest Güreş Turnuvası'nda Türkiye, erkeklerde 3'er birincilik, ikincilik ve üçüncülük, bayanlarda da 2'şer birincilik ve ikinciliğin yanısıra 3 de üçüncülük kazanarak takım halinde erkeklerde ve bayanlarda birinciliği aldı. 
     1-2 Romanya'nın Pnadel kayak merkezindeki Balkan Kuzey Disiplini Kayak Şampiyonası'nda Türkiye, Sabahattin Oglago ile 1 altın, Kelime Aydın ile de 1 gümüş madalya kazandı. 
     - Macaristan'ın Szombathely kentindeki Uluslararası Macaristan Grand Prix Grekoromen Güreş Turnuvası'nda Türkiye, 2 adet 4.lük kazanırken, Rusya ise takım birinciliğini aldı. 
     - İtalya'nın Gioia Tauro kentindeki 3. Avrupa Atmalar Kış Şampiyonası'nda Türkiye, bayanlarda 1034 puanla 16., erkeklerde de 3 bin 8 puanla 7. olurken, erkeklerde Almanya 8 bin 402, bayanlarda da Rusya, 8 bin 238 puanla birincilikleri elde etti. 
     2 43. İngiltere Lig Kupası'nı, Galler'in Cardiff kentindeki finalde Manchester United'ı 2-0 yenen FC Liverpool, 7. kez kazandı. 
     4 Yunanistan'ın başkenti Atina'daki 10. Balkan Salon Atletizm Şampiyonası'nda Türk sporcuları, 1 Türkiye rekoru kırıp, 3'er gümüş ve bronz madalya kazandılar. 
     3 ve 5 A Genç Milli Futbol Takımı, Romanya ile deplasmanda yaptığı özel maçlarda 0-0 berabere kaldı ve 1-0 galip geldi. 
     8 Hentbolda Avrupa Erkekler Çalenç Kupası'nda Beşiktaş, 3. turda Kıbrıs Rum Kesimi, 4. turda da Polonyalı rakiplerini elemesine karşın, çeyrek finalde Yunanlı rakibine sayı averajıyla elendi. 
     6-9 Fransa'nın Nimes kentindeki 7. Dünya Salon Okçuluk Şampiyonası'nda Türkiye, büyük bayanlar olimpik yay takım müsabakalarında 1 gümüş madalya kazanırken, en başarılı ülke ise 6 altının yanısıra 2'şer de gümüş ve bronz madalya elde eden ABD oldu. 
     8-9 Bursa Uludağ'daki Balkan Kupası Kayaklı Koşu Yarışmaları'nda Türkiye, 3 altın, 2 gümüş ve 1 bronz madalya kazandı. 
     - Hollanda'nın Rotterdam kentindeki Uluslararası Hollanda Açık Karate Turnuvası'nda Türkiye, 3 birincilik, 1 ikincilik ve 4 de üçüncülük aldı. 
     - Voleybolda Bayanlar Avrupa ''Top Teams'' Kupası'nda şampiyonluğu, İsviçre'nin başkenti Bern'deki finalde Zeiler Köniz'i İsviçre 3-0 yenen RC Villebon 91 Fransa , 3.lüğü ise Arke Pollux Oldenzaal'ı Hollanda 3-2 yenen Eburon Tongeren Belçika kazandı. 
     İtalya'nın Perugia kentindeki Bayanlar Avrupa Konfederasyon Kupası finalinde ise İspanyol Hotel Contur Las Palmas'ı 3-0 yenen İtalyan Asytel Volley Novara şampiyonluğu, İspanyol Caja De Avila'yı 3-0 yenen İtayan Pallavolo Sirio Perugia da 3.lüğü elde etti. 
     9 Makedonya'nın başkenti Üsküp'teki 48. Balkan Kros Şampiyonası'nda Türkiye, genç erkekler takım dalında 1 altın, ayrıca 3 gümüş ve 2 bronz madalya elde etti. 
     11 20 Yaşaltı Ümit Milli Futbol Takımı, İstanbul'daki özel maçta Ukrayna'ya 2-0 yenildi. 
     11 ve 13 A Genç Milli Futbol Takımı, İstanbul'daki 2 özel maçta da Rusya ile golsüz berabere kaldı. 
     - B Genç Milli Futbol Takımı, özel maçlarda İsviçre'yi Akhisar'da 2-1, Manisa'da da 3-1 yendi. 
     13-16 Masa tenisinde Türkiye Kupası'nı, erkeklerde TED Kolejliler ve Gürhan Yaldız, bayanlarda da Anadolu Üniversitesi ve Nevin Mutlu kazandı. 
     - Romanya'nın başkenti Bükreş'deki Balkan Gençler ve Yıldızlar Eskrim Şampiyonası'nda Türkiye, 1'er gümüş ve bronz madalya aldı. 
     - İstanbul'daki Uluslararası Mithat Hantal Sutopu Turnuvası'nda Türkiye, 3 galibiyet ve 2 yenilgiyle 3. olurken, Romanya, 5 galibiyetle birinciliği, Kanada da 4 galibiyet ve 2 yenilgiyle 2.liği elde etti. 
     14-16 İngiltere'nin Birmingham kentindeki 9. Dünya Salon Atletizm Şampiyonası'nda Türk atletleri başarılı olamazlarken ABD, 10 altın, 3 gümüş ve 4 bronz madalyayla 1., Rusya, 5 altın, 4 gümüş ve 3 bronz madalyayla 2. ve İsveç de 4 altın madalyayla 3. oldu. 
     15-16 Voleybolda Bayanlar Avrupa Şampiyonlar Ligi'nde şampiyonluğu, Polonya'nın Pila kentindeki finalde Rus Uralochka Ekaterinburg'a 3-1 üstünlük sağlayan Fransız RC Cannes, üçüncülüğü ise 2 İtalyan takımından Volley Modena'yı 3-1 yenen Foppapedretti Bergamo kazandı. 
     - Erkekler ''Top Teams'' Kupası'nda şampiyonluğu, finalde Ukrayna'nın Lokomotiv Harkov takımını 3-1 yenen Hollanda'nın Piet Zoomers Apeldoorn, 3.lüğü ise Ukrayna'nın Azot Cherkasy takımını 3-1 yenen Hollanda'nın Omniworld Almere takımı aldı. Apeldoorn-Hollanda 
     Erkekler Avrupa Konfederasyon Kupası'nda ise finalde 2 İtalyan takımından Sisley Treviso, Lube Banca Macerata'yı 3-0 yenerek şampiyon, Rus Iskra Odintsovo da Fransız Tourcoing Lille Metropole'u 3-0 yenerek şampiyon oldu. Jeselo-İtalya 
     13 ve 20 Futbolda UEFA Kupası çeyrek finalinde Beşiktaş, İtalyan SS Lazio Roma'ya 0-1 ve 1-2'lik skorlarla elendi. 
     19-22 Azerbaycan'ın başkenti Bakü'deki 7. Uluslararası Anwar Chowdry Boks Turnuvası'nda Türkiye, 2 ikincilik ve 4 de üçüncülük kazanırken, en başarılı ülke 8 birinciliğin yanısıra 2'şer de ikincilik ve üçüncülük elde eden Azerbaycan'dı. 
     16-23 Rusya'nın Khanty Mansiysk kayak merkezindeki Dünya Biatlon Şampiyonası'nda Almanya, 3 altın 2'şer gümüş ve bronz, Norveç de 3 altın ve 1'er de gümüş ve bronz madalyayla en başarılı ülkeler oldular. 
     22-23 Hırvatistan'ın başkenti Zagreb'deki uluslararası tekvando turnuvasında Türkiye, 8 birincilik, 3 ikincilik ve 1 üçüncülük kazanarak, 10'ar birincilik ve üçüncülüğün yanısıra 2 de üçüncülük elde eden evsahibi Hırvatistan'ın ardından 2.liği aldı. 
     - Voleybolda Erkekler Avrupa Şampiyonlar Ligi'nde şampiyonluğu, İtalya'nın Milano kentindeki finalde İtalyan Kerakoll Modena'yı 3-0 yenen Rus Lokomotiv Belgorod kazanırken, 3.lüğü ise Fransız Paris Volley'e 3-0 üstünlük sağlayan Polonya'nın Mostostal Azoty Kedzierzyn elde etti. 
     23 Bayanlar Hentbol Süper Ligi'nde 2002-2003 sezonu şampiyonluğunu TMO, 32 puanla ve yenilgisiz kazandı. 
     - Kayakta 37. Dünya Kupası'nda bu sezonun şampiyonluklarını, alp disiplini bayanlarda 1570 puanla Hırvat Janica Kosteliç, erkeklerde 1333 puanla Avusturyalı Stephan Eberharter, kuzey disiplini bayanlarda Norveçli Bente Skari, erkeklerde de İsveçli Mathias Fredriksson elde etti. 
     25-30 ABD'nin başkenti Washington'daki 93. Dünya Artistik Buz Pateni Şampiyonası'nda Rusya, 1'er altın ve bronzun yanısıra 3 de gümüş madalya kazanarak en başarılı ülke olurken, bayanlarda ABD'li Michelle Kwan, 5. kez Dünya Şampiyonu oldu. Türk sporcu Tuğba Karademir de elemeleri geçerek kısa programda yarıştı ve 30. oldu. 
     26-30 Bandırma'daki uluslararası yıldız erkekler basketbol turnuvasında Türkiye, 4 galibiyet, 1 yenilgi, 9 puan ve averajla şampiyonluğu kazanırken, yine 9 puanı bulunan Sırbistan-Karadağ 2.liği aldı. 
     28-30 İstanbul'daki 21. Uluslararası Vehbi Emre Grekoromen Güreş Turnuvası'nda Türkiye, 5 birinciliğin yanısıra 3'er ikincilik ve üçüncülük kazanarak 68 puanla takım birinciliğini elde etti. 
     29-30 İsviçre'nin Lozan kentindeki 31. Dünya Kros Şampiyonası'nda Türk sporcuları başarılı olamazlarken, Etiyopya ve Kenya da 6'şar altın, 5'er gümüş ve 3'er de bronz madalyayla en başarılı ülkeler oldular. 
     - Belarus'un başkenti Minsk'deki Uluslararası Büyükler Alexander Medved ''Grand Prix'' Serbest Güreş Turnuvası'nda Türk sporcuları dereceye giremezlerken, Rusya ise takım birinciliğini elde etti. 
     29-31 Bulgaristan'ın başkenti Sofya'daki Dünya Kupası Aerobik Cimnastik müsabakalarında Türkiye, trio dalında 5.liği kazandı, evsahibi Bulgaristan ise birinciliği elde etti. 
     NİSAN 
     Spor etkinlikleri, 2003 yılının nisan ayında Türkiye ve dünyadaki hareketliliğini artarak sürdürürken, bu aydaki en önemli olay da 12. Avrupa Futbol Şampiyonası 7. Eleme Grubu'nda yer alan A Milli Takım'ın, deplasmanda İngiltere'ye 2-0 yenilerek, gruptaki ilk yenilgisini alması oldu. 
     Nisan ayında ayrıca futbolda 41.si düzenlenen ve finali Antalya'da yapılan Türkiye Kupası'nda Trabzonspor, Gençlerbirliği'ni 3-1 yenerek, 6. kez kupayı müzesine götürmeyi başardı. 
     Öte yandan Türkiye Kupası'nı, basketbol erkeklerde Ülkerspor, bayanlarda BOTAŞ Spor, voleybol bayanlarda da Eczacıbaşı kazandı. 
     Erkekler Voleybol Birinci Ligi'nde Arçelik, Erkekler Hentbol Süper Ligi'nde de ASKİ Spor şampiyonluklara ulaştı. 
     Nisan ayında dünyada ve Türkiye'deki önemli spor olaylarının kronolojisi şöyle 
     1 ve 2 A Milli Futbol Takımı, 12. Avrupa Şampiyonası 7. Eleme Grubu'ndaki 4. maçında, Sunderland kentinde İngiltere'ye 2-0 yenildi, ümit milliler ise 1-1 berabere kaldı. 
     29-6 İtalya'nın Courmayeur kentindeki 24. Avrupa Masa Tenisi Şampiyonası'nda Türkiye, erkeklerde 30., bayanlarda ise 34. olurken Belarus, 3 altın ve 1 gümüş, Romanya da 2'şer altın ve bronz madalyayla dikkati çekti. 
     5-6 Bulgaristan'ın başkenti Sofya'daki 42. Uluslararası Dan Kolov Serbest Güreş Turnuvası'nda Türkiye, 55 kiloda Ramazan Demir ile 1 birincilik, ayrıca 2 ikincilik ve 1 de üçüncülük kazandı. 
     - Özbekistan'ın Termez kentindeki 6. Uluslararası Termez Kuraş Turnuvası'nda ağır sıklette Selim Tataroğlu 2. oldu. 
     6 23. Uluslararası Berlin Yarı Maratonu'nda Türk atleti Serap Aktaş, 4. sırayı aldı. 
     - Basketbolda 11. Bayanlar Türkiye Kupası'nı, Çanakkale'deki finalde Erdemirspor'u 75-69 yenen BOTAŞ Spor, üstüste 2. kez kazandı. 
     - 33. Erkekler Voleybol Birinci Ligi'nde 2002-2003 sezonu şampiyonluğunu, Arçelik 3. kez kazandı. Geçen sezonun şampiyonu Erdemirspor ise 2. sırayı aldı. 
     - Bulgaristan'ın Rusçuk kentindeki Balkan Yürüyüş Şampiyonası'nda Türk atletleri, 3 Türkiye Rekoru kırarak 3 bronz madalya kazandı. 
     6-7 65. ABD Üniversiteler Kolejler Basketbol Ligi'nde NCAA 2002-2003 sezonu şampiyonluğunu, New Orleans'daki finalde Kansas Üniversitesi'ni 81-78 yenen Syracuse Üniversitesi ilk kez aldı. 
     9-12 A Genç Milli Futbol Takımı, Portekiz'in Nelas kentindeki Uluslararası Real Wisew Turnuvası'nda, 2 galibiyet ve 1 beraberlik elde ederek şampiyonluğu kazandı. 
     10-12 Yunanistan'ın Amyntaro ve Lechova kentlerindeki Balkan Gençler Hentbol Şampiyonası'nda Türkiye, bayanlarda Makedonya'nın ardından 2., erkeklerde ise evsahibi Yunanistan ve Makedonya'nın ardından 3. oldu. 
     11-13 Basketbolda 45. Bayanlar Avrupa Ligi'nde şampiyonluğu, Fransa'nın Bourges kentindeki finalde, evsahibi ülkeden US Valenciennes Olympic'i 82-80 yenen Rus UMMC Ekaterinburg ilk kez kazanırken, Fransız Cercle Jean Mace Bourges'i 93-54 yenen Çek Gambrinus JME Brno da üçüncülüğü aldı. 
     12-13 Hırvatistan'daki Uluslararası Zagreb Kürek Yarışmaları'nda Türk sporcuları, 2 birincilik, 3 de ikincilik kazandı. 
     13 Uluslararası Geleneksel Londra Maratonu'nu, Dünya ve Olimpiyat Şampiyonu sporculardan erkeklerde Etiyopyalı Gezahegne Abera, bayanlarda da İngiliz Paula Radcliffe kazanırken, Radcliffe, yarışta maratonda dünyanın en iyi derecesini elde etti. 
     13-15 Yunanistan'ın Amyntaro ve Lechova kentlerindeki Balkan Büyükler Hentbol Şampiyonası'nda Türkiye, bayanlarda 3 galibiyet, 6 puanla ve yenilgisiz şampiyon, erkeklerde ise 2 galibiyet, 1 yenilgi ve 4 puanla evsahibi Yunanistan'ın ardından 2. oldu. 
     16 Basketbolda Erkekler Avrupa Ligi'nde Türk takımlarından Ülkerspor, ilk turda grupta 10 galibiyet, 4 yenilgi ve 24 puanla 2., Efes Pilsen de 8 galibiyet, 6 yenilgi ve 22 puanla 2. tura çıktı. Bu turda Efes Pilsen, 4 galibiyet, 2 yenilgi ve 10 puanla 2., Ülkerspor da 2 galibiyet, 4 yenilgi ve 8 puanla sonuncu olup maçlarını tamamladı. 
     15-20 İstanbul'daki 18. Uluslararası Ahmet Cömert Boks Turnuvası'nda Türkiye, erkeklerde 3 birincilik, 1 ikincilik ve 4 üçüncülük, bayanlarda da 7 birincilik, 6 ikincilik ve 4 üçüncülükle en başarılı ülke olarak dikkati çekti. 
     - Yunanistan'ın Loutraki kentindeki Avrupa 82. Erkekler ve 16. Bayanlar Halter Şampiyonası'nda Türkiye, 12 altın, 7 gümüş ve 5 bronz madalya kazanarak takım halinde bayanlarda 521 puanla şampiyonluğu, erkeklerde de 3 puanla, 5 puanlı Rusya ve 544 puanlı Bulgaristan'ın ardından 3.lüğü elde etti. 
     18-20 Erkeklerde Ankara, bayanlarda da Polonya-Gdansk'taki 14. Dünya Gençler Hentbol Şampiyonası elemelerinde Türkiye, erkeklerde 3 maçını da yitirerek sonuncu, bayanlarda ise 1 galibiyet ve 2 yenilgiyle 3. olup elendi. 
     19-20 Azerbaycan'ın başkenti Bakü'deki 1. Azerbaycan Uluslararası Cumhurbaşkanlığı Kupası Karate Turnuvası'nda Türkiye, 3 birincilik, 1'er de ikincilik ve üçüncülük kazandı. 
     - Bulgaristan'ın başkenti Sofya'daki 41. Uluslararası Nikola Petrov Grekoromen Güreş Turnuvası'nda Türkiye, 1'er birincilik ve üçüncülüğün yanısıra 2 de ikincilik aldı. 
     - Ankara'daki 10. Uluslararası 23 Nisan Ümitler Judo Turnuvası'nda Türkiye, bayanlarda 9'ar birincilik ve ikinciliğin yanısıra 7 üçüncülükle en başarılı ülke olurken, erkeklerde derece alamadı. 
     17-21 Aydın'ın Kuşadası İlçesi'ndeki 17. Avrupa Yıldız Erkekler Basketbol Şampiyonası Yarı Final Eleme Grubu'ndaki 4 maçını da kazanan milli takım, finallere yükseldi. 
     23 Futbolda 41. Türkiye Kupası'nı, Antalya'daki finalde Gençlerbirliği'ni 3-1 yenen Trabzonspor, 6. kez kazandı. 
     24 Basketbolda bu sezon ilk kez düzenlenen ULEB Kupası'nda şampiyonluğu, finalde Sloven KRKA Novo Mesto'ya 90-78 ve 78-76'lık skorlarla üstünlük sağlayan İspanyol ekibi Pamesa Valencia aldı. 
     25-27 Basketbolda 18. Erkekler Türkiye Kupası'nı, Ankara'daki finalde Türk Telekomspor'u 79-63 yenen Ülkerspor ilk kez kazandı. 
     26-27 Voleybolda 9. Bayanlar Türkiye Kupası'nı, Bolu'daki finalde Türk Telekomspor'u 3-0 yenen Eczacıbaşı, 5. kez kazandı. Üçüncülüğü ise Galatasaray'ı 3-1 yenen Beşiktaş elde etti. 
     - Basketbolda 29. Bayanlar Avrupa Kupası'nda şampiyonluğu, Rusya'nın Samara kentindeki finalde, İspanyol Caja Rural Las Palmas'ı 80-71 yenen Fransız Aix En Provence BB takımı kazanırken, Rus VBM SGAU Samara da Yunan Ano Liosia Basket'i 84-70 yenerek 3.lüğü aldı. 
     - Almanya'nın Bonn kentindeki uluslararası tekvando turnuvasında Türkiye, 4'er birincilik ve üçüncülüğün yanısıra 3 de ikincilik kazanarak, takım halinde evsahibi Almanya'nın ardından 2.liği elde etti. 
     27 Profesyonel boksta ağır sıklet Avrupa Şampiyonluğu unvan maçında Sinan Şamil Sam, İngiliz Julius Francis'i 7. raundda nakavtla yenerek unvanını korudu. Schwerin-Almanya 
     28-30 Teniste Portekiz'in Estoril kentindeki Bayanlar Federasyon Kupası Avrupa-Afrika 2. Eleme Grubu mücadelesinde Türkiye, grupta Norveç'i yenip, evsahibi Portekiz'e yenildi ve 2. olarak elendi. 
     29 Erkekler Hentbol Süper Ligi'nde 2002-2003 sezonu şampiyonluğunu ASKİ Spor, 4 puanla ve puan kayıpsız 4. kez üstüste ve toplamda da 5. kez kazandı. 
     29 ve 30 A Milli Futbol Takımı, Teplice kentindeki özel maçta Çek Cumhuriyeti'ne 4-0 yenilirken, ümit milliler rakipleriyle Adapazarı'nda 1-1 berabere kaldı. A 2 Milli Futbol Takımı da Ankara'daki özel maçta Almanya ile golsüz berabere kaldı. 
     MAYIS 
     2003 yılının mayıs ayı, Türkiye için sporda uluslararası başarıların arttığı bir ay olarak kayıtlara geçti. 
     Bu ayda Türkiye, Avrupa Grekoromen Güreş Şampiyonası'nda 66 kiloda Şeref Eroğlu, Avrupa Bayanlar Vücut Geliştirme Şampiyonası'nda Aylin Akbal ve Tülay Canel, Avrupa Karate Şampiyonası'nda da bayanlar kumite 55 kiloda Gülderen Çelik ve 62 kiloda Yıldız Aras ile Avrupa şampiyonluklarına ulaştı. 
     Futbol açısından hareketli geçen bu ayda Birinci Süper Futbol Ligi'nde Beşiktaş, 85 puanla 10. kez şampiyonluğu kazandı. 
     Avrupa kupalarında da şampiyonlar bu ayda belli oldu. UEFA Kupası Portekiz'in FC Porto ilk, Avrupa Şampiyonlar Ligi'nde de İtalya'nın AC Milan takımı 6. şampiyonluğunu elde etti. 
     Mayıs ayında dünyada ve Türkiye'deki önemli spor olaylarının kronolojisi şöyle 
     29-4 Çek Cumhuriyeti'nin Brno kentindeki 30. Avrupa Erkekler Bahar Kupası Voleybol Turnuvası'nda Türkiye, 6 galibiyet ve 1 yenilgi alırken, finalde Macaristan'a 3-2 yenilerek 2. oldu. 
     1-4 Letonya'nın başkenti Riga'daki Avrupa 46. Erkekler ve 10. Bayanlar Serbest Güreş Şampiyonası'nda Türkiye, 60 kiloda Arif Kama ve 96 kiloda Fatih Çakıroğlu ile 2 gümüş, ayrıca 1 bronz madalya kazanarak, takım halinde 59 puan toplayan ve 3 altın ile 2 bronz madalya elde eden Rusya'nın ardından 41 puanla 2. oldu. 
     Türkiye, bayanlarda dereceye giremezken, takım klasmanında Almanya birinciliği elde etti. 
     - Antalya'nın Kemer İlçesi'ndeki 60. Avrupa 3 Bant Bilardo Şampiyonası'nda Türk sporcuları başarılı olamazlarken, Hollandalı, Belçikalı ve İtalyan sporcular ilk 3 sırada yer aldı. 
     2-4 Basketbolda 37. Avrupa Erkekler Şampiyonlar Kupası'nda şampiyonluğu, Yunanistan'ın Selanik kentindeki finalde, Yunan Aris BSA Selanik, Polonya'nın Prokom Trefl Sopot takımını 84-83 yenerek kazanırken, Letonya'nın BK Ventspils takımı da Sırp ekibi KK Hemofarm Vrsaç'ı 91-90 yenerek 3. oldu. 
     4 Hentbolda Erkekler Avrupa kupalarında şampiyonlukları, Şampiyonlar Ligi'nde Fransız Montpellier HB, İspanyol Portland San Antonio'ya 19-27 ve 31-19, EHF Kupası'nda İspanyol FC Barcelona, Rus Lukoil Dinamo Astrahan'a 35-23 ve 33-26, Kupa Galipleri Kupası'nda İspanyol ADC Ciudad Real, İsveçli Redbergslids IK'ya 33-27 ve 24-24, Çalenç Kupası'nda da Danimarkalı Skjern Handball, Yunan Filippos Verias'a 27-30 ve 35-25'lik skorlarla üstünlük sağlayarak kazandılar. 
     26-11 Finlandiya'daki 68. Dünya Erkekler Buz Hokeyi Şampiyonası'nda, finalde İsveç'i 3-2 yenen Kanada, 3. kez şampiyon, Çek Cumhuriyeti'ni 4-2 yenen Slovakya da 3. oldu. 
     7-11 Romanya'nın Baia Mare kentindeki Uluslararası Altın Kemer Boks Turnuvası'nda Türkiye, 64 kiloda Mustafa Karagöllü ile 1 birincilik, ayrıca 1 üçüncülük ve 2 de ikincilik kazandı. 
     9-11 Almanya'nın Bremen kentindeki 38. Avrupa Büyükler Karate Şampiyonası'nda Türkiye, bayanlar kumite 55 kiloda Gülderen Çelik ve artı 60 kiloda Yıldız Aras ile 2 altın, ayrıca 1'er de gümüş ve bronz madalyayla 5. olurken, en başarılı ülke ise 5 altın, 4 gümüş ve 1 bronz madalyayla İspanya'ydı. 
     - 23. Avrupa Erkekler Voleybol Şampiyonası 4. Eleme Grubu'nun İstanbul'daki 2. devre mücadelesinde Türkiye, 3 maçını da yitirerek grup sonuncusu oldu ve elendi. 
     - Bursa'daki 6. Uluslararası Zafer Kupası Erkekler ve Bayanlar Yıldızlar Serbest ve Grekoromen Güreş Turnuvası'nda Türkiye, erkekler grekoromende 91, bayanlarda da 83 puanla 1., erkekler serbestte de İran'ın ardından 74 puanla 2. oldu. 
     - Basketbolda 46. Erkekler Avrupa Ligi'nde şampiyonluğu, İspanya'nın Barcelona kentindeki finalde, İtalyan UC Benetton Basket Treviso'yu 76-65 yenen İspanyol FC Barcelona ilk kez kazanırken, Ergin Ataman'ın çalıştırdığı İtalyan Montepaschi Siena da Rus USH CSKA Moskova'yı 79-78 yenerek 3.lüğü aldı. 
     11 Hentbolda Türkiye Kupası'nı, erkeklerde finalde Çankaya Belediyesi'ni 30-23 yenen lig şampiyonu ASKİ Spor, bayanlarda da finalde lig şampiyonu TMO'yu 27-17 yenen Üsküdar Belediyesi kazandı. İzmir 
     - Kosova'nın başkenti Priştine'deki 3. Uluslararası Barış ve Tolerans Yarı Maratonu'nda, bayanlarda Türk atleti Türkan Bozkurt 2. oldu. 
     14 Ümit Milli Futbol Takımı, Danimarka ile Aalborg kentinde yaptığı özel maçı, Semih'in attığı gollerle 2-0 kazandı. 
     11-17 Çek Cumhuriyeti'nin Brno kentindeki 30. Avrupa Bayanlar Bahar Kupası Voleybol Turnuvası'nda Türkiye, finalde evsahibi Çek Cumhuriyeti'ni 3-0 yenerek yenilgisiz şampiyon oldu. 
     - Macaristan'ın Pecs kentindeki 2. Avrupa Bayanlar Boks Şampiyonası'nda Türkiye, 48 kiloda Hülya Şahin ve 70 kiloda Nurcan Çarkçı ile 2 altın, ayrıca 1 gümüş ve 2 bronz madalya kazanarak takım halinde 21 puanla, 3'er altın ve gümüşün yanısıra 1 bronz madalyayla 27 puan toplayan Rusya'nın ardından 2.liği aldı. 
     16-18 Muğla'nın Marmaris İlçesi'ndeki 6. Uluslararası Gençler Serbest ve Grekoromen Güreş Turnuvası'nda Türkiye, erkeklerde grekoromende 3'er birincilik ve üçüncülüğün yanısıra 2 ikincilik ve 71 puan, serbestte de 6 birincilik, 5 ikincilik, 3 de üçüncülük ve 78 puanla birinciliği alırken, bayanlarda da 4'er ikincilik, üçüncülük ve 46 puanla Almanya'nın ardından 2.liği elde etti. 
     17-18 Almanya'nın Badorb kentindeki Uluslararası Hassenpokal Bedensel Engelliler Atıcılık Şampiyonası'nda Korhan Yamaç, birinci olarak turnuvanın en iyi sporcusu seçildi. 
     Yamaç ayrıca 25-27 Mayıs tarihleri arasında Hollanda'nın Apeldoorn kentindeki uluslararası müsabakalarda da 2 birincilik elde etti. 
     18 Rusya'nın Cheboksary kentindeki 5. Avrupa Yürüyüş Kupası'nda Türkiye, 1 adet 10.luk elde ederken, evsahibi Rusya, 6 birincilik, 4 ikincilik ve 3 de üçüncülükle en başarılı ülke oldu. 
     - Hentbolda bayanlar Avrupa kupalarında şampiyonlukları, Şampiyonlar Ligi'nde İspanyol El Osito Leliana Valencia'yı 27-30 ve 36-28'le geçen Sloven Krim ETA N.Roberts Ljubljana, EHF Kupası'nda Macar Dunaferr SE'yi 22-27 ve 27-20'yle geçen Danimarkalı Slagelse FH, Çalenç Kupası'nda Rumen HC Selmont Baia Mare'yi 24-16 ve 21-27 ile geçen Alman Borussia Dortmund, Kupa Galipleri'nde de Ukraynalı Spartak Kiev'i 27-30 ve 20-15'le geçen Fransız ESBF Besancon kazandı. 
     16-19 Almanya'nın Düsseldorf kentindeki Avrupa Büyükler Judo Şampiyonası'nda Türkiye, 2 bronz madalyayla takım halinde 19. olurken, Rusya da 3'er altın ve gümüş madalyayla birinciliği aldı. 
     21 Futbolda 45. UEFA Kupası'nı, İspanya'nın Sevilla kentindeki finalde, İskoç Celtic Glasgow'u uzatmada 3-2 yenen Portekiz'in FC Porto takımı ilk kez kazandı. 
     19-25 Fransa'nın başkenti Paris'teki 47. Dünya Masa Tenisi Şampiyonası'nda Türk sporcuları başarılı olamazlarken, Çin Halk Cumhuriyeti, 4'er altın ve gümüşün yanısıra 6 bronz madalya kazandı. Avusturya da 66 yıl aradan sonra ilk altın madalyasını aldı. 
     23-25 Erkeklerde Slovakya'nın Kösice, bayanlarda da İstanbul'daki 12. Dünya Gençler Voleybol Şampiyonası elemelerinde Türkiye, bayanlarda 2 galibiyet ve 1 yenilgiyle 2. olup finallere kalırken, erkeklerde ise 1 galibiyet ve 2 yenilgiyle 3. olup elendi. 
     - Macaristan'ın Szombathely kentindeki 28. Uluslararası Bayanlar Savarina Kupası Voleybol Turnuvası'nda Türkiye, 2 galibiyet, 1 yenilgi, 5 puan ve averajla şampiyon oldu. 
     - Sırbistan-Karadağ'ın başkenti Belgrad'daki 50. Avrupa Büyükler Grekoromen Güreş Şampiyonası'nda Türkiye, 1'er altın ve bronz madalya 66 kilo Şeref Eroğlu ve 74 kilo Serkan Özden kazanarak 36 puanla takım halinde 4. oldu. 1 gümüş madalya alan ve 50 puan toplayan Belarus birinciliği, 2'şer altın ve gümüş madalyası bulunan Rusya da 44 puanla ikinciliği aldı. 
     24-25 İzmir'deki Avrupa Büyük Bayanlar Vücut Geliştirme, Fitness, Body Fitness ve Erkekler Fitness Şampiyonası'nda 2'şer altın madalya alan Türkiye ve Litvanya, en başarılı ülkeler olarak dikkati çekti. Türkiye'ye altın madalyaları bayanlar vücut geliştirme 52 kiloda Aylin Akbal ve 57 kiloda Tülay Caner getirdi. 
     - Sırbistan-Karadağ'ın başkenti Belgrad'daki 18. Bayanlar Avrupa Şampiyon Kulüpler Kupası B Grubu Atletizm Yarışmaları'nda ENKA Spor, 6 birincilik, 5 ikincilik, 4 üçüncülükle 122 puan topladı ve birinci olarak A Grubu'na yükseldi. 
     İspanya'nın Valencia kentindeki A Grubu yarışmalarında ise şampiyonlukları, erkeklerde ve bayanlarda Rus SC Luch Moskova aldı. 
     25 Türkiye Büyükler Badminton Ligi'nde 2002-2003 sezonu şampiyonluğunu, EGO Spor yenilgisiz kazandı. 
     19-28 İrlanda Cumhuriyeti'nin başkenti Dublin'deki 11. Özel Olimpiyat Oyunları'nda Türkiye, 7'şer altın ve gümüşün yanısıra 6 da bronz madalya aldı. 
     21-28 İtalya'nın Sassai kentindeki Avrupa Tekerlekli Sandalye Basketbol Şampiyonası'nda Türkiye, 2 galibiyet ve 5 yenilgiyle 2. kategoriye düştü. 
     28 Futbolda 48. Avrupa Şampiyonlar Ligi'nde şampiyonluğu, İngiltere'nin Manchester kentindeki finalde, 2 İtalyan takımından AC Milan, FC Juventus'u penaltılarla 3-2 yenerek 6. kez elde etti. 
     25-29 Macaristan'ın Slofok kentindeki Uluslararası Gençler Balaton Boks Turnuvası'nda Türkiye, 2'şer birincilik ve ikinciliğin yanısıra 3 de üçüncülük alarak takım halinde 36 puanlı Romanya'nın ardından 34 puanla 2. oldu. 
     29 At yarışlarında 77. Gazi Kupası Koşusu'nu, Fikret Ceylan'ın ''Sufi'' isimli tayı, 2.28.32'lik derecesi ve jokeyi Bekir Gökçe ile kazandı. 
     25-30 Brezilya'daki Dünya Liseler Basketbol Şampiyonası'nda erkeklerde Bursa Çınar Lisesi, 7 maçını da kazanarak ve finalde İspanyol temsilcisini 78-77 yenerek şampiyon olurken, bayanlarda İstanbul Özel Bilge Kağan Lisesi 6.lığı aldı. 
     28-31 İstanbul'daki Avrupa Kupası Senkronize Yüzme Yarışmaları'nda Rusya, 2'şer altın ve gümüş, Fransa da 1'er altın ve bronz madalyayla en başarılı ülkeler oldu. 
     29-31 Ankara'daki 3. Uluslararası İsmet İraz Tekvando Turnuvası'nda Türkiye, 4 birincilik, 7 ikincilik, 10 da üçüncülük kazanarak, takım halinde genelde İspanya'nın ardından 2.liği, bayanlarda birinciliği, erkeklerde de 3.lüğü aldı. 
     31 16. Dünya Bayanlar Hentbol Şampiyonası Avrupa elemeleri play-off baraj mücadelesinde milli takım, Romanya'ya 2 maçta da farklı skorlarla yenilerek elendi. 
     - Masa Tenisi Süper Ligi'nde 2002-2003 sezonu şampiyonluklarını, erkeklerde KKTC Lefke Üniversitesi, bayanlarda da Çukurova Üniversitesi kazandı. 
     - Çim hokeyinde ilk kez düzenlenen Türkiye Şampiyonası'nda birincilikleri, erkeklerde Keçiören Belediyesi, bayanlarda da Ankara Karması aldı. 
     - 45. Birinci Süper Futbol Ligi'nde 2002-2003 sezonu şampiyonluğunu Beşiktaş, 85 puanla 10. kez kazanırken, Galatasaray 77 puanla 2., Gençlerbirliği de 66 puanla 3. oldu. Altay, Göztepe ve Kocaelispor lige veda etti, 24 gol atan Bursasporlu Okan Yılmaz da 2. kez gol krallığını elde etti. 
     HAZİRAN 
     2003 yılının haziran ayı, geçen yıl haziran ayında olduğu gibi A Milli Futbol Takımı'nın başarılarının konuşulduğu ay oldu. 
     Geçen yıl büyük bir başarıya imza atarak 17. Dünya Kupası'nda 3. olan A Milli Futbol Takımı, istikrarını sürdürerek, bu kez de ilk defa katıldığı Fransa'da düzenlenen 6. FIFA Konfederasyon Kupası'nda üçüncülüğe ulaştı. 
     Milli takım ayrıca, bu ay içinde 12. Avrupa Futbol Şampiyonası 7. Eleme Grubu'nda yaptığı Slovakya ve Makedonya maçlarını kazanarak gruptaki iddiasını sürdürdü. 
     Türkiye Basketbol Ligii'nde Efes Pilsen, 10. kez şampiyonluğa ulaşırken, ABD Profesyonel Basketbol Ligi'nde NBA de San Antonio Spurs, sezonu en önde göğüsledi. 
     Haziran ayında dünyada ve Türkiye'deki önemli spor olaylarının kronolojisi şöyle 
     2-4 Yunanistan'ın Kilkis kentindeki uluslararası erkekler hentbol turnuvasında A Milli Takım, 3 maçını da yitirerek sonuncu oldu. 
     1-7 Meksika'nın Hermosillo kentindeki Dünya 29. Erkekler ve 9. Bayanlar Gençler Halter Şampiyonası'nda Türkiye, bayanlarda 1 altın, 6 gümüş ve 9 bronz, erkeklerde de 4 altın ve 1 bronz madalya kazandı. 
     6 ve 7 A Milli Futbol Takımı, 12. Avrupa Şampiyonası 7. Eleme Grubu'ndaki 5. maçında, başkent Bratislava'da Slovakya'yı Nihat'ın golüyle 1-0 yendi. Ümit milliler de rakiplerine 1-0 üstünlük sağladı. 
     26-8 Sezonun 2. ''Grand Slam'' mücadelesi olan 102. Fransa Roland Garros Açık Tenis Turnuvası'nda şampiyonlukları, tek erkeklerde İspanyol Juan Carlos Ferrero, tek bayanlarda da Belçikalı Justine Henin-Hardenne ilk kez kazandı. 
     6-8 6. Avrupa Yıldızlar Hentbol Şampiyonası elemelerinde Türkiye, bayanlarda Macaristan'ın Mohaç, erkeklerde de Almanya'nın Bernburg kentlerinde 1'er galibiyet ve 2'şer yenilgi 2'şer puanla 3. oldu ve elendi. 
     8 İstanbul'daki 58. Uluslararası Cezmi Or Atletizm Yarışmaları'nda Türkiye, erkeklerde 4 birincilik, 5 ikincilik ve 8 üçüncülük, bayanlarda da 3 birincilik, 7 ikincilik ve 6 üçüncülükle en başarılı ülke oldu. 
     10 ve 11 12. Avrupa Futbol Şampiyonası 7. Eleme Grubu'ndaki 6. maçında A Milli Takım, İstanbul'da Makedonya'yı Gökdeniz, Hakan Şükür ve Nihat'ın golleriyle 3-2 yendi. Ümit milliler de 3-0 galip geldi. 
     11 37. Türkiye Basketbol Ligi'nde 2002-2003 sezonu şampiyonluğunu, final serisinde Ülkerspor'a 4-3 üstünlük sağlayan Efes Pilsen, 10. kez kazandı. 
     29-14 İstanbul'daki 4. Avrupa Bireysel Satranç Şampiyonası'nda Türk sporcular başarılı olamazlarken, erkeklerde Gürcü Zurab Azmaiparashvili, bayanlarda da İsveçli Pia Cramling, şampiyonluğu kazandı. 
     12-14 Fransa'daki Uluslararası Yıldızlar Saint Pres Güreş Turnuvası'nda Türkiye, erkeklerde 7, bayanlarda 6 birincilik, ayrıca her 2 kategoride de 1'er ikincilik ve üçüncülük elde etti. 
     14 İstanbul'daki 8. Uluslararası Yılmaz Sazak Yaş Grupları Atletizm Yarışmaları'nda Türk sporcuları 5 Türkiye Rekoru kırdı. 
     11-15 Letonya'nın Jurmala kentindeki Tenis Davis Kupası Avrupa-Afrika 3. Eleme Grubu müsabakalarında Türkiye, 3 galibiyet ve 2 yenilgiyle 5. olup 3. Grup'ta kaldı. 
     14-15 Fransa'nın Ajaccio Corse kentindeki Avrupa Tekvando Poomse Teknik Şampiyonası'nda Türkiye, yıldız bayanlarda Selin Şengül ile 1 altın, ayrıca 4 gümüş ve 3 bronz madalya kazanarak takım halinde 4. oldu. İspanya ise 5 altın ve 2 bronz madalyayla birinciliği aldı. 
     11-16 Rusya'nın Nizhnyi Tagil kentindeki 1. Uluslararası Boris Yeltsin Bayanlar Voleybol Turnuvası'nda evsahibi Rusya şampiyonluğu kazanırken, Türkiye ise 1 galibiyet ve 4 yenilgiyle 7.liği elde etti. 
     16 ABD Profesyonel Basketbol Ligi'nin NBA , 57. sezonunda şampiyonluğu, final serisinde New Jersey Nets'e 4-2'lik üstünlük sağlayan San Antonio Spurs, 2. kez kazanırken, bu takımdan Tim Duncan da 2. kez ''en değerli oyuncu'' seçildi. 
     20 Deplasmanlı Erkekler Sutopu Birinci Ligi'nde 2002-2003 sezonu şampiyonluğunu, final serisinde Heybeliada'ya 3-0 üstünlük sağlayan Galatasaray kazandı. 
     18-21 Antalya'daki 16. Uluslararası Altın Ok ''Grand Prix'' Okçuluk Turnuvası'nda Türkiye, olimpik yay bayanlar takımda 1 üçüncülük elde ederken, en başarılı ülke ise 4 birincilik ve 1 üçüncülüğü bulunan Güney Kore oldu. 
     19-21 İstanbul'daki uluslararası ümit erkekler basketbol turnuvasında Rusya, 3 maçını da kazanarak birinci olurken, Türkiye ise 2 galibiyet ve 1 yenilgiyle 2.liği elde etti. 
     20-21 Sırbistan-Karadağ'ın başkenti Belgrad'daki Balkan Büyükler Judo Şampiyonası'nda Türkiye, 66 kiloda Sezer Huysuz ile 1 altın, ayrıca 2 gümüş ve 6 da bronz madalya kazanarak takım halinde Yunanistan ile birlikte 3.lüğü paylaştı. 
     21 Profesyonel boksta dünya ağır sıklet şampiyonluğu unvan maçında İngiliz Lennox Lewis, Ukraynalı Vitaly Klitschko'yu 6. raundda nakavtla yenerek WBC ve IBO unvanlarını korudu. 
     - 6. Avrupa Erkekler Hentbol Şampiyonası elemeleri play-off baraj mücadelesinde Türkiye, İsviçre karşısında 25-26 ve 27-27'lik skorlarla elendi. 
     - Deplasmanlı Bayanlar Tenis Birinci Ligi'nde 2003 yılı şampiyonluğunu, İstanbul TED Kulübü kazanırken, ENKA Spor 2.liği, Ankara Tenis Kulübü de 3.lüğü aldı. İstanbul 
     21-22 12. Uluslararası İzmir Ritmik Cimnastik Turnuvası'nda Rusya, 5'er birincilik ve ikinciliğin yanısıra 3 üçüncülükle en başarılı ülke olurken, Türkiye ise Şükran Taşyuran ile 3 birincilik, ayrıca 3 üçüncülük ve 4 de ikincilik kazandı. 
     - İstanbul'daki Avrupa Uluslar Kupası 2. Lig B Grubu Atletizm Yarışmaları'nda Türkiye, toplam 5'er birincilik ve üçüncülüğün yanısıra 4 de üçüncülük kazanarak, bayanlarda 203 puanla 2. olup 1. Lig'e yükseldi, erkeklerde ise 175.5 puanla 3. olarak 2. Lig'de kaldı. 
     - İtalya'nın Floransa kentindeki 18. Avrupa Kupası Atletizm Yarışmaları'nda, bayanlarda Rusya, 130 puanla ve 7. kez üstüste, erkeklerde de Fransa, 109 puanla ve ilk kez birinciliği elde etti. 
     27-28 İstanbul'daki 8. Dünya Liseler Atletizm Şampiyonası'nda, erkeklerde İzmir Çimentaş Lisesi, 600 puanla 7., bayanlarda da Ankara Yahya Kemal Beyatlı Lisesi, 544 puanla 8. oldu. Birincilikleri ise Alman Magdeburg SGM, bayanlarda 673, erkeklerde de 658 puanla aldı. 
     18-29 Fransa'daki 6. FIFA Konfederasyon Kupası'nda şampiyonluğu, başkent Paris'teki finalde Kamerun'u uzatmada 1-0 yenen evsahibi Fransa, 2. kez üstüste kazanırken, 3.lüğü ise Kolombiya'yı 2-1 yenen Türkiye elde etti. 
     A Milli Takım, ilk kez katıldığı kupada grupta ABD'yi 2-1 yendi, Kamerun'a 1-0 yenildi, Brezilya ile 2-2 berabere kaldı ve 4 puan ve averajla 2. olup yarı finale çıktı. Türkiye, yarı finalde ise evsahibi Fransa'ya 3-2 yenildi. 
     22-29 Romanya'nın başkenti Bükreş'teki 3. Dünya Yıldızlar Boks Şampiyonası'nda Türkiye, 50 kiloda Çetin Özdemir ile 1 gümüş madalya alırken Rusya, 4 altın ve 2 gümüş madalyayla en başarılı ülke oldu. 
     - İspanya'nın Malaga kentindeki Avrupa İşitme Engelliler Futbol Şampiyonası'nda Türkiye 9. olurken, Finalde İtalya'yı 2-0 yenen Almanya ise şampiyonluğu elde etti. 
     27-29 Uluslararası Ankara Bayanlar Voleybol Turnuvası'nda Türkiye, 3 maçını da kazanarak birinciliği elde ederken, 2.liği Romanya, 3.lüğü de Sırbistan-Karadağ aldı. 
     - İstanbul'daki Uluslararası İspolo Gençler Sutopu Turnuvası'nda Rusya, 3 maçını da kazanarak şampiyon olurken, Türkiye ise 2 galibiyet ve 1 yenilgiyle 2.liği elde etti. 
     - Edirne Sarayiçi'ndeki 642. Tarihi Kırkpınar Yağlı Güreşleri'nde başpehlivanlığı, finalde Şaban Yılmaz'ı yenen Kenan Şimşek ilk kez kazandı. 
     29 10. Bayanlar Futbol Ligi'nde 2003 sezonu şampiyonluğunu, Bartın'daki finalde, Gazi Üniversitesi'ni 3-0 yenen Samsungücü kazandı, İskenderun Sanayispor da 3. oldu. 
     
</TEXT>
</DOC>
