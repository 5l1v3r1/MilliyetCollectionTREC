<DOC>
<DOCNO> 245102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur20.html </URL>
<DATE> 2004/06/03/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
İlginç dolandırıcılık iddası Ağzında 8 dişi yok ama... 
</HEADLINE>
<TEXT>

     Samsun'da bir bankadan kendini diş doktoru olarak tanıtıp başkasının adına kredi kartı alarak dolandırıcılık yaptığı iddia edilen sanık, ''Ağzımda 8 tane dişim eksik, nasıl kendimi diş doktoru diye tanıtabilirim'' dedi. 
     Samsun 2. Ağır Ceza Mahkemesi'nde görülen davada, yaklaşık 1 ay önce Şaban Yıldırım adlı kişinin nüfus cüzdanına kendi fotoğrafını yapıştırarak, kendisini diş doktoru diye tanıtarak Garanti Bankası'ndan kredi kartı alıp, 7 milyar 500 milyon lira dolandırdığı gerekçesiyle tutuklanan Mithat Bulut'un 36 yargılanmasına başlandı. 
     Bulut, suçlamaları kabul etmeyerek, ''Bazı arkadaşlarıma hatıra olsun diye fotoğraflarımdan vermiştim. Onlardan biri yapmış olabilir. Ağzımda 8 tane dişim eksik, nasıl kendimi diş doktoru diye tanıtabilirim ve böyle bir şey yapabilirim. Daha önce sabıkam var bu nedenle suçu üzerime atıyorlar. Tahliyemi istiyorum'' dedi. 
     Mahkeme heyeti, duruşmayı dosyadaki eksikliklerin tamamlanması için erteledi. 
     
</TEXT>
</DOC>
