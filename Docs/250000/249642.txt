<DOC>
<DOCNO> 249642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko21.html </URL>
<DATE> 2004/06/21/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Pamukbank'ın Halkbank'la birleşmesi öngörülüyor 
</HEADLINE>
<TEXT>

     Uluslararası Danışmanlık Şirketi Mckinsey, Tasarruf Mevduatı Sigorta Fonu'ndaki TMSF Pamukbank'ın Halkbank'a entegrasyonun nasıl olacağına ilişkin yaptığı çalışmanın taslak metninde entegrasyonun "birleşme" şeklinde olmasını önerdi. 
     Ekonomi yönetiminin önerisi üzerine Mckinsey, Mayıs ayından itibaren Ziraat Bankası ve Halk Bankası'nın özelleştirmesine yönelik yol haritasını hazırlamak ve TMSF'deki Pamukbank'ın Halkbank'a entegrasyonun nasıl olacağı konusunda çalışma başlatmıştı. 
     Ekonomi yetkililerinden alınan bilgiye göre, danışman şirket, Pamukbank-Halkbank entegrasyonu konusunda taslak raporunu tamamladı. İki kamu bankasının özelleştirilmelerine yönelik yol haritası üzerindeki çalışmalar ise sürüyor. Bu raporların da Haziran ayı sonuna kadar sonuçlandırılması öngörülüyor. 
     Bir yetkili, "Pamukbank ile ilgili rapor Halkbank'la birleşmesi yönünde çıktı. Entegrasyon sihirli bir kelimeydi birlşstirilsin mi Parçalanarak satılsın mı Yoksa küçük bir banka mı olsun Sonuçta taslak rapor çıktı. Entegrasyonun birleşme şeklinde olması öneriliyor" dedi. 
     Kamu bankalarıyla ilgili olarak üzerinde çalışan rapor ise dünyadaki kamu bankaları örnekleri Türkiye'deki kamu bankalarının durumu özelleştirmede nasıl bir yol haritası izleneceği ve özelleştirme takviminin ne olacağı konularını içerecek. 
     Danışman firmanın taslak çalışmasında Pamukbank-Halkbank'ın birleşmesinde henüz bazı ayrıntıların yer almadığını vurgulayan yetkili, şunlarısöyledi 
     "Birleşmeden dolayı aynı yerde iki şube varsa, durumu uygun olan seçilecek, bu da doğal bir süreç. Bazı bankalar, Pamukbank şubelerini almak istiyor, bu da değerlendirilecek. Birleşmenin Halkbank açısından asil amacı personel ve teknik altyapı. Halkbank'ın ciddi bir personel eksiği var 10,000 norm kadroya rağmen 8,300 civarında personelle çalışıyor, emekli olmak isteyenler var. birleşmeyle birlikte bunların emekli olmasına izin verilebilecek. Birleşme, Halkbank'ın aktif ve pasif arasında menfi fark çıkmasına neden olursa, daha önceki örneklerde olduğu gibi Hazine bu konuda destek verecek." 
     
     BİRLEŞME İÇİN EYLÜL ÖNGÖRÜLÜYOR 
     IMF'ye 7. Gözden Geçirme kapsamında verilen ek niyet mektubunda, kamu bankalarının özelleştirmeye hazırlanması konusundaki strateji ve ayrıntılı bir eylem planına ilişkin takvimin ana unsurlarının bu ayın ortasına kadar açıklanması öngörülüyordu ve bunun da yeni bir yapısal kriter olduğu belirtiliyordu. 
     Niyet mektubunda Pamukbank'ın Halkbank'la entegrasyonun Eylül ayı sonuna kadar tamamlanması, gerektiği takdirde Hazine Müsteşarlığı'nın entegrasyonu sağlamak için menkul kıymet ihracı yapacağı ifade ediliyor. 
     BDDK verilerine göre, 2003 sonu itibariyle 19.3 katrilyon lira ile aktif büyüklüğü açısından 6. sırada yüzde7.8 yer alan Halkbank, ağırlıklı olarak KOBİ, esnaf ve sanatkarlara kredi veriyor. 
     Haziran 2002'de fona devredildikten sonra iki kez satışa çıkarılmasına rağmen gelen tekliflerin yeterli bulunmaması nedeniyle satılamayan Pamukbank'ın ise 4.88 katrilyon lira aktif büyüklükle sektördeki payı yüzde 2 olarak belirlendi. 
     Bankacılık sektörünün toplam aktif büyüklüğü 2003 sonu itibariyle 249.7 katrilyon lira düzeyinde bulunuyor. 
     Halkbank'ta çalışanların yaş ortalaması 45, Pamukbank'ta ise 32 olarak belirlendi. Halkbank'ın 528, Pamukbank'in 172 şubesi bulunuyor. Pamukbank'ta çalışan sayısının ise 4,000 civarında olduğu belirtiliyor. 

REUTERS 
     
</TEXT>
</DOC>
