<DOC>
<DOCNO> 228125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/siyaset/siy01.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerler direnecek mi 
</HEADLINE>
<TEXT>

   Askerlerin, Annan Planı'nda eksilerin artılardan fazla olduğuna karar vermesi durumunda MGK'da plana 'hayır' diyecekleri öne sürülüyor 
   BARKIN ŞIK Ankara 

   
   Askerlerin, MGK'nın 5 Nisan'da yapılacak Kıbrıs gündemli olağanüstü toplantısında, plana soğuk yaklaşan KKTC Cumhurbaşkanı Rauf Denktaş'ın görüşlerini de dikkate alarak "direnç" gösterebileceği öne sürüldü. Milli Güvenlik Kurulu MGK toplantısında 9 bin sayfalık Annan Planı metninin analizi ve Türk tarafının olmazsa olmazlarının planda ne kadar yer aldığının belirlenmesi için kurulun üçüncü kez toplanması teklifini götüren askeri kanat, metni incelemeye başladı. Kararg h çalışmaları ve Denktaş'ın raporuyla MGK'ya katılmayı planlayan askerin çalışması, bugün ve yarın da sürecek. Çalışmalar sonucu eksilerin artılardan fazla olduğuna kanaat getirilmesi durumunda askeri kanat MGK'da "direnç" gösterebilecek. 
   Denktaş'ın değerlendirmelerine de önem veren TSK komuta kademesinin, plana ilişkin olumsuz görüşlerini koruması halinde MGK'da ağırlığını "hayır"dan yana koyabileceği belirtildi. 
   
   Miting sorun olabilir 
   Denktaş, İsviçre'deki görüşmeler öncesi Türk tarafının olmazsa olmazlarının planda yer almaması durumunda referandumdan "hayır" çıkması için mitingler düzenleyeceğini açıklamıştı. Bu açıklamanın da, kritik süreçte Ankara - Lefkoşa arasında bazı pürüzlere yol açabileceği ifade ediliyor. 
   
   
   
</TEXT>
</DOC>
