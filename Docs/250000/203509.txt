<DOC>
<DOCNO> 203509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sondun09.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
El Duri'nin başına 10 milyon dolar ödül 
</HEADLINE>
<TEXT>

     Irak'ta, eski Devlet Başkan Yardımcısı İzzet İbrahim El Duri'nin yakalanmasına yardımcı olacak kişi ya da kişilere 10 milyon dolar ödül verilecek. 
     Irak ordusunun eski generali El Duri'nin yakalanması için bastırılan afişler, Kerkük'ün cadde ve sokaklarına asıldı. 
     Valiliğin girişine de asılan afişte, ''İzzet El Duri'nin yerini bilen ve bunu bildirenlere 10 milyon dolar ödül verilecektir'' diye yazıldı. 
     Afişler, vatandaşların yoğun ilgisini çekti. 
     Öte yandan, devrik Devlet Başkanı Saddam Hüseyin'in yakalanmasından sonra doktor kontrolünden geçirildiği sırada çekilen fotoğrafları, Kerkük'te değişik resmi kurumların bahçe ve duvarlarına asıldı. 
     Vergi Dairesi'ne de asılan resimlerin altında, ''Irak'ın dağılmasına sebep olan insan ve işte en büyük şeytan'' gibi ifadeler yer alıyor. 
     
</TEXT>
</DOC>
