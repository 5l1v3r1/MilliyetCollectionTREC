<DOC>
<DOCNO> 238407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo15.html </URL>
<DATE> 2004/05/08/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Galatasaray, Trabzonspor maçına 10 eksikle hazır... İşte muhtemel 11 
</HEADLINE>
<TEXT>

     Birinci Süper Futbol Ligi'nde yarın deplasmanda Trabzonspor ile karşılaşacak olan Galatasaray, zorlu maç öncesi kadro sıkıntısı yaşıyor. 
     Akşam saatlerinde Trabzon'a gidecek sarı-kırmızılı takım, bu sabah basına kapalı yaptığı idmanla hazırlıklarını tamamladı. 
     Galatasaray'da, cezalı ve sakat tam 10 futbolcu Trabzon kafilesinde bulunmuyor. 
     Futbol Federasyonu Profesyonel Futbol Disiplin Kurulu'nun verdiği cezası süren Volkan ve sarı kart cezalısı Sabri'nin yanısıra, sakatlıkları bulunan Mondragon, Batista, Orhan, Berkant, Ümit Karan, Hasan, Baliç ve Emrah, yarınki maçın kadrosuna alınmadı. 
     
     18 KİŞİYİ TAMAMLAYAMADILAR 
     Eksikler nedeniyle 17 kişiyle Trabzon'a gidecek sarı-kırmızılı kafilede, şu oyuncular bulunuyor 
     Aykut Erçetin, Faruk Gürsoy, Cesar Luis Prates, Suat Usta, Bülent Korkmaz, Hakan Ünsal, Ömer Erdoğan, Necati Ateş, Ayhan Akman, Ergün Penbe, Cihan Haspolatlı, Ovidiu Petre, Murat Erdoğan, Hakan Şükür, Florin Bratu, Arif Erdem, Eyüp Kaymakçı. 
     
     MUHTEMEL 11 
     Galatasaray'ın Trabzonspor karşısına şu muhtemel 11 ile çıkması bekleniyor 
     Aykut, Prates, Bülent, Suat, Hakan Ünsal, Ayhan, Petre, Cihan, Ergün, Necati, Hakan Şükür. 
     Hüseyin Avni Aker Stadı'nda saat 19.30'da başlayacak ve Digitürk Kanal 776'dan naklen yayınlanacak maçı hakem Cem Papila yönetecek. 
     
</TEXT>
</DOC>
