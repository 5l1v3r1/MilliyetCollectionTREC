<DOC>
<DOCNO> 204020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sontur27.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da yarın okullar tatil... 
</HEADLINE>
<TEXT>

     Antalya'daki tüm ilköğretim okulları ve liseler, olumsuz hava koşulları nedeniyle yarın tatil edildi. 
     Antalya Valiliği'nden yapılan yazılı açıklamada, Antalya bölgesinde, bu geceden itibaren Orta Akdeniz üzerinden gelen etkili bir yağış ile birlikte fırtına beklendiğinin Meteoroloji Bölge Müdürlüğü ihbar raporlarından anlaşıldığı bildirildi. 
     Açıklamada, rüzgarın kıble ve lodostan zaman zaman hızının saatte 80 kilometreye kadar çıkacağı ve fırtına şeklinde esecek rüzgarla birlikte yer yer sürekli ve etkili bir yağış beklendiği vurgulanan açıklamada, şöyle denildi 
     ''Eğitim-öğretim kurumlarımızda bulunan öğrencilerimizin sağlığının olumsuz etkilenmemesi bakımından Antalya İl Hıfzıssıhha Komisyonu'nun kararı ile 24 Aralık Çarşamba günü ilimiz mülki sınırları içerisindeki tüm ilköğretim ve lise dengi okulların 1 gün tatil edilmesi kararlaştırılmıştır.'' 
     
</TEXT>
</DOC>
