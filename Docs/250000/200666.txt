<DOC>
<DOCNO> 200666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur10.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Uzanların iadesi için ABD ile temasa geçildi... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye tarafından kırmızı bültenle aranan ve ABD'de oldukları ortaya çıkan Uzan ailesinin fertlerinin Türkiye'ye iadesine ilişkin gerekli girişimlerin başlatıldığını açıkladı. 
     Gül, Dışişleri Bakanlığı'nda Afganistan'da kaçırılan Türk mühendis Hasan Önal'ı kabulünde, Uzan ailesinin fertlerinin iadesine ilişkin ABD'den bir talebin olup olmadığı sorusuna, ''Bununla ilgili mevcut anlaşmalar çerçevesinde ne gerekiyorsa bunların hepsi yapılacaktır, yapılmaya da başlandı. Suçlular, mevcut kanunlar çerçevesinde isteneceklerdir, getirileceklerdir'' yanıtını verdi. 
     Dün bazı diplomatik kaynaklar, ABD'de oldukları tespit edilen Kemal, Yavuz ve Hakan Uzan'ın iadesi için Türkiye'nin, ABD ile temasa geçtiğini belirtmişler ancak her iki taraftan da resmi açıklama yapılmamıştı. 
     Uzanlar'ın ABD'nin çeşitli bölgelerinde gayrimenkulleri buluyor. 
     
</TEXT>
</DOC>
