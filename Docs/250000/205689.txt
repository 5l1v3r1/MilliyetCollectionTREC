<DOC>
<DOCNO> 205689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/yazar/okur.html </URL>
<DATE> 2004/12/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Malki'nin ortağı Erkohen sahnede 
</HEADLINE>
<TEXT>

Nesim Malki'nin ortağı Erol Erkohen, TMSF'ye olan 13 trilyon borcu için indirim kampanyasına başvurdu. Ama TMSF kabul etmedi 

Tasarruf Mevduat Sigorta Fonu'nda kişi ve kurum bazında 15 bin borçlu var. Bu borçluların 1000'i önemli. Geri kalanların borçları küçük. Küçük ama birleşince dağ gibi oluyor. TMSF, ağustos ayında yaptığı "borç indirim" kampanyasıyla 220 milyon dolar tahsilat yapmayı başarmış. Ama gelin görün ki borçlular arasında kriminal suç işleyenler de var. 
Mafya ile ilişkileri, ceza davaları ortada. Oysa TMSF finansal suç işleyenlerle uğraşıyor. Çekler, senetler, verilen teminatlar. Bunlara bakıyor. 
O halde TMSF için bir elin parmaklarını geçmeyen ve kamu sorumluluğu açısından önemli olan bu dosyalara kim bakacak 

Erkohen ödemek istiyor 
Anladığımız kadarıyla TMSF konuyu kendi içinde tartışıyor. Kriminal suç işleyenlerle ilgili olarak Mali Suçlar Araştırma Kurulu MASAK , Emniyet Genel Müdürlüğü ve savcılıklarla bağlantı halinde. 
Ama alacağı var. İşte alacaklılarından birisi de öldürülen iplik tüccarı Nesim Malki'nin ortağı Erol Erkohen. 
Erkohen nerede Kimse bilmiyor. İsrail'de olduğu tahmin ediliyor. 
Erkohen'in kendisi ortada yok. Onun adına borçlarını ödemek için devreye girenler var. Erkohen'in fona geçen bankalar nedeniyle TMSF'ye olan toplam borcu 13 trilyon lira. 
Eh, ağustos ayında TMSF'nin indirim kampanyası başladı ya o da boş durmuyor. Ve bu indirimden yararlanmak için TMSF'ye müracaat ediyor. Diyor ki "İndirimden yararlanayım." Yani "borçlarımın yüzde 50'si üzerinden yapılacak indirimle işi bitireyim." 
İyi, güzel de 4.5 trilyon lira borç ödemek isteyen Erkohen'in fona geçen bankalara verdiği teminatların tutarı ne Teminatların tutarı 1 trilyon lira. 
Bu durumda siz olsa ne yaparsınız Elbette derin derin düşünürsünüz. Eldeki teminat ortada. Hukuk sistemi ortada. Ne yapmanız lazım 

Erkohen'e indirim yok 
TMSF'de düşünüyor. Ve indirim kampanyasından yararlanmak isteyen Erkohen'e "Siz, bu kampanyadan yararlanamazsınız" diyor. Peki ödenmesi gereken borç ne olacak 
Görünen o ki kimse gelecekte başını ağrıtacak konularda karar vermek istemiyor. 

Evcil sarsıntısı 
Karar vermek kolay mı 
Öldürülen iplik tüccarı Nesim Malki olayı kamuoyunu sarsmış. Ortağı Erol Erkohen bir an önce borçlarını ödeyip temiz bir sayfayla yoluna devam etmek istiyor. 
Ancak bu olay nedeniyle ceza alan Erol Evcil de faiziyle birlikte 30 milyon dolara ulaşan borçlarını ödemek istiyor. Olay basit değil. Bir TMSF yönetim kurulu üyesi istifa ediyor. Aynı zamanda TMSF içinde Tahsilat Daire Başkanlarından biri görevden alınıyor, hakkında soruşturma başlıyor. 
Gerçi Başbakan Yardımcısı Abdüllatif Şener, istifa eden TMSF yönetim kurulu üyesi ile ilgili olarak "başka sorundan dolayı ayrıldı" diyor. 
Ama sarsıntı ortada. Fazla söze gerek kalmıyor. 
Görüşümüz bu sarsıntı dışında 2005 yılı ile birlikte borçlular cephesinde çok derin sarsıntı ve çalkanmaların dalga dalga geleceği ortada. 
Görünen köy kılavuz istemiyor. 



</TEXT>
</DOC>
