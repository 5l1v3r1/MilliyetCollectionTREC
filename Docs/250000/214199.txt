<DOC>
<DOCNO> 214199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/yasam/yas04.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan şiirine 'Türk damgası' 
</HEADLINE>
<TEXT>

   'Amerikan Şiir Ödülleri' töreni 'Türk şairler gecesi'ne dönüştü. Aziz Doğdu, Mine Bahadır ve Alper Başkalfa ödülleri topladı 
      
   Merkezi Atlanta'da bulunan Amerikan Ulusal Şiir Cemiyetleri Federasyonu'nun 23. kez düzenlediği geleneksel "Amerikan Şiir Ödülleri" American Poetry Awards töreni, Türk şairlerin gecesine dönüştü. Gecenin en çok ödül kazanan ismi New York Şairler Cemiyeti tarafından "Yılın Şairi" seçilen Aziz Doğdu oldu. 
   
   Dilimizle 'alay' ediyor 
   Aziz Doğdu, "Ode To My Beloved Army" Sevgili Orduma Şiir adlı şiiriyle "Yılın Şiiri", "Yılın Şairi" ve "Yılın En Anlamlı Şiiri" ödülleriyle birlikte federasyonun ilk kez ana dili İngilizce olmayan birine verdiği "Şiirde Başarı ve Takdir Ödülü" olmak üzere toplam dört ödül kazandı. 
   Federasyonun Onursal Yöneticisi Jacquline Heritter, Doğdu ve şiiri için şunları söyledi "İçinde Atatürk'ün de yer aldığı şiiri olağanüstü bir yapıt olmuş. Doğdu, her şiiriyle alışılmış şiir kalıplarını yıkıyor ve çıtayı yükseltiyor. Şiirin kurallarını yıkacak kadar yaratıcı ve dünya görüşüne kimseyi eriştirmeyecek kadar ulaşılmaz bir şair. Doğdu, adeta İngilizce ve bizlerle alay ediyor." 
   Türk şairi Mine Bahadır ise "Ressurected Nature" Yeniden Dirilmiş Doğa adlı şiiriyle "Yılın En İyi Kadın Şairi" ve "Yılın En Yaratıcı Şiiri" ödüllerini kazandı. 
   Bir diğer Türk Alper Başkalfa da, "Starting Over" Yeniden Başlamak adlı şiiriyle hem "Yılın En İyi Yeni Şairi" hem de "Yılın En İyi Yeni Şiiri" dallarında iki ödül kazandı. 
   Ödül kazanan 3 şiir, nisanda çıkacak "Poem from and for the Soul" Ruhtan ve Ruh İçin Şiir adlı antolojide yer alacak. 
   
   
</TEXT>
</DOC>
