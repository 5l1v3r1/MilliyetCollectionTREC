<DOC>
<DOCNO> 245181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/guncel/gun90.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Mahsun iyice uçmuş .. 

Malezyalılar Mahsun'a demiş ki "Baba, bir klip çektin, hiç turist gitmeyen Maldivler'de turizm patladı. Biz de açlıktan kırılıyoruz, gel şu bizim Petronas Kulelerinde bir klip çek de, yüzümüz gülsün, gözümüz Turco görsün .." O da "Eğer kulelerin tepesine izin verirseniz gelirim" demiş. "Diyarbakır'dan Malezya'ya uzanan bir klip olacak" diyor Mahsun... Bu paragraftaki gariplikleri bir yazalım bakalım kargaları ne kadar güldürebileceğiz... 
1 Çektiği kliple Maldivler'in tanıtımına katkıda bulunmak .. Maldivler'i kime tanıtmış, ne zaman tanıtmış, nasıl tanıtmış Tamam Mahsun'un elindeki A4 kağıdına çizilmiş 3 adadan kırmızı çarpıyla işaretli olan. Ama oraya nasıl gidilir 
2 Çekeceği kliple, Malezya'nın tanıtımına katkıda bulunmak .. Malezya'nın ne zamandan beri tanıtıma ihtiyacı var Acaba birileri Mahsun'a telefon şakası yapmış olmasın diye düşünmeden edemiyor insan... 
3 Klipten anladığımız kadarıyla Maldivler, 2 km.lik plaj ve 4 palmiyeden oluşan bir mekan. Eğer bu klipi de aynı kişi çekecekse, hiç oralara gitmeyin boşuna, nasılsa çevreyi görmeyeceğiz, Sabancı Kulelerinin tepesine çıkın orda çekin... Bir daha Palmiye lazım olursa da bizim Milliyet'in girişinde güzel bir tropikal ortam var orada ayarlarız... 
Daha geçen gün yazdık, "Etme, eyleme Mahsun Ne güzel Harran'da çekerken klipleri, Metroseksüel-İtalyanlığa geçtikten sonra Maldivler'e takılır oldun" dedik. "Senin söylediğin şarkıyla klipteki abla ve ortam hiç olmuş mu Türkü eşliğinde şakkada şukkada oynadıktan sonra, değil Maldivler'de, Ay'da çeksen ne olacak " dedik ama Mahsun inat ediyor... Son kez uyarıyoruz Sinyor Mahsunotti, size İtalyan havası yaramadı. Yapın şöyle "Alem Buysa Kral Benim" gibi bir şarkı, isterseniz hiç klip çekmeyin. Biz de yine "Lo Lo Meahsun" diye bağıralım peşinizden... 

Her şeyin bir sonu vardır .. 
Edward Lastday son kullanma tarihinin mucidi 

Hiç takmamak lazım... 

Portekiz'deki Euro 2004'e katılamadığımızda, hepimiz sinirlenmiştik. İnsan ilk anda sinirleniyor, sonra televizyondan elin takımlarını seyrederken de üzülüyor. Tabii insanoğlu şimdiki zamanda üzüldüğü şeye, gelecek zamanda sevineceğini nereden bilecek Euro 2004'ün tanıtımı için mankenler, ülkelerin bayrakları şeklinde iç çamaşırlarıyla poz vermişler. Ya Türkiye de katılsaydı şampiyonaya 
Kızlardan biri, bayrağımız şeklindeki sutyen-bikiniyle poz verecekti. Dünya Gazeteler Birliği WAN açılışı sırasında mehter takımını dört gözle seyreden, ancak üzerlerinde bikinimsi kostümler olan Anadolu Ateşi'nin kızlarına tek bir göz bile ayırmayan futbolsever Başbakanımız, ciddi şekilde üzülecekti... Bayrağımız desenli bikinimsiyi giyen manken yanlışlıkla Türkiye'ye gelirse de Bayrak Kanununa muhalefetten kendisini tutuklamak zorunda kalacaktık... Demek ki hiç takmamak lazım, her işte bir hayır var .. 

Çapraz Kur 
"Şampiyonlar Ligi'ne girer girmez bir kere bir, bir buçuk milyon dolar İsviçre Frangı elinize geçiyor..." b b 
</TEXT>
</DOC>
