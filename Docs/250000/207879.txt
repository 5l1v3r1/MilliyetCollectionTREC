<DOC>
<DOCNO> 207879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun10.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal Binlerce kişi internetten sahte viagra almış... 
</HEADLINE>
<TEXT>

     İngiltere'de binlerce kişinin, internetten sahte Viagra hapı satın aldığı öne sürüldü. 
     Independent on Sunday gazetesi, sahte Viagra hapı satan bir firmanın bulunduğunu ve Viagra üreticisi Pfizer'in bu firma tarafından satılan ilaçların sahte olduğunu onayladığını yazdı. Gazete, sahte Viagraların ciddi hastalıklara ve ölümlere yol açtığı uyarısında bulundu. 
     İnternet üzerinden satılan sahte ilaçların gerçeğinden ayırt edilmesinin son derece güç olduğunu belirten Independent, bunun ancak bilim adamlarınca laboratuvarda inceleme sonucunda belirlenebileceğine işaret etti. 
     Bu arada, uzmanlar gerçek Viagra'nın da doktor kontrolünde alınmaması halinde tehlike yaratabileceğine dikkat çekerken, halkı internetten satılan sahte ilaçların yaratacağı tehlike konusunda uyardı. 
     Viagra, halen İngiltere'de doktorun uygun görmesi halinde reçeteyle alınabiliyor. 
     
</TEXT>
</DOC>
