<DOC>
<DOCNO> 235696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur46.html </URL>
<DATE> 2004/04/28/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Prof. Işıkara'ya hırsız şoku... Bilgilerin bulunduğu bilgisayar çalındı 
</HEADLINE>
<TEXT>

     Boğaziçi Üniversitesi Kandilli Rasathanesi Deprem Araştırma Enstitüsü'nün eski Müdürü Prof. Dr. Ahmet Mete Işıkara'nın aracı İstanbul'da soyuldu. Araçtan, Işıkara'nın diz üstü bilgisayarı çalındı. 
     Prof. Dr. Işıkara, deprem eğitimi için geldiği Düzce'nin Kaynaşlı İlçesi'nde AA muhabirine yaptığı açıklamada, olayı şöyle anlattı 
     ''Dün İstanbul Levent'te saat 15.30 sıralarında konferansımız vardı. Çalışmalarımızı bitirdik. Şoförüm, diz üstü bilgisayarımı arabanın bagajına koydu. Ben konferans salonunda dinleniyordum. Şoför de arabanın yanında duruyordu. Ancak onun birkaç dakika içeri girmesini fırsat bilen hırsızlar, 34 DD 104 plakalı aracımızın sol arka penceresini kırıp, arka koltuğu katlayarak, bagajda bulunan bilgisayarla datashow'u almış.'' Prof. Dr. Işıkara, bilgisayarın maddi değerinin önem taşımadığını, ancak hafızasında, yıllardır verdiği emeklerin bulunduğuna dikkati çekerek, şöyle devam etti 
     ''Ben bugüne kadar hep devlete hizmet ettim. Şimdi devletimden tek bir dileğim var Benim bilgisayarımı bulsunlar. Sayın İstanbul Valisi'nden, Emniyet Müdürü'nden ve deprem sırasında defalarca bir araya geldiğimiz Sayın İçişleri Bakanı Abdülkadir Aksu'dan ilk defa bir şey istiyorum Benim bilgilerimi bulup bana versinler.'' 
     
</TEXT>
</DOC>
