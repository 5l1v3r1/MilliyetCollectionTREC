<DOC>
<DOCNO> 249288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sontur08.html </URL>
<DATE> 2004/06/19/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Abide-i Hürriyet Meydanı'nda miting nedeniyle bazı yollar kapanacak 
</HEADLINE>
<TEXT>

     Şişli Abide-i Hürriyet Meydanı'nda yarın ''Büyük Ortadoğu Projesi'ne, NATO'ya Hayır, İşgale Son'' adı altında yapılacak miting nedeniyle, bazı cadde, sokak ve bağlantı yolları trafiğe kapatılacak. 
     İstanbul Emniyet Müdürlüğü Basın ve Halkla İlişkiler Şube Müdürlüğü'nden yapılan açıklamaya göre, mitingden dolayı yarın saat 13.00'ten itibaren Darülaceze, Piyalepaşa, Çağlayan Vatan, Kağıthane, Dr. Cemil Bengü, İzzetpaşa, Abide-i Hürriyet, 28 Nisan, Halide Edip Adıvar ve Fevzi Çakmak Caddeleri trafiğe kapalı olacak. 
     Ayrıca Feriköy Kasap, Akar, Eğitim, Ayazma, Gürun, Fırın Arkası, 1. Fırın Aralığı, Çınar, Çağlayan Top Sahası Yanı, Egemen, Yurt, Kanarya, Zafer, Yavuz, Avcılar ve Yeni Yol Sokakları da trafiğe kapatılacak. 
     Okmeydanı ve Kasımpaşa'dan Piyalepaşa Bulvarı'na katılım, Okmeydanı-Piyalepaşa Bulvarı'ndan Çağlayan istikametine katılım, D-100'den Çağlayan ve Kasımpaşa'ya katılımlar, Vatan Caddesi Çağlayan çıkışı, Mecidiyeköy'den Çağlayan gidiş Kuştepe ışıklar, Şişli'den Çağlayan gidişi Hürriyet ışıklar, Kağıthane Caddesi'nden Çağlayan'a çıkış, Okmeydanı kavşağından Darülaceze Caddesi'ne geliş, TEM'den Darülaceze Caddesi'ne geliş, Piyalepaşa'dan Darülaceze Caddesi'ne geliş, Perpa'dan Darülaceze'ye geliş, Gürsel Mahallesi gelişi, Halide Edip Caddesi-Şişli gelişi, Şişli'den Çağlayan'a geliş noktaları da trafiğe kapalı tutulacak. 
     
     ALTERNATİF YOLLAR 
     Açıklamada, Kasımpaşa'dan Çağlayan yönüne gidecek sürücülerin Okmeydanı-Kağıthane, Okmeydanı'ndan Piyalepaşa yönüne gideceklerin Haliç Hasköy, Kağıthane'den Çağlayan yönüne gideceklerin Okmeydanı-Sütlüce-Çeliktepe ve Gültepe, Vatan Caddesi'nden Çağlayan yönüne gideceklerin Kağıthane-Gülbağ-Mecidiyeköy, D-100'den Çağlayan ve Piyalepaşa yönüne gideceklerin Okmeydanı ve Mecidiyeköy-Balmumcu, Mecidiyeköy'den Çağlayan yönüne gideceklerin E-5 veya Şişli, Şişli'den Çağlayan yönüne gideceklerin E-5'ten Mecidiyeköy-Kuştepe-Dereyolu, Okmeydanı'ndan Mecidiyeköy'e gideceklerin E-5, TEM ve Okmeydanı'ndan Şişli yönüne gidecek sürücülerin de Haliç veya Mecidiyeköy istikametlerini kullanabilecekleri bildirildi. 
     
</TEXT>
</DOC>
