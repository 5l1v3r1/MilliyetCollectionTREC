<DOC>
<DOCNO> 234334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/yazar/akyol.html </URL>
<DATE> 2004/04/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Allah rızası için 
</HEADLINE>
<TEXT>

   
   KIBRIS'IN eski 'iki cemaatli devlet' modelinden şimdi Annan planıyla "iki kurucu devletli federal devlet"e gelmesinde Denktaş'ın mücadelesinin rolü çok büyüktür. 
   Fakat şimdi ne diyor 
   "Allah Rusya'dan razı olsun " 
   Niye Rusya Rum tarafının hayır demesini garantiye bağladı da ondan 
   Peki, Rusya'nın hesabı ne Rusya'nın yeniden 'büyük devlet' siyasetine yönelmesi yeryüzünde Türklere ne kazandırır Sovyetçi AKEL ile Moskova arasındaki ilişkilerin niteliği bilinmiyor mu Türklere karşı mevzilendirilecek S - 300 füzelerini Rumlara satan Rusya değil miydi 
   Rusya ile Rumlar şimdi ne pazarlıklar yapıyor 
   Rumlar neden "ABD Kıbrıs'ı Türklere teslim ediyor" diye kampanya yürütüyor Uluslararası satrançta kimlerin yeri nerelerde 
   Denktaş 'büyük satranç'taki bu oyunları görmüyor Rusya "hayır" dedi ya, tamam, "Allah razı olsun " 
   Bu mantıkla "bu plana evet diyen, cennete gidemez" diyen papaz Hristostomos'a da, EOKACI Papadopulos'a da "Allah razı olsun" demek gerekecek 
   
   SAYIN Denktaş duygularına öylesine odaklanmış ki, "Bu plan kabul edilirse, papazlar gelip kan içecek" diyebiliyor 
   Sonra bu kadarının da fazla olduğunu fark ediyor, "ölçüyü kaçırdık galiba" diyerek sözlerini geri alıyor 
   Bu psikolojiyle soğukkanlı düşünmek ve 'satranç'a bütünlüklü bakmak mümkün mü 
   Sayın Denktaş artık soğukkanlı düşünmelidir. 
   Belli ki, Rumlar Annan planını reddedecek, AB üyesi olmanın gücünü kullanmak isteyecekler... Türkler ve Türkiye ise "evet" demenin yararlarını gerçekleştirmek isteyecek. Zorlu bir süreç olacak bu... 
   Böyle zorlu bir süreçte hem Kıbrıs Türkleri kendi aralarında, hem Kıbrıs Türkleri ile Türkiye arasında sağlam bir dayanışma ve birlik ruhu olmalıdır. Denktaş artık buna çok dikkat etmelidir Denktaş'ın geçmişteki şanlı mücadelesini taçlandıracak ve şimdiki hatalarını izale edecek tavır, onun artık birleştirici davranmasıdır. 
   Denktaş'ın Türklüğe, şehitlere ve yarım asırlık mücadeleye karşı vebali budur 
   
   23 NİSAN konusunu yazmak isterdim bugün. O muhteşem Birinci Meclis'i ve arkasında koskoca bir feelsefe yatan "hakimiyet - i milliye"yi anlatmak isterdim. 
   Yarım asırdan beri, Atatürk'ün konuşma, tamim ve telgraflarının toplu baskısını yapamamış, indeksini hazırlayamamış 'Atatürkçü devlet' ve o devletin kurumları, üniversiteleri... 
   Anayasa'nın 134. maddesine göre ödevi olduğu halde, bu ihtiyacın farkında bile olmayan Kemalist Cumhurbaşkanımız... 
   Başka bir gün yazacağım bunları... 
   Sayın Denktaş'a seslenmek istiyorum 
   Nasıl olsa Rus desteğiyle Rumlar Annan planını reddedecek, artık korkmanıza gerek yok Türklerin de "evet'in imkanlarını sağlamak istemesi aklın gereği değil mi 
   Sayın Denktaş En önemlisi, referandumdan sonra evetçi ve hayırcı Türklerin birlik ruhuna sahip olmasıdır. "Allah rızası için", Türkleri kamplaştıran değil, sağduyu ve ılımlılıkla hem Kıbrıs Türkleri arasında birlik ruhunu, hem Türkiye ile dayanışmayı güçlendiren bir 'satranç' karesinde yer alın... Türklüğün sizden beklediği budur. 
   
      
   
   
</TEXT>
</DOC>
