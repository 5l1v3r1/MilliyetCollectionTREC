<DOC>
<DOCNO> 200903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo14.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonu ASKİ Türkiye'de... 
</HEADLINE>
<TEXT>

     Ukrayna'da düzenlenen Avrupa Şampiyon Kulüpler Kupası'nı kazanan ASKİ Spor Güreş Takımı yurda döndü. 
     Atatürk Havalimanı'nda gazetecilere açıklama yapan ASKİ Spor Kulübü İkinci Başkanı Ahmet Tunç, grekoromende stilde büyük başarı gösterdiklerini ve şampiyon olduklarını belirterek, ''Şampiyonlar kupasını milletimize armağan ediyoruz. Finallerde 3'ü Rus, 6 takımla mücadele ettik. Orada herşeye rağmen arkadaşlarımız başarılı oldular'' diye konuştu. 
     Milli güreşçi Şeref Eroğlu da karşılaşmaların çok zorlu geçtiğini belirterek, ''Ruslar'ı yarı finalde, Ukrayna'yı da finalde yendik. Bütün zorluklara rağmen galip gelmeyi bildik'' dedi. 
     ASKİ Spor Güreş Takımı şampiyonada, Şeref Eroğlu, Bünyamin Emik, Ercan Yıldız, Akif Canbaş, Mehmet Özal, Nazmi Avluca, Yekta Yılmaz Gül, Şeref Tüfenk ve Bayram Özdemir'den oluşan bir kadroyla mücadele etti. 
     
</TEXT>
</DOC>
