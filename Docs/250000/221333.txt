<DOC>
<DOCNO> 221333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur20.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Yapılan eylemi hiç doğru bulmuyoruz 
</HEADLINE>
<TEXT>

     Sağlık Bakanı Recep Akdağ, sağlık çalışanlarının iş bırakma eylemini doğru bulmadıklarını belirterek, ''Bütün Türk hekimlerini takdirle anmak gerekir ki, bu tarz faaliyetlere iştirak hususunda ciddi bir katılım olmamaktadır ve hizmetler aksamadan devam etmektedir'' dedi. 
     Bakan Akdağ, yoksul ailelere yönelik ''Sosyal Riski Azaltma Projesi''ni tanıtmak amacıyla Devlet Bakanı Beşir Atalay ile Başbakanlık'ta düzenlenen ortak basın toplantısında, gazetecilerin sağlık çalışanlarının iş bırakma eylemi ile ilgili soruları üzerine, şunları söyledi 
     ''Biz burada, insanımızın sağlık hizmetlerinden daha fazla yararlanması için gayret içindeyiz. Bazıları da hastaların hastanelere, sağlık kuruluşlarına gitmemeleri için gayret gösteriyorlar. Biz bunu hiç doğru bulmuyoruz. Ama gerçekten bütün Türk hekimlerini takdirle anmak gerekir ki, bu tarz faaliyetlere iştirak hususunda ciddi bir katılım olmamaktadır ve hizmetler aksamadan devam etmektedir.'' Akdağ, iş bırakma eylemiyle ilgili gelişmeler konusunda bugün öğleden sonra basına bilgi verileceğini bildirdi. 
     
</TEXT>
</DOC>
