<DOC>
<DOCNO> 233712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/spor/spo03.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray için son atak 
</HEADLINE>
<TEXT>

   Galatasaray Yönetimi, Leverkusen'de forma giyen gurbetçi yıldızdan vazgeçmiyor. Sarı-Kırmızılılar, önümüzdeki günlerde Yıldıray ile son kez masaya oturup anlaşma zemini arayacak 
      HALİL ÖZER 

   
   Menajeriyle temastalar 
   GALATASARAY transferde sessiz sedasız girişimlerini sürdürüyor. Leeds United'ın golcüsü Viduka ile pazarlıklara başlayan Sarı - Kırmızılılar, bir yandan da Yıldıray Baştürk'ü bitirmenin hesaplarını yapıyor. Yöneticilerin, hafta içinde Milli yıldızın menajeri Mehmet Uludoğan ile yeniden temasa geçtiği ve Yıldıray Baştürk'ten randevu talep ettiği öğrenildi. 
   
   Werder Bremen engeli 
   SARI-Kırmızılı kulübün önüne set çeken en önemli krizin Werder Bremen olduğu bildirildi. Yıldıray'ın, Avrupa Kupaları'na katılamayacak olan Galatasaray yerine Devler Ligi hazırlıkları yapan Werder Bremen'e daha sıcak bakabileceği iddia edildi. Yönetim, önümüzdeki hafta yapılması planlanan son görüşmede tüm kozlarını masaya dökecek. 
   
   İTÜ'nün raporu olumsuz    YIKILACAK    Ali Sami Yen'in eski açığı tehlikeli 
   GALATASARAY'IN Ali Sami Yen için İTÜ'den beklediği rapor nihayet geldi. İstanbul Teknik Üniversitesi yetkilileri, yaptıkları inceleme sonucunda eski açık tribünün mutlaka yakılması gerektiği görüşünde birleşti. Yeni açık, kapalı ve numaralı tribünlerin ise restarosyon yapılarak kullanılabileceği bildirildi. Yönetim bu rapor doğrultusunda stat projesini yeniden incelemeye aldı. 
   
   İflas tartışması    Eski yönetici Yiğit Şardan'ın, "Galatasaray iflas etti" sözleri, Sarı-Kırmızılı kulüpte gerginlik yaşanmasına neden oldu 
   Arkan şaşkınlığı 
   HERŞEY Galatasaray İçin Platformu'nun düzenlediği toplantıda eski yönetici Yiğit Şardan'ın, "Galatasaray iflas etmiştir" sözlerinin yankıları devam ediyor. Özhan Canaydın yönetiminde yer alan Refik Arkan'ın toplantı sırasında bu açıklamaya tepki göstermemesi dikkat çekti. Arkan'ın yakınlarına, "Ben orada misafirdim. Ayrıca orası Genel Kurul değildi" dediği öğrenildi. 
   
   'Önümüz hep açık' 
   AYNI toplantıda tepki alan bir başka eleştiri ise Eşref Hamamcıoğlu'ndan geldi. Hamamcıoğlu'nun, "Bugüne kadar bir şey olmaz diye diye bu hale düştük. Ve bugüne kadar toplu halde hep masturbasyon yaptık" sözleri dikkat çekti. Divan Kurulu üyesi Hayri Kozak ise "iflas" iddialarına ateş püskürüp, "Galatasaray bitmedi, önü her zaman açık. Sadece iyi yönetilmesi şart" yorumunu yaptı. 
   
   Hasan Şaş şoku    CİM-Bom'da, Malatyaspor maçı öncesinde Hasan Şaş'ın ani sakatlığı sıkıntı yarattı. Dün sabah yapılan antrenmanda bileğine darbe alan ve çalışmayı yarıda bırakan yıldız futbolcunun yarınki maça yetişmesinin riskli olduğu bildirildi. 
   
   GALATASARAY GÜNLÜĞÜ 
   Holding zirvesi 
   GALATASARAY'IN kurtuluş reçetesi olarak görülen holdingleşme projesi için bugün kritik bir toplantı yapılacak. Kulübün duayenlerinden Selahattin Beyazıt ve İnan Kıraç'ın yanı sıra Ünal Aysal'ın da aralarında bulunduğu bir grubun bugün Başkan Özhan Canaydın ile bir araya geleceği öğrenildi. 
   
   Rumenler'e teklif 
   SARI - Kırmızılı forma altında bekleneni veremeyen Bratu ve Petre'yi Denizlispor'un istediği açıklandı. Yeşil-Siyahlı kulübün, Galatasaray'dan Çağdaş'a karşılık olarak iki Rumen oyuncuyu talep ettiği öğrenildi. Yönetim, Hagi'nin raporu doğrultusunda iki futbolcu için son kararı verecek. 
   
   Volkan kurulda 
   FENERBAHÇE derbisi sonrasında rakibine kasıtlı vurduğu için ceza alan Volkan'a yine kurul yolu gözüktü. Galatasaray'ın yıldızı, Denizlispor maçı sonrasında hakem Selçuk Dereli'ye sözlü tacizde bulunduğu gerekçesiyle tedbirli olarak PFDK'ya sevk edildi. Volkan dün federasyona savunmasını yolladı. 
   
   
</TEXT>
</DOC>
