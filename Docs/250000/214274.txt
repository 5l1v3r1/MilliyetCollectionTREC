<DOC>
<DOCNO> 214274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/soneko18.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 85 puanlık kayıpla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 85.27 puan kayıpla, 1. seansı 17,555.70 puandan tamamladı. 
     1. seansta hisse senetlerinin ortalama değer kaybı yüzde 0.48 olarak gerçekleşti. 
     Dün 17,640.97 puandan kapanan İMKB Ulusal 100 Endeksi, 1. seansa 34.6021 puan artışla 17,675.57 puandan başladı. 
     İniş-çıkışlarla kararsız bir seyir izleyen borsada ilk yarım saatlik bölümü 17,482.23 puandan geçen endeks, seans içinde en düşük 17,420.05, en yüksek 17,697.52 puanı gördü. 
     Seans sonunda mali endeks 56.69 puan kayıpla 24,075.57 puana, sanayi endeksi 144.42 puan kayıpla 15,419.76 puana geriledi, hizmetler endeksi 20.35 puan artışla 9,608.70 puana yükseldi. 
     Böylece, önceki kapanışa göre mali grup hisseler ortalama yüzde 0.23, sanayi grubu hisseler ortalama yüzde 0.93 değer kaybetti, hizmet grubu hisseler ise ortalama yüzde 0.21 değer kazandı. 
     1. seansta işlem gören toplam 290 hisse senedinden 141'i değer kaybederken, 76 hisse senedi değer kazandı, 73 hissenin fiyatında değişiklik olmadı. 
     Seansta, 370 trilyon 917 milyar 652 milyon liralık işlem hacmi oluştu. 
     1. seansta, İhlas Holding, Doğan Holding, Sabancı Holding, İş Bankası C , Doğan Yayıncılık en yoğun işlem gören hisseler oldu. 
     Piyasanın Kıbrıs'a yönelik haberlere odaklanırken alıcılar ile satıcıların kararsız olduklarını ifade eden uzmanlar, piyasadaki toparlanma çabalarına rağmen 17,650 puanın üzerinde satış baskısıyla karşılaşıldığını kaydediyor. 
     
</TEXT>
</DOC>
