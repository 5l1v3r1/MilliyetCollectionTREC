<DOC>
<DOCNO> 230333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/spor/spo04.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'ın 8. harikası 
</HEADLINE>
<TEXT>

   Trabzonspor, Ziya Doğan yönetiminde üst üste sekizinci zaferini Bursa deplasmanında elde etti. Fatih ve Gökdeniz'in golleriyle gülen Karadeniz ekibi, Fenerbahçe ile puan farkını da 4'e indirdi 
      
   Yenilgiyi unuttular 
   TRABZONSPOR, Bursa engelini aşarak, galibiyet serisini korudu. Oyuna hızlı başlayan Karadeniz ekibi, 2. dakikada gole çok yaklaştı. Erman'ın geri pasını takip eden Mehmet Yılmaz sert vurdu, top direkte patladı. 22'de Gökdeniz'in pasıyla hareketlenen Fatih Tekke takımını öne geçirdi 1 - 0. 72'de Gökdeniz skoru 2 - 0'a taşıdı. Bursa'nın tek sayısını 86'da Tayfun attı. 
   
   Maçın karnesi 
   HAKEMLER Selçuk Dereli, Ekrem Kan, Cengiz Akyüz 
   BURSASPOR Serdar 4 - Miu 4 , Erman 3 Mehmet Al Dk.41 4 , Egemen 4 , Serkan 4 - Tamer 4 , Tayfun 4 , Grozdiç 5 , Frasineanu 4 Osterc Dk.46 4 - Sertan 4 Erol Dk.70 3 , Okan 3 
   YEDEKLER Vintilla, Mustafa, Orhan, Ünsal 
   TRABZONSPOR Petkoviç 6 - Emrah 6 , Tolga 7 , Erdinç 6 , Volkan 7 - İbrahim 6 , Hüseyin 6 , Somers 5 D'Haene Dk.35 5 , Gökdeniz 8 - Mehmet Yılmaz 5 Emre Dk.60 5 , Fatih Tekke 8 Yattara Dk.85 
   YEDEKLER Hasan, Ali Şen, Maxim, Augustine 
   GOLLER Fatih Dk.22 , Gökdeniz Dk.71 , Tayfun Dk.86 
   SARI KART Volkan Trabzonspor 
   
   İSTATİSTİK Bursaspor Trabzonspor 14 Şut 16 5 Kaleyi Bulan Şut 8 27 Serbest Atış 26 0 Penaltı 0 5 Korner 1 29 Taç Kullanma 22 23 Faul Yapma 19 1 Ofsayt 6 3 Gol Pozisyonu 9 59 Topla Oynama 41 
   
   'Daha farklı kazanırdık'    TRABZONSPOR Teknik Direktörü Ziya Doğan, zirve yarışının verdiği strese rağmen Bursaspor'u zorlanmadan yendiklerini dile getirdi. Tecrübeli çalıştırıcı, "Bir yanda havanın sıcaklığı, diğer bir yanda da Bursaspor'un kazanma zorunluluğu biz de tedirginlik yaratmıştı. Ancak oyuna istekli ve etkili başladık. Golü bulunca ibre bize döndü ve 3 puanı aldık" dedi. 
   
   'İşimiz artık çok zorlaştı'    BURSASPOR'UN hocası Nejat Biyediç, taraftarların müthiş desteğine rağmen kazanamamanın üzüntüsü içinde olduklarını açıkladı. Biyediç, "Bizim için kader maçıydı. İkili mücadelelerde başarılı olamadık ve çok top kaybı yaptık. Trabzonspor hatalarımızı affetmedi. Kümede kalma yolunda işimiz artık çok zorlaştı. Tek şansımız kalan maçlarımızı kazanmak" yorumunu yaptı. 
   
   
</TEXT>
</DOC>
