<DOC>
<DOCNO> 218732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun37.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ,Polonyalı askerler şii hacılara ateş açtı,10 yaralı 
</HEADLINE>
<TEXT>

     Irak'ta, uluslararası ittifak gücü bünyesinde görev yapan Polonyalı askerlerin Kerbela kenti yakınlarında Şii hacıları taşıyan otobüse ve bir araca ateş açması sonucu 10 kişinin yaralandığı bildirildi. 
     Görgü tanıkları, fren sisteminde sorun olan otobüsün Polonyalı askerlerin denetimindeki kontrol noktasında duramaması sonucu açılan ateşte yaralananlardan 8'inin İran'dan gelen İranlı hacılar olduğunu, yaralananlar arasında bir de Polonyalı askerin bulunduğunu söylediler. 
     Amerikan askerleri tarafından eğitilen Irak Sivil Savunma Birliği üyesi Abbas Hasan, Polonyalı askerlerin, kontrol noktasında beton bir bariyere çarpan otobüs ve diğer araca birkaç dakika yoğun biçimde ateş açtığını söyledi. 
     Polis yetkilileri ve sağlık görevlileri, yaralanan İranlı hacıların durumunun ağır olmadığını ifade ettiler. 
     Polonyalı Albay Zdzislaw Gnatowski, başlangıçta olayı bir intihar saldırısı olarak düşündüklerini, yaralanan Polonyalı askerinse Kerbela'daki bir hastaneye kaldırıldığını bildirdi. 
     
</TEXT>
</DOC>
