<DOC>
<DOCNO> 227417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/guncel/gun04.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçılar pes etmedi 
</HEADLINE>
<TEXT>

   BİRSEN ALTUNTAŞ 
   
   Yerel seçimlerde siyasi partilerin İstanbul'da aday gösterdiği magazin yıldızlarından hiçbiri seçimi kazanamadı. Yenilgi karşısında hırslanan belediye başkan adayları Şahin Özer, Şafak Karaman, Ferhat Tunç, Meral Konrat, Bora Gencer, Demir Karahan ile muhtar adayı Gülbin Akbaş, siyasete devam kararı aldı. 
   Şahin Özer AKP Beşiktaş Belediye Başkan Adayı AKP'nin Beşiktaş'taki oyu yüzde 100'e yakın arttı. Bu AKP ve benim başarım. AKP saflarında bir nefer olarak çalışmaya devam edeceğim. 
   Demir Karahan CHP Adalar Belediye Başkan Adayı Adalarda binaların çoğu kaçak, her şey üç misli fiyata satılıyor. Eski belediye başkanıyla bu düzenin sürmesi için ada halkının büyük kısmının organik bağı var. Bunu yıkmak zordu. ANAP kömür, AKP erzak dağıttı. 
   Meral Konrat GP Şişli Belediye Başkan Adayı İlk kez seçime girdim, iyi çalıştım ama Mustafa Sarıgül, beş yıl seçmene yatırım yapmış. Siyasete devam. 
   Şafak Karaman AKP Bahçeşehir Belediye Başkan Adayı Vizyonum, duruşum Bahçeşehir'in vizyonuyla örtüşüyordu ama Kemal Aydın, Türkiye'nin değişik yerlerinden 4 bin kişiyi getirdi. 
   Bora Gencer DYP Bahçeşehir Belediye Başkan Adayı Bahçeşehir'de oturmayan tuhaf kıyafetli, çarıklı 1000'e yakın insan otobüslerle sandığa getirildi. Yine aday olacağım. 
   Gülbin Akbaş Acıbadem Muhtar Adayı Sandık başına 10 bin kişi gitti, eski muhtar Eyüp Sertbaş 5 bin oy alıp kazandı, ben 1400 oy aldım. Ancak oy pusulalarına 'Muhtar Eyüp Sertbaş' yazmış, bu yasal değilmiş. 'Muhtar Adayı' ifadesi kullanması gerekiyormuş. İtiraz ettik." 
   
   
</TEXT>
</DOC>
