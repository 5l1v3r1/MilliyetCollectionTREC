<DOC>
<DOCNO> 241064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonyas01.html </URL>
<DATE> 2004/05/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
''The Edukators'' filmi Cannes'da dakikalarca ayakta alkışlandı... 
</HEADLINE>
<TEXT>

     Cannes Film Festivali'nde bugün gösterilen ve bir grup gencin dünyayı değiştirme hayalini konu alan Alman yapımı ''The Edukators'', 10 dakika boyunca ayakta alkışlandı. 
     Filmin 28 yaşındaki Avusturya doğumlu yönetmeni Hans Weingartner, gösterimden önce düzenlenen basın toplantısında, ''Bu filmi 'devrim' sözcüğünün icat edildiği bir ülkede sunmaktan büyük mutluluk duyuyorum'' dedi. 
     Weingartner, filmi yaparken, kendi hüsranından, kuşağının siyasi ideallerinin olmayışından ve medya imajlarının boğuculuğundan ilham aldığını söyledi. 
     Filmiyle devrim çağrısı yapmadığını belirten Weingartner, ''Benim için eleştirel olmanın ve statükoyu sorgulamanın önemini vurgulamak daha önemli'' dedi. 
     ''The Edukators'' zenginlerin villalarına zorla giren, mobilyaların yerini değiştiren ve eve ''Çok fazla paranız var'' türünden notlar bırakan 3 idealist gencin hikayesini anlatıyor. 
     
</TEXT>
</DOC>
