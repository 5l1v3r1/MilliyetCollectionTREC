<DOC>
<DOCNO> 240736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo12.html </URL>
<DATE> 2004/05/17/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Nihat ligde kaldı, Barcelona Real Madrid'i geçti 
</HEADLINE>
<TEXT>

     Hüseyin NARİN 
Nihat Kahveci'den mutlu son... Real Sociedad, Celta Vigo ve Valladolid'in yenilmesiyle Malaga maçından aldığı 1 puanla La Liga'da kalmayı garantiledi. 
     1-1 biten maçta ikinci yarıda kaydedilen karşılıklı goller Duda ve Kovacevic'ten geldi. 
     Bu sonuçla ligin son haftasına girilirken Sociedad 43 puanla 15. sırada yer aldı. 
     İspanya'da düşen 3 takım da belli oldu. Bu sezon Şampiyonlar Ligi'nde oynayan Celta Vigo ligden düşerken, La Liga'ya veda eden diğer iki takım Valladolid ve Real Murcia oldu. 
     
     Barcelona dolu dizgin, Real Madrid yerle bir 

     18. haftada aldığı yenilgiden sonra geçtiğimiz hafta Celta Vigo'ya yenilen ve böylece 17 hafta mağlup olmayarak süper bir grafik çizen Barcelona, sonunda Real Madrid'i geçerek puan cetvelinde 2. sıraya yükseldi. 
     Katalanlar, Nou Camp'ta R.Santander'i Ronaldinho'nun penaltı golüyle 1-0 yendi, maçta Puyol kırmızı kart gördü. 
     'Rüya takım' Real Madrid ise ligden düşmesi haftalar önce kesinleşen Real Murcia'ya deplasmanda 2-1 yenilerek aldığı fiyasko sonuçlara bir yenisini daha ekledi. Bu sonuçla ligin son haftasına 70 puanda giren beyaz-şimşekler, 72 puana ulaşan Barcelona'ya geçildi. 
     Karşılaşmada David Beckham kırmızı kart gördü. 

     
</TEXT>
</DOC>
