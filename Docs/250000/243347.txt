<DOC>
<DOCNO> 243347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonspo28.html </URL>
<DATE> 2004/05/27/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Denizlispor, Çek Cumhuriyeti'nden Dosek ve Vorisek ile anlaştı... 
</HEADLINE>
<TEXT>

     Kadrosunu bozmadan yeni transferle güçlendirmek isteyen Denizlispor'da yöneticiler, Avrupa liglerinde izlediği futbolcuları renklerine katmak için girişimleri sürdürüyor. 
     Kulüp profesyonel futbol şube başkanı Turgut Dalaman, Çek Cumhuriyeti'nden Dosek ve Vorisek ile her konuda anlaştıklarını, bir problem çıkmadığı takdirde bu futbolcuların 1 Haziran'dan sonra imza atmak üzere Denizli'ye geleceğini bildirdi. 
     Belçika Ligi'nde top koşturan bir santrforla görüşmelerinin devam ettiğini belirten Dalaman, ismini açıklamadığı bu futbolcuyla fiyat konusunda henüz anlaşamadıklarını, bu transferin gerçekleşmemesi durumunda Polonya liginde izledikleri bir başka santrfora yöneleceklerini ifade etti. 
     Dalaman, Akçaabat Sebatspor'dan Erman Özgür ile görüştüklerini, ödeyebilecekleri son rakamı kendisine bildirdiklerini ve bu futbolcudan yanıt beklediklerini söyledi. 
     Gençlerbirliği ile sözleşmesi biten eski futbolcuları Veysel ile görüşme yaptığını ifade eden Dalaman, ''Veysel, Beşiktaş'ta futbol oynamak istiyor. Bu kulüple anlaşamazsa, yuvasına dönmek istediğini söyledi'' dedi. 
     Dalaman, 400 bin dolar bonservis bedeli istenilen İzmirsporlu Bilal'den vazgeçtiklerini sözlerine ekledi. 
     
</TEXT>
</DOC>
