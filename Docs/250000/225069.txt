<DOC>
<DOCNO> 225069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/yazar/gureli.html </URL>
<DATE> 2004/03/24/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Parayı veren düdüğü çalar 
</HEADLINE>
<TEXT>

   
   Din sömürüsüne ve halkın öteki partilere yoğun tepkisine karşın, AKP kayıtlı seçmenin ancak yüzde 25'inin oyunu toplayabildi, ama seçim sistemindeki çarpıklık nedeniyle Meclis'te yüzde 66 çoğunluğu elde etti. 
   AKP'nin gelişinin nedenlerini ve geçtiği yolları dikkate almadan, ülkeyi götürmekte olduğu yeri görmeden, 28 Mart seçimi öncesi ona destek vermeyi ne AKP ne de ülke yararına görüyoruz. 
   Serdar Turgut, "AKP olmasaydı Türkiye Cumhuriyeti siyasi düzeyde kendisini toparlayamayacak, büyük bir kriz çıkacak ve belki de altüst oluş yaşanacaktı" diyor, Akşam, 20 Mart 
   Bu bir varsayım. Diyelim ki, doğruydu AKP geldi ve o "altüst oluş" yaşanmadı. Sağduyulu seçmene teşekkürler 
   Ya şimdi .. 
   Nereye gidiyoruz Bizce daha tehlikeli bir "altüst oluş"a doğru gidecek yolun kavşağındayız. 
   Parti içi demokrasiyi kitaptan silen dokunulmazlık zırhının arkasına sığınarak yandaşlarının yolsuzluk dosyalarını kapatan güya "vergi barışı" diye yasa çıkararak, başta Başbakan olmak üzere bazı bakanların ve yakınlarının şirketlerine çıkar sağlayan merkeziyetçiliğe sözde karşı çıkıp yüksek öğrenim öğrencilerine verilen bursları bile tek merkezde ellerine almak isteyen kadınları dışlayan ve pervasızca kadrolaşan, laik Cumhuriyet'in altını sinsi sinsi oymaya bakan bu gidişin yolcuları 28 Mart'tan zaferle çıkarlarsa, seyreyleyin nasıl bir "altüst oluş" yaşanacağını. 
   Demokrasiyi araç olarak gördüklerini ilan edenlerin daha neler yapacakları, nasıl bir dikta kuracakları belli değil mi 
   Hoşuna gitmeyen gazeteyi yırtan, kendisini huylandıran yarı çıplak kadın resimli ilanı yasaklamaya kalkan bakanlar yarın elleri güçlenince daha neler yapmazlar 
   Ya Başbakan .. Şirketlere ortak olarak geçimini sağladığını söyleyen tacir Başbakan'ın bilim ve demokrasi anlayışına bakar mısınız YÖK Başkanı'nı yanıtlarken, "Parayı biz vereceğiz, sonra oranın idaresinde söz sahibi olmayacağız" diye ateş püskürüyor. 
   Yani 
   Yargıçların parasını da siz veriyorsunuz, orasını da idare edeceksiniz. 
   Bu mantıkla, ortak olduğunuz şirketler size kar payı olarak para veriyorsa, elbet başbakanlığınıza da karışırlar değil mi 
   Uzun sözün kısası bu anlayış 28 Mart'ta frenlenmezse, nelerin altüst olacağı ayan beyan ortada. 
   
   Bir şiir    Dizelerimiz Gülhan Dikme'den, Kar Suyu, İnsancıl Yayınları, 2003 
   Ellerin gökyüzü ellerime Ellerim ellerine İki küçük bulutun Yağmur masalını anlatır Avuçlarımızdan taşar deniz Alır gider başını Kıyısız gökadalarına" 
   
      
   
</TEXT>
</DOC>
