<DOC>
<DOCNO> 231218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun09.html </URL>
<DATE> 2004/04/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Güney Afrika sandık başında, Mandela oy verdi... 
</HEADLINE>
<TEXT>

     Güney Afrika'da, 3. demokratik ve özgür genel seçimler için halk bugün sandık başına gitti. 
     Yerel saatle 07.00'de TSİ 08.00 başlayan oy kullanma işlemi için sandık önlerinde kuyruklar oluştu. Yetkililer, 21 milyon kayıtlı seçmenin oy kullanacağı bugünkü seçimde, sandıkların saat 21.00'de TSİ 22.00 kapanacağını ve sonuçların yarın alınmaya başlanacağını açıkladı. 
     Nelson Mandela'nın Afrika Ulusal Kongresi ANC partisinin, ırkçı yönetimden demokrasiye geçişi sağlayan 1994 ve 1999 seçimlerinin ardından bu seçimde de büyük üstünlük sağlayacağı tahmin ediliyor. 
     Halen Devlet Başkanı Thabo Mbeki'nin lideri olduğu ANC'nin, 400 sandalyeli ulusal mecliste 275 milletvekili bulunuyor. 
     
     Mandela oy verdi, çağrı yaptı... 
     Güney Afrika'nın eski cumhurbaşkanı Nelson Mandela, 3. demokratik ve özgür genel seçimlerde oy kullandıktan sonra, bütün dünyaya ''şiddeti bırakma'' çağrısında bulundu. 
     Johannesburg'da oyunu kullanan 1993 Nobel barış ödülü sahibi Mandela, ''Bütün içtenliğimle dünyanın şiddeti bırakacağını ve vatandaşların hakları için barışçı yöntemler kullanacağını umuyorum'' dedi. 
     İnsanları barış içinde oy vermeye de çağıran Mandela, 1999'da siyasetten çekilmişti. 
     
</TEXT>
</DOC>
