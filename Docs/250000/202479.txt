<DOC>
<DOCNO> 202479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/soneko14.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi paketinin yarın açıklanması bekleniyor... 
</HEADLINE>
<TEXT>

     Maliye Bakanı Kemal Unakıtan'ın, 52 maddelik vergi paketini, yarın düzenleyeceği basın toplantısıyla açıklaması bekleniyor. 
     Edinilen bilgilere göre, kapsamlı düzenlemelerin yer aldığı paketle Özel İletişim Vergisi kalıcı hale getirilirken, verginin alış şeklinin değiştirilmesi öngörülüyor. 
     Paket kapsamında Motorlu Taşıtlar Vergisi'nin, araçların silindir hacmi esas alınarak yapılan düzenleme kapsamında, konutlarda Çevre Temizlik Vergisi'nin ise su faturalarına dahil edilerek alınması hedefleniyor. Ancak Çevre Temizlik Vergisi sanayi kuruluşlarından eskisi gibi tahsil edilecek. 
     Kurumlar ve Gelir Vergisi'nin beyan tarihleri öne çekilirken, paketin, bu vergilerin daha çok bankalar aracılığıyla alınmasını sağlayıcı düzenlemeleri içermesi bekleniyor. 
     
</TEXT>
</DOC>
