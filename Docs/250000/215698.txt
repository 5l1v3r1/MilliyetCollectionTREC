<DOC>
<DOCNO> 215698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun37.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto, 11 ay sonra Kıbrıs'ta... 
</HEADLINE>
<TEXT>

     BM Genel Sekreteri'nin Kıbrıs Özel Temsilcisi Alvaro De Soto, perşembe günü başlayacak Kıbrıs müzakerelerine katılmak üzere, 11 ay sonra Kıbrıs'a geldi. 
     Müzakerelere BM Genel Sekreteri Kofi Annan adına katılacak olan De Soto, yarın KKTC Cumhurbaşkanı Rauf Denktaş ve Rum yönetimi lideri Tasos Papadopulos ile ayrı ayrı görüşecek. 
     De Soto'nun liderlerle görüşmelerinin ardından, müzakerelerin haftada kaç gün yapılacağı ve perşembe günü ilki yapılacak görüşmenin saati belirlenecek. 
     Alvaro De Soto'ya, BM çalışma grubu da eşlik ediyor. 
     De Soto, adada sürdürülen Kıbrıs müzakerelerinden bir sonuç çıkmaması ve Genel Sekreter'in liderleri Lahey'e davet etmesi üzerine 8 Mart 2003'te adadan ayrılmıştı. Perulu diplomat adadan ayrılırken yaptığı açıklamada, ''Daha fazla müzakere ilerleme sağlamayacak'' demişti. 
     
</TEXT>
</DOC>
