<DOC>
<DOCNO> 212669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/yasam/yas01.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribinde şok iddia 
</HEADLINE>
<TEXT>

   Dünya Sağlık Örgütü Vietnam'da, 'kuş gribi' insandan insana geçmiş olabilir 
      DIŞ HABERLER SERVİSİ 
   
   Uzakdoğu ülkelerinde çoğu çocuk 10 can alan 'kuş gribi' ile ilgili korkutan bir iddia ortaya atıldı. 
   Dünya Sağlık Örgütü'nün WHO sözcüsü Bob Deets, 23 Ocak'ta Vietnam'da 'Kuş gribi' yani 'H5N1' virüsünden ölen 23 ve 30 yaşlarındaki iki kız kardeşin, virüsü bir süre önce ölen erkek kardeşlerinden kapmış olabileceklerini belirtti. 
   Sağlık uzmanları, bir süredir 'kuş gribinin' insanlarda görülen grip virüsüyle birleşerek mutasyon geçirmesinden ve insandan insana geçen bir salgına dönüşmesinden endişe ediyorlardı. 
   
   'Şimdilik endişe yok' 
   WHO sözcüsü Deets, yine de henüz bu korkunun gerçeğe dönüşmediğini belirtti. Vietnam'daki vakanın incelendiğini söyleyen Deets, virüsün insandan insana geçtiğine dair kesin kanıt bulunmadığını ve salgından korkmaya gerek olmadığını vurguladı. 
   
   
</TEXT>
</DOC>
