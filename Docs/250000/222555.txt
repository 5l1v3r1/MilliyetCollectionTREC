<DOC>
<DOCNO> 222555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sontur10.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TGC'den kürsüde gazete yırtan Bakan Tüzmen'e tepki .. 
</HEADLINE>
<TEXT>

     Türkiye Gazeteciler Cemiyeti TGC Başkanı Orhan Erinç, ''Devlet Bakanı Kürşad Tüzmen'i, Gaziantep'teki seçim gezisi sırasında yerel bir gazeteyi kürsüde yırtması nedeniyle ayıpladığını'' bildirdi. 
     Erinç, yaptığı yazılı açıklamada, ''Devlet Bakanı Tüzmen'i, Gaziantep'te yayımlanmakta olan 'Söz Halkın' gazetesini kürsüde yırtması nedeniyle ayıpladıklarını'' belirterek, şunları kaydetti 
     ''Devlet görevlilerinin gazetecilere yönelik kaba kuvvet girişimleri, Sayın Bakan'ın uygulaması ile yayın organlarına da yönelik bir içeriğe dönüşmüştür. Bakan Tüzmen'in, iddia ettiği gibi yayınlardan bir şikayeti varsa, yapması gereken açıklama göndermek, bununla da yetinmeyi düşünmediğinde yasal yollara başvurmaktır. Devleti yönetenlerin kötü örnek oluşturmaları, ayıplanacak bir yaklaşımdır.'' 

     
</TEXT>
</DOC>
