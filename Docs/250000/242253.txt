<DOC>
<DOCNO> 242253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/siyaset/siy02.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğanlar'dan son veda 
</HEADLINE>
<TEXT>


İSTANBUL Milliyet 


Başbakan Recep Tayyip Erdoğan'ın önceki gün vefat eden kayınpederi Cemal Gülbaran 80 dün son yolculuğuna gözyaşlarıyla uğurlandı. Babasının cenazesi mezarlığa götürülürken gözyaşlarına boğulan Emine Erdoğan'ı, kızları Esra ve Sümeyye ile Dışişleri Bakanı Abdullah Gül'ün eşi Hayrünissa Gül teselli etti. 
Gülbaran'ın Marmara Üniversitesi MÜ İlahiyat Fakültesi Camii'nde öğle namazını müteakiben kılınan cenaze namazına Erdoğan ailesinin yanı sıra çok sayıda vatandaş katıldı. Cami avlusunda kadın ve erkekler ayrı yerlerde durdu, Diyanet İşleri Başkanı Prof. Dr. Ali Bardakoğlu'nun kıldırdığı cenaze namazında kadınlar saf tutmadı. 

Sezer'den çelenk 
Duaların ardından Gülbaran'ın naaşı, Erdoğan, bazı bakanlar ve cemaat tarafından cenaze arabasına kondu. Başbakan, Karacaahmet Mezarlığı'na makam aracı yerine cenaze arabasında gitti. Cumhurbaşkanı Ahmet Necdet Sezer, cenazeye çelenk gönderirken, komutanlardan çelenk gelmedi. 
Erdoğan, dün akşam Gülbaran için Altunizade'deki MÜ İlahiyat Fakültesi Camii'nde okutulan mevlide de katıldı. 


</TEXT>
</DOC>
