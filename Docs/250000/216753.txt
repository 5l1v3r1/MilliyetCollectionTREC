<DOC>
<DOCNO> 216753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/soneko11.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol Hükümeti'nden Türkiye'ye 10 milyon dolar kredi... 
</HEADLINE>
<TEXT>

     İspanyol Hükümeti'nde dün yapılan Bakanlar Kurulu toplantısında Kalkınmaya Yardım Fonu'ndan FAD Türkiye'ye 10 milyon 478 bin 347 dolar kredi verilmesi kararı alındı. 
     Bakanlar Kurulu'nun aldığı karar sonrası yapılan açıklamada, Türkiye'ye verilecek yaklaşık 10 milyon dolarlık kredinin inşaat yapımı ve bir su arıtma tesisinin işletmesinde kullanılacağı bildirildi. Türkiye'nin İspanya'dan aldığı krediyi 30 yıllık bir dönemde geri ödeyeceği belirtilirken krediye uygulanacak yıllık faizin yıllık yüzde 0.3 olduğu kaydedildi. Alınan bilgilerde İspanyol hükümetinin, geçtiğimiz aylarda da Türkiye'deki demiryolu yapımı ve diğer yatırımları için de yaklaşık 300 milyon dolarlık bir kredi verme kararı aldığı öğrenildi. 
     Öte yandan FAD'tan Türkiye'de dışında Bolivya, Honduras ve Gana'ya kredi verme kararını onaylayan hükümetin toplam 27 milyon 211 bin 189 dolarlık kredi vereceği açıklandı. Verilen rakamlara göre, Gana 15 milyon dolarlık, Bolivya 998 bin 429 dolarlık, Honduras ise 734 bin 412 dolarlık kredi alacak. 
     
</TEXT>
</DOC>
