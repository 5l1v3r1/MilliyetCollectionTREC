<DOC>
<DOCNO> 210626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun14.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan ''Orman kanunu dünya düzenini tehdit ediyor'' 
</HEADLINE>
<TEXT>

     BM Genel Sekreteri Kofi Annan, dünyanın karşılaştığı güvenlik tehditleri ve ekonomik tehlikelerin, tüm uluslararası düzeni tehlikeye attığını belirtti. 
     Kofi Annan, İsviçre'nin Davos kentinde düzenlenen Dünya Ekonomik Forumu'nda yaptığı konuşmada, terörizm ve küresel savaşın insan haklarını baltaladığını ve dünyayı kültürel, dini ve etnik hatlara böldüğünü söyledi. 
     Annan, ''Ticaretin, uluslararası güvenlik sisteminin, orman kanunlarına dayalı kaba bir rekabete girmesini önlemeye yardımcı olunmasında güçlü çıkarı var. Birkaç yılda egemen olan atmosfer, çok zayıf olan küresel düzenimizin devamı ile ilgili belirsizliği derinleştirmek için küreselleşmenin çaresiz kalacağı inancından değişikliğe uğramıştır'' dedi. 
     BM Genel Sekreteri, dünyanın önde gelen şirket yöneticilerinden, daha adil ticaret ve güvenliğin artırılması için hükümetler üzerinde etkilerini kullanmalarını istedi. 
     Genellikle doğal kaynakların kontrol edilmesi mücadelesiyle ilişkili çatışmaları önlemede ticaretin önemli rol oynaması gerektiğini vurgulayan Annan, ''Şeffaflığı artırmak ve yolsuzluğa karşı mücadelede ticari çabalar, çatışmayı ilk anda önlemede etkili olabilir'' diye konuştu. 
     
</TEXT>
</DOC>
