<DOC>
<DOCNO> 229854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun10.html </URL>
<DATE> 2004/04/09/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Talat, yarın Güney Kıbrıs'ı ziyaret edecek 
</HEADLINE>
<TEXT>

     KKTC Cumhurbaşkanı Rauf Denktaş, Cumhuriyetçi Türk Partisi CTP Genel Başkanı ve Başbakan Mehmet Ali Talat'ı kabul etti. 
     Görüşmeyle ilgili açıklama yapılmadı. 
     Bu arada Talat, yarın Güney Kıbrıs'a geçerek, iktidarın büyük orağı komünist AKEL partisini ve ana muhalefet partisi Demokratik Seferberlik Partisi'ni DİSİ ziyaret edecek. 
     CTP'den alınan bilgiye göre, Talat başkanlığındaki heyet, yarın saat 10.00'da AKEL'in, 12.00'de de DİSİ'nin genel merkezine giderek, bu partilerin yetkilileriyle görüşecek. 
     Güney Kıbrıs ziyaretini önceki gün düzendiği basın toplantısında açıklayan Talat, 24 Nisan'da yapılacak referandumda Rum tarafından da ''evet'' çıkması için üzerlerine düşeni yapacaklarını belirterek, ziyaretini bu amaçla planladığını kaydetmişti. 
     Talat'ın ziyaretiyle, ilk kez bir KKTC başbakanı Güney Kıbrıs'ı ziyaret etmiş olacak. 
     
</TEXT>
</DOC>
