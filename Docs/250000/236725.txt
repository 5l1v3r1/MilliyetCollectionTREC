<DOC>
<DOCNO> 236725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur09.html </URL>
<DATE> 2004/05/02/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Kahraman köpek Bufy, çığ eğitiminde... 
</HEADLINE>
<TEXT>

     İstanbul Sivil Savunma Arama Kurtarma Birliği'nde görev yapan bugüne dek birçok felakette canlı arama çalışmalarına katılan özel eğitimli köpek Bufy, Erciyes Kayak Merkezi'nde dağcı arama kurtarma ekipleriyle birlikte çığ eğitimi alıyor. 
     İspanyol Cooker cinsi ''Bufy'' isimli köpeğe, dağcı arama kurtarma ekipleri için düzenlenen eğitim programında, çığ olaylarında canlı kurtarma eğitimi veriliyor. 
     Bufy'nin eğiticisi Mehmet Cemil Erdem, AA muhabirine yaptığı açıklamada, Bufy'nin 3,5 yıldır aktif olarak birçok olayda görev yaptığını ve canlı arama kurtarma çalışmasına katıldığını belirtti. 
     Bufy'nin her zaman göreve hazır olduğunu ifade eden Erdem, şu bilgileri verdi 
     ''Bufy, bizimle birlikte bugüne dek İstanbul'da Aksaray Metrosu ve Tarlabaşı'nda meydana gelen göçüklerde, İngiliz Konsolosluğu'nda yaşanan patlamalarda ve İran'da meydana gelen depremde görev aldı. Canlı arama konusunda eğitimli olan Bufy, Büyükada'da kaybolan bir alzheimer hastasının da bulunmasını sağladı. Burada da Bufy'yi çiğ durumunda canlı araması konusunda eğitiyoruz. Herhangi bir felaket durumunda en büyük destekçilerimizden biri Bufy oluyor.'' 
     
</TEXT>
</DOC>
