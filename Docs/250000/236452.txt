<DOC>
<DOCNO> 236452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sondun45.html </URL>
<DATE> 2004/05/01/ </DATE>
<TIME> 23.14 </TIME>
<AUTHOR>  </AUTHOR>
<HEADLINE>
İsrail askerleri 8 yaşında bir çocuğu öldürdü 
</HEADLINE>
<TEXT>

     Gazze Şeridi'nde, İsrail askerlerinin açtığı ateş sonucu 8 yaşındaki bir Filistinli çocuğun öldüğü, 10 Filistinlinin yaralandığı bildirildi. 
     Gazze'deki hastane yetkilileri, İsrail askerlerinin ateş açması sonucu yaralanan 10 Filistinliden 7'sinin 15 yaşın altındaki çocuklar olduğunu kaydetti. 
     Filistin güvenlik kaynakları, İsrail askerlerinin, bir Yahudi yerleşim birimi yakınında çukur kazan İsrail askeri buldozerine taş atan Filistinli kalabalığın üzerine bir gözetleme kulesinden ateş açtığını söylediler. 
     İsrail ordusu tarafından yapılan açıklamadaysa Gazze'deki Han Yunus mülteci kampında İsrail askerlerinin, yakınlardaki Yahudi yerleşim birimine tanksavar füze ve bazı askeri karakollara molotofkokteyli atılması üzerine Filistinlilere ateş açtığı kaydedildi. 
     Gazze'nin kuzeyinde de İsrail askerlerinin ateş açması sonucu 14 ve 16 yaşlarındaki 2 Filistinli yaralanmıştı. 
     
</TEXT>
</DOC>
