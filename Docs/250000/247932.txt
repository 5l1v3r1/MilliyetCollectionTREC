<DOC>
<DOCNO> 247932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/ekonomi/eko08.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalat 7.7 milyar dolar bekleniyor 
</HEADLINE>
<TEXT>


EKONOMİ SERVİSİ 

Merkez Bankası, ithalatı nisanda 7.4 milyar dolar, mayısta ise 7.7 milyar dolar bekliyor. Bankanın, dün açıkladığı 'Ödemeler Dengesi Raporu'na göre, ithalde alınan KDV verilerine göre ithalatın nisanda 7.4 milyar dolar, mayısta da yaklaşık 7.7 milyar dolar seviyesinde gerçekleşmesi bekleniyor. İlk üç aylık gerçekleşmelerle birlikte ithalat beş ay sonunda 79.5 milyar doları aşacak. Nisanda etkisi sınırlı kalmakla birlikte, fiyat rekabetinin ikinci çeyrekte ihracat üzerinde baskı yaratacak faktörlerin başında geleceği belirtilen raporda, reel enerji maliyetlerindeki gerileme eğiliminin yılın ilk beş ayında devam ettiği belirtildi. Merkez Bankası raporuna göre enerji fiyatlarındaki artışın toptan eşya fiyatları endeksindeki TEFE artışın altında kalmasının ihracatçı açısından enerji fiyatlarında sağlanan maliyet avantajını gösterdiği kaydedildi. 




</TEXT>
</DOC>
