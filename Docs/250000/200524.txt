<DOC>
<DOCNO> 200524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yasam/yas08.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı ayrı yöntemle 'kız kaçırma sanatı' 
</HEADLINE>
<TEXT>

   ANKARA ANKA 
   
   BAŞBAKANLIK Aile Araştırma Kurumu, "Türk kültüründe kız kaçırma geleneklerinin antropolojik çözümlenmesi" başlıklı araştırmasıyla "kız kaçırma"nın altı yöntemini belirledi. 
   Kaçırma Bir kızın istek ve onayı olmadan erkek tarafından zorla ya da çeşitli hile yollarına başvurularak götürülmesidir. Kaçışma Kız ve erkeğin anlaşarak kaçması. Bu durumda düğün yapılmaz. Taraflar düğün giderlerinden, armağanlardan kurtulur. Oturakalma Kızın erkeğin evine kendiliğinden yerleşmesi. Kız sevdiği gence verilmeyince bu yola başvurur. Kızın ailesinin yoksul oluşu da rol oynar. Dezmal kaçırma Hakk ri'ye yakın yörelerde kız yerine ona ait bir şeyin kaçırılması geleneği vardır. Bu kızı kaçırmakla eştir. Kız evde, çeşmede, yolda ya da evde iken delikanlı kızın başörtüsünü dezmal zorla çözüp kaçırır. Kız çekme Rize'nin bazı yerlerinde 'kız çekme' deniyor. Kızı isteyip alamayan erkek tarafı, zorla çeker götürür. Peşe gitme Kız ailesine karşı tavır alarak anlaşmalı biçimde erkekle kaçar. Sabaha karşı kız bohçasını hazırlar evden ayrılır. Peşe gitmede kızın annesinin haberli olduğu varsayılır. Anlaşılsa da düğün olmaz." 
   
</TEXT>
</DOC>
