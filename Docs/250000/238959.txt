<DOC>
<DOCNO> 238959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/spor/spo06.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporumuz AB'li mi 
</HEADLINE>
<TEXT>


Avrupa Forumu 2004 oturumuna katılan Hakan ile Tümer, Türkiye ile Avrupa'nın bir bütün olduğuna dikkat çekti 


Avrupa Forumu 2004 
EUROVİZYON Şarkı Yarışması'nın İstanbul'da yapılacak olması nedeniyle düzenlenen Avrupa Forumu 2004'ün ilk oturumu, Türkiye - Avrupa sportif ilişkileri üzerine oldu. Galatasaraylı yönetici Fatih Gökşen, takım ruhundaki eksiklikler nedeniyle Avrupa'da yer alamayacaklarını söyledi. Hakan Şükür ise çocukluğunda Avrupa'ya gitmeyi aklından bile geçirmediğini ancak, Galatasaray ile birlikte bu düşüncenin kendisinde doğduğunu ifade etti. 

'Olimpiyat alınırsa...' 
SWİSSOTEL'DEKİ dünkü foruma katılan Beşiktaşlı Tümer ise vizyon açısından her Türk futbolcusunun Avrupa'da oynaması gerektiğini savundu. 2002 Dünya Kupası'nın ülkemiz açısından bir devrim olduğuna işaret eden Tümer, "Üçüncülük de dünyanın Türk futboluna bakış açısını değiştirdi" yorumunu yaptı. TMOK Başkanı Togay Bayatlı da, "Eğer olimpiyatları İstanbul'a alabilirsek, kesinlikle Avrupa Birliği'ne gireriz" diye konuştu. 


</TEXT>
</DOC>
