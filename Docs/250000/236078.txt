<DOC>
<DOCNO> 236078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/siyaset/siy20.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>



Gül Kıbrıs'tan asker çekilmiyor 

Dışişleri Bakanı Abdullah Gül, KKTC'ye yönelik ekonomik ambargoların kalkmasının ardından siyasi ambargoların da kaldırılacağını belirterek, "Adım adım hepsi olacak" dedi. NTV'ye açıklamalarda bulunan Gül, KKTC'li milletvekillerinin Avrupa Konseyi'nde oturumlara katılacağını belirtti. Gül, Kıbrıs'tan asker çekilmesinin söz konusu olup olmadığı yönüdeki soruya da "Böyle bir şey asla söz konusu değil" yanıtı verdi. 

Amerika'dan Tayvan modeli 

ABD'nin, Kıbrıslı Türklerin Annan Planı'na "evet" dediğini göz önünde bulundurarak, Kuzey Kıbrıs'a "de facto" diplomatik tanınma sunabileceği belirtildi. Fransız haber ajansı AFP'ye göre ABD'li bir yetkili, "Biz de AB gibi yapacağız. Avrupalılarla güçlü bir görüş birliği var. Alacağımız önlemler, bu görüş birliği üzerine temellenecek" dedi. Bir başka Amerikalı yetkili de, ABD'nin 25 yıldır Tayvan'da resmi büyükelçilik rolü üstlenen Amerikan Enstitüsü'nün bir benzerini KKTC'de kurmayı planladığını kaydetti. 

Konsey, Kıbrıs bildirisiyle yetindi 

BM Güvenlik Konseyi, Kıbrıs'ta çözüm konusunda kaçırılan tarihi fırsat nedeniyle Genel Sekreter Kofi Annan'ın düş kırıklığını paylaştığını ve sunacağı raporu beklediğini bildirdi. Güvenlik Konseyi, iki gün süren Kıbrıs görüşmelerinin ardından, Kıbrıs Türklerinin durumlarını iyileştirici bir başkanlık açıklamasının üzerinde uzlaşma sağlayamayınca, basın açıklamasıyla yetindi. Konseyin, referandumların sonuçlarını saygıyla karşıladığı belirtildi ve Kıbrıs'ta siyasi çözüme destek verileceği yinelendi. 

2. referanduma Erdoğan'dan hayır 

ANKARA Mİlliyet 

BM Genel Sekreteri Kofi Annan'ın Kıbrıs Özel Temsilcisi Alvara De Soto veda ziyareti için geldiği Ankara'da Başbakan Recep Tayyip Erdoğan'a "Kıbrıs'ta ikinci referandumun yapılmasına Türkiye'nin nasıl baktığını" sordu. Adada yeni bir dönemin başladığına vurgu yaparak, Türkiye'nin yeni bir referanduma sıcak yaklaşmadığı mesajı veren Erdoğan, "Kıbrıs konusunda üzerimize düşeni yaptık. Sıra sizde. BM'nin hazırlayacağı raporun da adil olmasını istiyoruz" dedi. 

Eroğlu, CTP ile anlaşmak istiyor 

SEFA KARAHASAN Lefkoşa 

Kıbrıs'ta referandum sonrasında hükümetin küçük ortağı Demokrat Parti'den DP iki milletvekilinin istifa etmesiyle azınlık hükümeti durumuna düşen CTP - DP hükümetine alternatif olarak, Ulusal Birlik Partisi UBP , Cumhuriyetçi Türk Partisi CTP koalisyonu formülü gündeme geldi. UBP'ye yakın kaynaklar, UBP Genel Başkanı ve eski başbakan Derviş Eroğlu'nun CTP ile koalisyona sıcak baktığı, ancak Türkiye'den destek beklediği kaydedildi. 

SHP'nin 6 kurucu üyesi istifa etti 

Eski SHP Genel Sekreteri Fikri Sağlar'ın istifasının ardından, 6'sı kurucu 8 üye SHP'den istifa ettiğini açıkladı. 
Kurucu üyeler Ali Ekber Çiftçi, Ali Ülkü, Bedrettin Sarpkaya, Hasan Özalp Önal, İsmet Özen, Kevser Öztürk ile SHP üyesi Enver Enligün, Sami Özgen yaptıkları ortak yazılı açıklamada, SHP'nin hedeflenen vizyona ulaşmasının engellendiğini, partinin misyonundan uzaklaştırıldığını savundu. 

Başbakan Erdoğan Özkök'le görüştü 

ANKARA Milliyet 

Başbakan Recep Tayyip Erdoğan, Genelkurmay Başkanı Org. Hilmi Özkök'le görüştü. Görüşme için geldiği Başbakanlık'ta Başbakanlık Müsteşarı Ömer Dinçer tarafından karşılanıp uğurlanan Özkök'ün Erdoğan'la görüşmesi 1.5 saat sürdü. Öte yandan Erdoğan ve Özkök Başbakanlık'taki görüşme öncesinde Cumhurbaşkanı Ahmet Necdet Sezer'le Çankaya Köşkü'nde bir araya geldi. 

DEP'lilerin kaderi değişebilir mi 

GÖKÇER TAHİNCİOĞLU Ankara 

Yargı kulislerinde, AB'nin Türkiye'yi ağır biçimde eleştirmesine neden olan eski DEP milletvekilleri Leyla Zana ve arkadaşlarının cezaevinden kurtulması konusunda Yargıtay'ın "59. madde formülünü" uygulayabileceği kaydedildi. Yargıtay'ın, h kimin takdir indirimini öngören 59. maddeyi uygulayarak DGM'nin kararını bozması halinde Zana ve arkadaşları hemen serbest kalabilecek. 

Onlarınki mahkeme, bizimki değil mi 

Adalet Bakanı Cemil Çiçek, DEP davasının görüldüğü DGM'nin, bağımsız bir mahkeme olarak karar verdiğini vurgulayarak, Avrupa'dan gelen eleştirilere sert tepki gösterdi. Çiçek, "Bazı şahısların iadesini istediğimizde 'Hep yargı bağımsızlığı var' diyorlar. Bize göre bunlar terörist. Onlarınki mahkeme de bizimki değil mi Diğer taraftan, bu davaların siyasi yönü var. Bu ikisi iç içe girince sıkıntı meydana geliyor" dedi. 


</TEXT>
</DOC>
