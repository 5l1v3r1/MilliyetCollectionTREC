<DOC>
<DOCNO> 214111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo38.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Hiçbir taraftar grubu için otobüs tutmuyoruz... 
</HEADLINE>
<TEXT>

     Fenerbahçe Kulübü, bir açıklama yaparak, hiçbir taraftar grubu için kulübün otobüs tutmadığını bildirdi. 
     Kulübün resmi internet sitesinde yapılan açıklamada, Elazığ'daki maça giden taraftarları taşıyan otobüsün kaza yapması sonucu 1 taraftarın vefatı, diğerlerinin de yaralanması ile sonuçlanan trafik kazası nedeniyle bazı yayın organlarında kulübün biraz daha para vererek daha iyi otobüs tutması gerektiği şeklinde ifadelerin yer aldığı vurgulanarak, ''Fenerbahçe Kulübü hiç kimse ve hiçbir taraftar grubu için otobüs tutmamaktadır. Yurdumuzun her yerine yayılmış taraftarlarımız kendi imkanları ile otobüs tutarak veya organizasyon yaparak deplasman maçlarına gitmektedir'' denildi. 
     
</TEXT>
</DOC>
