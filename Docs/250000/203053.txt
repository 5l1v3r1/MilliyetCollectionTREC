<DOC>
<DOCNO> 203053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sontur10.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve yağmur pazar günü gidiyor... 
</HEADLINE>
<TEXT>

     Tüm Türkiye'yi saran yağışlar, hafta sonundan itibaren yavaş yavaş etkisini yitirecek. Yağışlı havanın geçmesine rağmen, birçok bölgede buzlanma ve don görülecek. 
     Bugün akşama kadar Marmara'nın batısı, Kıyı Ege ve Batı Akdeniz kıyıları dışında diğer yerler yağışlı geçecek. Yağışlar, yer yer etkili ve sürekli olmak üzere Doğu Karadeniz kıyılarında yağmur, Akdeniz kıyıları ile Güneydoğu Anadolu'da yağmur ve karla karışık yağmur, diğer yerlerde kar şeklinde olacak. Hava sıcaklığı Marmara'nın batısı ile Kıyı Ege dışında tüm yurtta hissedilir derecede 8-10 azalmaya devam edecek. 
     Gün gün hava durumu ise şöyle 
     
     CUMA 

     Marmara'nın doğusu, Karadeniz, İç Anadolu'nun doğusu, Doğu Anadolu, Güneydoğu Anadolu'nun doğusunda kar yağışı görülecek. Trakya, Marmara'nın güneyi, İç Anadolu'nun kuzeyi ve Güneydoğu Anadolu'nun batısı parçalı bulutlu, Akdeniz ve Ege açık. Özellikle İç Ege ve İç Anadolu'da buzlanma ve dona dikkat 
     
     CUMARTESİ 

     Karadeniz karla karışık yağmurlu, Doğu Anadolu kar yağışlı. Marmara, İç Anadolu'nun kuzeyi ve Doğu Anadolu'nun batısı parçalı bulutlu, diğer tüm bölgelerimiz açık bir gün geçirecek. Marmara, İç Ege ve İç Anadolu'da sis etkili olacak. İç bölgelerde buzlanma ve dona dikkat 
     
     PAZAR 

     Bir haftadır etkili olan yağışlı hava Türkiye'yi terkediyor, sıcaklıklar yavaş yavaş artmaya başlayacak. Kıyı Ege, Doğu Karadeniz ve Kuzeydoğu Anadolu parçalı bulutlu, diğer bölgeler açık. Marmara ve iç bölgelerde sis ve buzlanma görülecek, dikkat 
     
</TEXT>
</DOC>
