<DOC>
<DOCNO> 225109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun32.html </URL>
<DATE> 2004/03/24/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Rantisi İsrail'in ölüm tehditlerinden korkmuyorum 
</HEADLINE>
<TEXT>

     Filistinli radikal Hamas örgütünün kurucusu ve ruhani lideri Şeyh Ahmed Yasin'in önceki gün öldürülmesinden sonra dün gizli oylamayla örgütün yeni lideri seçildiği açıklanan Abdülaziz Rantisi, İsrail'in öldürme tehditlerinden korkmadığını söyledi. 
     Rantisi, Ahmed Yasin'in önceki gün İsrail'in havadan füze saldırısıyla öldürülmesinin kendisinin gözünü korkutmadığını ifade etti. Rantisi, "Kanserden ya da öldürülerek can vermek, kalpten ölmek ya da Apache helikopteriyle öldürülmek, ben Apache ile öldürülmeyi tercih ederim" dedi. 
     Yasin'in öldürülmesinden sonraki açıklamalarda İsrail ile birlikte ABD'yi de tehdit eden Hamas örgütünün yeni lideri Rantisi, örgütün Filistin topraklarındaki İsrail işgaline karşı savaşacağını, Amerikan hedeflerine saldırma planları bulunmadığını belirtti. 
     
</TEXT>
</DOC>
