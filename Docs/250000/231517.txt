<DOC>
<DOCNO> 231517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/siyaset/siy04.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Araştırmadan çıkan çarpıcı sonuç... 
</HEADLINE>
<TEXT>
   Devlet 'mutsuz' ediyor 
   DİE'nin 'yaşam memnuniyeti' araştırmasına göre, sorunların çözülemediği kamu hizmetlerinin başında yüzde 64.9'la 'polis ve jandarmaya başvuru' var 
   ANKARA Milliyet 

   
      Vatandaş kamu hizmetlerinde yaşadığı sorunları bütün kanalları zorladığı halde çözemiyor. SSK'ya hem kurum, hem de hastanelere duyulan memnuniyetsizlik en yüksek seviyelerde yaşanıyor. DİE'nin "yaşam memnuniyeti" araştırmasının çarpıcı sonuçları şöyle 
   Sorunların çözülemediği kamu hizmetlerinin başında yüzde 64.9'la "polis ve jandarmaya başvuru" geliyor. Vatandaş şik yetlerinin yüzde 83.4'ünü polis ve jandarmanın davranışları oluşturuyor. Türkiye'nin yüzde 52.1'i asayişten memnun, kadınların yüzde 46.8'i gece yalnız yürürken kendini güvende hissediyor. 
   Sorunu kamuda çalışan tanıdık veya siyasetçi aracılığıyla çözme oranı, sorunu çözmek için başvurulan kişi yer bakımından son sırada binde 4 . İlgili görevlilere başvurma da ilk sırada yüzde 29.8 . 
   Kamudan hizmet alımı sırasında sorunla karşılaştığını ifade edenlere nasıl çözdükleri soruldu. Ezici cevap "çözülemedi" oldu. Çözülememe oranı sosyal güvenlik kurumlarında yüzde 45.8, sağlıkta yüzde 43.6, polis ve jandarmaya başvuruda yüzde 64.9, mahkeme sürecinde yüzde 49.2. 
   Mezun olunan okul türüne bakıldığında yüzde 18.6 ile en fazla üniversite mezunları memnun değil. Bu oran yüzde 10.7 ile ilkokul mezunlarında en düşük seviyede. 
   Asayişten memnuniyet oranı şehirlerde yüzde 49, taşrada yüzde 63.7... 
   Adli sisteme duyulan memnuniyet yüzde 43.9. Sorunların başında yüzde 88'le davaların karara bağlanma süresi geliyor. 
   Bağlı olunan sosyal güvenlik kurumuna göre hizmetlerden duyulan memnuniyet SSK'da dibe vurdu. SSK'ye bağlı olanların yüzde 31.6'sı kurumdan memnun değil. Memnun olanların oranı yüzde 31.1. Emekli Sandığı'nda memnuniyet oranı yüzde 57.2, Bağ - Kur'da yüzde 50.5. 
   
   
   
   
   
</TEXT>
</DOC>
