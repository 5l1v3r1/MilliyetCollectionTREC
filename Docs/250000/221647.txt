<DOC>
<DOCNO> 221647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/guncel/gun01.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aznar, Amerika nerede... Seni bizden kim koruyacak 
</HEADLINE>
<TEXT>

   El Kuds El Arabi gazetesine gönderdiği bildiriyle saldırıyı üstlenen El Kaide, "Haçlıların kalbine sızmayı ve acı verici bir darbe vurmayı başardık" dedi... 
      
   İspanya'yı kana bulayan saldırılarla, İstanbul'da Mason locasına karşı düzenlenen intihar eylemini dün Suudi terörist Usame Bin Ladin liderliğindeki El Kaide Örgütü'nün üstlendiği bildirildi. Merkezi Londra'da bulunan El Kuds El Arabi gazetesi, dün gece kendilerine e - posta ile gönderilen, Ebu Hafs El Masri Tugayı imzalı bildiride, saldırının sorumluluğunun El Kaide adına üstlenildiğini duyurdu. Saldırıların "Ölüm Trenleri Operasyonları" olarak adlandırıldığı bildiride, "Haçlı Avrupa'nın kalbine sızmayı ve haçlı ittifakının merkezlerinden birine acı verici bir darbe vurmayı başardık" denildi. 
   
   Mason locası eylemini de üstlendi 
   "Bu haçlı, Amerika'nın İslama karşı verdiği savaştaki müttefiki İspanya ile hesaplaşmamızın bir parçası" ifadesi kullanılan bildiride, İspanya Başbakanı Aznar'a hitaben "Aznar, Amerika nerede Seni, İngiltere'yi, Japonya'yı, İtalya'yı ve diğerlerini bizden kim koruyacak " tehditlerine de yer verildi. Bildiride, Kartal'daki Mason Locası'na düzenlenen bombalı saldırının sorumluluğu da üstlenildi. Saldırıyı El Kaide terör örgütüne bağlı Cund El Kuds Kudüs Askerleri timinin gerçekleştirdiği belirtilen bildiride, "Bütün Masonlar öldürülecekti, ama teknik bir arıza oldu. Allah böyle istediği için sadece 3 kişi öldü" denildi. Ancak bildirinin aksine İstanbul'daki saldırıda biri terörist iki kişi öldü. 
   
   Irak Savaşı'nın müttefikleri...    ABD Başkanı Bush, Saddam Hüseyin'in devrilmesiyle sonuçlanan Irak Savaşı önceesinde İngiltere Başbakanı Blair ve İspanya Başbakanı Aznar'la bir araya gelmişti. Aznar, Blair'le birlikte savaşta ABD'nin en yakın müttefiki konrumundaydı... 
   
   
   
</TEXT>
</DOC>
