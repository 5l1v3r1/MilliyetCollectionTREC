<DOC>
<DOCNO> 208056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun07.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez savaşı sendromu, askerleri verilen aşılarla bağlantılı mı 
</HEADLINE>
<TEXT>

     İngiliz The Times gazetesinin haberinde, basına sızan ordu tıbbi raporunun Körfez savaşı sendromunun askerlere verilen aşılarla bağlantılı olduğunun ilk resmi onayı olduğu belirtildi. 
     Haberde Almanya'daki İngiliz Güçleri Sağlık Servisi'nin psikiyatri direktörü olarak görev Yarbay Graham Howe'un, Savaş Emekli Aylıkları Ajansı'nın kendisine kemik erimesi ve şiddetli depresyon geçiren eski bir ordu mensubu Alex Izett'in durumunu incelemesi için yaptıkları başvuruda söz konusu ilişkiyi ortaya çıkardığı kaydedildi. 
     Gazete, Howe'un henüz yayınlanmamış ve Izett tarafından gazeteye gönderilen Eylül 2001 tarihli raporunda, askerlere yapılan gizli iğnelerin ''büyük ihtimalle hastaların kendi bağışıklık sistemi nedeniyle ortaya çıkan kemik erimesinin oluşmasına neden olduğunu'' görüşünü dile getirdiğine işaret edildi. 
     Haberde, Howe'un bu sonuca Izett'in Irak'a asla gönderilmemesi nedeniyle vardığı belirtildi. Gazete Izett'in emekli maaşları temyiz mahkemesine yaptığı başvuruyu geçen yaz kazandığı ve kendisine yüzde 50 sakatlık aylığı bağlandığını da yazdı. 
     Körfez Savaşı Sendromu hastalığı ve bunun nedenleri çok büyük tartışmalara neden olmuştu. Söz konusu hastalık, Körfez Savaşı'na katılan eski İngiliz ve Amerikan askerlerinde ortaya çıkan solunum ve sindirim problemleri, sinir hasarı, yorgunluk, ağrı, uyuşukluk, hafıza ve psikolojik sorunlar gibi semptomlara rastlanması üzerine ortaya çıkmıştı. 
     
</TEXT>
</DOC>
