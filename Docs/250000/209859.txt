<DOC>
<DOCNO> 209859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sondun12.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Spirit, Mars'ta futbol sahası büyüklüğünde bir kayayı inceleyecek 
</HEADLINE>
<TEXT>

     Amerikan Uzay ve Havacılık Dairesi'nin NASA Mars'a gönderdiği uzay aracı Spirit'in, futbol sahası büyüklüğündeki bir keskin kayayı incelemeye başlaması bekleniyor. 
     NASA'nın Ames Araştırma Merkezi ve bilim ekibi görevlisi Dave Des Marais, bilim adamlarının Adirondack adını verdikleri kayaya bugün indirilecek Spirit'in, mikroskobik görüntüleme cihazı ve iki spektrometreyle kayadaki mineral ve elementlerin ayrıntılı yapısını incelemesinin planlandığını belirtti. 
     Marais, Adirondack'in Mars'ın yapısını içeren bir zaman kapsülü olarak düşünülebileceğini söyleyerek, Spirit'in kızıl gezegenin iç yapısını ortaya çıkarmak için kayayı delme çalışmalarınaysa yarın başlayabileceğini kaydetti. 
     Bilim adamları Adirondack'in bir volkanik materyal olan bazalttan oluştuğunu tahmin ediyorlar. 
     Spirit'in ikizi Opportunity'ninse diğer çalışmalar için cumartesi ya da pazar günü Mars'a inmesi bekleniyor. NASA, Opportunity'yi Meridiani Planum'un bölgesine indirmeyi hedefliyor. Meridiani Planum, Spirit'in 3 ocakta indiği Gusev Krateri'nin orta yerinde bulunuyor. 
     
</TEXT>
</DOC>
