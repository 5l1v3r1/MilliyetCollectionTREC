<DOC>
<DOCNO> 223217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur20.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Manavgat'ta orman yangını... 
</HEADLINE>
<TEXT>

     Antalya'nın Manavgat İlçesi'ne bağlı Taşağıl bölgesindeki ağaçlandırma sahasında yangın çıktı. 
     Orman Bölge Müdürlüğü yetkililerinden alınan bilgiye göre, Taşağıl bölgesi Güğ mevkiindeki kızılçam ağaçlarının bulunduğu sahada öğle saatlerinde, henüz belirlenemeyen nedenle yangın çıktı. 
     Orman Bölge Müdürlüğü'ne bağlı 2 dozer ve 3 arazözle birlikte toplam 20 ekibin müdahale ettiği yangın kontrol altına alınmaya çalışılırken, şu ana kadar bölgede 5 hektarlık kızılçam alanının yandığı bildirildi. 
     Yetkililer, arazinin sarp olması ve rüzgar nedeniyle yangına müdahalede güçlükler yaşandığını belirttiler. 
     
</TEXT>
</DOC>
