<DOC>
<DOCNO> 233782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun28.html </URL>
<DATE> 2004/04/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Daily Express, Blair'e desteğini çekti 
</HEADLINE>
<TEXT>

     İngiliz Daily Express gazetesi, Başbakan Tony Blair'e artık destek vermeyeceğini açıkladı. 
     Gazetenin bugünkü baş sayfasında, Blair'e şimdiye dek verilen desteğin çekilmesi için ''tarihi karar'' alındığı belirtildi. 
     ''Yeter artık Blair'' ifadesini kullanan gazetenin başyazarı Patrick O'Flynn, gazetenin bundan böyle Blair'e değil, Muhafazakar Parti lideri Michael Howard'a destek olacağını belirtti. 
     Günlük 900 bin tirajı olan Daily Express gazetesi, geleneksel olarak 2000'e kadar hep muhafazakarları desteklemişti. 
     Başyazar, Blair'in sona yaklaşan ikinci görev döneminin ''aldatmaca ve manipülasyon'' damgalı olduğu görüşünü savundu ve ''Blair gideceği yeri bilmiyor, halka liderlik yapamıyor, siyasi açılım sunamıyor. Halkın demokrasimize güvenini tazelemek için yeni hükümet şart'' ifadesini kullandı. 
     İngiltere'de gazeteler, hangi partileri desteklediklerini açıkça ilan ediyorlar. 
     
</TEXT>
</DOC>
