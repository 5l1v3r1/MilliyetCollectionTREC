<DOC>
<DOCNO> 208659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/ekonomi/eko02.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç fiyatında kriter, Avrupa'nın en ucuzu 
</HEADLINE>
<TEXT>

   İlaç fiyatında enflasyon artışından vazgeçiliyor. Fiyatlar Avrupa'daki en ucuz fiyatın üzerine çıkamayacak 
      ANKARA Anka 
   
   Sağlık Bakanlığı, ilaç fiyatlarının tespiti için yeni bir kararname hazırladı. 
   Bu kararnameye göre ilaç fiyatını artık Sağlık Bakanlığı yerine DPT, Hazine Müsteşarlığı, Maliye Bakanlığı, SSK, Emekli Sandığı ve Bağ - Kur'dan birer, Sağlık Bakanlığı'ndan 2 temsilcinin katılımıyla oluşturulan sekiz kişilik 'İlaç fiyat değerlendirme komisyonu' belirleyecek. 
   Fiyat belirlemesinde Sağlık eski Bakanı Osman Durmuş döneminde dikkate alınan Toptan Eşya Fiyatları Endeksi TEFE , Tüketici Fyatları Endeksi TÜFE oranı artık dikkate alınmayacak. 
   
   Kararı komisyon alacak 
   Komisyon ithal ilaç fiyatlarını belirlerken Avrupa'daki en ucuz fiyatı gözönüne alacak. Belirlenen fiyat Avrupa'daki fiyatın üzerine çıkamayacak. Komisyon 3 ayda bir olağan ya da Sağlık Bakanlığı'nın daveti üzerine olağanüstü toplanıp gerekli kararları alacak. 
   Sağlık Bakanlığı'nın bu kararının ve yeni oluşumun detaylarına bakılınca ilaç fiyatının belirlenmesinde yerli ve ithal ilaç arasındaki ayrımın da kalktığı dikkat çekiyor. 
   
   Eczacı k rı düşecek 
   Böylece ithal ya da yerli ilaç hangisi olursa olsun ilacın fiyatı yükseldikçe eczacı ve depocuya daha az k r payı verilecek. 
   Komisyonun görevleri arasında ilaç fiyatlarını ve geri ödeme koşullarını belirleme, ilaç fiyatlarını denetleme, ithal ilaç fiyatının depocu ve eczacı k rını katarak, o günkü döviz kuruna göre belirleme de var. 
   
   
</TEXT>
</DOC>
