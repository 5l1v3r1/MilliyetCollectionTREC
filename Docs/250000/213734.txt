<DOC>
<DOCNO> 213734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo06.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, Trabzon'a puan umuduyla gitti... 
</HEADLINE>
<TEXT>

     Adanaspor, yarın deplasmanda yapacağı Trabzonspor maçına puan umuduyla gitti. 
     Teknik sorumlu Ahmet Ziya Yüce, yaptığı açıklamada, ikinci yarının ilk 2 maçında çok iyi mücadele etttiklerini, Trabzonspor maçında da iyi futbollarını sürdürerek puan alacaklarına inandıklarını söyledi. 
     Trabzonspor'un güçlü bir ekip olduğunu ve önemli oyuncularının bulunduğunu belirten Yüce, ''Ligde kalma mücadelesi veriyoruz. Puana ihtiyacımız var. Rakibimizi son maçlarında izledik. Gerekli tedbirlerimizi alıp iyi mücadele ederek başarılı olacağız'' dedi. 
     Bu arada hafta içinde Ankaragücü'nden transfer edilen Abdullah, 18 kişilik Trabzonspor maçı kadrosuna alınırken, transferin son günü sözleşme imzalayan Ümit Ozan ile Yusuf ise kadroya dahil edilmedi. 
     
</TEXT>
</DOC>
