<DOC>
<DOCNO> 243805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sonsiy06.html </URL>
<DATE> 2004/05/29/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
AKP'yi Faruk Çelik ''İnanan insanın inancını yok sayamazsınız" 
</HEADLINE>
<TEXT>

     AK Parti Grup Başkanvekili Faruk Çelik, ''İnanan insanın inancını yok sayamazsınız, değiştiremezsiniz. Bu gönül işidir. Komünizmin kalktığı gün, kiliseler doldu'' dedi. 
     Faruk Çelik, Yıldırım Belediye Başkanı Özgen Keskin'in, Fidyekızık Mahallesi'nde vatandaşların problemlerini dinlediği toplantıda, YÖK Yasası'nın, laiklik ilkesiyle bağdaşmadığı gerekçesiyle TBMM'ye geri gönderilmesini eleştirdi. 
     Zorlamayla insanların inançlarının değiştirilemeyeceğini ifade eden Çelik, ''İnanan insanın inancını yok sayamazsınız, değiştiremezsiniz. Bu gönül işidir. Komünizmin kalktığı gün, kiliseler doldu. Eğer insanların inançlarıyla zorlamayla oynanabilseydi, Rusya'da şu anda bir kişinin bile kiliseye girmemesi gerekirdi'' diye konuştu. 
     AK Parti'ye çeşitli elbiseler giydirilmek istendiğini kaydeden Çelik, şöyle devam etti 
     ''Bizim ön bahçe-arka bahçeyle derdimiz yok. AK Parti, milletin taleplerini dinliyor. Bu kadar imamı ne yapacaksınız diye soruyorlar. Fidyekızık Mahallesi'nin sorunu Ankara'nın gündemi olmadığı taktirde Türkiye'nin sıkıntıları çözülemez. Milletin taleplerine Ankara kulaklarını sonuna kadar açmalı. Yönetenlerle yönetilenler kol kola girmeli. Eğer bu yapılırsa demokrasiyle Cumhuriyet'in temel değerleri o zaman daha güçlü olur. Cumhuriyet'i yalnız ben savunuyorum diyenler çıkıyor ortaya. Yok böyle bir şey. Cumhuriyet'i, laikliği, demokrasiyi sadece sen değil, 70 milyon da savunuyor. Bırakın bu yükü 70 milyona taksim edin.'' CHP Bursa Milletvekili Kemal Demirel de bulundu. 
     
</TEXT>
</DOC>
