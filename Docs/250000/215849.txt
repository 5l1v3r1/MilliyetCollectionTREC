<DOC>
<DOCNO> 215849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/dunya/adun.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mollanın seçimi 
</HEADLINE>
<TEXT>

   İran'da cuma günkü seçimde, 2530 adayı veto edilen reformcuları yenilgi bekliyor. Mollaların Meclis'i ele geçirmesiyle, reformcu Cumhurbaşkanı Hatemi'nin eli kolu bağlanacak 
      DIŞ HABERLER SERVİSİ 

   
   İran'da 2000 yılındaki milletvekili seçiminde Meclis'te çoğunluğu elde eden reformcular, cuma günü düzenlenecek olan genel seçimde, 2530 reformcu adayı devre dışı bırakan muhafazak r Uzmanlar Konseyi'nin sistemli darbesiyle ağır bir yenilgi yaşamaya hazırlanıyor. Uzmanlara göre, 1997'de göreve başlayıp iki dönemdir Cumhurbaşkanlığı'nı yürüten, ancak Batı dünyasının ve reform yanlısı İranlıların açılım, demokratikleşme beklentilerini karşılayamayan Muhammed Hatemi'nin manevra alanı, muhafazak r çoğunluğa sahip bir Meclis'le iyice daralacak. 
   
   Boykot rüzg rı 
   Uzmanlar Konseyi'nin en güçlü reformcu adayları dahil ettiği "yasaklılar listesinde", Cumhurbaşkanı Muhammed Hatemi'nin kardeşi, 2000 seçiminde tüm vekiller arasında en fazla oyu alarak Meclis'e giren Rıza Hatemi de var. Rıza Hatemi'nin başkanı olduğu en büyük reformcu parti İran İslami Katılım Cephesi, seçimi boykot ediyor. Adaylıktan men edilenlerin yanı sıra, 607 reformcu aday da, meşruiyetini kabul etmedikleri seçimi boykot kararı aldı. Seçime katılan reformcu partiler, seçimin ardından Meclis'te azınlıkta kalacaklarını şimdiden ilan ediyor. 
   
   Yenilgiden eminler 
   20 Şubat seçimine katılacak en büyük reformcu parti olan İran İçin Reform Koalisyonu üyesi Ali Ekber Muhteşemipur, pazar günü yaptığı açıklamada, muhafazak rların seçimlere adaletsiz bir avantajla girdiklerini belirtti ve "Meclis'te azınlıkta kalacağımız belli" dedi. Reformcular, muhafazak rların, 290 sandalyeden en az 132'sini, kolayca alacaklarını belirtirken, seçimi boykot eden adaylar, halka, adaletsiz bir biçimde seçilen Meclis'in meşruiyetinin sorgulanması için sandığa gitmemeleri çağrısı yapıyor. Bazı kentlerde, reformcu adayların tümünün seçime girmekten men edildiği ya da sadece kazanamayacağı kesin adaylara izin verildiği belirtiliyor. 
   
   Halk soğuk 
   İran hükümetinin düzenlediği anketler, seçim öncesi kriz nedeniyle sandıktan soğuyan halkın yüzde 30'unun sandığa gideceğini, bu oranın Tahran'da yüzde 10'a kadar düşeceğini gösteriyor. 20 Şubat seçimine girmesi yasaklanan reformcu milletvekili Rıza Yusufyan, BBC'ye yaptığı açıklamada, "Meclis seçiminden yenilgiyle çıkacağı kesin olan" reform cephesinin, İran'ın muhafazak r rejiminde değişim ve açılım için Meclis dışında kampanya başlatacaklarını söyledi. 
   İran'da 6 üyesi ülkenin dini lideri Ayetullah Ali Hamaney tarafından seçilen 12 üyeli muhafazak r Uzmanlar Konseyi, ocak ayında, seçime katılmak isteyen 8200 adaydan, en az 4 bin reformcuyu "yasaklı listesine" koymuştu. Dini lider Ayetullah Ali Hamaney'in devreye girmesi üzerine daraltılan listede, 2530 aday kaldı. 
   
   Rakamlarla İran seçimi    15 yaşını geçmiş her İran vatandaşı oy kullanma hakkına sahip 
   46 milyon 351 bin kayıtlı seçmen var 
   5 bin aday yarışacak 
   Meclis 290 sandalyeli 
   Meclis'teki 5 sandalyeden biri Zerdüşt, biri Yahudi, biri Asuri ve Keldani, ikisi de Ermeni azınlıklara ayrılıyor 
   30 yaşından genç, 75 yaşını aşmış kişiler milletvekili adayı olamıyor 
   
   Hatemi'den 'karşı oy' çağrısı    İran Cumhurbaşkanı Muhammed Hatemi, seçimlerde destekledikleri reformcu adaylara oy veremeyecek olan İranlılara, muhafazak r "azınlığa" karşı oy verme çağrısında bulundu. Hatemi, "Seçmenler gerçekten destekledikleri adayları parlamentoya gönderemeyecek olsalar da, parlamentoya girmesini istemediklerini engelleyebilirler" dedi ve seçmenden, "görüşlerini en yakın buldukları adaya oy vermelerini" istedi. 
   
   
   
</TEXT>
</DOC>
