<DOC>
<DOCNO> 238392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonsiy16.html </URL>
<DATE> 2004/05/08/ </DATE>
<TIME> 22.26 </TIME>
<AUTHOR>  </AUTHOR>
<HEADLINE>
Erdoğan, Kozlukepir Köyü'nü ziyaret etti 
</HEADLINE>
<TEXT>

     Başbakan Recep Tayyip Erdoğan Yunanistan ziyaretinin üçüncü gününde geldiği Batı Trakya'da, Gümülcine'ye bağlı Kozlukepir Köyü'nü ziyaret etti. 
     Gümülcine'de Türk azınlık temsilcileriyle yaptığı görüşmelerin ardından AK Parti İstanbul İl Başkanı Mehmet Müezzinoğlu ile birlikte Kozlukepir Köyü'ne gelen Erdoğan, Kozlukepir Belediye Başkanı Halit Mehmet ve çok sayıda soydaş tarafından karşılandı. 
     Erdoğan köy meydanında halka hitaben yaptığı konuşmada, okul yıllarından beri yakın arkadaşı olan Müezzinoğlu'nun daveti üzerine Kozlukepir'e geldiğini belirtti. Erdoğan, daha sonra kalabalık bir soydaş grubu eşliğinde Müezzinoğlu'nun köydeki baba evine giderek bir süre Müezzinoğlu'nun annesiyle görüştü. 
     
</TEXT>
</DOC>
