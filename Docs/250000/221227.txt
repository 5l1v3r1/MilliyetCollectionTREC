<DOC>
<DOCNO> 221227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun47.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Suriye'ye yaptırımları kısa zaman sonra uygulayacak 
</HEADLINE>
<TEXT>

     ABD'nin, terörizmi desteklemekle suçladığı Suriye'ye yakında sert yaptırımlar uygulamaya başlayacağı bildirildi. 
     ABD'nin Yakın Doğu'dan Sorumlu Dışişleri Bakan Yardımcısı William Burns, Temsilciler Meclisi Uluslararası İlişkiler Komitesi'nde yaptığı konuşmada, yaptırımların çok yakında uygulanmaya başlayacağını söyledi. 
     Kongre, ABD Başkanı George Bush'a, yaptırımlarla ilgili yasayı geçen Kasım'da göndermişti. Milletvekilleri o günden bu yana Bush'a yasayı onaylaması için baskı yapıyor. 
     Yasa, Suriye'nin terörist örgütleri desteklemediği teyit edilinceye kadar, silah programlarında kullanılabilecek malzemelerin ticaretini yasaklıyor. Yasada ayrıca Amerikalı işadamlarının Suriye'de yatırım yapmasının yasaklanması, Suriyeli diplomatlara ABD'de seyahat kısıtlamaları getirilmesi, ilaç ve gıda dışındaki ürünlerin Suriye'ye ihraç edilmesinin yasaklanması öngörülüyor. 
     Washington yönetimi, Suriye'yi, teröre destek vermek, Lübnan'ı işgal etmek ve Irak sınırının güvenliğini sağlayamamakla suçluyor. 
     
</TEXT>
</DOC>
