<DOC>
<DOCNO> 221570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sonspo23.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay eski kaptanlar Tahir ve Şanver'e emanet 
</HEADLINE>
<TEXT>

     İkinci Futbol Ligi A Kategorisi ekibi Altay'ın asbaşkan ve basın sözcüsü Sadettin Ünlü, takımı Vestel Manisaspor maçında sahaya eski kaptanlardan antrenör Tahir Karapınar ile kaleci antrenörü Şanver Göymen'in çıkartacağını bildirdi. 
     Sadettin Ünlü, Teknik Direktör İlyas Tüfekçi ile yollarının ayrılmasının ardından Ümit Kayıhan'a teklif götürdüklerini, ancak olumlu yanıt alamadıklarını kaydetti. 
     Siyah-beyazlı ekibi Vestel Manisaspor maçına Tahir Karapınar ve Şanver Göymen'in hazırladığını kaydeden Ünlü, ''Teknik direktör arayışımızı Vestel Manisaspor maçı sonrasına bıraktık. Pazartesi günü yapacağımız yönetim toplantısında, konuyu ayrıntılı olarak tartışıp, takımın başına iyi bir teknik direktör getireceğiz'' dedi. 
     Vestel Manisaspor maçına 3 puan parolasıyla hazırlandıklarını belirten Ünlü, şöyle konuştu 
     ''Maçın öncelikle dostluk çerçevesinde geçmesini istiyoruz. Vestel Manisasporlu yöneticileri en iyi şekilde ağırlayacağız. Bu maçta kaybedecek bir şeyimiz yok. 3 puandan dışında bir şey düşünmüyoruz. Göymen ve Karapınar'a da güveniyoruz.'' Öte yandan, siyah-beyazlı ekipte cezalı ve sakat oyuncu bulunmuyor. 
     
</TEXT>
</DOC>
