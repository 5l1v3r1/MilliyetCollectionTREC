<DOC>
<DOCNO> 243166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/spor/axspo01.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hayırlısı 
</HEADLINE>
<TEXT>


Beşiktaş'ta başkanlık için adaylığını koyan dört isim dün listelerini Divan Kurulu'na teslim etti. Keçeci, Kaynar, Orman ve Demirören, en iyi yönetimin kendilerinde bulunduğunu savundu 


AFFAN KEÇECİ 

1950 yılında İstanbul'da doğdu. Ankara Polis Akademisi mezunu. 1984-1986, 1986-1988, 1998-2000 dönemlerinde Beşiktaş'ta yöneticilik yaptı. Evli ve üç çocuk babası. 

Yönetim Kurulu 
Murat AkdoğanZekeriya Alpİlhan AtadenizOrhan BallıCoşkun BozanlıHayri CemNadir DoyuranOkay İşcanYusuf MenSuat OktarDündar YetişenerYücel MermerZiya AlpMurat Daşdemirİbrahim FıratFigen İşbirEthem ÖzçelikNejdet Tarhan 

Le Guen gündemde 
BUGÜNE kadar sessiz kalan Affan Keçeci, teknik direktör konusunda ilk sinyali verdi. Keçeci, Olympique Lyon'u iki yıldır şampiyon yapan Paul Le Guen ile prensip anlaşması yaptıklarını belirterek, "Seçildiğimiz takdirde 1 Haziran'da İstanbul'da olacak" diye konuştu. 

EROL KAYNAR 

1948, Manisa doğumlu. TURYİD Başkanı, EKSEN Şirketler Grubu Yönetim Kurulu Başkanı, Opera Pastahaneleri sahibi. Kulüpte iki yıl yöneticilik yaptı. İngilizce ve Danimarkaca biliyor. 

Yönetim Kurulu 
Kemal KöprülüGülnaz ArselYavuz ÇizmeciTavit KöletavitoğluMehmet HotiçMahmut YeşilCüneyt ÇilingiroğluNecmi KavuşturanSefa DinçerTurgut ToplusoyRagıp AkınArgun ÖzverirTurgay PirinçVedat OkyarÖmer MustafaoğluBülent AkyüzDilaver Özturanİsmet Müstecaplıoğlu 

Kaynar'dan söz 
SİLİVRİ Klasis Otel'de Trakyalı kongre üyeleriyle buluşan Erol Kaynar, tüm Beşiktaş camiasını kucaklamak için yola çıktıklarını söyledi. Kulübün etik değerlerine sahip çıkmak gerektiğini belirten Kaynar, İnönü Stadı'nın kapasitesini de 10 bin 500 kişi artıracaklarını kaydetti. 

FİKRET ORMAN 

1967 Beşiktaş doğumlu. 1984'te kongre üyesi oldu. İnşaat Fakültesi mezunu. 1990'dan bu yana Orsan ve Orcan firmalarının yönetim kurulu üyesi. Evli ve 2 çocuk babası. 

Yönetim Kurulu 
Levent ErdoğanÖmer ÇimenKerem ÜstünkayaAhmet Kavalcıİbrahim AltınsayErdal KaracanMuzaffer NasıroğluFerit ÖzdemirKoray DenizDeniz AtalayCeri SusarCem BilgeTalha GörgülüHasan GürsoyBurhan EnuştekinTamer KıranNuri UsanmazRecep Pehlivanoğlu 

Orman'ın bombası 
DAHA önce Fransa Milli Takımı Teknik Direktörü Santini ile görüştüğü söylenen Fikret Orman'ın, Real Madrid'in eski Teknik Direktörü Del Bosque ile flört ettiği öğrenildi. Orman, göreve gelmeleri durumunda Beşiktaş'a yakışan bir kadro oluşturacaklarını ifade etti. 

YILDIRIM DEMİRÖREN 

1964 İstanbul doğumlu. 1989 yılında kongre üyesi oldu. Demirören Grubu'nda Yönetim Kurulu Başkanlığı görevini yürüten Yıldırım Demirören, Bilgili döneminde çeşitli görevlerde bulundu. 

Yönetim Kurulu 
Murat AksuErhan KamışlıKıvanç OktayReha MuhtarAdnan DemirLatif AyazKoray BüyükasarHakan KalkavanCan Akın ÇağlarSinan VardarKemal GencerHüseyin YücelMurat ÜrünsakFikret Ercanİlhan DurusoyKenan ÖnerBülent DerişSüleyman Eren 

Favori Demirören 
KARTAL'IN olağanüstü genel kurulu internetteki bahis sitelerine de girdi. Siyah - Beyazlılar'ın kongresi için bahis oynatan "www.beteurope.com", Yıldırım Demirören'e 1'e 1.25 verirken, diğer aday Fikret Orman için ise 1'e 2.75 prim açıkladı. Affan Keçeci 1'e 9, Erol Kaynar ise 1'e 11 olarak bildirildi. 

İsimler alfabetik olarak sıralanmıştır 

Her şey bitmedi 

KONYASPOR Basın Sözcüsü Sefa Ortaç, Zafer Biryol'un transferinin kesinleşmediğini söyledi. Beşiktaş'ta yönetime talip olan Fikret Orman'ın ekibiyle şartlı bir anlaşma yaptıklarını vurgulayan Ortaç, "Onlara yerine iyi bir oyuncu bulursak vereceğimizi açıkladık. Zaten, Beşiktaş genel kurulu sonuçlanmadan transferin kesin olduğunu söylemek yanlış olur" dedi. 

Bilgili'den veda turları 

BEŞİKTAŞ Başkanı Serdar Bilgili dün 2. Başkan Hüsnü Güreli ile birlikte Başbakan Recep Tayyip Erdoğan'ı ziyaret etti. Yarım saat süren görüşmede Bilgili'nin Erdoğan ile vedalaştığı, ayrıca kulüpte yaşanan vize olayıyla ilgili bilgi verdiği ve imzanın kendisine ait olmadığını söylediği öğrenildi. Bilgili bu görüşmeden önce Devlet Bakanı ve Başbakan yardımcısı Mehmet Ali Şahin'i de makamında ziyeret ederek vedalaştı. 


</TEXT>
</DOC>
