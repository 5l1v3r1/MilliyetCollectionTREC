<DOC>
<DOCNO> 213018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yasam/yas01.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Filmine bak aşkını seç... 
</HEADLINE>
<TEXT>

   Video kiralayan bir firmanın iddiası Sevdiğiniz filmler kişilik özelliğinizi gösterir. Mesela Bridget Jones'un Günlüğü'nü seven erkek eşcinsel, kadın umutsuzdur 
      DIŞ HABERLER SERVİSİ 
   
   BEĞENDİĞİNİZ kişinin sevdiği filmlere bakarak "doğru insan" olup olmadığını anlayabilirsiniz. Hatta İngiltere'de video kiralayan bir mağaza, bu özelliği kullanarak, yalnız müşterileri için çöpçatanlık servisi vermeye bile başlamış. Blockbuster mağazası, isteyen müşterilerine, üzerinde sevdikleri filmlerin yazılı olduğu rozetler veriyor. 
   
   Rozete bak, anla 
   FİLM seçimlerinin insanların kişilik özelliklerini ortaya çıkardığını savunan mağaza yöneticileri, hangi filmin nasıl bir kişilik özelliğine işaret ettiğini belirlemiş. Mağazada dolaşırken rozetlere bakarak kimin hangi filmi sevdiğini gören müşteriler, bu filmlere atfedilen özelliklerden yola çıkarak kendilerine en uygun kişiyi seçebiliyor. 
   
   Filmlerin gösterdiği karakter özellikleri 
   Yüzüklerin Efendisi Erkek Arkadaş çevresi darKadın Aragorn tipindeki erkeklere bayılıyor Pretty Woman Erkek Richard Gere'i Julia Roberts'a tercih ediyor Kadın Para avcısı Bridget Jones'un Günlüğü Erkek Eşcinsel Kadın Umutsuz Öldüren Cazibe Erkek Risk almayı severKadın Yanına bile yaklaşmayın Yurttaş Kane Erkek Saatlerce seks yapabilirKadın Bu filmi seven erkeğe uyum sağlar Titanic Erkek Kate Winslet'inki gibi göğüsleri olan kadınları beğenir.Kadın Bebek yüzlü erkeklerden hoşlanır. 
</TEXT>
</DOC>
