<DOC>
<DOCNO> 220764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo09.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur'suz Pistons fark attı, Lakers'da Shaquille gecesi... 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesi, bu sabaha karşı yapılan 10 maçla tamamlandı. 
     Merkez Grubu'nda ikinci sarıda bulunan Detroit Pistons, Mehmet Okur'un sakatlığı nedeniyle forma giymediği maçta, deplasmanda Pasific Grubu'nda 4. sırada yer alan Seattle Supersonics'i 86-65 yenerek, 66. maçında 41. galibiyetini elde etti. 
     Rakibini sadece 65 sayı yaptıran Pistons, böylece oynadığı son 3 maçtaki rakiplerini 70 sayının altında tutarak, 1954-1955 yılındaki rekoru da kırmış oldu. 
     Seattle Supersonics ise 65 sayıda kalarak tarihinin en düşük skorlu 2 maçından yenilgiyle ayrıldı. Supersonics, 1990 yılında Los Angeles Clippers'a yenildiği maçta da 65 sayı atmıştı. 
     Detroits Pistons'da, 18 sayı, 4 ribaunt ve 2 asistle oynayan Rasheed Wallace ile 12 sayı, 13 ribaunt ile ''double-double'' yapan Ben Wallace galibiyetin mimarları olurken, 14 sayı, 3 ribauntluk bir performans gösteren Tayshun Prince geceneni göze batan bir diğer ismi oldu. 
     Grip olan Ray Allen'ın forma giymediği Seattle Supersonics'de ise Rashard Lewis'in 16 sayı, 6 ribaunt ve Vladimir Radmanoviç'in 15 sayı, 6 ribauntluk performansları takımlarını yenilgiden kurtaramadı. 
     Pasifik Grubu ikincisi Los Angeles Lakers, kendi sahasında Atlantic Grubu lideri New Jersey Nets'i 94-88 yenerken, Shaquille O'Neal gecenin en başarılı oyuncusu oldu. 
     Karl Malone ve Kobe Bryant'dan yoksun olarak sahaya çıkan Lakers'da, 32 sayı, 9 ribaunt ve 2 asistle oynayan Shaquille O'Neal, takımına galibiyeti getiren oyuncu olarak dikkati çekti. 18 sayı, 9 asistle oynayan Gary Payton da galibiyete katkıda bulunan bir diğer isim oldu. 
     Lakers karşısında Jason Kidd'den yoksun olarak mücadele eden New Jersey Nets'de 3 oyuncunun ''double-double'' yapması da yenilgiye engel olmadı. 
     Richard Jefferson'un 21 sayı, 10 ribaunt, 7 asist, Kenyon Martin'in 17 sayı, 20 ribaunt, 7 asist ve Rodney Rogers'ın 11 sayı, 10 ribauntluk performasları takımlarına galibiyeti getirmeye yetmedi. 
     Ligde 20. hafta mücadelesi, yarın sabaha karşı yapılacak 4 maçla başlayacak. 
     NBA'de günün maçlarında alınan sonuçlar şöyle 
     Houston Rockets-Dallas Mavericks 101-98. 
     Toronto Raptors- New Orleans Hornets 84-76. 
     Washington Wizards- New York Knicks 86-99. 
     Los Angeles Lakers-New Jersey Nets 94-88. 
     Orlando Magic-Sacramento Kings 90-107. 
     Minnesota Timberwolwes-Boston Celtics 77-80. 
     Seattle Supersonics-Detroit Pistons 65-86. 
     Golden State Warriors-Memphis Grizzlies 85-95. 
     Los Angeles Clippers-Portland Trail Blazers 91-71. 
     Denver Nuggets-Indiana Pacers 94-103. 
     
</TEXT>
</DOC>
