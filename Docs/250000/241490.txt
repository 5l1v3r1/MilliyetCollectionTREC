<DOC>
<DOCNO> 241490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur16.html </URL>
<DATE> 2004/05/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
İmzasını ''şampiyon Fener'' diye atıyor... 
</HEADLINE>
<TEXT>

     Rizeli Sinan Alkan, imzasını ''Şampiyon Fener'' yazarak atıyor. 
     Alkan, AA muhabirine fanatik Fenerbahçe taraftarı olduğunu, imzasını da takımının adıyla attığını söyledi. 
     ''Şampiyon Fener'' yazarak imza atmaya 2002'de ehliyetini değiştirmek için gittiği Emniyet Müdürlüğü'nde başladığını belirten Alkan, ''Ehliyet değişikliği için imzam gerekiyordu. O an bu imzayı kullanmak aklıma geldi. O günden itibaren bu imzayı kullanıyorum'' dedi. 
     Galatasaray ile Fenerbahçe arasındaki ezeli rekabetten bahseden Alkan, ''En büyük korkum, ehliyetimin Galatasaraylı bir trafik polisi tarafından kontrol edilmesi. Böyle bir durumda memurun bana fazla ceza yazacağı endişesini taşıyorum. Ancak bugüne kadar böyle bir durumla karşılaşmadım'' diye konuştu. 
     
</TEXT>
</DOC>
