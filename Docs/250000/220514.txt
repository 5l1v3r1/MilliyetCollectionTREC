<DOC>
<DOCNO> 220514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/soneko18.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlü Sosyal destek tarım sektörüne büyük katkı sağlar... 
</HEADLINE>
<TEXT>

     Tarım ve Köyişleri Bakanı Sami Güçlü, ''Kırsal alanda sosyal destek'' ve ''Bin köye bin tarımcı'' projelerinin, tarım sektörünün ekonomik ve sosyal gelişimine büyük katkı sağlayacağını söyledi. 
     Güçlü, ''Kırsal alanda sosyal destek projesi'' kapsamında uygulanmaya başlanan ''100 aileye 200 baş süt ineği dağıtımı'' nedeniyle Adana'nın Karaisalı İlçesi'ne bağlı Beydemir Köyü'nde düzenlenen törene katıldı. 
     Bakan Güçlü, Devlet Bakanlığı ile Tarım ve Köyişleri Bakanlığı'nın ortaklaşa yürüttüğü projenin Adana'daki ilk uygulamasını başlatırken, bakanlık olarak hedefin kente göçün yoğun olduğu Türkiye'de, kırsalda yaşayan insanları bulundukları yerlerde mutlu etmek olduğunu belirterek, ''Bunun için onların ekonomik ve sosyal gelişimine her türlü katkıyı sağlamak amacıyla projeler üretiyor ve bunları hayata geçiriyoruz'' diye konuştu. 
     Hükümet olarak hayvancılığın gelişimine büyük önem verdilerini, bu konuda krediyi vatandaşın ayağına kadar götürdüklerin ifade eden Güçlü, ''Hayvancılığın gelişimi için yem ve yem bitkisi ekimi ile mera alanlarını artırmak zorundayız'' dedi. 
     Doğrudan gelir desteği için dönüm başına 16 milyon, yem bitkileri için 36 milyon lira destekte bulunduklarını vurgulayan Güçlü, bu fırsatın değerlendirilmesini istedi. 
     Güçlü, köylerinde mera ıslahı isteyen tüm çiftçilere de buraları amacı dahilinde kullanmak ve korumak koşuluyla her türlü desteği vermeye hazır olduklarını anlattı. 
     
     TARIM DANIŞMANLARI TOPLANTISI 
     Adana'daki programının başlangıcında, valilik ziyareti sonrasında İl Genel Meclisi Salonu'nda tarım danışmanları ile bir toplantı yapan Güçlü, toplantının basına açık olan bölümünde, ''Bin köye bin tarımcı projesi'' kapsamında köylerde görevlendirilen tarım danışmanlarının, o yöredeki tarımsal kalkınmaya büyük katkı sağlayacağını söyledi. 
     Kırsaldaki sosyal yaşam ve ekonomik koşulların iyileştirilmesinin, kentlere göçü engelleyeceğine dikkat çeken Güçlü, bunun için tarım danışmanlarına büyük görev düştüğünü vurguladı. 
     Tarım danışmanlarının siyasi bir kimliğini olmadığını, onların tek hedefinin tarımda yöresel kalkınmayı gerçekleştirmek olduğunu ifade eden Güçlü, ''Bu proje başarıya ulaştığında, bin tarımcı on bin olacak. Böylece son 20 yıldır büyük istihdam sorunu yaşayan bir mesleğin mensuplarını sıkıntısı da çözümlenecek'' dedi. 
     Bakan Güçlü, tarım danışmanlarına, işlerini sevmeleri halinde mutlaka başarılı olacaklarını ifade ederek, konuşmasını şöyle tamamladı 
     ''Bu proje öyle başarılı olacak ki Bugüne kadar neden yapılmadı diye soranlar olacak. Geçmişte köy enstitüleri vardı. Ancak sonra, bir ideoloji içine sürüklenince tatbikat şansını kaybetti ve kapandı. Bizim bu projemiz burada oluşan bir boşluğu dolduracak ve tarım danışmanları, çiftçinin yanı başında onlara yol gösterici işlev üstlenecek.'' 
     
     ADANA'DAKİ ÇALIŞMALAR 
     Adana Valisi Kemal Önal ise Beydemir Köyü'ndeki törende, çiftçilerden devletin sağladığı bu imkanları en iyi şekilde değerlendirmelerini isteyerek, ''Artık çiftçilik yaparken geleneksel yöntemler yerine çağdaş ve bilimsel yöntemlere yönelmelisiniz'' diye konuştu. 
     Adana İl Tarım Müdürü Abdullah Keskin de bakanlığın ''Kırsal alanda destek projesi''ni hayata geçirmesiyle bölgede birçok kooperatifin hayallerini gerçeğe dönüştüğünü söyledi. 
     Keskin, 2003 yılı sonlarında programa alınan Beydemir Kooperatifi'ne bugüne kadar Sosyal Yardımlaşma ve Dayanışmayı Teşvik Fonu'ndan 782 milyar kredi tahsis edildiği anlatarak, şöyle dedi 
     ''Bu kredinin 178 milyarı ahır yapımında kullanılmıştır. Kalan 101 milyar lira işletme binası ve makine ekipman alımında, 4 milyar gebe düve temininde ve 50 milyar lira ise işletme kredisi olarak kullandırılacak'' diye konuştu. 
     
</TEXT>
</DOC>
