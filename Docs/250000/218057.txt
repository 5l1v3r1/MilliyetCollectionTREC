<DOC>
<DOCNO> 218057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sonspo33.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Valencia 2 - Beşiktaş 2 İlk yarı 
</HEADLINE>
<TEXT>

     UEFA Kupası 3. tur ilk maçında Beşiktaş deplasmanda İspanya'nın Valencia takımı karşısında ilk yarıyı 2-2 beraberlikle tamamladı. 
     Stat Mestalla Hakemler Alain Sars, Patrick Reinbold, Jean-Paul Chaudre Fransa 
     Valencia Munoz, Ayala, Baraja, Angulo, Garrido, Carboni, Canobbio, Navarro, Mista, Aimar, Sissoko Beşiktaş Cordoba, Emre, Tayfur, Ahmet Yıldırım, Ronaldo, Yasin, Pancu, Sergen, Kaan Dobra, İbrahim, İlie Goller Dk. 18 ve 39 Pancu, Dk. 25 Sissoko, Dk. 42 Canobbio Sarı Kartlar Dk. 26 Pancu, Dk. 29 Emre Beşiktaş 
     
     İlk yarı 
     Karşılaşmanın ilk yarısında evsahibi Valencia topa daha fazla sahip olan ve rakip kalede daha etkili olan takım görünümündeydi. İspanyol ekibi geliştirdiği gollük ataklardan ikisini golle sonuçlandırdı. 
     Beşiktaş ise ilk yarıda savunma güvenliğini ön planda tutarak kontrataklarla gol bulma düşüncesinde göründü. Siyah-beyazlı takım Pancu ile iki kez öne geçmesine karşın, rakibinin etkili atakları karşısında üstünlüğünü koruyamadı. 
     16. dakikada Baraja'nın uzun pasıyla ceza alanında buluşan Mista, topu göğsüyle kontrol etti. Kaleci Cordoba bu futbolcunun vuruşunu yapmasına izin vermeyerek büyük tehlikeyi önledi. 
     18. dakikada İlie'nin soldan ceza alanına ortaladığı topu, Valencia savunması müdahale edemeyince Pancu önünde buldu. Bu futbolcu yerden sert bir şutla Beşiktaş'ı 1-0 öne geçirdi. 
     25. dakikada Valencia'nın sol taraftan kullandığı korner atışından gelen topu Sissoko kafayla filelere gönderdi 1-1 
     31. dakikada Valencia'nın kazandığı serbest vuruşu kullanan Baraja'nın sert şutunda, kaleci Cordoba topu kornere çelmeyi başardı. 
     34. dakikada Angulo'nun soldan ortaladığı topu göğsüyle düzelten Mista vuruşunu yaptı. Cordoba bir kez daha gole izin vermedi. 
     35. dakikada Garrido'nun sağdan kale alanına ortaladığı topu, bomboş pozisyonda önünde bulan Mista yakın mesafeden vuruşunu yaptı. Cordoba mükemmel refleksle golü önledi. 
     39. dakikada gelişen Beşiktaş kontratağında, topla savunmanın arkasına sarkan Pancu, yerden sert bir şutla Beşiktaş'ı 2-1 öne geçirdi. 
     42. dakikada Garrido'nun sağdan ceza alanına ortaladığı topu, Ronaldo kafayla uzaklaştırmak istedi. Meşin yuvarlağı önünde bulan Canobbio, bekletmeden sert bir vuruşla topu filelere gönderdi 2-2 
     Karşılaşmanın ilk yarısı 2-2 sona erdi. 
     
</TEXT>
</DOC>
