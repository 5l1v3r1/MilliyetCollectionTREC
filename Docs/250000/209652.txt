<DOC>
<DOCNO> 209652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/soneko17.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi daireleri bugün ve yarın fazla mesai yapacak... 
</HEADLINE>
<TEXT>

     Muhtasar ve katma değer vergisi beyannamesi verilmesi nedeniyle vergi daireleri bugün ve yarın fazla mesai yapacak. 
     İstanbul Defterdarı Kadir Boy yaptığı açıklamada, 1 Ocak tarihinden geçerli olmak üzere, muhtasar ve katma değer vergisi beyannamesinin verilme süresinin vergilendirme dönemini takip eden ayın 20. günü akşamı olarak belirlendiğine işaret etti. 
     Açıklamada, muhtasar ve katma değer vergisi beyannamesinin verilme süresinin aynı olması nedeniyle, vergi dairelerinde meydana gelecek yoğunluğun azaltılabilmesi amacıyla bugün ve yarın 16.30-18.30 saatleri arasında fazla mesai yapılacağı, vergi dairesinde bulunan son mükellefin işlemi bitene kadar çalışılmaya devam edileceği bildirildi. 
     
</TEXT>
</DOC>
