<DOC>
<DOCNO> 205095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sondun27.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Akıncı'yı kabul etti... 
</HEADLINE>
<TEXT>

     KKTC Cumhurbaşkanı Rauf Denktaş, yeni hükümeti kurma çalışmaları kapsamında 14 Aralık seçimleriyle meclise girmeye hak kazanan 4 partinin liderleriyle görüşüyor. 
     Denktaş, bu çerçevede ilk olarak 6 milletvekiliyle mecliste en az sandalyeye sahip Barış ve Demokrasi Hareketi BDH Genel Başkanı Mustafa Akıncı'yı kabul etti. 
     Görüşme öncesinde herhangi bir açıklama yapılmadı ve basın mensuplarının görüntü almasına izin verilmedi. 
     Denktaş, daha sonra sırasıyla Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş, Ulusal Birlik Partisi UBP Genel Başkanı ve Başbakan Derviş Eroğlu, Cumhuriyetçi Türk partisi CTP Genel Başkanı Mehmet Ali Talat'ı kabul edecek. 
     Cumhurbaşkanı Denktaş, görüşmelerin sonunda hükümeti kurma görevini verecek. 
     KKTC'de, 14 Aralık'taki seçimler sonucunda CTP 19, UBP 18, DP 7 ve BDH 6 milletvekilliği kazanmıştı. 
     
</TEXT>
</DOC>
