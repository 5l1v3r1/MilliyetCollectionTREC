<DOC>
<DOCNO> 223254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas25.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanguru, Avustralyalı kadını fena halde 'dövdü' 
</HEADLINE>
<TEXT>

     Avustralyalı kadın, bahçesinde çiçek toplarken saldıran kangurudan fena halde ''dayak yedi.'' Yerel basının haberine göre, doğudaki Brisbane kasabasında yaşayan Sylvia Aldren, orman yakınlarındaki evinin bahçesinde çiçek toplarken ne olduğunu bile anlamadan kendini yerde buldu. Başını kaldırıp baktığında karşısında ''boksör'' gibi duran kanguruyu gördü. Ön ''patileriyle'' kadını yere indiren kanguru, kendini toparlamaya çalışan kadına her defasında ''aparküt'' indirdi. 
     Başından geçenleri anlatırken, ''Öleceğimi sandım'' diyen kadın, komşularının yardıma koşmaları sayesinde ''saldırgandan'' kurtulduğunu belirtti. 
     Yediği ''dayakla'' yara bere içinde kalan Sylvia Aldren, ''Kanguruları nazik hayvanlar olarak bilirdim. Yanılmışım. Hayvanın gözlerinden nefret fışkırıyordu...'' dedi. 
     
</TEXT>
</DOC>
