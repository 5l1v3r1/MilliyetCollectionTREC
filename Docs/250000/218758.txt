<DOC>
<DOCNO> 218758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/soneko18.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın imarı için 1 milyar dolarlık yardım kararı alındı... 
</HEADLINE>
<TEXT>

     Birleşik Arap Emirlikleri'nde biraraya gelen donör ülkeler, yeniden imar için Irak'a söz verilen 33 milyarlık yardım paketinden 1 milyar doların serbest bırakılmasına karar verdi. 
     Oldukça çekişmeli geçen donörler toplantısında varılan kararla, söz konusu tutarın Birleşmiş Milletler ve Dünya Bankası'nın gözetiminde işletilecek iki vakıf fonuna aktarılarak, Irak'ın altyapı projelerinin finansmanı için kullanılması kabul edildi. 
     BM ve Dünya Bankası'nca işletilecek fonların gözetiminin ise 490 milyon dolarla fonlara en büyük katkıyı yapacak olan Japonya'nın başkanlık edeceği ve her biri 10 milyon dolardan fazla katkı yapan ABD, Katar, İsveç, Hindistan, Güney Kore, İspanya ve Norveç'in kurucu üye olarak katılacağı bir komite tarafından üstlenilmesine karar verildi. 
     ABD'nin öncülüğünde Irak için verilen 33 milyar dolarlık imar yardımının bir bölümü hibelerden bir bölümü kredilerden oluşuyor. 
     
</TEXT>
</DOC>
