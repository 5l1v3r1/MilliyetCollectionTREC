<DOC>
<DOCNO> 226687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/astro/index.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğle saatleri verimli 
</HEADLINE>
<TEXT>

   
   
   Gün boyunca çabuk hareket kolay olacak ve öğlen uzlaşıya varmak hiç de zor değil. Bu saatlerde daha kazançlı alışverişler ve pazarlıklar da yapılabilir. Koç'lar için pozitif ve yapıcı olabilecekleri bir gün. Planları ve düşünceleri ile ilgili yeniliklerden yanalar. Aileleri ile ilgili konularla ilgilenebilirler. Boğa'lar olumlular. Kendilerini sözlerle iyi ifade edebilir ve etkileyici olabilirler. Yakın çevreleriyle uyumlu olmak onları mutlu edecek. İkizler düşüncelerini gerçekleştirebilecek güçteler. Kendilerini maddi konularda değişiklikler ve planlar yapmaya zorlamalılar. Yengeç'ler kendilerini ifade edebilecekleri rahat bir gündeler. Kişisel girişimlerinde başarı var. Evlerinde değişiklik yapmak için uygun bir dönem. Aslan'lar bugün hassas olabilirler. Duygularını ifade etmekte zorlanmaları onları üzebilir. Kendilerini fazla yormaktan kaçınmalılar. Başak'lar grup çalışmalarında uyumlu ve başarılılar. Birçok konuda dostlardan destekler var. Kısa yolculuklardan kazanç sağlayabilirler. 
   Terazi'ler bugün aşırı hassas davranabilirler. İlişkileri hakkında acele karar vermekten kaçınmalılar. Bugünlerde enerjilerini işlerinde harcamaları gerekiyor. Akrep'ler birçok konuda değişimden yanalar. Sabırlı olmalılar. Ortaklaşa konularda olumlu gelişmeler ve şans onlara yakın görünüyor. Yay'lar ileriye iyimser bakabiliyorlar. Ortaklaşa konularda uzlaşmadan yana olmak onların yararına. Günlük işlerini ertelemeleri ileride onları zorlayabilir. Oğlak'lar disiplinli olmaları sayesinde birçok sorunun üstesinden gelebilirler. Ortaklaşa konularda yapıcı yanlarını kullanmalılar. Bazı tartışmalar tatsızlık da yaratabilir. Kova'lar için günlük işlerini iyi organize etmek önemli, bunu başaracak durumdalar. İş hayatında yeniliklere açık olmaları başarı getirebilir. İş ortamında objektif olmaya özen göstermeliler. Balık'lar hayata pozitif bakıyorlar. Enerjilerini evleriyle ilgili konulara yöneltmeleri gerekebilir. Aşk hayatlarında duygusal yaklaşımları şans getirebilir. 
   
   
</TEXT>
</DOC>
