<DOC>
<DOCNO> 228600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun25.html </URL>
<DATE> 2004/04/05/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Talat Meclise bilgi verdik 
</HEADLINE>
<TEXT>

     KKTC Cumhuriyet Meclisi'nin, Kıbrıs konusunda basına kapalı yapılan olağanüstü toplantısına ara verildi. 
     Meclis, saat 14.30'da yeniden toplanarak, Kıbrıs konusunu görüşmeyi sürdürecek. Toplantının bu bölümü basına açık olacak. 
     Başbakan Mehmet Ali Talat, toplantının ardından yaptığı açıklamada, İsviçre'deki Kıbrıs görüşmeleriyle ilgili meclise bilgi verdiklerini söyledi. 
     Talat, toplantıda genelde kendisinin konuştuğunu, Dışişleri Bakanı ve Başbakan Yardımcısı Serdar Denktaş ile Barış ve Demokrasi Hareketi BDH Genel Başkanı Mustafa Akıncı'nın da çok kısa söz aldığını belirtti. 
     Talat, bir soru üzerine, toplantı sırasında mecliste bir gerginlik olmadığını ve milletvekillerinin sorduğu tüm sorulara, hiçbir şey gizlemeyerek yanıt verdiklerini kaydetti. 
     Bu toplantıyla hem partileri, hem de milletvekillerini bilgilendirdiklerini ifade ededn Talat, ''Bir taşla birkaç kuş vurduk'' dedi. 
     
</TEXT>
</DOC>
