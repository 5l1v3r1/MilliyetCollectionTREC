<DOC>
<DOCNO> 241816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/ekonomi/eko03.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB faiz gelirinden kazandı 
</HEADLINE>
<TEXT>


Türkiye Odalar ve Borsalar Birliği'nin 10 aylık 260 trilyon liralık gelirinin 137 trilyon lirasını menkul kıymetlerin satış k rları, 73 trilyon lirasını ise faiz geliri oluşturdu 

SEÇKİN ÜREY Ankara 

Türkiye'nin en büyük sivil toplum kuruluşu Türkiye Odalar ve Borsalar Birliği TOBB , son 10 ayda 260 trilyon 696 milyar lira gelir elde etti. Gelirlerin 210 trilyon 760 milyarını tahvil, bono gibi menkul kıymetlerin satış k rları ve faiz geliri oluşturdu. TOBB, kanunlarla kendisine verilen faaliyetlerden ise 41 trilyon 526 milyar kazandı. 
TOBB'un 59. Genel Kurulu bugün toplanıyor. Genel Kurul'a, Başbakan Tayyip Erdoğan, devlet bakanları Ali Babacan, Kürşad Tüzmen, Güldal Akşit, Adalet Bakanı Cemil Çiçek, Maliye Bakanı Kemal Unakıtan, Milli Eğitim Bakanı Hüseyin Çelik, Sağlık Bakanı Recep Akdağ ve Sanayi Bakanı Ali Coşkun katılacak. CHP lideri Deniz Baykal ve DYP lideri Mehmet Ağar da genel kurulda söz alacak. 

Gider 76 trilyon 
Anayasa Mahkemesi'nin bazı maddelerini iptalinden sonra yeni yasası henüz çıkmadığı için TOBB Genel Kurulu seçimsiz olacak. Her yıl siyasilerin verdiği mesajlarla gündeme gelen Genel Kurul'da 2003 - 2004 dönemi 10 aylık kesin hesabı ve 2004 - 2005 bütçesi de onaylanacak. Genel Kurul için hazırlanan faaliyet raporuna göre TOBB, Haziran 2003'ten bu yana 260.7 trilyon gelir elde etti. En büyük gelir, 137.4 trilyonla tahvil, bono gibi menkul kıymetlerin satış k rlarndan geldi. Bunu 73.4 trilyonla faiz gelirleri izledi. Kambiyo k rı 7.9 trilyon olan TOBB, kira gelirlerinden 399 milyar, hisse senedi temettülerinden 23 milyar kazandı. 
TOBB'un 10 aylık toplam giderleri ise 76 trilyon 71 milyar oldu. Bağış ve yardım harcamaları 13 trilyon tutarken, sehayat giderleri 12.1 trilyon, bu organizasyonlar için TOBB dışına ödenen toplam miktar da 776 milyar oldu. 
TOBB, 2004 - 2005 dönemi için hesabını Hazine faizinin yüzde 18'in altına düşeceğini öngörerek yaptı. Bu nedenle gelecek dönem bütçesinde faiz gelir tahminini aşağı çeken TOBB, rakamı 61 trilyon seviyesinde öngördü. 

'Arka bahçe olmayacağız' 
TOBB Başkanı Rifat Hisarcıklıoğlu, yeni TOBB Yasası'nın TBMM Genel Kurulu'nda iktidar ve muhalefetin elbirliğiyle kabul edildiğini söyledi. Hisarcıklıoğlu, "Odalar Birliği'ni siyasetin arka bahçesi yapmayacağız" dedi. 


</TEXT>
</DOC>
