<DOC>
<DOCNO> 241894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun02.html </URL>
<DATE> 2004/05/22/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Bağdat'ta büyük patlama... El Cezire 6 Iraklı öldü, 20 yaralı var... 
</HEADLINE>
<TEXT>

     Irak'ın başkenti Bağdat'ta meydana gelen patlamada 6 kişinin öldüğü, 20 kişinin yaralandığı bildirildi. 
     El Cezire televizyonu, eski Irak İstihbarat Bakanlığı merkezi yakınında, park yerindeki bir araca yerleştirilen bombanın patlaması sonucu 6 Iraklının öldüğünü, 20 kişinin ise yaralandığını belirtti. 
     TSİ 07.00'den az önce meydana gelen patlama sonucu, en az 3 aracın tahrip olduğu, alev alan bazı araçların hala yandığı kaydedildi.x 
     
     IRAK İÇİŞLERİ BAKAN YARDIMCISI YARALANDI 

     Irak'ın başkenti Bağdat'ta bu sabah meydana gelen patlamada yaralanan Irak İçişleri Bakan Yardımcısı Abdülcabbar Yusuf el Şeyhli'nin evi de hasar gördü. 
     Amerikan askerleri, patlamanın Irak İçişleri Bakanı'nın 3 yardımcısından biri olan Şii İslami Dava Partisi üyesi Şeyhli'nin evinin önünde olduğunu bildirdi. 
     Patlama sonucu Şeyhli'nin evinin kaldırıma bakan duvarının bir kısmı çökerken, bahçesindeki palmiye ağaçlarının da yandığı belirtildi. 
     İçişleri Bakanlığı7ndan kimliğinin açıklanmasını istemeyen bir yetkili, baş ve göğsünden yaralanan şeyhli'nin hastaneye kaldırıldığını ve sağlık durumunun ''istikrarını koruduğunu'' söyledi. 
     Irak polisi ve Amerikan askerleri, patlamada 4 Irak polisi ve kimliği bilinmeyen bir kadının öldüğünü söyledi. 
     Amerikan ordusundan Yüzbaşı Brian O'Malley, TSİ 07.05 civarında meydana gelen patlamaya bir araca yerleştirilen bombanın neden olduğunu söyledi. 
     Saldırının intihar saldırısı olabileceği de belirtildi. 
     Bağdat'ta geçen Pazartesi günü meydana gelen bir intihar saldırısında, İzzeddin Salim olarak da bilenen Irak Geçici Yönetim Konseyi dönem başkanı Abdülzehra Osman Muhammed ölmüştü. 
     Salim, İslami Dava Partisi'nin lideriydi. 

     
</TEXT>
</DOC>
