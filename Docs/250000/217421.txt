<DOC>
<DOCNO> 217421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun56.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da yabancı öğrenciler gösteri yaptı 
</HEADLINE>
<TEXT>

     Rusya'nın batısındaki Varonej kentinde Afrikalı bir öğrencinin ırkçı çetelerce dövülerek öldürülmesi üzerine, yüzlerce yabancı öğrenci bugün kentte bir gösteri düzenledi. 
     Guinea-Bissau'dan 24 yaşındaki tıp öğrencisi Cumartesi gündüz vakti, kaldığı yurtta uğradığı saldırı sonucu öldürüldü. 
     Rusya televizyonunda yeralan görüntülerde göstericiler doğrudan Devlet Başkanı Vladimir Putin'e yönelik olarak, ''Vladimir Vladimiroviç, bize yardım et. Eğitimimizi bitirip evimize dönmemize yardım et'' dediler. 
     Bir gösterici, ''Yalnızca Voronej'de her yıl 10 yabancı öğrenci öldürülüyor'' dedi ve yerel polisi, saldırganları yakalamakta gayretsiz olmakla suçladı. 
     Bir başka öğrenci de ''Ben de saldırıya uğradım ve bir hafta hastanede yatım. Şimdi arkadaşım öldürüldü. Her gün, hangimizin öldürüleceğini, ne zaman saldırıya uğrayacağımızı düşünüyoruz'' dedi. 
     Yerel yetkililerin, ''saldırganları bulacağız'' sözüne karşın gösterici öğrenciler, ''kendilerini güvencede hissedinceye kadar derslere girmeyeceklerini'' söylediler. 
     9 yaşındaki Tacik bir kız çocuğunun St. Petersburg'da iki hafta önce ırkçılarca bıçaklanarak öldürülmesi, tüm ülkede tepkilere yol açmıştı. 
     
</TEXT>
</DOC>
