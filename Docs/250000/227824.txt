<DOC>
<DOCNO> 227824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yasam/yas20.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Sigara yasağına ilk kurban bir milletvekili 
   İrlanda'da pazartesi günü yürürlüğe giren, işyerleri ve kapalı kamu alanlarında sigara içme yasağının ilk kurbanı, bir milletvekili oldu. Ana muhalefetteki Fine Geal Partisi'nin Adalet Sözcüsü John Deasy, Meclis'in yanındaki bir barda sigara içince sözcülük görevinden alındı. Ana muhalefet partisinin lideri Enda Kenny, adalet sözcüsü olarak, yasağın desteklenmesine önder olması gereken Deasy'yi görevinden almaktan başka çaresi olmadığını söyledi. Hiç kimsenin yasanın üstünde olmadığına da dikkati çeken Kenny, Deasy hakkında kovuşturma açılabileceğini de bildirdi. 
   
   3 milyona 50 yıl ceza 
   Adana'da iki lise öğrencisinden bıçak zoruyla üç milyon lira, cep telefonları ve bir kol saati gasp eden biri lise öğrencisi dört sanık 11 - 16 yıl ağır hapis cezalarına çarptırıldı. ÇEAŞ Anadolu Lisesi öğrencileri M.F.A. 14 ve İ.D.'yi 14 üç ay önce gasp ettikleri belirtilen sanıklardan Ömer Koç 18 16 yıl 8 ay, İ.A. 17 , E.G. 17 ve M.K. 17 da 11 yıl 40'ar gün hapis cezası aldı. Cep telefonlarını satın aldıkları gerekçesiyle tutuksuz yargılanan Levent Yakışıklı 25 ile İhsan Türk 23 ise beraat etti. 
   
   Ediz Hun mahk m oldu 
   Oğluna uyuşturucu kullandığı gerekçesiyle verilen 3 yıl 4 aylık hapis cezasını onayan Yargıtay üyeleri için "kompleksli" diyen eski ANAP milletvekili Ediz Hun, 45 milyar lira tazminata mahk m edildi. Hun, Yargıtay üyeleri için "Bu yargıçlara yazıklar olsun. Umarım üzerimizde komplekslerini tatmin etmişlerdir" demişti. Hun, Yargıtay Daire Başkanı Şener Güngör, üyeler Turgut Okyay ve Yılmaz Çamlıbel'e 15'er milyar lira tazminat ödeyecek. 
   
   Suç rekortmeni tutuklandı 
   Müteahhit Fikri Aksu, şehir içinde aşırı hız yaptığı gerekçesiyle ceza yazmak isteyen polislere silah çektiği iddiasıyla tutuklandı. Aksu'nun polislere "Siz kim olduğumu bilmiyorsunuz herhalde. Ben Bakan Abdülkadir Aksu'nun yeğeniyim. Sizi sürerim ulan" diyerek ruhsatsız tabancasını çektiği ve namluya mermi sürmek istediği öne sürüldü. Aksu'nun üzerine atlayan polisler, silahı elinden aldı. Daha önce dört kez aşırı hız nedeniyle ceza alan Aksu, el konulacağı düşüncesiyle ehliyetini de vermek istemedi. 
   
   Gaz sıkışması ölüm getirdi 
   İstanbul'da Yılmaz Akçura 57 , akrabalarına ait büfeyi kontrol etmek için önceki gün 23.00'te evden çıktı. Sanayi Mahallesi'ndeki işyerine gelen Akçura, kapıya yaklaştı. Bu sırada gaz sıkışması nedeniyle meydana gelen patlamanın etkisiyle binanın demir kapısı 10 metre ileri fırlarken, duvarlar yıkıldı. Tuğla ve beton parçalarının altında kalan Akçura öldü. Yangın kısa sürede söndürülürken, patlamanın gaz sıkışması nedeniyle meydana geldiği belirlendi. 
   
   
   
</TEXT>
</DOC>
