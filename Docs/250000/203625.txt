<DOC>
<DOCNO> 203625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/spor/spo06.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzun ince Biryol 2-3 
</HEADLINE>
<TEXT>

   Konyaspor, 11 haftalık aradan sonra galibiyet hasretini giderdi. Zafer Biryol'un golüyle İstanbulspor'u deviren Yeşil- Beyazlılar, deplasmandan da ilk kez üç puanla döndü 
      
   Gol düellosu 
   HÜSNÜ Özkara'nın ayrılmasıyla teknik direktörsüz kalan Konyaspor, İstanbulspor deplasmanından üç puan alarak, dış sahadaki ilk galibiyetini elde etti. 22'de Mehmet Yozgatlı ile öne geçen Sarı - Siyahlılar, 24'te Cenk'in golüne engel olamadı ve devre 1-1 sonuçlandı. 58. dakikada Musa Kuş'un golü sonrasında 62'de Uche'nin kendi kalesine ters vuruşu ağlara gitti, yine eşitlik oluştu. Ancak 81'de Zafer Biryol'un tartışmalı golü Yeşil - Beyazlılar'a 3-2'lik galibiyeti getirdi. 
   
   Maçın karnesi 
   HAKEMLER Hamza Mısır, İsmail Köse, Gökhan Memişoğlu 
   İSTANBULSPOR Oğuz 5 - Cem 6 , Uche 5 , Saffet 6 -Faruk 6 , Mehmet 6 , Tolga Dk.88 , Saidou 4 , Aytekin 5 Musa B. Dk.88 , Musa Kuş 8 - Bushi 5 Boliç Dk.88 , Yordanov 8 
   YEDEKLER Zdravkov, Yalçın, Güven, Nuri 
   KONYASPOR Özden 5 - Ömer 5 , Ünsal 6 Zafer Dk.64 6 , Tayfun 5 - Yasin 8 , Ogün 6 , Sedat 7 , Altan 6 , Cem 5 - Z.Biryol 6 , Cenk 7 Hayri Dk.89 
   YEDEKLER Ali, Adem, Peretra, Ersin, Okan 
   GOLLER Mehmet Yozgatlı Dk.22 , Cenk Dk.24 , Musa Kuş Dk.58 , Uche Dk.62 K.K. , Zafer Biryol Dk.81 
   SARI KARTLAR Uche, Cem Can, Saidou İstanbulspor , Özden, Tayfun Konyaspor 
   
   Gol için açık oturum    KONYASPOR'UN 81. dakikada attığı gol ortalığı karıştırdı. Bu dakikada Zafer Biryol'un vuruşunu Faruk çıkardı. Orta hakem Hamza Mısır, topun çizgiyi geçip geçmediği konusunda yardımcısı Gökhan Memişoğlu'na baktı. O da karar veremeyince, Mısır, 4. hakem Gökhan Güneşer ve Memişoğlu ile bir görüşme yaptı. Bu sırada tribünde bulunan Konyasporlu taraftar sahaya davul ve yabancı madde de attı. Cisimlerden biri de Memişoğlu'na isabet etti. 
   ÜÇ nolu anonsu yaptıran Mısır, daha sonra golü verdi. İstanbulspor Başkanı Adnan Sezgin de sahaya inerek olaya müdahale etti. Olaylarda geçen süre nedeniyle hakem, 8 dakika uzatmanın ardından maçı tamamladı. Karşılaşma sonrası Mısır, "Kararı herhangi bir baskıyla vermedim. Yardımcı hakeme göre de goldü ama uygulamada bir hata yaptı" diye konuştu. Sezgin, "Futbol sahalarında ender rastlanan bir karar sonrasında mağlup olduk" dedi. 
   
   
</TEXT>
</DOC>
