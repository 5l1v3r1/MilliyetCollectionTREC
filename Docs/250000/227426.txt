<DOC>
<DOCNO> 227426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/magazin/mag01.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Her hafta bir başka Deniz... 
</HEADLINE>
<TEXT>

      DENİZ ALTUNTAŞ 
   
   Cem Yılmaz'ın Beşiktaş Kültür Merkezi'ndeki gösterisini bir kız arkadaşıyla izlemeye giden Deniz Akkaya'yı seyircilerin büyük kısmı tanıyamadı. Çünkü, Akkaya' sapsarı olmuştu. Çıkışta, "Ben Cem'i sekizinci kez izliyorum. Ama benden fazla izleyenler de var. Cem, Avrupa turnesinden döndüğünde bir kez daha geleceğim" diyen Akkaya, saçını sarıya boyattığı için pişman olduğunu belirtirken de şunları söyledi "Saçımı kısa kestirdim. Bir süre daha kısa kullanacağım için şimdi ancak rengiyle oynayabilirim. Bundan sonra da pembe saç düşünüyorum. Sarı saçı istediğime pişman oldum. Herhalde bundan sonra eski rengime dönerim..." 
   Bu arada Cem Yılmaz çıkışta, "Bir erkek olarak Deniz'in saçlarına bakmadım" diye espri yaptı. 
   
   
</TEXT>
</DOC>
