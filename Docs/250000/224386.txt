<DOC>
<DOCNO> 224386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/yasam/yas14.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski koca yüzünden ev kana bulandı 
</HEADLINE>
<TEXT>

   
   Bağcılar'da Mahir Sarıca, kızı Şükriye Göktepe ve damadı Süleyman Göktepe ile oturan eski eşi Cemile Bozkurt'un yanına gitti. Sarıca, çıkan tartışma sonucu Bozkurt'u tabancayla vurarak öldürdü. Bu sırada bıçakla üzerine yürüyen damadı Süleyman Göktepe'ye de ateş eden Mahir Sarıca, silahının tutukluk yapması üzerine damadı tarafından bıçaklanarak öldürüldü. Göktepe ve olay nedeniyle şoka giren eşi Şükriye Göktepe, Bakırköy Dr. Sadi Konuk Eğitim ve Araştırma Hastanesi'nde tedavi altına alındı. Polis, Göktepe'yi tedavi gördüğü hastanede gözaltında tutarken, Cemile Bozkurt'un komşuları, Sarıca'nın eski eşinden sürekli para aldığını ve bu nedenle sık sık tartıştıklarını iddia ettiler. 
   
   
</TEXT>
</DOC>
