<DOC>
<DOCNO> 236396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/yasam/axyas02.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçakların intikamı 
</HEADLINE>
<TEXT>


İnsan tacirlerince aldatılan Somalili kaçaklar, kendilerini polise ihbar edince, hem kendileri hem de kaçakçılar yakalandı 

YAŞAR ANTER Bodrum DHA 

Bodrum'dan, Yunanistan'ın İstanköy adasına kaçmaya hazırlanan 10'u kadın 18 Somalili, Göltürkbükü beldesinden Yunanistan'a tekneyle geçmek için insan tacirleriyle anlaştı. Ormanlık alanda üç gün tekne bekleyen kaçaklar, aldatıldıklarını ve yakalanacaklarını anlayınca, intikam planı yaptı. 
İnsan tacirleriyle irtibat kuran kaçaklar, daha fazla para verebileceklerini belirterek, "Yeter ki bizi İstanköy'e götürün" dediler. Ardından da yoldan geçenlerle konuşarak kendilerini jandarmaya ihbar ettiler. 
Yapılan operasyonda, kaçakların yanı sıra, organizatörler İbrahim Hayta 30 , Akif Çiçek 24 , Abdullah Kahramanoğlu 32 , Yılmaz Öztürk 26 ve Habib Çalışkan 20 yakalandı. Hayta'nın, iki yıl önce 19 kaçağın boğularak öldüğü tekne faciasıyla ilgili olarak tutuklandığı, bir ay önce cezaevinden çıktığı öğrenildi. 


</TEXT>
</DOC>
