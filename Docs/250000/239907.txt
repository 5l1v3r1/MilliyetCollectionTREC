<DOC>
<DOCNO> 239907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/yasam/ayas.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizciyle 40 dakika 
</HEADLINE>
<TEXT>


Arabasına aldığı falçatalı bir kişi tarafından tacize uğrayan avukat Vildan Yirmibeşoğlu, soğukkanlılığı sayesinde tecavüzden nasıl kurtulduğunu anlattı... 

Gülay Fırat 

Kadıköy'de avukat A.Ç.A.'nın ve Şişli'de psikolog F.Ş.' nin tecavüze uğramalarının üzerinden çok az zaman geçmişti ki, bir başka avukat Vildan Yirmibeşoğlu da, aynı k busun eşiğinden döndü. Yirmibeşoğlu, otomobiline aldığı falçatalı tacizciyle tam 40 dakika yolculuk yapmak zorunda kaldı. 
Kadınlara yönelik şiddet, taciz, tecavüz ve töre cinayetleri üzerine araştırmalarıyla tanınan Yirmibeşoğlu, aynı zamanda İstanbul Valiliği İnsan Hakları Masası Başkanı. 
Vildan Yirmibeşoğlu, geçtiğimiz pazartesi günü Kadıköy'deki bir radyoya konuk oldu. Radyodan çıkmak üzereyken kendisine "Hoş geldiniz, size yardımcı olayım" diye yaklaşan genç bir adamla karşılaşan Yirmibeşoğlu, bundan sonra yaşadıklarını şöyle anlattı 

Genç kıza değişmem 
"Kendisini, radyo personeli sandım. 'Nereye gidiyorsunuz ' diye sorunca 'Taksim' dedim. 'Beni de bırakır mısınız ' diye ısrar edince, istemeyerek otomobilime aldım. Biner binmez içeriyi alkol kokusu sardı. Hemen camları sonuna kadar açtım. 25 - 30 yaşlarında esmer, orta boyluydu. Rahatsız edici iltifatlara başladı. 'Tacizde bulunursa, el frenini çekip arabadan atlarım' diye düşünüp kapıları kilitlemedim. Adamın kadınlığıma ve fiziğime yönelik sözleri ve aşırı alkol kokusundan huzursuz olmuştum. 'Çok güzelsin, kocan var mı ' sorusuyla şoke olmuştum ki, 'Kaç yaşındasın Olsa olsa 28'dir. Seni 20 yaşındaki kızlara değişmem' dedi. Önce 'Bir polis bulsam da önünde indirsem' diye düşündüm. Ama görünürde polis yoktu ve tedirginliğim iyice arttı. Kendime, 'Cezaevinden çıkmış adamlarla konuşuyorum, buna da atlatabilirim' dedim. Sakin olup onu adam yerine koyduğumu göstermeye çalıştım. Kafasından kadını, beni uzaklaştırmak için her şeyi sordum, sürekli konuşturdum. 

Hemşeri muhabbeti 
Özellikle 'Nerelisin ' diye sordum 'Erzincan' dedi. 'Müslüman mısın ' dedim. 'Elhamdülillah' dedi. 'Ben de Elazığlıyım' aslında İstanbulluyum ve 'Başkasının eşine iltifat bizim memlekette hem günah hem büyük suç' dedim. Radyoda, Doğu ve Güneydoğu'daki araştırmalarımı anlattığımı söyledim, 'Çok cesursun' dedi. Ben de 'Belki ama silahsız dolaşmıyorum' dedim. Bu sırada arabamdaki emniyetin otopark kartını gördü. Onu yanıltmak için Emniyet'te çalışan bir avukat olduğumu söyledim. Bu onu değiştirdi, biraz durdu, düşündü. 'Araştırmacıyım, yardımcı ol. Sen sokakları iyi bilen birine benziyorsun' dedim. 'Polisleri sevmem. Beyoğlu'nda beni yakaladılar, savcı bıraktı' dedi ve ardından da afla cezaevinden çıktığını söyledi. 

Saldırıya hazır gibiydi 
Yakın zamanda arkadaşlarıyla bir otoparka bomba attıklarını, arkadaşlarının cinayetleri olduğu için yargılandığını anlattı. Elinde açılıp kapanan sivri, kesici bir alet vardı. Adam, bir kadına saldırmaya kendisini hazırlamış gibiydi. Tecrübelerim beni kurtardı. Büyük korku duysaydım, farklı bir şey yaşardım. Belki çok daha ıssız bir yere arabayı çektirecekti. Bir yandan da tecavüze uğrayan kadınlar aklıma geliyordu. 

Biraz dolaşalım ısrarı 
Taksim'de 'Seni burada bırakmak zorundayım' dedim, 'Ben seninle dolaşabilirim' diye ısrar etti. 'Yok, seni bırakayım' dedim. Kartvizitimi ısrar ettiği için vermek zorunda kaldım. Şik yetçi olmayacağım. Sözlü taciz söz konusu ama birkaç sözlü tacizle olay bitti. İnerken de 'Erkek kadınmışsın' dedi. Oradan uzaklaşırken hemen kızlarımı aradım, onlara tembihlerde bulundum." 

Tecavüze uğrayanların çoğu şik yet etmiyor 

İstanbul Barosu Başkanı Kazım Kolcuoğlu Tecavüze uğrayan kadınların sayısı, Emniyet'e geçen kayıtlardan çok fazla. İnsanlar tecavüze uğradıklarında onu konuşamıyor. Bunu polise, ailesine açmak istemiyor. Kimi zaman beni de telefonla arayıp ismini saklayarak "Ben yaşadım, başkası yaşamasın" diyorlar. 
Prof. Dr. Şahika Yüksel İ.Ü. Tıp Fak. Tecavüzden sonra ruhsal sorunlarla bize başvuranlar adli duyuruda bulunmuyor. Bize yılda 20 tane tecavüze uğrayan ama bunu emniyete bildirmeyen kadın geliyor. Çünkü uygun olmayan bir cinsellik yaşaması durumunda kişiye cinsel saldırıyı yapan değil de mağdur suçlanıyor. Tecavüzcü bir rahatsızlık yaşamıyor ama kadın, 'ateşli', 'kirlenmiş' bir kişi olarak görülüyor. 
Prof. Dr. Kerem Doksat İ.Ü. Cerrahpaşa Tıp Fak. Şu an üç hastamın ikisi tecavüze uğramış, biri ağır tacize uğramış. Ama şik yetçi olmamışlar. Vatandaşın devlete ve kurumlarına güveni yok. Yurtdışından sprey ve elektroşok aletleri ısmarlatan arkadaşlarım var. 



</TEXT>
</DOC>
