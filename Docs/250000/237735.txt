<DOC>
<DOCNO> 237735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sondun18.html </URL>
<DATE> 2004/05/06/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Öldürdüğü kurbanın penisini pişirip yediğini koğuş arkadaşlarına anlattı 
</HEADLINE>
<TEXT>

     Avustralya'da cinayetten yargılanan bir adamın, hücre arkadaşlarına, kurbanının baldır ve penisini pişirip yediğini övünerek anlattığı ortaya çıktı. 
     Damon Hannila mahkemesinde ifadeleri alınan hücre arkadaşları, 43 yaşındaki sanık David Loader'ın, öldürdüğü adamın etinin tavuk etine benzediğini söylediğini anlattılar. 
     Loader, 2001 yılında Darwin yakınlarındaki bir kampingde 64 yaşındaki George Martin'i öldürmekten tutuklu olarak yargılanıyor. 
     David Loader'ın koğuş arkadaşı mahkemeye şunları anlattı 
     ''Adamı başına taşla vurarak öldürmüş. Bize anlattığına göre, adamın bir bacağını kesip ateşte kızartmış, biraz yemiş, sonra da adamın penisini kesip ateşe tutmuş. Bize tavuk etine benzediğini söyledi. Biz şaka yaptığını sanmıştık.'' Başka bir hücre arkadaşı da, Loader'ın öldürdüğü adamın etinden biraz yiyip kalanı köpeklere attığını söylediğini anlattı. 
     Cinayetten yargılanan Loader, mahkemede masum olduğunu iddia etmiş ve Martin'in yanmış cesedini sabah uyandığında kamp ateşinin üzerinde bulduğunu iddia etmişti. Polis, küllerin arasında insan kemikleri bulmuştu. 
     
</TEXT>
</DOC>
