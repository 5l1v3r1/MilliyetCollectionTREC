<DOC>
<DOCNO> 216913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun06.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Israil, güvenlik duvarının bir kısmının yıkımına başladı 
</HEADLINE>
<TEXT>

     İsrail'in, Batı Şeria'da inşa etmekte olduğu duvarın bir bölümünü yıkmaya başladığı bildirildi. 
     İsrail radyosu, Baka El-Şarkiya köyünün doğu kesimine düşen duvarın 8 kilometrelik bölümünün yıkılmasına başlandığını belirtti. 
     İsrail Savunma Bakanlığı sözcüsü Raçel Niedak-Aşkenazi, dün yaptığı açıklamada, duvarın bu bölümünün yıkımına başlanacağını söylemişti. Niedak-Aşkenazi, duvarın yıkılması ve konunun Uluslararası Adalet Divanı'nda görüşülmesinin aynı zamana denk gelmesinin tesadüf olduğunu, bunun 6 aydır planlandığını kaydetmişti. 
     Uluslararası Adalet Divanı'nda güvenlik duvarına karşı açılan davanın yarın yapılacak ilk duruşmasında, 17 ülkenin iddiaları ele alınacak. 
     İsrail yönetimi, duvarı Filistinli intihar komandolarının İsrail'e geçmelerini önlemek için inşa ettiğini öne sürüyor. 
     
</TEXT>
</DOC>
