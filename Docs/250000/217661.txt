<DOC>
<DOCNO> 217661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun20.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer "Türkiye'nin istediği para değil" 
</HEADLINE>
<TEXT>

     Almanya'da bugün sona eren karnaval dönemi ''Aschermittwoch'' dolayısıyla yapılan geleneksel siyasi açıklamalarda, Türkiye'nin AB üyeliği de gündeme geldi. 
     Dışişleri Bakanı Joschka Fischer, Hamburger Abendblatt gazetesine yaptığı açıklamada, ''Başbakan Schröder'in Türkiye ziyareti çok başarılı geçmiştir. Türkiye'nin istediği para değil, güvenilir çerçeve şartlarının yaratılması'' dedi. 
     İktidardaki Sosyal Demokrat Parti'nin SPD federal meclis grubu başkan yardımcısı Ludwig Stiegler, Alman 1. televizyon kanalı ARD'ye yaptığı açıklamada, Türkiye'nin AB üyeliğinin gündemde olmadığını belirterek, muhalefetteki Birlik partilerini CDU CSU , gündemde olmayan konuları gündeme sokmaya çalışarak halkı kışkırtmak ve endişelerini körüklemekle eleştirdi. 
     Hıristiyan Sosyal Birlik Partisi CSU Genel Sekreteri Markus Söder ise Başbakan Schröder'i Türkiye'ye karşı dürüst davranmamakla eleştirerek, ''Biz Türkiye ile gerçek dostluk istiyoruz. Bu nedenle tam üyeliğe 'hayır', imtiyazlı ortaklığa 'evet' diyoruz'' dedi. 
     Hür Demokrat Parti'nin FDP Avrupa Parlamentosu milletvekili adayları listesinde 1. sırada yer alan Silvana Koch-Mehrin ise Türkiye'nin AB üyeliği konusunda Almanya'da halkoylaması yapılmasını önerdi. 
     Koch-Mehrin, Passauer Neue Presse gazetesine yaptığı açıklamada, Türkiye'nin AB üyeliğinin Avrupa Parlamentosu seçim mücadelesinden uzak tutulamayacağını, Türkiye'nin AB üyeliği için henüz erken olduğunu savunarak, önce AB'nin doğuya doğru genişlemesinin etkilerinin beklenip görülmesi gerektiğini kaydetti. 
     
</TEXT>
</DOC>
