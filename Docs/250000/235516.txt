<DOC>
<DOCNO> 235516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun29.html </URL>
<DATE> 2004/04/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
AB, Kıbrıs tüzüğünü görüşüyor... 
</HEADLINE>
<TEXT>

     AB üyesi ülkelerin Brüksel'deki daimi temsilcilerinden oluşan Daimi Temsilciler Komitesi COREPER , Kıbrıs tüzüğü görüşmelerini bugün başlattı. 
     AB Komisyonu sözcülerinden Jean-Christophe Filori, konuya ilişkin açıklamasında, ''COREPER, cumartesi günü yürürlüğe sokulacak tüzüğü bugün tartışıyor'' diyerek, şöyle konuştu 
     ''Bu tüzük, Kıbrıs'ın kuzey ve güneyini ayıran Yeşil Hat üzerinde kişilerin ve malların dolaşımını düzene sokuyor. Ayrıca AB Konseyi, geçen pazartesi günü, Kıbrıslı Türklere destek iradesi gösterdi. Komisyon, konseyin bu kararını memnuniyetle karşıladı. Bunu biz de istiyorduk. Konsey, bu amaçla komisyonun ayrıntılı öneriler hazırlaması talimatı verdi. Bu çalışma zaman alacaktır. Cuma gününe kadar 259 milyon euro'luk yardımın kullanılış programını belirlemek mümkün değil. Biraz daha fazla zamana ihtiyaç var. Bir program belirlemek gerekiyor. Elbette en kısa zamanda önerilerimizi belirleyeceğiz ve açıklayacağız.'' 
     
</TEXT>
</DOC>
