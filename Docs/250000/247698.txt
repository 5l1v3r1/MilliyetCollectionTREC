<DOC>
<DOCNO> 247698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun08.html </URL>
<DATE> 2004/06/14/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
AP seçimleri... Karamanlis Büyük bir zafer kazandık... 
</HEADLINE>
<TEXT>

     Yunanistan Başbakanı ve Yeni Demokrasi Partisi YDP Genel Başkanı Kostas Karamanlis, partisinin bugün yapılan Avrupa Parlamentosu seçimlerinde büyük bir zafer kazandığını söyledi. 
     Karamanlis, yaptığı açıklamada, Yunan halkının YDP'ye güvendiğini ortaya koyduğunu vurguladı. 
     YDP'nin tüm vaadlerini yerine getireceğini kaydeden Karamanlis, Yunan halkının güvenlik, istihdam ve refah taleplerini karşılayacaklarını belirtti. 
     Resmi olmayan sonuçlara göre, Yunanistan'ın Avrupa Parlamentosu'ndaki 24 sandalyesinin 11'ini YDP, 9'unu anamuhalefet PASOK, 2'sini Yunanistan Komünist Partisi KKE kazanırken, kalan 2 milletvekilliğini Sol İttifak Partisi SYN ve aşırı sağcı Ortodoks Halkçı Parti LAOS paylaştılar. 
     YDP ve PASOK'un bir önceki Parlamento'da 9'ar sandalyesi bulunuyordu. 
     
</TEXT>
</DOC>
