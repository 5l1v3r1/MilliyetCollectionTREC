<DOC>
<DOCNO> 203762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo30.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Galatasaray'a "elit" davet 
</HEADLINE>
<TEXT>

     Galatasaray Kulübü, UEFA tarafından düzenlenen ''2. UEFA Elit Kulüpler Genç Takım Teknik Adamları Forumu''na davet edildi. 
     Galatasaray Kulübü'nün resmi internet sitesinde yer alan haberde, Türkiye'den sadece Galatasaray Kulübü'nün bu organizasyona davet edildiği belirtilerek, ''UEFA gönderdiği davetiyede, Şampiyonlar Ligi tüm zamanlar sıralamasında' ilk 16 takım arasında 12. sırada bulunan Galatasaray'ı, 27 Ocak 2004 tarihinde Almanya'da düzenlenecek olan foruma davet ettiğini bildiriyor'' denildi. 
     Elit Kulüpler Genç Takım Teknik Adamları Forumu'na Galatasaray Kulübü adına Altyapı Koordinatörü Ali Yavaş katılacağı kaydedildi. 
     Forum'a temsilci gönderecek diğer kulüpler ise şöyle 
     Real Madrid, Manchester United, Barcelona, Bayern Munich, Juventus, Milan, Ajax, Borussia Dortmund, Valencia, Porto, Arsenal, Dinamo Kiev, Bayer Leverkusen, Rosenborg, Deportivo La Coruna. 
     
</TEXT>
</DOC>
