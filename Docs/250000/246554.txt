<DOC>
<DOCNO> 246554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonsiy36.html </URL>
<DATE> 2004/06/09/ </DATE>
<TIME> 19.17 </TIME>
<AUTHOR>  </AUTHOR>
<HEADLINE>
DEP davası için AB komisyonu "Olumlu Adım" 
</HEADLINE>
<TEXT>

     AB Komisyonu'nun Türkiye Temsilcisi Hans Jörg Kretschmer, kapatılan DEP'in eski milletvekillerinin tahliye edilmesinin, olumlu adım olduğunu, AB kurumlarının bunu dikkate alacağına inandığını kaydetti. 
     İngiltere Kraliçesi'nin doğum günü dolayısıyla İngiltere'nin Ankara Büyükelçiliği'nde bugün verilen resepsiyonda gazetecilere tahliye kararını değerlendiren Kretschmer, bunun olumlu adım olduğunu söyledi. Tahliyenin henüz çok yeni olması nedeniyle derin bir analizi şu anda yapamayacağını belirten AB temsilcisi, ''Ancak bu uzun zamandır beklediğimiz bir şeydi'' diye konuştu. 
     Kretschmer, bu tahliyenin, Türkiye ile tam üyelik müzakerelerine başlanmasını etkileyip etkilemeyeceğinin sorulması üzerine, ''Bu tabii ki çok önemli gelişme. Eminim ki, AB kurumları bunu dikkate alacaktır'' dedi. 
     
</TEXT>
</DOC>
