<DOC>
<DOCNO> 244789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonspo32.html </URL>
<DATE> 2004/06/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Fenerbahçe Oliver Kahn'a döndü... 
</HEADLINE>
<TEXT>

     Şampiyonlar Ligi için tecrübeli bir kaleci arayan Fenerbahçe, rotayı Bayern Münih ve Alman Milli Takımı'nın kalecisi Oliver Kahn'a çevirdi. 
     Bayern Münih'te başarısız bir sezon geçiren ve geçtiğimiz günlerde 'Artık ayrılma zamanı geldi' diyen açıklama yapan Kahn'a Fenerbahçe talip oldu. 
     Teknik Direktör Daum, Almanya'da görüştüğü Kahn'dan 'Koşullarda anlaşma olursa Fenerbahçe'ye seve seve gelirim' yanıtı aldı. 
     Bu yeşil ışıktan sonra Fenerbahçe yönetimi, önümüzdeki sezon kalesini Oliver Kahn'a teslim etmek için girişimlere başladı. 
     
     BAYERN'DE KRİZ YARATTI 

     Öte yandan, Oliver Kahn'ın bir röportajında kulübü terkedeceğini açıklaması Bayern Münih'i karıştırdı. 
     2006'ya kadar Bayern Münih'le kontratı olan Oliver Kahn'ın açıklamalarına Bayern yönetiminden sert tepki geldi. Yönetici Uli Hoeness, "Bir sorunu varsa bizimle konuşmalı, medya ile değil" dedi. 
     
     MANCHESTER UNITED'A GİDERİM 

     Alman Milli kaleci, hafta içinde Bild gazetesine Manchester United'a gidebileceğini söylemişti. 
     Öte yandan, Bayern'in yeni teknik direktörü Felix Magath'ın yeni sezon planları arasında Oliver Kahn da bulunuyor. 
     
</TEXT>
</DOC>
