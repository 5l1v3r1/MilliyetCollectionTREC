<DOC>
<DOCNO> 215048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/ekonomi/eko00.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hortumlamayı yaratan mevduata tam güvence' 
</HEADLINE>
<TEXT>

   Merkez Bankası Başkanı Serdengeçti, 1994'te sınırsız hale getirilen mevduata tam güvencenin 'hortumlama' olarak nitelendirilen ahl ki çöküntüyü yarattığını söyledi 
      ANKARA ANKA 
   
   Merkez Bankası Başkanı Süreyya Serdengeçti, 2001 krizinin bankacılık krizi olduğunu belirtirken, koşullar ortadan kalktığı halde mevduata uygulanan yüzde 100 garantinin devam etmesinin, bir ahl ki çöküntünün de başlangıcı olduğunu bildirdi. 
   Serdengeçti, 2001 krizinde bazı bankacıların kriz yönetiminden habersiz olduğunun ortaya çıktığını söyledi. 
   
   2001 krizi 
   Serdengeçti, Tasarruf Mevduatı Sigorta Fonu'na TMSF devredilen bankalar ve BDDK işlemleriyle ilgili iddiaları araştırmak üzere kurulan komisyona bilgi verirken, 1990'lı yıllarda uygulanan ekonomik politikaları anlattı ve üçüncü yıl dönümü dolmak üzere olan 2001 krizinin nedenleriyle ilgili ilginç belirlemeler yaptı. 
   
   '1994'te iyi tedbirdi' 
   Serdengeçti, 1994 krizinde "çok iyi bir tedbir" olarak getirilen mevduata sağlanan yüzde 100 garantinin daha sonra kaldırılmadığına dikkat çekti. 
   Serdengeçti, "O zaman mesela hükümete deniliyor ki artık bu yüzde 100 devam etmenin anlamı yok bunu bir sınıra getirelim... Fakat siyasi irade -bana verilen bilgiye göre- buna razı gelmiyor. Şimdi sorunun neredeyse başlangıcındaki noktalardan biri budur çünkü bu sistemde doğal olarak bunun, yani, yüzde 100 garantinin devam etmesi artık koşullar ortadan kalktığı halde, bu ahl ki çöküntünün de başlangıcı olmuştur diye söyleyebiliriz" şeklinde konuştu. 
   
   Aynı davranmadılar 
   2001 yılındaki krizde risk yönetimini bilmeyen bankacıların payının büyük olduğunu söyleyen Serdengeçti sözlerini şöyle sürdürdü 
   "Her banka tabii ki aynı davranmamıştır, pekala gidişatın gidişat olmadığını da görmüşler ve tabiri caizse daha müdebbir davranarak idare etmiştir ama hepsi de öyle değildi. 
   Öyle olmayanlar, maalesef TMSF'ye gitmiştir. Nasıl gitmiştir 2001 krizi, ondan hemen öncesi o kriz, sonrası, bildiğiniz gibi, belirgin olarak zaten sürdürülemez olan politikaların sonunu getirmiştir ve bu sonuca varılmıştır." 
   
   'Kamu bankalarıyla ilgili yasa veto edilecek şekilde çıkarıldı'    Serdengeçti 2001 krizinin önemli nedenlerinden birinin de yaşanan rehavet olduğunu belirterek, 2000 yılı sonunda çıkarılan ve Cumhurbaşkanı Ahmet Necdet Sezer'in veto ettiği kamu bankaları reformuyla ilgili yasanın "veto edilecek şekilde düzenlenip gönderildiğini" ileri sürdü. Serdengeçti, şöyle konuştu 
   "Biz maalesef, kamu maliyesi politikasında biraz daha almamız gereken tedbirleri almadık. Almadığımız gibi örneğin oradan kamu bankaları reformunu programa göre düzenledik, bir yasa taslağı çıktı. Sayın Cumhurbaşkanı'na gönderdik, oradan veto edildi. Sayın Cumhurbaşkanı'nı eleştirmiyorum burada. O yasa maalesef, kendilerinin veto edeceği şekilde düzenlenip gönderilmiştir. O günkü yasa incelenirse görülür. Sonradan 2001 krizinde kamu bankalarında ne olduğu görülünce işin önemi de ortaya çıkıyor." 
   
   Serdengeçti'den kriz tespitleri    Belli bir sayıda bankamız varken ekonomimizin durumu ortada iken, bankalara, banka sahiplerine, muhtemel sahiplerine, yeni banka kurmak için lisans vermeye devam edildi.Kamu bankalarının durumu bozuldu ve kamu bankaları yine hükümetler tarafından kullanıldı. 2001 krizinde bu durum, bunun sonuçları ayan beyan ortada.Denetim nerede diye baktığımızda Hazine üzerinde gözüküyor. Oysa ki aynı Hazine'ye, biz, o yıllarda bir borç yönetim görevi vermişiz ve onu da kötüye kullanmışız, aşırı bir yere gitmiş. Aynı kurum hem borç yönetimi yapıyor hem de denetimden sorumlu ve borç yönetimini, tabii ki, bankalar üzerinden yapıyor, yani o çıkardığı k ğıtları bankalara satacak böyle bir tablo var.Hazine derken, yasal çerçeve, aslında nihai yetkiler hükümette, yani her şeyde oraya çıkıyor. Bunun sonucu gayet açıktır. Bu çerçevede herhangi bir bankanın yapacağı şey dışarıdan döviz borçlanmak ve gelip içeride Hazine bonosundaki artık o oluşmuş olan yüksek reel faize yatırım yapmak ve buradan para kazanmaktır.Tabii, kamuoyunda hortumlama olarak tabir edilen şeyler de karşımıza çıkıyor. Yani bir yandan önemli paralar kazanılıyor ama bir yandan da o paralar oralarda pek kalmıyor. Ahl ki çöküntünün kaçınılmaz bir örneği olan yanlış risk yönetimi de ortaya çıkıyor.Konuyu en iyi bilmesi gereken, bazı bankacılarımızın bu risk yönetiminden bihaber oldukları maalesef sonradan anlaşılmıştır. Bu süreç de bu şekilde banka yönetilmez ve nitekim krizlere girdikçe zaten bunların hepsi TMSF'nin yolunu tutmuşlardır. 
   
</TEXT>
</DOC>
