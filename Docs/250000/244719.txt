<DOC>
<DOCNO> 244719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/soneko32.html </URL>
<DATE> 2004/06/02/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
FIAT'ın yeni CEO'su Marchionne, İsviçre'deki görevinden ayrılacak 
</HEADLINE>
<TEXT>

     İtalyan otomotiv devi Fiat'ın baş icra yetkilisi CEO makamına getirilen Sergio Marchionne, merkezi Cenevre'de bulunan kimya şirketi Lonza'nın yönetim kurulu başkanlığından istifa edecek. 
     Fiat icra direktörleri kurulunun kararıyla CEO'luğa getirilen Marchionne, Lonza'nın yönetim kurulu başkanlığından istifa edeceğini, fakat CEO'luğundan istifa ettiği İsviçre merkezli gıda denetleme şirketi SGS'nin yönetim kurulu üyesi olarak kalmaya devam edeceğini bildirdi. 
     Şirket Başkanı Umberto Agnelli'nin geçen hafta ölümü ve baş icra yetkilisi Giuseppe Morchio'nun istifasıyla, Fiat mali güçlükler içinde bulunduğu bir sırada yönetim boşluğuna düşmüştü. 
     Marchionne, 2 yıl içinde Fiat'ta CEO'luk görevine getirilen beşinci kişi oluyor. 
     
</TEXT>
</DOC>
