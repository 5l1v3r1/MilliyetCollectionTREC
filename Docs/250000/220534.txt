<DOC>
<DOCNO> 220534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo17.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yarıda Antep, ikinci yarıda Sebat... Sonuç berabere 2-2 
</HEADLINE>
<TEXT>

     Birinci Süper Futbol Ligi'nde Gaziantepspor, Akçaabat Sebatspor ile 2-2 berabere kaldı. 
     Fenerbahçe maçında çıkan olaylar nedeniyle seyircisiz oynan maça Gaziantepspor iyi başladı. Jaziri ve Lazarov ile rakip kalede etkili olan Gazintepspor, ilk yarıda 2 gol bulmayı başardı. 
     4. dakikada, Lazarov'un ortaladığı top direkt kaleye yöneldi, kaleci metin meşin yuvarlağı kornere çeldi. 
     13. dakikada, Lazarov'un kullandığı köşe vuruşunda ceza sahası içinde iyi yükselerek ibrahim Toraman kafasıyla topa vurdu, kaleci Metin'in müdahale edemediği meşin yuvarlak Akçaabat Sebatspor kalesinin ağlarıyla buluştu 1-0 
     17 dakikada, Bouazizi'nin geri pasında Hakan Bayraktar'ın ıskaladığı topu Oktay daha uygun durumdaki Erman'a uzattı. Bu futbolcunun sert şutunda top kaleyi bulmadı. 
     34. dakikada, Akçaabat Sebatspor'dan Bayram'ın kaleye gönderdiği meşin yuvarlak, kaleci Ömer'de kaldı. 
     37. dakikada, Lazarov önünde bulduğu meşin yuvarlakla birlikte rakip savunma oyuncuları ve kaleci Metin'i de geçip meşin yuvarlağı boş kaleye gönderdi 2-0 
     Kalan dakikalarda gol olmayınca karşılaşmanın ilk yarısı Gaziantepspor'un 2-0'lık üstünlüğüyle bitti. 
     
     İKİNCİ YARI 

     İkinci yarıya iyi başlayan Akçaabat Sebatspor, rakibinin oyuna iyi konsantre olamamasından da faydalanıp 2 gol atarak Kamil Ocak Stadı'ndan bir puanla ayrılmayı başardı. Gaziantepspor ise rakibinden bir baskı görmemesine karşın ikinci yarıda tutuk bir oyun sergiledi. 
     47. dakikada, Abdurrahman'ın sağ kanattan ortaladığı topla ceza sahası içinde Orhan buluştu, bu futbolcunun bekletmeden yaptığı şutta meşin yuvarlak kaleci Metin'in solundan ağlara gitti 2-1 
     50. dakikada, Lazarov'un sağ kanattan ortaladığı topla ceza sahası içinde buluşan Jaziri, uygun durumda olmasına karşın topa dokunamayarak takımını bir golden etti. 
     54. dakikada, Orhan 2 savunma oyuncusundan sıyrılarak meşin yuvarlağı Selahattin'e verdi. Bu futbolcunun ceza sahası içinden vurduğu düzgün şutta top filelerle buluştu 2-2 
     60. dakikada, Bülent'in ceza sahasının hemen dışından sert şutunda kaleci Metin, topu yumruklarıyla kornere çeldi. 
     80. dakikada, Bülent'in sağ kanattan ceza sahasına ortaladığı topa Hasan Özer kafasıyla vurdu, meşin yuvarlak kalenin üzerinden auta gitti. 
     Kalan dakikalarda tarafların gol kazanamadığı karşılaşma 2-2 sona erdi. 
     
     MAÇIN KARNESİ 

     

Stat Kamil Ocak Hakemler Metin Aydoğan x, Kemal Yılmaz x, Ömer Faruk Yeşil x Gaziantepspor Ömer xx, Mehmet Polat x Dk. 46 Devran x , Bülent xx, Bouazizi xx, Sedat x Dk. 71 Hasan Özer x , Johnson xx, Yusuf xx, İbrahim xx, Hakan Bayraktar xx, Jaziri xx Dk. 82 Erdal x , Lazarov xx Akçaabat Sebatspor Metin xx, Macit xx Dk. 68 Mehmet xx , Hamza xx, Erman xxx, Bayram xx, Marek xx, Semavi xx, Sedat x, Abdurrahman xx, Selahatin xx Dk. 89 Muzaffer , Oktay x Dk. 46 Orhan xx Goller Dk. 13 İbrahim Toraman, Dk. 37 Lazarov, Dk. 47 Orhan, Dk. 54 Selahattin Sarı kartlar Dk. 12 Macit, Dk. 74 Mehmet Akçaabat Sebatspor Kırmızı kart Dk. 74 İbrahim      

     
</TEXT>
</DOC>
