<DOC>
<DOCNO> 216778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo19.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 0 - Beşiktaş 0 ilk yarı 
</HEADLINE>
<TEXT>

     Stat İnönü. 
     Hakemler Selçuk Dereli, Ekrem Kan, Selçuk Kaya. 
     Malatyaspor Fevzi, Serkan Özsoy, Mert, Serkan Bensol, Mkalele, Celaleddin, Ayman, İlyas, Atilla Birlik, Muhammed Hanifi, Fazlı. 
     Beşiktaş Cordoba, Emre Aşık, Tayfur, Ronaldo, Kaan, Ümit Aydın, Ahmet Yıldırım, İbrahim, Sergen, İlie, Ahmet Hassan. 
     Sarı Kart Dk. 22 İbrahim Beşiktaş . 
     Birinci Süper Futbol Ligi'nde Malatyaspor-Beşiktaş maçının ilk yarısı golsüz sona erdi. 
     Karşılaşma ev sahibi ekip Malatyaspor'un vuruşu ile başladı. 
     3. dakikada gelişen Malatyaspor atağında, Atilla Birlik'in kale sahasına gönderdiği topu Beşiktaş savunması uzaklaştırmak istedi. Kısa düşen topa Ayman dokundu. Top üstten auta çıktı. 
     7. dakikada Ronaldo'nun uzun pasıyla ceza alanına giren Ahmet Hassan, sağ çaprazdan meşin yuvarlağa vurdu. Fevzi kalesindeki tehlikeyi kornerle önledi. 
     10. dakikada Malatyaspor atağında İlyas'ın pasıyla topla buluşan Atilla Birlik, ceza alanına girdi. Bu futbolcunun vuruşunda kaleci Cordoba, yatarak gole izin vermedi. 
     26. dakikada Muhammet Hanifi'nin sağdan geliştirdiği atakta ceza alanına gönderdiği topu, Fazlı kafayla İlyas'ın önüne bıraktı. İlyas, topa dokunamayınca top az farkla auta çıktı. 
     27. dakikada Celaleddin'in soldan ceza sahasına yaptığı ortaya Atilla Birlik kafayla dokundu, top kaleci Cordoba'da kaldı. 
     34. dakikada yoğun kar yağışı nedeniyle kapanan saha çizgilerinin yenilenmesi için hakem Selçuk Dereli saha görevlilerini çağırdı. Karşılaşma bu arada 1 dakika durdu. 
     45. dakikada Malatyaspor'un kazandığı serbest vuruşu Mert kullandı. Bu futbolcunun vuruşunda top Beşiktaş savunmasından döndü. Dönen topla buluşan Mkalele topa sert vurdu. Cordoba kalesindeki tehlikeyi 2 hamlede önledi. 
     Maçın ilk yarısı golsüz sona erdi. 

     
</TEXT>
</DOC>
