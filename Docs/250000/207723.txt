<DOC>
<DOCNO> 207723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/soneko06.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB hükümetleri döviz piyasasına istikrar getirmek için anlaştı 
</HEADLINE>
<TEXT>

     Avrupa Birliği AB Hükümetleri, döviz piyasasına daha çok istikrar getirmek için anlaştılar. 
     Fransa Cumhurbaşkanı Jacques Chirac, konuyla ilgili olarak Dow Jones Haber Ajansı'na yaptığı değerlendirmede, euronun dolar karşısındaki aşırı yükselişinin, 12 AB ülkesinin ihracat kapasitesini olumsuz etkilediğini kaydetti. 
     Fransa'da, ihracatçıların geleneksel olarak ekonomik büyümenin motoru olduğunu belirterek, bu ihracatçıların, döviz piyasasındaki istikrarsızlıkları nedeniyle zarar gördüğünü ifade etti. 
     Dolardaki yükseliş, AB'nin ihracat mal ve hizmetlerini pahalı hale getiriyor. 
     AB Komisyonu ticaret komiseri Pascal Lamy de, euronun yükselişinin, AB'nin ihracatı önünde büyük bir sorun olmaya başladığını bildirmişti. 
     ABD Doları, euro karşısında, bu hafta 1.28 paritesinin üstünde gerçekleşti. 
     
</TEXT>
</DOC>
