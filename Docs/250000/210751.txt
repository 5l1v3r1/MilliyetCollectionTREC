<DOC>
<DOCNO> 210751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/ekonomi/eko02.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova'ya BDDK vetosu 
</HEADLINE>
<TEXT>

   BDDK, Çukurova Holding'in borçlarını ödemek için yeni plan sunan NPC şirketinin teklifini kabul etmedi ve kapılarını başka tekliflere kapattı... 
      ANKARA Milliyet 
   
   Bankacılık Düzenleme ve Denetleme Kurumu BDDK , Çukurova Grubu'nun faiziyle birlikte 6.2 milyar dolarlık borcunun yeniden yapılandırılmasına ilişkin teklifini "hukuki bazı nedenlerden dolayı" kabul etmediğini açıkladı. 
   Çukurova Grubu, 15 yıla kadar yayılan 6.2 milyar dolarlık borcunu daha kısa vadede ancak miktarı 5 milyar dolara düşürerek ödemeyi teklif etti. Ancak BDDK, Çukurova'nın hem "kredi temin ettim" dediği Northway Petrolium Services NPC şirketini hem de yeni ödeme planını güvenilir bulmadı. 
   BDDK, Çukurova Grubu'nun TMSF ile Yapı Kredi Bankası'na olan borçlarıyla ilgili yeni ödeme planı teklifini neden kabul etmediğini iki cümleden oluşan yazılı açıklamayla duyurdu. Açıklamada "Grupla müteaddit defalar görüşmeler yapılarak konunun değerlendirildiği" belirtildikten sonra, değerlendirme sonucu şöyle ifade edildi "Söz konusu teklif, hukuki bazı nedenlerden dolayı bu aşamada kabul edilebilir nitelikte bulunmamakla birlikte, grup tarafından yapılacak yeni tekliflerin kurumumuzca yeniden değerlendirilmesi mümkün bulunmamaktadır." BDDK açıklamasındaki ifadelerin anlamı ise şöyle yorumlandı 
   Teklif hukuki nedenlerle kabul edilmedi BDDK, Çukurova Grubu'nun kredi temin ettiğini bildirdiği Norhway Petrolium Services şirketine ve şirketin hukuki temeline şüpheyle yaklaştı. NPC şirketini ve teklifini güvenilir ve uygulanabilir bulmadı. Teklif kabul edilebilir nitelikte bulunmadı NPC sunduğu yeni plana göre Yapı Kredi borçları 9 yıl yerine 2 yılda, Pamukbank borçları 15 yıl yerine 13 ayda ödenecekti. Buna karşılık BDDK anapara ve faiz borçlarında yüzde 50'ye varan iskontoyu kabul edecekti.Yeniden değerlendirilme yapılmayacak BDDK, Çukurova Grubu'yla görüşmeleri kesin olarak olumsuz görüşle kestiğini ve kapılarını yeni tekliflere kapattığını açıkladı. 
   BDDK, Pamukbank'a el konulmasının ardından Çukurova Grubu ile imzalanan protokolün aynen yürürlükte olduğu kararına vardı. Buna göre, Çukurova Grubu Yapı Kredi'den kullanılan grup içi krediler dolayısıyla 1.9 milyar dolar, Pamukbank'a olan borçlarını da 3.1 milyar dolar olarak ödeyecek. Ödeme vadesi ise Yapı Kredi borçları için 9, Pamukbank borçları için 15 yıl olarak belirlenmiş durumda. Bu çerçevede Çukurova Grubu 15 yıl içinde 1.2 milyar dolar faiz ödeyecek. Aksi halde Çukurova Grubu'nun şirketleri ve borçlarıyla ilgili hisseler BDDK'nın olacak. 
   
   
</TEXT>
</DOC>
