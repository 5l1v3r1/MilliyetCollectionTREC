<DOC>
<DOCNO> 238914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/astro/index.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Amaçlarınıza odaklanın 
</HEADLINE>
<TEXT>


Gün içinde yorucu ama sonuç getirebilecek fırsatlar var. Öğleden sonra saatlerinde bazı görüş ayrılıkları olsa da biraz çabayla bunları aşabiliriz. Düşüncelerimizi somut hale getirmek için uğraşacağız. Koç'lar bugün pozitif enerji altındalar. Pek çok konuda başarıya açıklar. Grup çalışmalarında yaratıcı yanlarını kullanabilirler. Boğa'lar olaylar karşısında yapıcı ve esnek olabilecekler. İş hayatlarında orijinal düşünceleri ortaya çıkarabilecek ve destek görecekler. İkizler bugün rahat hareket edebilecekler. Duygusal olarak heyecanlara ve yeniliklere açık durumdalar. Yolculuklar ve yurtdışı bağlantılı konular öne çıkabilir. Yengeç'ler daha fazla paylaşımcı olmalılar. Artan sorumlulukları onları fazlasıyla yormuş olabilir. Duygusal hayatta esnek olmak yararlarına. Aslan'lar ilişkilerinde inatçı olmaktan kaçınmalı. Bu arada ortaklaşa işlere ve yeni tekliflere de açık durmak gerekiyor. Başak'lar için erteledikleri bazı işlerini tamamlamanın zamanı geldi. Daha fazla çalışmaya hazır görünüyorlar. Terazi'ler son dönemdeki çabalarının karşılığını alacaklar. Biraz da kendilerine zaman ayırmalılar. Aşk hayatında mutlu olabilecekleri günlerdeler. Akrep'ler daha sıkı çalışıp ortaya somut şeyler çıkarabilirler. Bu arada ev ve ailevi sorumlulukları artabilir. Yay'lar için pek çok konuda hareketlilik söz konusu. Eğitim, iletişim ve kısa yolculuklar onlara fayda sağlayabilir. Oğlak'lar disiplinli olabilecekleri bir gündeler. Özellikle kendilerine yeni kaynaklar sağlamak kolay görünüyor. Orijinal düşüncelerine güvenebilirler. Kova'lar burçlarındaki Ay sayesinde pozitif ve etkileyici olacaklar. Düşüncelerini uygulamak ve paylaşmaktan yanalar. Balık'lar sosyal konular ve paylaşımcı olabilecekleri projelere yoğunlaşabilecekler. Duygusal olarak uzlaşıcı olmaları gerekir. 


</TEXT>
</DOC>
