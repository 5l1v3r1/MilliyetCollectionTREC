<DOC>
<DOCNO> 242749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur09.html </URL>
<DATE> 2004/05/25/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
20 üniversite öğrencisi tutuklandı 
</HEADLINE>
<TEXT>

     Trakya Üniversitesi'nde T.Ü yaptıkları eylem dolayısıyla gözaltına alınan 63 öğrenciden 20'si tutuklandı. 
     Ayşekadın Yerleşkesi'nde Kültür Sanat ve Spor Şenlikleri için hazırlanan stantlardan birinin, terör örgütü elebaşının posterleri ile örgüt aleyhine pankart asılması üzerine polis ve jandarmanın müdahalesi sonucu çıkan olaylarda gözaltına alınan 63 öğrenciden 20'si mahkemece tutuklandı. 
     20 öğrenci, ''haksız eylem ve davranışlarla eğitim ve öğretim çalışmalarına ara verilmesine neden olmak, cürüm teşkil eden fiili övmek, kamu malına zarar vermek, eğitim ve öğretim kurumlarına izinsiz afiş yapıştırmak'' suçlarından dolayı tutuklanarak Edirne Kapalı Cezaevi'ne gönderildi. Diğer 43 öğrenci, tutuksuz yargılanmak üzere serbest bırakıldı. 
     T.Ü. Ayşekadın Yerleşkesi'ndeki Kültür Sanat ve Spor Şenlikleri için hazırlanan stantların birinin duvarına, bir grup öğrenci, terör örgütü elebaşının posteri ile örgüt lehine pankart asmış, uyarılara rağmen pankartın indirilmemesi üzerine, polis ve jandarma duruma müdahale etmişti. Mimarlık Mühendislik Fakültesi'ne giren 87 öğrenci burada gözaltına alınmıştı. Öğrencilerden 24'ü, 22 Mayıs'ta serbest bırakılmıştı. 
     
</TEXT>
</DOC>
