<DOC>
<DOCNO> 229059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sontur21.html </URL>
<DATE> 2004/04/06/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Okul kantinlerini aile birlikleri işletecek 
</HEADLINE>
<TEXT>

     Milli Eğitim Bakanlığı, daha önce Milli Eğitim Vakfı'na ait olan okul kantini işletme hakkını, okul aile birliklerine devretti. 
     Buna göre, işletme bedelinin yüzde 70'i okul aile birliklerine kalacak ve bu para, eğitimin verimli yürütülmesi için kullanılacak. 
     Milli Eğitim Bakanı Hüseyin Çelik, "Dernek ve Vakıfların Kamu Kurum ve Kuruluşları ile İlişkilerine Dair Kanun" çerçevesinde yapılan düzenlemelere ilişkin genelge yayımladı. 
     Genelgede, "Bakanlığa tahsis ve bağlı okul ve kurumlardaki büfe, kantin, çay ocağı, yemekhane, kafeteryalar spor, konferans ve sosyal amaçlı salonlar bahçe ve boş alanlar eğitsel, kültürel, sosyal, sportif ve ticari etkinliklerde kullanılmak üzere bakanlık denetiminde okul aile birliklerince işletilecek ve işlettirileceği" bildirildi. 
     
</TEXT>
</DOC>
