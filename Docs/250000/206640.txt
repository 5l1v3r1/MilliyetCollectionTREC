<DOC>
<DOCNO> 206640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sontur25.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüm Gündüz Malatya'da gözaltına alındı... 
</HEADLINE>
<TEXT>

     Malatya Emniyet Müdürü Orhan Savaş, aczmendi Müslüm Gündüz'ün bir vatandaşın ihbarı üzerine gözaltına alındığını söyledi. 
     Savaş, gazetecilere yaptığı açıklamada, Battalgazi İlçesi'nde bir vatandaşın 155 polis imdat telefonuna yaptığı ihbar üzerine güvenlik güçlerinin harekete geçtiğini belirterek, ihbarın Bir eve sarıklı, cübbeli kişiler giriyor şeklinde olduğunu bildirdi. 
     Terör ve istihbarat ekiplerinin, DGM Başsavcılığı'na bilgi vererek bir çalışma yürüttüğünü ifade eden Savaş, şöyle dedi 
     ''Gündüz, bir vatandaşın ihbarı üzerine gözaltına alındı. Bugün gözaltına alınanların kimlik tespitleri tamamlanırsa, adliyeye çıkarılacaklar. Bu konuda şu anda bir açıklama yapmak için çok erken. Bunun bir operasyon olarak değerlendirilmemesi gerekiyor. Gözaltına alınan 16 kişi çeşitli illerden. Şu anda, şu kadar suç unsuru var demek yanlış olur. Kitapta şu var, VCD'de şu vardır demek için çok erken.'' 
     
</TEXT>
</DOC>
