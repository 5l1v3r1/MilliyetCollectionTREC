<DOC>
<DOCNO> 248251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonyas18.html </URL>
<DATE> 2004/06/15/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Güney Afrikalı, evinin dekorunu beğenmeyen iç mimarı doğradı 
</HEADLINE>
<TEXT>

     Güney Afrika'nın Johannesburg kentinde, Jose da Silva adlı bir kişi, evinin dekorunu beğenmeyen kadın iç mimarı baltayla doğradı. 
     Yerel gazetelerde yayımlanan haberlere göre, Silva, Johannesburg'un gözde semtlerinden birinde satın aldığı yeni evini dekore ettirmek için iç mimar Beatrice Harrowyn'u davet etti. 
     Silva, iç mimara yeni evinde neler yapmak istediğini anlattı, ancak iç mimar bu konuda hoş olmayan yorumlar yaptı. Buna çok kızan Silva, evin garajından aldığı baltayla iç mimarı öldürdü. 
     Silva, çıkarıldığı mahkemede verdiği ifadede, iç mimarı, hiç sevmediği eski okul öğretmenini hatırlattığı için öldürdüğünü söyledi. 
     Kafasındaki sesin, seri cinayetler işlemesini söylediğini ileri süren Silva, daha fazla kişiyi öldürmemek için yakalanmayı göze aldığını anlattı. 
     Silva, polisin kendisini yakalamasının neden uzun sürdüğünü de anlamadığını belirtti. 
     
</TEXT>
</DOC>
