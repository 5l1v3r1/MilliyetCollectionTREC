<DOC>
<DOCNO> 236944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo12.html </URL>
<DATE> 2004/05/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
A. Sebatspor İstanbul'a Beşiktaş'ı yenmeye gideceğiz... 
</HEADLINE>
<TEXT>

     Birinci Süper Futbol Ligi'nde sahasında Samsunspor'u 1-0 yenen Akçaabat Sebatspor, ligde kalan 2 maçından galibiyetle ayrılarak ligde kalmayı hedefliyor. 
     Kulüp başkanı Veli Sezgin, Samsunspor maçının çok zorlu geçtiğini belirterek, ''Bizim için çok önemli olan bir maçtan zor da olsa galibiyetle ayrılmayı başardık'' dedi. 
     Puan cetvelinde ligde kalma mücadelesi veren İstanbulspor ve Bursaspor'un üzerinde bulunduklarını dile getiren Sezgin, şöyle konuştu 
     ''İstanbulspor'un da puan kaybetmesiyle, alt sıralar iyice karıştı. Ligde ne olacağı belli değil. Rakiplerimizden puan olarak önde olmanın avantajını kullanmak istiyoruz. İki maçımızı aldığımız takdirde ligde kalacağız. Bunun için önce kendi işimize bakacağız. Son maçın son dakikasına kadar mücadelemiz sürecek.'' Hafta sonunda Beşiktaş ile karşılaşacaklarını kaydeden Sezgin, ''Beşiktaş ve Ankaragücü maçlarından 6 puanla ayrılmayı hedefliyoruz. İlk olarak İstanbul'a Beşiktaş'ı yenmeye gideceğiz. O maçı kazanmak zorundayız'' diye konuştu. 
     
</TEXT>
</DOC>
