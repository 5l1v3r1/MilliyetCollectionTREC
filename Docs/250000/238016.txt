<DOC>
<DOCNO> 238016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/spor/spo06.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan maçına ret 
</HEADLINE>
<TEXT>


UEFA, Dünya Kupası Eleme Grubu'nda komşu takımla oynayacağımız maçın Olimpiyat Stadı'na alınmasını istedi, ancak federasyon "Şükrü Saracoğlu Stadı'nda oynanacak" dedi 

HALİL ÖZER 


İki gözlem daha 
2005 yılında Olimpiyat Stadı'nda oynanacak Şampiyonlar Ligi finali nedeniyle Trabzonspor - Gençlerbirliği Türkiye Kupası finalini yakın takibe alan UEFA ile Futbol Federasyonu arasında ilginç bir diyalog yaşandı. Avrupalı yöneticiler, stada iki kez daha geleceklerini, bunlardan birinin milli maç olacağını söylediler ve Yunanistan ile oynanacak Dünya Kupası Eleme Grubu sınavının Olimpiyat'a alınmasını istediler. 

Hedef Kadıköy 
FUTBOL Federasyonu ise UEFA'nın bu isteğini reddetti. Federasyon yetkilileri, Yunanistan ile oynanacak karşılaşmanın Türkiye için çok önemli olduğuna değindiler ve UEFA'ya bu önemli sınavı büyük olasılıkla Kadıköy Şükrü Saracoğlu Stadı'na alacaklarını bildirdiler. "Eksikleri milli maçta daha iyi görürüz" ısrarını yapan UEFA'ya, Olimpiyat Stadı'nda mutlaka bir milli karşılaşma oynatma sözü verildi. 


</TEXT>
</DOC>
