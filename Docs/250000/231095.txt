<DOC>
<DOCNO> 231095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sontur39.html </URL>
<DATE> 2004/04/13/ </DATE>
<TIME> 21.38 </TIME>
<AUTHOR>  </AUTHOR>
<HEADLINE>
Kürt Ahmet ve 7 kişi tutuklandı. 
</HEADLINE>
<TEXT>

     Çıkar amaçlı suç örgütü kurdukları iddiasıyla gözaltına alınan ve bu sabah Ankara DGM'ye sevk edilen, aralarında ''Kürt Ahmet'' lakaplı Ahmet Turgut'un da bulunduğu 10 kişinin tamamı, tutuklanmaları istemiyle yedek hakimliğe sevk edildi. 
     Edinilen bilgiye göre, Ankara DGM Cumhuriyet Savcısı Salim Demirci, sabah saatlerinde başladığı sorgulamanın ardından, DGM'ye sevk edilen Ahmet Turgut, yeğeni Şahin Turgut ve çıkar amaçlı suç örgütünün üyesi olduğu öne sürülen 8 kişiyi, tutuklanmaları istemiyle yedek hakimliğe sevk etti. 
     Bu kişilerin ifadeleri, şu sıralarda Ankara 2 No'lu DGM'nin yedek hakimi Hasan Şatır tarafından alınıyor. 
     
     ürt Ahmet tutuklandı 

     Çıkar amaçlı suç örgütü kurdukları iddiasıyla Ankara DGM'ye sevk edilen ''Kürt Ahmet'' lakaplı Ahmet Turgut'un da aralarında bulunduğu 10 kişiden 7'si tutuklandı. 
     DGM Cumhuriyet Savcısı Salim Demirci tarafından Yedek Hakimliğe sevk edilen 10 kişinin sorgularını Ankara 2 No'lu DGM'nin Yedek Hakimi Hasan Şatır yaptı. 
     Şatır, ''Kürt Ahmet'' lakaplı Ahmet Turgut, yeğeni Şahin Turgut ve örgütün üyesi oldukları öne sürülen diğer 5 kişiyi tutukladı. 
     Bu arada, Ankara Emniyet Müdürlüğü Kaçıkçılık ve Organize Suçlarla Mücadele Şube Müdürlüğü ekiplerinin örgüte yönelik operasyonu sürdürdükleri ve bugün Ahmet Turgut'un oğlu Kadir Turgut'un da aralarında bulunduğu 8 kişiyi daha gözaltına aldığı öğrenildi. 
     
</TEXT>
</DOC>
