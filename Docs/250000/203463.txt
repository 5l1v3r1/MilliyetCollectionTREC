<DOC>
<DOCNO> 203463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/spor/bbas.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal sınıfı geçti 89-80 
</HEADLINE>
<TEXT>

   Basketbol Erkekler Ligi'nde Beşiktaş, Büyük Kolej'i deplasmanda devirerek yoluna devam etti. İlk yarıda zorlanan Siyah-Beyazlılar'ı, ikinci yarıda Ayuso ve El Amin sırtladı 
      
   B.Kolej etkili başladı 
   BEŞİKTAŞ, Büyük Kolej karşısında galibiyete ikinci yarıda ulaştı. İlk yarıda rakibi karşısında zorlanan ve savunmada çok hata yapan Siyah - Beyazlılar, ilk periyodu 18 - 14 geride kapadı. Arda Urcu ile iyi organize olan Kolej, Marsh ve Fenton'un sayıları ile devreyi de 43 - 36 önde bitirdi. 
   
   Kartal sahneye çıktı 
   İKİNCİ yarıda büyük bir çekişme vardı. 3. periyota hızlı başlayan Beşiktaş, etkili oyuncuları El Amin ve Ayuso ile farkı kapattı. Üçüncü periyodu 64 - 54 önde tamamlayan Siyah - Beyazlılar, maçın son bölümünde de etkili oyununu sürdürdü ve sahadan 89 - 80 galip ayrıldı. 
   
   Maçın karnesi 
   HAKEMLER Memduh Öget, Caner Kanan, Çağlar Keşkek 
   BÜYÜK KOLEJ Arda 7 14, Gazi 6 10, Adem 6 10, Marsh 8 28, Fenton 6 13 - Özgür 4 , Murat 4 2, Tunç 5 3 
   BEŞİKTAŞ El Amin 8 19, Nedim 6 11, Mustafa 6 14, Ayuso 8 22, Ruzic 7 14 - Faruk 4 , Tolga 5 4, Cuthrell 5 3, Barış 5 2 
   1.PERİYOT 18 - 14 B.Kolej , 2.PERİYOT 43 - 36 B.Kolej , 3.PERİYOT 64 - 54 Beşiktaş , MAÇ SKORU 89 - 80 Beşiktaş 
   5 FAUL Ayuso 35.08 
   
   Tekel solladı 74-71    LİGİN alt sıralarından kurtulma çabasındaki iki takımın mücadelesinde Tekel, Oyak Renault'yu yenerek dördüncü galibiyetini aldı. Ligde şu ana kadar sadece bir maç kazanabilen Oyak Renault önünde devreyi tek sayı önde kapayan Tekel, ikinci yarıda Pelle ve Dawson'ın etkili oyunuyla sonuca gitti. Oyak Renault ise Slayers ve Ömer ile direnmesine karşın yenilgiden kurtulamadı. 
   
   Maçın karnesi 
   HAKEMLER Rüştü Nuran, Serhat Büker, Yener Yılmaz 
   TEKELSPOR Pelle 8 21, Dawson 8 21, Hyman 7 15, Zaza 6 7, Ufuk 6 4, Gökhan 5 4, Barış 5 2 Murat 4 , Fatih 4 
   OYAK RENAULT Slayers 9 30, Ömer 8 20, Wooten 6 9, Serhat 6 6, Özgür 5 2, İlkay 5 2, Serdar 4 2 
   1.PERİYOT 28 - 17 O.Renault , 2.PERİYOT 39 - 38 Tekel , 3.PERİYOT 56 - 56, MAÇ SKORU 74 - 71 Tekel 
   
   Efes tutulmuyor 84-58    Lacivert - Beyazlılar, Avrupa'daki çıkışını, ligde Pınar Karşıyaka karşısında da sürdürdü. Langdon sekiz üçlük atarak yıldızlaştı 
   EFES, İstanbul'a eksik bir kadro ile gelen Pınar Karşıyaka'yı açık farkla mağlup ederek liderliğini sürdürdü. İlk çeyrekte etkili savunmasıyla rakibine sadece dokuz sayı izni veren Efes, hücumda da Langdon ve Granger ile etkili oldu, devreyi 40 - 30 önde kapadı. Üçüncü çeyrekte dış şutlardaki etkinliğini artıran ev sahibi, maçı da 26 sayı farkla kazandı. 
   
   Maçın karnesi 
   HAKEMLER Mustafa Can, İsmail Özgün, Ozan Çakar 
   EFES PİLSEN Ender 6 3, Ermal 6 4, Ömer 5 3, Granger 8 19, 
   Prkacin 6 4, Langdon 8 26, Nikolic 7 12, Kaya 7 13, Valentin 4 , 
   Alper 4 , Cenk 4 
   P.KARŞIYAKA Domercant 8 23, İnanç 6 11, Mehmet Kahyaoğlu 5 5, Kinloch 4 4, Mehmet Yağmur 3 , Caner 4 2, Johnson 6 11, Onur 5 2 
   1.PERİYOT 22 - 9 E.Pilsen , 2.PERİYOT 40 - 30 E.Pilsen , 3.PERİYOT 68 - 45 E.Pilsen , MAÇ SKORU 84 - 58 E.Pilsen 
   
   Potada bugün 
   Erkekler Ligi 
   Ayhan Şahenk Salonu 
   16.30 D.Şafaka - F.Bahçe 
   Bursa Atatürk Salonu 
   17.00 Tofaş - Ülkerspor 
   İzmir Celal Atik Salonu 
   17.00 Tuborg - G.Saray 
   
   
</TEXT>
</DOC>
