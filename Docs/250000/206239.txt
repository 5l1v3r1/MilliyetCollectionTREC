<DOC>
<DOCNO> 206239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sonspo07.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur 12 sayıyla oynadı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 12 maçla devam edildi. 
     Merkez Grubu üçüncüsü Detroit Pistons'ın, Pasifik Grubu'nda son sırada bulunan Phoenix Suns'ı 93-81 yendiği maçta Mehmet Okur, 18 dakika sahada kalmasına karşın, Pistons adına 12 sayı, 6 ribaunt, 2 asist ve 1 blokla oynayarak günün başarılı isimleri arasına girdi. 
     Pistons'ta Ben Wallace, kaydettiği 10 sayının yanı sıra 22 ribauntla da takımının savunmasını ayakta tutarken, Richard Hamilton, 26 sayı, 6 asist ve 5 ribauntla galibiyette önemli rol oynadı. 
     Pasifik Grubu'ndaki maçta ise üçüncü sırada bulunan Seattle Supersonics, lider Los Angeles Lakers'ı zorlu bir mücadelenin ardından 111-109 yenmeyi başardı. 
     Supersonics'te Ray Allen 35 sayı ve 9 asistlik performansıyla galibiyetteki en önemli isim olurken, Rashard Lewis, rakip potaya 20 sayı gönderdi. 
     Lakers'ta ise Kobe Bryant'ın 32 sayı, 6 asist ve 6 ribaunt, Gary Payton'ın 25 sayı, 5 asist ve 5 ribauntluk çabaları galibiyeti getirmedi. 
     Ligde alınan sonuçlar şöyle 
     Washington Wizards-Golden State Warriors 97-79 . 
     New Orleans Hornets-Toronto Raptors 86-74 . 
     Indiana Pacers-Boston Celtics 103-90 . 
     Chicago Bulls-New York Knicks 104-99 . 
     New Jersey Nets-Cleveland Cavaliers 97-82 . 
     Miami Heat-Orlando Magic 112-101 . 
     Detroit Pistons-Phoenix Suns 93-81 . 
     Minnesota Timberwolves-Atlanta Hawks 93-75 . 
     Memphis Grizzlies-Utah Jazz 100-88 . 
     Milwaukee Bucks-Dallas Mavericks 109-101 . 
     Denver Nuggets-Portland Trail Blazers 106-96 . 
     Seattle Supersonics-Los Angeles Lakers 111-109 . 
     
</TEXT>
</DOC>
