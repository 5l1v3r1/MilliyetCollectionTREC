<DOC>
<DOCNO> 240746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo22.html </URL>
<DATE> 2004/05/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Malatyaspor'da iç transfer görüşmeleri başlıyor... 
</HEADLINE>
<TEXT>

     Malatyaspor Kulübü, iç transferde sözleşmeleri sona eren Mithat, Mkalele, Fazlı, Mert, Miloşevski ve İlyas ile bugün masaya oturuyor. 
     Teknik direktör Mehmet Özdilek ile yollarını ayıran Malatyaspor, yeni teknik direktör arayışını sürdürürken, iç transfer çalışmalarını da yoğunlaştırdı. 
     Malatyaspor yöneticileri, sözleşmesi sona eren futbolculardan Serkan Bensol ile 2 yıllık yeni bir anlaşmaya vardıklarını ve resmi sözleşmenin transfer döneminde yapılacağını belirterek, Mithat, Mkalele, Fazlı, Mert, İlyas ve Miloşevski ile yeniden anlaşmak üzere İstanbul'da masaya oturulacağını bildirdiler. 
     Öte yandan kulüp yönetiminin, sözleşmesi sona eren futbolculardan Pachola ve Muhammed Hanifi ile yeniden anlaşma yapmayı düşünmediği belirtildi. 
     
</TEXT>
</DOC>
