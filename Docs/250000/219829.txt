<DOC>
<DOCNO> 219829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sonspo25.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavcav Fenerbahçe maçlarına erteleme isteyeceğiz... 
</HEADLINE>
<TEXT>

     Gençlerbirliği Kulübü Başkanı İlhan Cavcav, Futbol Federasyonu'na ligde ve Türkiye Kupası'nda 1-2 maçlarını ertelemeleri için teklif götüreceklerini söyledi. 
     Cavcav, pazartesi günü yapılacak Kulüpler Birliği toplantısında, Futbol Federasyonu yetkililerine ligde, Türkiye Kupası'nda ve UEFA Kupası'nda üst üste yapacakları maçlar ve Avrupa'da gereken başarıyı elde edebilmeleri için teklif götüreceklerini, bunun da kabul göreceğini umduğunu kaydetti. 
     19 gün gibi kısa sürede 6 maç yapacaklarını hatırlatan Cavcav, şöyle konuştu 
     ''Şayet UEFA Kupası'nda Türkiye'yi başarıyla temsil etmemiz isteniyorsa, 19 gün gibi kısa bir sürede 6 maç oynayacak olan Gençlerbirliği'nin bu maçlarında yorgunluğunun göz önüne alınması lazım. Bu nedenle federasyondan, Fenerbahçe ile Türkiye Kupası'nda oynayacağımız maç ile bir lig maçımızın ertelenmesini talep edeceğiz. Federasyonun da bu teklifimize sıcak bakacağına inanıyoruz. Gençlerbirliği gibi kısıtlı kadroya sahip bir takımın 19 günde 6 tane birbirinden zor maçı çıkarması kolay değil. Bu konuyu da federasyonun göz önünde bulundurması gerekir.'' 
     
</TEXT>
</DOC>
