<DOC>
<DOCNO> 221916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/siyaset/siy01.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepli IMF ile alay ediyor 
</HEADLINE>
<TEXT>

   IMF'nin Washington'daki ofisinde "Türkler bizimle alay ediyor. Özellikle de Gaziantep'te " diye bağırılıyor olmalı 
   ANDREW FINKEL 

   
   IMF'nin Washington'daki ofisinde Türkiye yüzünden nasıl küplere bindiklerini tahmin edebiliyorum. Türkiye masası şefi Reza Moghadam yardımcılarına bağırıyor olmalı "Türkler bizimle alay ediyor. Özellikle de Gaziantep'te " 
   Ne de olsa ülke borç ödemek için imzaladığı katı bir stand - by anlaşmasının ortasında. Sosyal hizmetlere yatırım yapmak için para yok. Hükümetin topladığı her kuruş, faiz dışı fazlayı yüzde 5.5'lik hedefte tutmaya gidiyor. Teoride Gaziantepliler sokaklarda isyan ediyor olmalı. Ancak bunun yerine AKP adayı, efsane başkan Celal Doğan'ı zorlamakla meşgul. Dünyanın birçok ülkesinde yerel seçimler seçmenlere protestolarını duyurma fırsatı tanır. Kimin sokaktaki herhangi bir Türk'ten fazla protesto edecek şeyi var İşsizlik artıyor. Yatırım için kamu fonu yok. Yabancı yatırımcılar enflasyonla yapılan savaşı alkışlıyor olabilir, ama hala kenarda bekle - gör politikası uyguluyorlar. Tabii Türkiye'de işbaşındaki hükümete karşı oy kullanma yönündeki ayak sürüme, bu 'protesto faktörünü' sulandırıyor. AKP adayı Asım Güzelbey bir o kadar daha söylüyor. Yeni kamu yönetimi yasasının yerel hükümete getireceği daha fazla özerkliği, bağımsızlık beratı olarak değil, merkezi yönetimle "uyum içinde" çalışabilecek bir belediye için teşvik olarak görüyor. Yine de, CHP Gaziantep'te kazanamazsa, başka yerde de pek umutları yok. Celal Doğan'ın savaşçı bir kişiliği var ve kendini destekleyenleri sandığa getirmeyi biliyor. Ancak şehirde belli bir kesim var ki değişim vaktinin geldiğini düşünüyorlar. 
   
   Doğan'ın çabaları 
   Nizamettin Aslan Gaziantep'in meşhur Elmacı Pazarı'nda kedene ve havut satıyor. Benim gibi bir şehir çocuğunun çıkartabileceği kadarıyla bunlar, affedersiniz, at için. Aslan'a göre AKP, Doğan'ı, seçilirse dördüncü dönemine gireceği belediye başkanlığı koltuğundan edecek. Kendi işinin patronu olan Hüseyin Yılmaz da pazarda cip değil naylon branda satsa da liranın değerlenmesinden çokça mutlu. Antep'ten Nizip'teki tarlasına giden Mehmet Kartal ise DYP seçmeniymiş ama artık ampul şeklinde bir rozet taşıyor. Celal Doğan'ı herkes yalnız bırakmıyor. Doğan'ın başkan olduğu bir Gaziantep'i destekliyor ve başkanın dünyanın ilgisini şehre çeken tanıtım kabiliyetinden gurur duyuyor. Eğer Celal Doğan Gaziantep'i kaybetmezse bu kendi çabalarıyla olacak, seçmenin CHP'ye olan saygısından dolayı değil. 
   Asım Güzelbey'e göre partisi yüzde 50'nin üzerinde bir oy oranına erişirse, Deniz Baykal sonunda emekli olmaya karar verebilir. AKP'nin Gaziantep sokaklarında yarattığı gürültü ve heyecanın büyük bölümünün kendi şakşakçılarından kaynaklandığı kesin ancak seçmenler bunun belli bir anlamı olduğuna inanıyor. CHP ise eriyor. 
   
   
</TEXT>
</DOC>
