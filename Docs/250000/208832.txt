<DOC>
<DOCNO> 208832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/soneko48.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Tüpraş'a yeni teklif verilmesi teamüllere uygun değil 
</HEADLINE>
<TEXT>

     Maliye Bakanı Kemal Unakıtan, TÜPRAŞ'ın özelleştirilmesiyle ilgili olarak teklif süreci tamamlandıktan sonra yeni teklif verilmesinin teamüllere uygun olmadığını söyledi. 
     Bulgaristan Maliye Bakanı Milen Velçev'in davetlisi olarak resmi bir ziyaret için Bulgaristan'da bulunan Maliye Bakanı Unakıtan, A.A. muhabirinin, Anadolu Grubu'nun yeni teklifine ilişkin sorusuna karşılık verirken, ''ihale prosedürünün düzgün bir şekilde işlediğini'' belirterek, kararın ihale komisyonunun sorumluluğunda olduğunu söyledi. 
     Unakıtan ancak, teklif süreci tamamlandıktan sonra yeni bir teklif verilmesinin teamüllere uymadığını ifade etti. 
     Unakıtan, ''Bu ancak, ihalenin herhangi bir gerekçeyle iptal edilmesi durumunda yenilenmesi söz konusu olursa, yeni teklifler değerlendirilebilir. Şu anda ihale komisyonu karar aşamasındadır ve gerekli ve uygun prosedür devam edecektir'' dedi. 
     
</TEXT>
</DOC>
