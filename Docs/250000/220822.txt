<DOC>
<DOCNO> 220822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sontur33.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan, AB troykası'nı kabul etti 
</HEADLINE>
<TEXT>

     Başbakan Recep Tayyip Erdoğan, Türkiye-AB Troykası toplantısı için Ankara'da bulunan AB'li yetkilileri kabul etti. 
     Erdoğan'ın kabulünden önce görüntü alınmasına izin verildi, ancak açıklama yapılmadı. 
     Görüşmede, Dışişleri Bakanı ve Başbakan Yardımcısı Abdullah Gül, Devlet Bakanı Beşir Atalay ile Dışişleri Bakanlığı Müsteşarı Büyükelçi Uğur Ziyal de bulunuyor. 
     AB Dönem Başkanı İrlanda'nın Dışişleri Bakanı Brian Cowen, bir sonraki dönem başkanı Hollanda'nın Dışişleri Bakanı Ben Bot, AB Komisyonu'nun genişlemeden sorumlu üyesi Günter Verheugen ile AB Konseyi Genel Sekreteri ve Ortak Dış Politika ve Güvenlik Yüksek Temsilcisi Javier Solana bugün Gül başkanlığındaki Türk heyeti ile bir araya gelmişlerdi. 
     
</TEXT>
</DOC>
