<DOC>
<DOCNO> 216613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sontur41.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtta Asayiş... 
</HEADLINE>
<TEXT>

     Bursa'nın merkez Yıldırım İlçesi'nde, evinin önünde uğradığı silahlı saldırı sonucu yaralanan sağır ve dilsiz genç, kaldırıldığı hastanede öldü. 
     Alınan bilgiye göre, sağır ve dilsiz olduğu bildirilen Raşit Topallar 20 , Beyazıt Mahallesi Kartal Sokak'taki evinin önünde, Arif D. tarafından tabancayla vurularak yaralandı. 
     Yakınları tarafından Yüksek İhtisas Hastanesi'ne kaldırılan Topallar, kurtarılamadı. 
     Polis, olaydan sonra kaçan zanlının yakalanması için çalışmalarını sürdürüyor. 
     -ADIYAMAN'DA ŞÜPHELİ ÖLÜM... 
     KAHTA A.A - Adıyaman'ın Kahta İlçesi'nde bir çocuğun ölümü şüpheli bulunarak soruşturma başlatıldı. 
     Kahta'ya bağlı Hüt Köyü'nde, silah sesi üzerine Ertaş ailesinin evine giren köylüler, evde Fahrettin Ertaş'ın 14 cesediyle karşılaştı. Başına bir merminin isabet etmesi sonucu hayatını kaybettiği belirlenen Ertaş'ın yanında bir tabanca bulundu. 
     Olayı soruşturan güvenlik kuvvetleri, Ertaş'ın cesedini, ölüm nedeninin tam olarak belirlenebilmesi için otopsi yapılmak üzere Malatya Adli Tıp Kurumu'na gönderdi. 
     
</TEXT>
</DOC>
