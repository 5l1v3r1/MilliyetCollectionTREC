<DOC>
<DOCNO> 246523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonsiy05.html </URL>
<DATE> 2004/06/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
TRT'ye noter kanalıyla Lazca ihtarı .. 
</HEADLINE>
<TEXT>

     Kapatılan FP'nin Rize eski milletvekili Mehmet Bekaroğlu, mahalli dilde yayınlar arasında Lazca'nın yeralmayışı nedeniyle TRT'ye noter kanalıyla ihtar gönderdi. 
     Bekaroğlu, ihtarnamesinde TRT'nin mahalli dil ve lehçelerde yaptığı yayınları ilgiyle izlediğini, yayınların sadece Boşnakça, Arapça, Kirmanca, Çerkezce ve Zazaca ile sınırlı tutulmasına karşı olduğunu belirtti. Türkiye'de bu dillerden başka da "mahalli dil ve lehçeler" bulunduğunu ifade eden Bekaroğlu şöyle dedi 
     "Benim anadilim Yasaya göre mahalli dil ve lehçe 
     Lazca'dır. Benim gibi anadili Lazca olan 300 bin Türkiye Cumhuriyeti vatandaşı, TRT'nin Lazca yayın yapmamasından rencide olmuştur. Doğrusu TRT'nin bu ayrımcılığı niçin yaptığını merak ediyoruz. Eminim ki Gürcüce ve diğer mahalli dilleri konuşanlar da aynı durumdadır. Yasa gereği mahalli dil ve lehçelerde yayın yapma görevini üstlenen TRT, bu seçimleri yaparken hangi kriterleri esas almıştır TRT'nin Lazca ve diğer mahalli dil ve lehçelerde de yayın yapılması için çalışması var mı Vrsa Lazca yayınlar ne zaman başlayacak, hangi gün ve hangi saatlerde olacaktır Başka dil ve lehçelerde yayın yapılmayacaksa bunun nedeni nedir " Bekaroğlu, sorularına TRT tarafından yasal sürede yanıt verlimesini isterken, aksi takdirde yasal haklarını aramak için yargıya başvuracağını bildirdi. 

     
</TEXT>
</DOC>
