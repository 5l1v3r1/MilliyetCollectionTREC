<DOC>
<DOCNO> 213633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/guncel/gun20.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Iraklı yaralılar tedavi altında 
   Erbİl'de, KDP ve KYB bürolarına geçen pazar düzenlenen intihar saldırılarında yaralanan 7 Iraklı, tedavileri için dün özel bir uçakla Ankara'ya getirildi. 
   Iraklılar'ın, kontrollerinin yapılmasının ardından yaralarının durumuna göre diğer hastanelere de sevk edilebilecekleri kaydedildi. Yaralıları Esenboğa Havaalanı'nda Türkiye'nin Irak Özel Temsilci Yardımcısı Ethem Tokdemir ve KYB Ankara Temsilcisi Behruz Galali karşıladı. 
   
   Kimi bebeyi, kimi dedeyi terk ediyor 
   Adana'nın DSİ Baraj Çamlığı'nda devriye gezen polis ekipleri, 65 yaşlarındaki bir kişiyi battaniyeye sarılı halde terk edilmiş olarak buldu. Soğuktan titreyen, üstünde yırtık ve kirli bir pijama olan yaşlı adam konuşamadığı için kimliği de öğrenilemedi. Ambulansla Adana Numune Hastanesi'ne götürülen yaşlı adamın kol ve bacaklarında işkence sonucu ödem oluştuğu belirlendi. Tedavisi yapılırken iniltisi yankılanan yaşlı adam, tüm çabalara rağmen adını söyleyemedi. 
   
   
   
   
</TEXT>
</DOC>
