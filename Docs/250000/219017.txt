<DOC>
<DOCNO> 219017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo26.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'cılar ligde tutunamadı... 
</HEADLINE>
<TEXT>

     UEFA Kupası'ndı mücadele eden 4 Türk takımından Beşiktaş, Galatasaray ve Gençlerbirliği, ligde haftayı yenilgiyle kapadı. 
     UEFA Kupası 3. tur ilk maçında İspanya'nın Valencia takımıyla eşleşen ve ilk maçta 3-2'lik skorla sahadan yenilgiyle ayrılan Beşiktaş, cezası nedeniyle İstanbulspor ile Kocaeli'nde oynadığı karşılaşmayı 2-1 kaybederek liderlik koltuğundan da indi. 
     Ligde bu sezon istediği sonuçları alamayan Galatasaray da, ezeli rakibi Fenerbahçe ile oynadığı karşılaşmayı bitime 5 dakika kala yediği golle 2-1 kaybetti. 
     Kupada bir diğer İspanyol temsilcisi Villareal ile eşleşen sarı-kırmızılı takım, kendi sahasında oynadığı karşılaşmada 2-0 yenik duruma düşmesine rağmen karşılaşmayı 2-2'lik sonuçla tamamlamıştı. 
     Yine ligde istediği sonuçları alamayan Gençlerbirliği, İtalya'nın güçlü takımlarından AC Parma ile yoğun kar yağışı altında oynadığı karşılaşmayı 1-0 kazandı. Ancak başkent temsilcisi ligde karşılaştığı Konyaspor'a 4-1 yenilerek haftayı puansız kapatan bir diğer takım oldu. 
     Kupada eşleştiği İtalya'nın AS Roma takımını kendi sahasında 1-0 yenerek moral toplayan Gaziantepspor, ligde kötü günler geçiren Adanaspor deplasmanında iki kez yenik duruma düştü. Kırmızı-Siyahlılar zor da olsa sahadan galip ayrılarak UEFA Kupası'nda mücadele eden 4 Türk takımından haftayı 3 puanla kapatan tek takım oldu. 
     
</TEXT>
</DOC>
