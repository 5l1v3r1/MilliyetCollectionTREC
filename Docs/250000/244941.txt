<DOC>
<DOCNO> 244941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun19.html </URL>
<DATE> 2004/06/03/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Kuzey Kore, cep telefonlarını yasakladı 
</HEADLINE>
<TEXT>

     Kuzey Kore'nin, cep telefonu kullanımını yasakladığı bildirildi. 
     Güney Kore haber ajansı Yonhap'ın haberine göre, Pyongyang'da düzenlenen Korelerarası ekonomik görüşmelere katılan Kuzey Koreli bir yetkili, basına yaptığı açıklamada, ülkede 25 Mayıs'tan beri cep telefonlarının yasaklandığını belirtti. 
     Haberde, Motorola ve Nokia'nın ürettği cep telefonlarının Kasım 2002'de Kore'ye girdiğini, daha sonra rejimin, ''cep telefonlarının, dışarıya kapalı bir ülkeye farklı kültürlerin girme yolunu açtığının farkına vardığı'' kaydedildi. 
     Seul'daki Kore Üniversitesi'nde araştırmacı olan Kim Yeon-Chul, konuyla ilgili değerlendirmesinde, ''Kuzey Koreli yetkililerin başlangıçta, bilgi dağıtımını kısmen kontrol etmek ve aynı zamanda cep telefonlarının iletişimde bir role sahip olmasına izin vermek istediklerini'' söyledi. 
     Kim, şu an için Kuzey Kore'nin bu politikasına ilişkin bir açıklamada bulunmanın zor olduğunu, çünkü yasaklama ve bu yasağın sınırlarının iyi bilinmediğini kaydetti. 
     
</TEXT>
</DOC>
