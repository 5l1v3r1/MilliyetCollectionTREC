<DOC>
<DOCNO> 209956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sontur04.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Paranın dini olmadığı gibi ekonominin de dini olmaz 
</HEADLINE>
<TEXT>

     Başbakan Recep Tayyip Erdoğan, ''Paranın dini olmadığı gibi ekonominin de kesinlikle dini olmaz'' dedi. 
     Erdoğan, sağlıklı bir demokrasinin, ekonomisi batmış bir yerde bulunamayacağını ancak ekonomisi gelişmiş bir ülkede sağlıklı bir ekonomiyi yaşamanın mümkün olacağını belirtti. 
     Suudi Arabistan'dan Ankara'ya dönerken uçakta gazetecilerin sorularını yanıtlayan Başbakan Erdoğan'a yöneltilen sorular ve yanıtları şöyle 
     Soru Geziyi nasıl değerlendiriyorsunuz 
     Erdoğan Gayet iyi değerlendiriyorum. Olumlu ve dolu dolu bir seyahat oldu. Herşeyden önce Cidde Ekonomik Forumu'nun gerek başbakanlar düzeyinde olan kısmında, gerekse geçmiş tecrübelerin ortaya konulduğu oturumlar itibariyla, bizlere kazandırdığı, bana göre önemli konular var. Özellikle 21. asrın bir paylaşım asrı olması gerektiğini vurgulayan bir yaklaşımı, gerek etnik, gerek mezhep kökenli yaklaşımların ekonomide de uygun olmayacağı, uygun olmadığı vurgusu, bunun yanında dayanışmanın ve bununla birlikte, özellikle Suudi Arabistan-Türkiye arasındaki ortak yatırımlar, Ortadoğu'nun batıya, özellikle ekonomide, ticarette, açılmasına yönelik ikili görüşmelerimizde ayrıca forum düzeyindeki görüşmelerde bunu tespit ettik. İşadamlarımız aynı şekilde, bu görüşmelerini arttırdılar. Tabii 100 bin insanımızın olduğu Suudi Arabasitan'da aslında bizim çok daha etkin hale gelmemiz gerekiyor. Bunu Suudi Arabistan vatandaşlarından da ayrıca görmemiz bizi mutlu etti. Turizmde, elektronik ev aletlerinde, sanayide, tekstilde Türkiye'de ortak yatırıma girmek ve aynı şekilde Suudi Arabistan'da bazı yatırımlara ki bunlardan en önemlisi jeneratör üretiminde yine Suudi Arabistan'da yatırım konusunda talepler var. Özellikle turizm konusu üzerinde, sağlık ve yayla turizmi konusu üzerinde ısrarla durdular. Bu konuda bizim önümüzü açabilecek misiniz Geçmişte bazı olumsuz deneyimlerimiz var, yerler aldık, bu yerlerimiz şimdi kayıp diyen işadamları çıktı. Biz şu anda İngiltere'deki sistemin kendilerine işleyebileceğine yönelik çıkardığımız yasayı söyledik. 'Bu konuda artık durum çok farklı. Bu adımları atmamız mümkün' dedik. Sonuç itibarıyla olumlu bir seyahat oldu kendileri de büyük bir işadamı grubuyla Türkiye'ye baharda geleceklerini söylediler. 
     
     ''EKONOMİNİN EN ÖNEMLİ ENSTRÜMANI PARA...'' 
     Soru İslam Ortak Pazarı ile ilgili düşüncenizi nasıl karşıladılar 
     Erdoğan Bunu, ikili görüşmelerde çok olumlu bir ifade olarak benimsediler. Bu, geçmiş yıllarda da zaman zaman dillendirilen bir konu. Fakat ekonominin kesinlikle dini olmaz, paranın dini olmadığı gibi... Özellikle ekonominin en önemli enstrümanlarından biri para olduğuna göre, parayı bir mezhebe veya bir etnik kökene dayandırmaya kalkarsanız, bu kutuplaşmaları getirir. Bu da dünyadaki küreselleşme sürecinin reddedeceği bir neticenin ortaya çıkması demektir. Bu neticesiz kalır, akamete uğrar. Bunu kendileri de çok olumlu bir tespit olarak nitelendirdiler. Bu tespiti bir defa çok iyi değerlendirmemiz, çok daha farklı bir ortak paydayı bulup, bu ortak paydada da bu işi bütünleştirmenin isabeti olacağına inanıyorlar. 
     Bunun yanında Türkiye'nin AB sürecini çok önemsiyorlar. Türkiye'nin AB ile müzakere sürecini başlatması, müzakere tarihi alması özellikle Ortadoğu için çok önemseniyor. 
     
     ''SANAYİCİYE GÜVEN VERMEMİŞLER'' 
     Soru Dünkü forum konuşmanızda islam alemine bir değişim çağrısı yaptınız. Bu çağrı ne kadar algılandı Bu çağrıdaki kastınız nedir İslam alemi hangi kriterleri baz almalı ve hangi değerler çerçevesinde bu değişiklikleri gerçekleştirmeli 
     Erdoğan Halkı Müslüman olan ülkelerin pazar olmaktan çıkıp, pazar arayan ülkeler durumuna girmesi üzerinde durduk. Genellikle üreten ve bunun yanında yatırım da olan ülkeler durumuna girilmesi lazım. Zaten pazar aramaya sizi itecek olan üretiminiz ve yatırımlarınızdır. Büyük bir gayretiniz varsa, sizi pazar aramaya itecektir. Türkiye'de 1996'dan sonraki, yani Gümrük Birliği ile başlayan süreç zaten bundan kaynaklanıyor. Türk sanayicisi dünyada rekabeti seçmiştir. Dev yatırımlar boşta kalmayacağına göre, pazar arayacaktır. Onun için dünyayı fellik fellik dolaşmaya başlamıştır. Sanayicimizin sıkıntısı nerede olmuştur Kendisinin elinden tutacak üst düzey siyasetçilerin olmayışında. ''Biz işadamlarımızın arkasındayız, onun kefiliyiz'' dememişlerdir. Bu güveni vermemişlerdir. Ekonomi güven istiyor. Bu güveni yakalayınca sizinle işbirliğine giriyor. 
     Forumda Birbirimize güvenmiyoruz dediğimiz zaman salonun havası değişti. Niye Çünkü herkeste bu var. Bunu aşmamız gerekiyor. Bizde de 3 Kasım öncesi durum bu değil miydi 
     
     EKONOMİ VE DEMOKRASİ 
     Soru Ekonominin yanında siyasi değişiklik de gerekmiyor mu 
     Erdoğan Şüphesiz... Ekonomik ve siyasi değişimler birbirini tetikliyor. Bunlar birbirinden kopuk değil. Eskiden siyaset ekonomiyi etkiliyordu, ama artık ekonomi siyaseti etkiliyor, yönlendiriyor. Biz sağlıklı bir demokrasiyi, ekonomisi batmış bir yerde bulamayız, ama ekonomisi gelişmiş bir ülkede sağlıklı bir demokrasiyi yaşamak mümkün. Onun için de demokrasinin sağlıklı işlemesi inanıyorum ki aynı zamanda güçlü bir ekonomiyi de getirecektir. 
     
     İSLAM DÜNYASININ GERİ KALMASININ NEDENİ 
     Soru Yaptığınız konuşmada İslam dünyasının geri kalmasının nedeni Toplum ve biz olarak mesuliyeti bizdedir dediniz. İslam dünyasının geri kalmasının en önemli nedeni nedir 
     Erdoğan Bu konuda üç şeyi özümsememiz lazım. Bu da ekonominin, siyasetin ögeleri olarak bir numaralı öge insan, iki numara bilgi, üçüncü sırada da para... İnsan yönetimi, bilgi yönetimi ve para yönetimi...Bunları başardığınız zaman bir yere varıyorsunuz. İslam dünyası belli bir kırılma noktasından sonra ne yazık ki bu konularda bir geri kalış sürecini yaşamaya başlamıştır. Bu, İslam dünyasını oluşturan bizlerin bir suçudur. Bizler bu konuda yarıştan koptuk. Halbuki geçmiş asırlarda bu yarışın içinde başı çeken bir İslam dünyası vardı. Koptuktan sonra, bunun bedelini ödeyen bir İslam dünyası var. 
     
     ''MÜSLÜMAN'IN KENDİSİNİ YENİLEMESİ LAZIM'' 
     Soru Neden, İslamın kendini yenilememesi mi 
     Erdoğan İslam, kendisini yenilemez ki... Müslümanın kendisini yenilemesi lazım. İslamın bütün parametreleri ortadadır. Ama o, bir gelişim içindedir. Bu gelişimi bulacak olan Müslümandır. Müslüman, onuN değerlendirmesini iyi yapmalı, dünyadaki gelişime bakıp, değerlendirmeyi yaparken, buradaki formül acaba nasıl geliştiriliyor, siz bu formülden üç formül geliştirirsiniz ama bilginiz geliştikçe bu formül dörte, beşe, altıya doğru genişlemeye başlar. Bu gerçekler ortadadır. Maalesef bu noktada, Müslümanlar olarak geri kaldık. 
     Ortada Malezya gerçeği var. Doktor Mahathır Muhammed Biz önce Japonya'yı kendimize örnek aldık. Japonya'nın tırmanışını iyi takip ettik. Bunu örnek alarak, biz de bu süreci yakaladık. Şimdi Japonya inişe geçti. Japonya bu inişe geçerken nerede hata yaptı, nerede aksamalar var ki düşüşte Şimdi biz, onu ibret alıp aynı hataları yapmamamız gerekir. Biz bu düşüşü kısa sürede yaşamayalım Bizlerin de şimdi bu noktada kalkınmış veya kalkınmakta olan ülkelerden almamız gereken çok şeyler var. Yeniden bazı şeyleri icat etmenin anlamı yok. Hazır olanlar var önümüzde. Önce onları tatbik edip, süratle onlara ulaşmaya ve açığı kapatmaya gayret edelim. Ondan sonra, düşüşte olanların neden düştükleri üzerinde duralım ve hata yapmayalım. Bizim hata payımız çok az. 
     
     CLİNTON İLE GÖRÜŞME 
     Soru Eski ABD Başkanı Bill Clinton ile yaptığınız görüşmede hangi konular gündeme geldi 
     Erdoğan Daha çok Ortadoğu, Irak üzerinde görüşmelerimiz oldu. Ortadoğu ve Irak üzerinde, Clinton'un bir demokrat temsilci olarak bakışları var. Çoğu yorumlarının da hemen hemen Türkiye'nin şu andaki görüşleriyle örtüşen görüşler olduğunu gördük. 
     Soru Bush ile çelişiyor mu 
     Erdoğan Sayın Bush ile ayın sonunda başbaşa görüşmemizde bunları çok açık, net olarak göreceğiz. 
     
     ''HERHANGİ BİR SIKINTI YOK'' 
     Soru Türkiye'de IMF'nin Özel Tüketim vergisi'nde artış ve yapılan zamlarla ilgili ek bir paket istediği yolunda çeşitli haberler çıkıyor. Bu doğru mu 
     Erdoğan IMF heyeti geldikten sonra, arkadaşlar bir öngörüşme yaptılar. Onlar çalışmalarını yapıyor, şimdi dönüyorlar. Döndükten sonra, arkadaşlar kendileriyle tekrar görüşmeleri sürdürecekler. Herhangi bir sıkıntı söz konusu değil. Herşey şu anda dürüst bant üzerinde devam ediyor. 
     
     GÖSTERİŞTEN UZAK NAFİLE İBADET- 
     Soru Dini vecibelerinizi yerine getirirken, bunun resmi programda yer almadığını gördük. Bunu nasıl değerlendiriyorsunuz 
     Erdoğan Bu, bir nafile ibadettir. Ben, Cidde'ye geldikten sonra, burada da bu ibadeti yapmaya, çünkü bunlar bizim sık sık yaşadığımız tablolar değil. Gelmişken gerek Kabe-i Muazzamma'yı, gerekse peygamberimizin Ravzayı Mutaharası'nı gezmek bizim için manen önemli bir adımdı. Bunun resmi program içinde olmasına gerek yoktu. Bu, gösterişten uzak gidip halledilmesi gereken bir görevdi. Arkadaşlarımla bu görevi yapmanın mutluluğu içerisindeyim. 
     
</TEXT>
</DOC>
