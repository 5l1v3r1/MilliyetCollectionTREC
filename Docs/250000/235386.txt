<DOC>
<DOCNO> 235386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonyas12.html </URL>
<DATE> 2004/04/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Maradona ilk kez kızlarıyla konuştu 
</HEADLINE>
<TEXT>

     Kalp rahatsızlığı nedeniyle yoğun bakıma kaldırılan dünyanın önde gelen futbol yıldızlarından Arjantinli Diego Armando Maradona'nın, hastaneye kaldırılmasından bu yana ilk kez kızlarıyla konuştuğu bildirildi. 
     Todo Noticas televizyonunun haberine göre, bir yakını, 9 gündür hastanede bulunan Maradona'nın ayıldığını ve kızlarıyla birkaç kelime konuştuğunu söyledi. 
     Futbol yıldızının durumunda iyileşme görüldüğü, 48 saattir solunum cihazına bağlı bulunmadığı belirtildi. 
     Bu arada, Küba'nın başkenti Havana'da Maradonu'nın sağlık durumunu izleyen 3 Kübalı doktorun Maradona'yı Buenos Aires'teki hastanede ziyaret ettiği belirtildi. 
     Küba Büyükelçiliği kaynakları, Kübalı doktorların Buenos Aires'teki doktorlarla işbirliği yaptığını söylediler. 
     
</TEXT>
</DOC>
