<DOC>
<DOCNO> 231336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonsiy16.html </URL>
<DATE> 2004/04/14/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Talim Terbiye'deki görevinden alınan öğretmenlerden, Çelik'e dava 
</HEADLINE>
<TEXT>

     Milli Eğitim Bakanlığı Talim ve Terbiye Kurulu'ndaki görevlerinden alınan öğretmenlerin, Milli Eğitim Bakanı Hüseyin Çelik hakkında dava açacakları bildirildi. 
     Eğitim Sen'den yapılan yazılı açıklamada, Kurul'daki görevlerine son verilen ancak yargı kararıyla eski görevlerine dönen eğitim emekçilerinin Çelik'e dava açacakları belirtildi. 
     Eğitim Sen Genel Başkanı Alaaddin Dinçer, öğretmenlerin daha önce, ''Bakan Çelik'in kendileri hakkında kamuoyuna yaptığı açıklamalarda asılsız suçlamalarda bulunduğu gerekçesiyle'' topluca tazminat davası açtıklarını, ancak bireysel başvuruda bulunulması gerektiği için davanın reddedildiğini belirtti. 
     Dinçer, bu nedenle öğretmenlerin yarın Asliye Hukuk Mahkemesi'nde bireysel olarak tazminat davası açacaklarını ifade etti. 
     167 öğretmen, Talim ve Terbiye Kurulu Başkanlığı'ndaki görevlerinden haksız yere alındıkları gerekçesiyle dava açmış ve bir dizi eylem yapmışlardı. 
     EMD-FK 14 30 14 04 04 
     
</TEXT>
</DOC>
