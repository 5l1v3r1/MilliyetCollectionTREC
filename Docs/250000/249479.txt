<DOC>
<DOCNO> 249479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur19.html </URL>
<DATE> 2004/06/20/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
TRT'de NATO Zirvesi gerginliği... 
</HEADLINE>
<TEXT>

     NATO Zirvesi nedeniyle TRT İstanbul Radyosu'nda yarından itibaren uygulamaya konulacak "olağanüstü" duruma çalışanlar tepki gösterdi. Radyo çalışanları yarından itibaren polisler tarafından aranacak dolaplarına siyah kurdele ve bayrak asmayı kararlaşırdı. 
     Haber-Sen Genel Başkanı Kemal Keleş, arama kararına ilişkin yazılı bir açıklama yaptı. Yarından başlayarak NATO Zirvesi'nin sona erece 30 Haziran tarihine kadar radyo binasının emniyet güçlerinin kontrolüne geçeceğini kaydeden Keleş, çalışanlara ait dolaplar da dahil olmak üzere her yerin aranacağı ifade etti. 22 Haziran gününden itibaren de binaya giriş için yan kapının kullanılacağını, 26-27-28-29 Haziran tarihlerinde ise personel sayısının azaltılarak, yayının az kişiyle sürdürüleceğini bildiren Keleş, uygulamadan habersiz olan TRT çalışanları ve İstanbul Bölge Müdürlüğü yetkililerinin öfkeli olduğunu kaydetti. 
     Radyo'da yaşanacak bir haftalık uygulamayı normal karşılamanının mümkün olmadığını söyleyen ve bunun BBC, RAI ya da ZDF'de yapılamayacağını belirten Keleş, "Soruyoruz 
     Dünyanın hangi ülkesinde Bay Bush e NATO'cü arkadaşları oraya gidiyor diye ülkenin kamu yayıncılığı yapan kurumunun yayınları böylesine aksatılabilir" dedi. 
     TRT çalışanlarının "Bay Bush ve NATO Zirvesi" nedeniyle taciz edilmesine önceki günlerden başlandığını, bu kapsamda 8 TRT çalışanının gözaltına alındığını kaydeden Keleş, şöyle 
     dedi 
     "TRT çalışanları bugüne kadar hiç kimseyi öldürmedikleri için haklı olarak soruyorlar Kimi kime karşı koruyorsunuz 
     Ülkemize, şehrimize soğukkanlı bir seri katil geliyor ve Türkiye'de yetkililer sürekli onu bizden koruma ihtiyacı içine giriyorlar. 
     TRT çalışanları yayın yapar, savaş kararı vermez. TRT çalışanları Ortadoğu'da ölen insanların kanıyla boyanmış dolarlar kazanmazlar." Keleş, uygulamayı protesto etmek amacıyla TRT çalışanlarının dolaplarına siyah kurdeleler ve bayraklar asmayı kararlaştırdığını bildirdi. 
     
</TEXT>
</DOC>
