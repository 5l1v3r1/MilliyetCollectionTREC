<DOC>
<DOCNO> 230429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo16.html </URL>
<DATE> 2004/04/11/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Özdilek Attığımız gol kadar kaçırdığımız pozisyon vardı... 
</HEADLINE>
<TEXT>

     Malatyaspor Teknik Direktörü Mehmet Özdilek, attıkları gol kadar kaçırdıkları pozisyon olduğunu söyledi. 
     Mehmet Özdilek, Diyarbakırspor maçından galibiyetle ayrıldıkları için çok mutlu olduklarını bildirdi. 
     İyi oynadıkları bir maçta farklı skorlu bir galibiyet elde ettiklerini ifade eden Özdilek, şöyle konuştu 
     ''Uzun bir süreden beri iyi oynamamıza rağmen bunu skora yansıtamıyorduk. Bu da takımı strese sokuyordu. Bu maçta birçok pozisyona girdik ve bunları değerlendirdik. Taraftarlarımıza da iyi bir oyun izlettik. Karşılaşmanın skorundan ziyade galibiyete sevindik artık önümüzü daha rahat göreceğiz. Atığımız gol kadar kaçırdığımız pozisyon vardı.'' Diyarbakırspor Teknik Direktörü Sakıp Özberk de, oyuna iyi başladık ve ilk dakikalarda kontrol kendilerinde olduğunu söyledi. 
     Yenilen bir golün neler getirdiğini gördüklerini ifade eden Özberk, ''İkinci yarıda utanç verici bir hale geldik. Yılın en kötü oyununu oynadık. Malatyaspor'u tebrik ediyorum'' dedi. 
     
</TEXT>
</DOC>
