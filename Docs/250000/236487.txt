<DOC>
<DOCNO> 236487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo03.html </URL>
<DATE> 2004/05/01/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Lucescu, 4. sezonunu yaşadığı Türkiye'de en başarısız dönemini yaşıyor 
</HEADLINE>
<TEXT>

     Türkiye'deki 4. sezonunu yaşayan Beşiktaş Teknik Direktörü Mircea Lucescu, en başarısız dönemini geçirirken, siyah-beyazlı camianın da gözünden düştü. 
     Türkiye'de Galatasaray ve Beşiktaş'ı çalıştıran Rumen teknik adam, ligde 32. haftalar itibariyle en kötü performansı bu sezon sergiliyor. 
     Galatasaray'daki ilk 2 sezonunda 32 maçta 67 ve 72 puan toplayan Lucescu, Beşiktaş'ta geçen sezon aynı haftada 79 puana ulaştı. 
     Son Adanaspor yenilgisinin ardından kulüp yöneticileri tarafından da ilk kez suçlanan Rumen çalıştırıcı, bu sezon ise 2. yarıda inanılmaz bir düşüşe geçen siyah-beyazlı takımda 32. hafta sonunda 62 puanda kalarak, Türkiye kariyerindeki en kötü günlerini geçiriyor. 
     Beşiktaş, 32 maçta kalesinde 42 gol görürken, aynı zamanda 18 galibiyet aldı ve bu kategorilerde de Lucescu döneminde taban yaptı. 
     Yaptığı son 4 lig maçında 2 yenilgi ve 2 beraberlik alarak hedeflerinden birer birer kopan Beşiktaş, şampiyon olduğu geçen sezondan 32. haftalar itibariyle tam 17 puan az topladı. 
     Mircea Lucescu'nun Türkiye'deki görev süresi içinde çalıştırdığı takımların ligde 32 maç sonundaki performans tablosu şöyle 
     
     
Sezon Takım O G B M A Y P 2000-01 G.Saray 32 21 4 7 71 35 67 2001-02 G.Saray 32 22 6 4 68 31 72 2002-03 Beşiktaş 32 24 7 1 58 18 79 2003-04 Beşiktaş 32 18 8 6 65 42 62 
     
</TEXT>
</DOC>
