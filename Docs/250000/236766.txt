<DOC>
<DOCNO> 236766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/dunya/dun03.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



Şaron'un planına ret 

İsrail Başbakanı Ariel Şaron'un, İsrail'in Gazze Şeridi'ndeki bütün ve Batı Şeria'daki bazı yerleşkelerden çekilmesini ve güvenlik duvarının inşasının devamını öngören planı Likud Partisi bünyesinde dün yapılan oylamada reddedildi. İsrail Radyosu tarafından yapılan açıklamada, Şaron'un partisi Likud'un 193 bin 190 kayıtlı üyesinin yüzde 60'ının "hayır" dediği belirtildi. Şaron, "hayır" çıkması durumunda erken seçime gidilebileceğini söylemişti. 

Afganistan'da patlama 

Afganistan'ın batısında bir benzin istasyonunda meydana gelen patlama sonucu en az 25 kişinin öldüğü, 40 kişinin yaralandığı bildirildi. Afganistan Devlet Başkanı Hamid Karzai'nin bürosundan yapılan açıklamada, başkent K bil'in 580 kilometre batısında, Herat eyaletinin Şindand bölgesi yakınlarında meydana gelen patlamanın kaza sonucu olduğu kaydedildi. Kazanın ne zaman olduğu belirtilmedi. 

</TEXT>
</DOC>
