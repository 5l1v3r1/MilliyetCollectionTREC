<DOC>
<DOCNO> 215568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur48.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş cinayetine 20 yıl 10 ay hapis 
</HEADLINE>
<TEXT>

     Trabzon'un Araklı İlçesi'nde yaklaşık 10 ay önce kardeşini öldüren Yusuf Günçiçek, 20 yıl 10 ay ağır hapis cezasına çarptırıldı. 
     Trabzon Ağır Ceza Mahkemesi'nde görülen duruşmada, sanık Yusuf Günçiçek 71 hazır bulundu. 
     Günçiçek, savunmasında, olay günü üvey kardeşi Hüseyin Günçiçek'in kazma ile üzerine yürüdüğünü ileri sürerek, ''Satın aldığım bir arazi yüzünden aramızda tartışma çıkmıştı. Hüseyin elinde kazma ile o gün üzerime yürüdü. Ben de kendimi kurtarmak için ateş etmek zorunda kaldım'' dedi. 
     Mahkeme heyeti, sanık Yusuf Günçiçek'i kasten kardeşini öldürmek suçundan TCK'nın 449 1 maddesi uyarınca müebbet hapis cezasıyla cezalandırırken, bu cezasını daha sonra teslim olması, ikrarı, duruşmadaki davranışlarını dikkate alarak 20 yıl ağır hapis cezasına çevirdi. 
     Mahkeme heyeti, sanığı, yasak silah taşımak suçundan da 10 ay hapis cezası olmak üzere toplam 20 yıl 10 ay ağır hapis cezasına çarptırdı. 
     Yusuf Günçiçek, ilçenin, Yiğitözü Köyü'nde yaklaşık 10 ay önce arazi meselesi yüzünden çıkan tartışmada kardeşi Hüseyin Günçiçek'i öldürmüştü. 
     
</TEXT>
</DOC>
