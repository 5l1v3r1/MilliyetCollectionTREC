<DOC>
<DOCNO> 236366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/siyaset/siy03.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'KKTC'nin vaktini alma' 
</HEADLINE>
<TEXT>


Ulusa seslenen Başbakan, Annan Planı'na evet çıktığını belirterek, "Millete rağmen siyaset yapma ısrarı, demokraside karar kılmış bir ülkenin daha fazla vaktini almamalıdır" dedi 

ANKARA Milliyet 


Başbakan Recep Tayyip Erdoğan, KKTC'deki yapılan Annan Planı'na yönelik referandumda "evet" yanıtı verildiğini belirterek, "Demokrasilerde h kimiyetin kayıtsız şartsız millette olduğunu herkes içine sindirmelidir. Millete rağmen siyaset yapma ısrarı, demokraside karar kılmış bir ülkenin daha fazla vaktini almamalıdır" dedi. Erdoğan'ın sözleri, KKTC Cumhurbaşkanı Rauf Denktaş'a "üstü kapalı istifa çağrısı" olarak yorumlandı. 
Başbakan Erdoğan dün Ulusa Sesleniş konuşmasında Kıbrıs ve AB konusunda şu mesajları verdi 
Türkiye'nin bu kronik dış meselesini çözüme kavuşturmak için başlattığımız süreçte milli menfaatleri koruduk. Ama bizi, neredeyse ihanetle suçlamaya yeltenenler oldu. Kafamızı kumdan çıkarmak zorundayız. Türkiye'nin boşa kürek çekecek vakti yoktur. 

'Oyunu iyi değerlendirin' 
Milli menfaatleri korumanın tek yolunun bugüne kadar sadece çözümsüzlük üreten statükoyu korumak olduğunu zannedenler, ortaya çıkan bu millet oyunu iyi değerlendirmelidir. 
Kıbrıs meselesinde asıl mücadele bundan sonra başlayacaktır. Bundan önce yapılmış bütün tartışmaları bir yana bırakarak Türkiye ve KKTC serinkanlı bir duruşu birlikte yakalamalıdır. Uluslararası çevrelerde daha söze başlamadan mahk m edildiğimiz bir davada, bundan böyle moral üstünlüğe ve sempatiye sahip olan taraf biziz. Kıbrıs meselesini bundan böyle koz olarak masaya sürme imk nına sahibi, ancak rehavete kapılmamalıyız. 

'Husumet politikaları' 
Referandum sonrasında, Yunanistan'la ilişkilerimizi geliştirmek ve birçok alanda beraber hareket etmek konusunda her geçen gün gayretimiz artacak. Aynı tavrın Yunan dostlarımız tarafından da açık ve net şekilde gösterildiğini görüyor ve mutlu oluyoruz. İki devlet de, yaşanan bunca tecrübeden sonra husumet politikalarıyla menfaatlerini koruyamayacaklarını anlamışlardır. 
Türkiye'yi AB hedefinden geri çevirmek isteyen marjinal çevrelerin oyununa gelmememiz gerekmektedir. Türkiye'nin demokrasi standardını yükseltmesinin, bu kültüre sahip olmayan ve bize özgü yapısal defolardan beslenen küçük mutlu azınlık için iç açıcı bir gelişme olmadığı bellidir. Aralıkta AB'nin vereceği sınav, Türkiye'ninkinden daha anlamlı olacaktır. 

'AB tek seçenek değil' 
Türkiye olarak AB'nin doğru kararı vereceğine ve müzakereleri en kısa zamanda başlatma iradesi göstereceğine samimiyetle inanıyoruz. AB yeg ne seçenek değildir. Aksi takdirde, Türkiye, temsil ettiği değerlerle geleceğe yürümenin bir başka yolunu mutlaka bulacaktır. AB'nin bir değerler sistemi olarak rüştünü ispat için Türkiye'nin gayretlerini ödüllendirmek dışında bir seçeneği yoktur. Allah yolumuzu açık etsin. 



</TEXT>
</DOC>
