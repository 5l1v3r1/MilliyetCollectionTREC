<DOC>
<DOCNO> 228322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/ekonomi/eko03.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki istihdam artışı son dört yılın zirvesinde 
</HEADLINE>
<TEXT>

   ABD, martta 308 bin istihdamla son dört yılın en yüksek rakamını yakaladı. Ancak Başkan Bush'un iktidara gelmesinden bu yana 1.8 milyon iş kaybı oldu 
   EKONOMİ SERVİSİ 
   
   Amerikan ekonomisinde geçen yılın ikinci yarısından itibaren görülen ekonomik büyüme nihayet istihdam rakamlarına yansıdı. Cuma günü açıklanan mart ayı istihdam verileri beklentilerin üç katına çıkarak aylık bazda 308 bine ulaştı. 
   Bu çıkış 2000 yılı nisan ayından bu yana ABD'de sağlanan en yüksek istihdam rakamı oldu. İstihdamın 230 bini hizmetler sektöründe eğitim, sağlık gibi alanlardan, 78 bini sanayiden sağlandı. İstihdamdaki artışın, Amerikan Merkez Bankası'nın FED faizleri 1958'den bu yana en düşük oran olan yüzde 1'lik seviyeyi geçen haziran ayından beri devam ettirmesi ve Bush yönetiminin uyguladığı vergi indirimlerine bağlanıyor. İstihdamdaki artışın kasımda yapılacak ABD başkanlık seçimlerinde Bush'un elini güçlendireceği yorumları yapılıyor. Ancak Bush'un göreve başlamasından bu yana kaybedilen iş sayısı h l 1.8 milyon seviyesinde bulunuyor. 
   
   Veriler dolara yaradı 
   Mart ayı istihdam verileri cuma günü uluslararası piyasalarda da etkisini gösterdi ve dolar euro karşısında değer kazandı. Euro dolar paritesi 1.2115 seviyesini gördü. Bazı ekonomistler faiz arttırımının beklenenden yakın olabileceğini düşünürken, bazıları da FED'in gelecek aylardaki istihdam verilerini bekleyebileceğini belirtiyorlar. 
   
   Rakamlar güveni artırdı    ABD, Hazine Bakanı John Snow'un geçen yılın ekim ayında belirttiği aylık 200 bin kişilik istihdam yaratma tahminin aksine o tarihten bu yana aylık bazda sadece 115 bin kişilik istihdam rakamına ulaştı. Büyüyen ekonomi istenilen ölçüde iş imk nı yaratamıyordu. Bunun sebebi de artan verimlilik ve Amerikan şirketlerinin denizaşırı ülkelerde daha ucuz işgücü kullanmaları. Fakat mart ayı istihdam verilerinin beklentilerin çok üzerinde çıkması geleceğe yönelik güveni artırmakla beraber, gelecek ay açıklanacak rakamlara bakıp bu performansın kalıcı olup olmadığının test edilmesi gerektiği belirtiliyor. 
   
      
   
   
</TEXT>
</DOC>
