<DOC>
<DOCNO> 245231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun11.html </URL>
<DATE> 2004/06/04/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
CIA'da yaprak dökümü sürüyor... 
</HEADLINE>
<TEXT>

     Amerikan İstihbarat Servisleri'nin CIA üst düzey yöneticilerinden birinin görevden ayrılacağı bildirildi. 
     Kimliğini açıklamayan bir yetkili, Operasyonlar Dairesi Başkan Yardımcısı James Pavitt'in temmuzda emekliye ayrılacağını söyledi. 
     Pavitt'in, özellikle CİA'nın yürüttüğü gizli operasyonlardan sorumlu olduğu kaydedildi. 
     Kimliğini açıklamayan Amerikan yetkilisi, Pavitt'in CIA Başkanı George Tenet'in dün istifa ettiğinin açıklanması üzerine emekliye ayrılmayı kararlaştırdığını söyledi. 
     Tenet, ''şahsi nedenlerle'' dün istifa etmişti. Resmi açıklamanın aksine, CIA'nın Irak'ta uğradığı başarısızlıktan ötürü Tenet'in istifa etmesinin istendiği öne sürülüyor. 
     Bu arada New York Times gazetesi, CIA'nın faaliyetleriyle ilgili olarak Senato tarafından hazırlanan raporun, Tenet'in gitmesinde etkili olduğunu yazdı. 
     Yaklaşık 400 sayfalık raporda, CIA'nın özellikle Irak'taki kitle imha silahları konusunda başarısız olduğu için sert dille eleştirildiğini kaydeden gazete, raporun Tenet'in gidişini hızlandırdığını öne sürdü. 
     Gazete, raporun ay sonuna doğru yayınlanacağını belirtti. 

     
</TEXT>
</DOC>
