<DOC>
<DOCNO> 245440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/dunya/axdun01.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da Bush depremi 
</HEADLINE>
<TEXT>


ASLI KAYABAL Roma 


ABD Başkanı George W. Bush, İtalya ve Fransa'yı kapsayan 3 günlük resmi ziyareti çerçevesinde dün İtalya'nın başkenti Roma'ya gitti. 
Avrupa'nın Nazi işgalinden kurtarılmasının yıldönümü nedeniyle İtalya'da bugün, Fransa'da da yarın düzenlenecek törenlere katılacak olan Bush'un ziyareti için Roma binlerce güvenlik görevlisi tarafından kale gibi korundu. Kentte 150 bini aşkın gösterici Bush'u ve Irak Savaşı'nı protesto ederken, bir grup gösterici de Vittorio Meydanı'nda İtalya Savunma Bakanlığı'na işaret fişeği fırlattı. 
Bush, dün sabah saatlerinde İtalyan Cumhurbaşkanı Carlo Azeglio Ciampi'yle bir araya geldi. Daha sonra Vatikan'da Papa II. Jean Paul ile görüşen Bush, Papa'ya "Başkanlık Onur Madalyası" verdi. Halsizliğiyle dikkat çeken Papa II. Jean Paul de, ABD Başkanı George W. Bush'tan Irak'ta egemenliğin hızla devrini istedi. Papa, Filistinliler ile İsrail arasında görüşmelerin yeniden başlamasıyla kutsal topraklarda da barış için aynı umudun doğması temennisinde bulundu. 


</TEXT>
</DOC>
