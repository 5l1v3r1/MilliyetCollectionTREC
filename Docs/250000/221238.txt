<DOC>
<DOCNO> 221238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/soneko11.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci el otomobil piyasasında hava baharla ısındı 
</HEADLINE>
<TEXT>

     Özel Tüketim Vergisi ÖTV indirimi nedeniyle müşterisini sıfır otomobillere kaptıran kullanılmış otomobillerin satışı, havaların ısınmasıyla birlikte hareketlendi. 
     Bursa Oto-Koop Başkanı Rasim Hazar, ÖTV indiriminin yürürlüğe girmesinin ardından, ikinci el otomobil piyasasının durgunluğa girdiğini, yeni yıl ile birlikte indirim miktarının 4 milyar 750 milyar liraya çıkmasının tabloyu daha da ağırlaştırdığını söyledi. 
     Hazar, son dönemde yaşanan ağır kış koşullarının da bu sürecin devamını sağladığını ifade ederken, şunları kaydetti 
     ''Havaların ısınmasıyla birlikte, belli ölçüde hareketlilik başladı. Ama, daha çok, 10 milyarın altındaki otomobillere talep arttı. Müşteri, modeli yüksek otomobil yerine, yine sıfır otomobili tercih ediyor. Çünkü, ikinci el fiyatına sıfır otomobil satılıyor. Daha çok kuş serisi olarak bilinen Doğan, Şahin, Kartal ile Broadway ve Spring otomobiller alıcı buluyor.'' Hazar, Oto-Koop'ta 265 işyeri bulunduğunu, yaşanan durgunluk nedeniyle kapanan 4 işyerinin yeniden açıldığını belirterek, fiyatların artmadığını, hatta bazı modellerde indirim olduğunu dile getirdi. 
     Bursa Oto-Koop'ta bazı modellerde ikinci el otomobil fiyatları ise şöyle 
     

Marka Model En düşük En yüksek Broadway 1998 9.000.000 9.500.000 Doğan SLX 1999 10.000.000 11.000.000 Şahin 1999 9.000.000 9.500.000 Fiat Brava AC 2000 15.000.000 16.000.000 Megane 1.6 RTA 2000 15.000.000 16.000.000 Clio 1.4 HB 2001 14.500.000 15.000.000 Clio 1.6 HB 2001 14.500.000 15.500.000 Hyundai GLS 1.5 2000 14.000.000 15.000.000 Peugeot 206 2000 16.000.000 17.000.000 Opel Astra 1.6 CD 2000 22.000.000 23.000.000 Ford Focus Ambiente GP 2000 18.000.000 19.000.000 Ford Focus Ghia 2000 21.000.000 22.000.000 Volkswagen Polo 1.6 2000 18.000.000 19.000.000 Volkswagen Bora 1.6 2000 23.000.000 24.000.000 Volkswagen Passat 1.8 TDI 2000 25.000.000 26.000.000 Suzuki Jeep 1.6 Vitara 2000 26.000.000 27.000.000 Honda Jeep 2000 2000 30.000.000 32.000.000      

     
</TEXT>
</DOC>
