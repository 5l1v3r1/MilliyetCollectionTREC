<DOC>
<DOCNO> 209839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/yazar/guclu.html </URL>
<DATE> 2004/01/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK kazanı kaynıyor 2 
</HEADLINE>
<TEXT>

   
   YÖK ile Üniversitelerarası Kurul'un ortak toplantısı, dün, İstanbul'da gerçekleşti. YÖK Başkanı Teziç, hazırladığı tasarı nedeni ile eleştiri bombardımanına uğrayınca, tasarının kendisinin değil, yaptığı görüşmelerden ortaya çıkan beklentilerin bir yansıması olduğunu dile getirdi. 
   İşte yöneltilen eleştirilerden bazı satır başları 
   Tasarıda mantık bütünlüğü bulunmuyor. YÖK başkanı kendi yetkisini korurken, rektörlerin yetkisini kurullara devrediyor.Tek tip üniversite modelinde ısrar ediliyor.Torba bütçe uygulaması pas geçilmiş.Değişimli rektörlük önerisi yanlış.Bu haliyle hükümete sunulması, tartışmaları da beraberinde getirir.Anayasa değişmeden köklü değişim mümkün değil. Ama bu iktidar döneminde yapılacak bir Anayasa değişikliği, başka sorunları beraberinde getirir.YÖK yasası değişecekse tümden değişmeli. Kırk yamalı bohçaya yeni yamalar yapıştırmak sorunları çözmez, günü kurtarır... 
   Bu satırları yazdığımız saatlerde YÖK ÜAK toplantısı hala devam ediyordu. Ayrıntıları yarın çok daha net görebileceğiz. Gelinen son nokta, YÖK ile ÜAK arasında ortak bir komisyonun kurulması ve çalışmalara devam edilmesi yönünde. 
   Kurulacak bu komisyonun yaptığı çalışmaların da tıpkı ÜAK Alt Komisyonu'nun yaptığı çalışmalar gibi ortada kalmaması için MEB'den de temsilcilerin bulunmasında yarar var. Gerçi hazırlanacak taslak, TBMM'de sil baştan yeniden ele alınacak ama yine de ortak bir görüş oluşturmaları her açıdan önemli. Yoksa bölünmüşlük yarışında sol partileri de geride bırakabilirler... 
   
   Okulda cep yasaklansın 
   Her şeyin suyunu çıkartmakta üstümüze yok. Teknoloji konusunda da öyle. Bilgisayar, internet, görüntülü cep telefonu derken şimdi bir de görünmez kalemler çıktı. Teknoloji ürünleri, yararlı amaçlar için kullanılmaları halinde elbette müthiş kazanımlar sağlıyor. Ama ya aksi durumlarda İşte onu da bu konuda başı iyice ağrıyan bir öğretmenimizden dinleyelim 
   "İstanbul'da sınavla öğrenci alan bir devlet lisesinde öğretmenim. Okullarda cep telefonlarının kullanımı ile ilgili bazı sınırlamalar olması gerektiğine inanıyorum. Çünkü artık kameralı telefonlar var. Disiplin yönetmeliğinde bununla ilgili bir madde olmadığı için almak istediğinizde de sorun oluyor. Kopya çekiyorlar. Kendi kız arkadaşlarının uygunsuz fotoğrafları gibi sürekli yerli yersiz fotoğraf çekimi yapıyorlar. MEB'ye mail attım ama hiçbir şekilde yanıt veren olmadı. Geçen hafta hiç ummadığım bir grubu görünmez kalemle kopya çekerken yakaladım. Hayal kırıklığına uğradım. 9 milyon liraya her yerde satılan bu kalemler, kopyadan başka ne işe yarıyor, bilemiyorum. Geçen hafta, gazetelerde, yurtdışında birçok büyük firmada görüntülü cep telefonlarının yasaklandığı yazıyordu. Niçin okullarda da yasaklanmasın ki .." 
   Cep telefonlarını öğrenciler için hepten yasaklamak elbette düşünülemez. Ama hiç olmaz ise ders saatleri içerisinde kullanımlarına kesin sınırlama getirilemez mi Hele hele görünmeyen kalemler tam anlamı ile bir kopya harikası Onların da öğrencileri daha fazla kopyaya özendirmeleri önlenemez mi .. 
   Özetin özeti YÖK'te istikrara, okullarda ise sıkıcı da olsa biraz disipline ihtiyaç var gibi. Umarım geç kalınmaz. 
   
      
   
</TEXT>
</DOC>
