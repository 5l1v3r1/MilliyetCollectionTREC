<DOC>
<DOCNO> 213473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/yazar/pulur.html </URL>
<DATE> 2004/02/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
TRT bunu nasıl yapar 
</HEADLINE>
<TEXT>

   
   YILMAZ Erdoğan, TRT'ye sitem etmiş... Vah vah, neden acaba 
   TRT, medyamızın "Veliaht Prens"ine ne yapmış, hürmette nasıl kusur eylemiş ki, onun sitemlerine maruz kalmış 
   Yılmaz Erdoğan, son filmi "Vizontele Tuuba" için TRT arşivinden yararlanmış, ama bunun için de "yüklü bir bedel" ödemiş... 
   
   NE demek, Yılmaz Erdoğan gibi birinden para almak 
   TRT'nin bütün arşivini "Emrin başım gözüm üstüne" deyip açacaksın... 
   Gazeteler böyle yapmıyor mu, özel televizyonlar böyle yapmıyor mu, günlerce, danışıklı magazin kavgalarını sütun sütun vermiyorlar mı, hatta bunları, en ciddi kalemlere, sanat ve kültür köşelerine bile yutturmuyorlar mı 
   Hem de nasıl. 
   O halde TRT'ye ne oluyor 
   
   DEVLETİN görevi, bazı kişileri zengin etmek değil midir 
   Ne demeye, arşivden yararlanan Yılmaz Erdoğan'a fatura çıkarıyorlar 
   Yılmaz Erdoğan "kızgın" olmasın da kim olsun 
   "Açıkçası bizden böyle bir maddi karşılık bekledikleri için TRT yetkililerine kırgınım " diyor. Hürriyet 3 Şubat 2004 
   Filmleri seyirci ve hasılat rekoru kıran Yılmaz Erdoğan'dan para istenir mi 
   Yılmaz Erdoğan, hiç onlardan, TRT'cilerden para istiyor mu 
   Gidin "Vizontele" filminin oynadığı sinemalardan birine, ya da Yılmaz Erdoğan'ın sahiplerinden olduğu Beşiktaş Kültür Merkezi'ne, bilet filan almanıza hiç gerek yok, "Ben TRT'denim" deyin, size en muteber yeri verirler... 
   Haydi bir denesenize 
   
   TRT'den laf açılmışken, yeni Genel Müdür Şenol Demiröz'ün halini bir düşünün, kim bilir kimler, bir post kapmak için sıradalar Kimi açıktan açığa "İyi adamdır, severim" diyerek program peşinde, kimileri bağlı oldukları örgütün, teşkilatın, tarikatın, cemaatin kartları elinde, politikacıları, sivil toplum kuruluşlarını da sırada bilin... 
   Eee tabii onu oraya getiren siyasi iktidarın da, siyasi iradenin de istekleri olacak... 
   Bir de eski dönemden kalanlar, gidene paşam, gelene ağam deyip "Haza bir beyefendi" diye hulus çakanlar. 
   
   SAYIN Genel Müdür'e bir kitap öneririz, 128 sayfalık bir kitap. Aydın Olgun'un "TRT'de On Bin Gün"ün anıları... 
   Aydın Ongun TRT'ye 1967'de girmiş, çeşitli görevlerde bulunduktan sonra 1995'te emekli olmuş. En önemli ve onu tanıtan görevi TRT Denetleme Kurulu Başkanlığı... 
   12 TRT genel müdürü "eskiten" deyim bize aittir Aydın Ongun'un anıları herhalde bir anlam ifade eder. 
   Doğrusuyla, yanlışıyla, eksiğiyle, fazlasıyla... 
   Mesela Sayın Şenol Demiröz'ün adının karıştığı "Çanakkale" filmi vardır, bunun hikayesini, bir de Aydın Ongun'dan dinleyin. 
   
   - 
   DİPNOTU Konya'daki faciayla ilgili niçin yazı yazmadığımızı soranlara 
   Daha önce, aynı şekilde çöken Diyarbakır'daki "Hicret" Apartmanı, Ceyhan'daki apartmanlar, Körfez depreminde çökenler için yazdık da ne oldu 
   
      
   
</TEXT>
</DOC>
