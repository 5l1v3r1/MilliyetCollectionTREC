<DOC>
<DOCNO> 233345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/siyaset/siy08.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Darbe teklifi gündemde yok' 
</HEADLINE>
<TEXT>

   Başbakan Erdoğan, "Türkiye'nin gündeminde TSK İç Hizmet Yasası'nda değişiklik yapmak diye bir konu bulunmuyor. Bu tür dedikoduları bırakalım" dedi 
      
   Başbakan Recep Tayyip Erdoğan, Ordu'nun muhtıra vermesine ve darbe yapmasına yasal dayanak oluşturan TSK İç Hizmet Yasası'nda değişiklik yapılmasının Türkiye'nin gündeminde bulunmadığını belirterek, "Bırakın bu tür dedikodularla uğraşmayı, bu tür dedikodular bize yakışmaz" dedi. Erdoğan, "Güneydoğu Avrupa Ülkeleri İşbirliği Süreci Devlet ya da Hükümet Başkanları 7. Zirvesi"ne katılmak üzere Saraybosna'ya hareketinden önce, Adapazarı'nda soruları yanıtladı. 
   CHP lideri Deniz Baykal'ın "TSK İç Hizmet Yasası'nın 35. maddesinin değiştirilmesi yönündeki açıklaması" anımsatılarak, bu konuda çalışma yapılıp yapılmayacağı sorusuna Erdoğan, "Türkiye'nin gündeminde böyle bir konu yok" diye yanıt verdi. 
   Demokrasiye inanan, cumhuriyete inanan insanların gündeminde böyle bir şeyin olamayacağını ifade eden Erdoğan, şöyle konuştu "Tek gündeminiz olsun. Biz, Türkiye Cumhuriyeti'ni muasır medeniyetler seviyesinin üstüne nasıl çıkaracağız Özgür, bağımsız bir şekilde dünyada yarışan ülkeler arasına nasıl sokacağız " 
   
   AKP'li Torun'dan teklif 
   Bu arada AKP'li Cavit Torun, Anayasa'ya Meclis'in "hiçbir şekilde" kapatılamayacağına ilişkin değiştirilemeyecek bir madde eklenmesini öngeren teklif hazırladı. Teklifin yasalaşabilmesi için önce en az 184 vekilin imzalaması ve Genel Kurul'da da en az 330 oyla kabul edilmesi gerekiyor. 
   
   
   
</TEXT>
</DOC>
