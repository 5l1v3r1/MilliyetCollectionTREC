<DOC>
<DOCNO> 201919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/siyaset/siy05.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Divan'a hazırlanıyorum 
</HEADLINE>
<TEXT>

      HAKAN ŞANLITÜRK Ankara 

   
   AKP ve CHP'nin soruşturma önergelerinin geçen salı TBMM'de görüşülerek kabul edilmesinin ardından hakkında soruşturma komisyonu kurulmasına karar verilen eski Başbakan ve ANAP Genel Başkanı Mesut Yılmaz "Yargıdan korkmuyorum. Yargıya güveniyorum. Yüce Divan'a hazırlanıyorum" dedi. 
   Yılmaz'ın Başbakan olduğu ANASOL - D koalisyon hükümetinin bozulmasına yol açan Türkbank ihalesiyle ilgili tartışmalar 1998 sonbaharından bu yana devam ediyordu. DSP - MHP - ANAP koalisyon hükümeti döneminde de Türkbank ihalesi nedeniyle hakkında soruşturma komisyonu kurulan Yılmaz'ın Yüce Divan'a gitmesine gerek görülmedi. AKP'nin işbaşına gelmesinden sonra bu konuda önce araştırma komisyonu kuruldu. Bilgisine başvurulan Yılmaz, komisyon toplantısına gelerek açıklamalarda bulundu. AKP bu sürecin ardından Yılmaz hakkında soruşturma komisyonu kurulmasına karar verdi. 
   
   
   
   
</TEXT>
</DOC>
