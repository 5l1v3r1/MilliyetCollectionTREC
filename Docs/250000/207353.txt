<DOC>
<DOCNO> 207353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur09.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye çözülecek Kar gidiyor, hava sıcaklığı artıyor... 
</HEADLINE>
<TEXT>

     Balkanlar'dan gelerek Türkiye'yi "donduran" soğuk ve yağışlı hava, pazar gününden itibaren yurdu tamamen terkediyor. Hava sıcaklığı hafta sonu batı kesimlerden başlayarak artacak. 
     Meteoroloji'den alınan bilgiye göre, bugün akşama kadar Marmara'nın doğusu, Karadeniz'in tamamı, Doğu Anadolu ile Güneydoğu Anadolu kar ve karlakarışık yağmur yağışlı, diğer bölgelerimiz parçalı bulutlu ve açık olacak. Hava sıcaklığı, Batı bölgelerimizde biraz artacak, dier yerlerde azalmaya devam edecek. 
     Önümüzdeki 3 gün hava durumu şöyle olacak 
     
     Cuma 

     Doğu Karadeniz ile Doğu Anadolu'nun doğusu kar yağışlı bir gün geçirirken, diğer tüm bölgeler parçalı bulutlu ve açık olacak. İç bölgelerde etkili sis bekleniyor. 
     
     Cumartesi 

     Güney Ege kıyıları ve Antalya çevresi yağmur alırken, diğer bütün bölgeler parçalı bulutlu ve açık bir gün geçirecek. Hava sıcaklıkları batıdan başlayarak artacak. Marmara ve iç bölgelerde sis yine etkili. 
     
     Pazar 

     Yağmur sadece Cumartesi günü gibi Güney Ege kıyıları ve Antalya çevresinde etkili olurken, yurdun tamamında gökyüzü parçalı bulutlu ve açık. Marmara, Güneydoğu Anadolu ve iç bölgelerde yine sis görülecek. 
     
</TEXT>
</DOC>
