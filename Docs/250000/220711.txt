<DOC>
<DOCNO> 220711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun40.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakerlerde kritik bir sürece girildi... De Soto'nun 4 başlığı... 
</HEADLINE>
<TEXT>

     Kıbrıs sorununa Annan planı temelinde 1 Mayıs'a kadar çözüm bulunması amacıyla 19 Şubat'ta başlatılan müzakerelerde bu haftadan itibaren kritik bir sürece girildi. 
     KKTC Cumhurbaşkanı Rauf Denktaş ve Rum yönetimi lideri Tasos Papadopulos başkanlığındaki Türk ve Rum heyetleri, müzakereler çerçevesinde bugün 11. kez biraraya geldi. Görüşmede ağırlıklı olarak güvenlik konusu üzerinde duruldu. 
     Taraflar, Annan planında yapılmasını istediği değişiklikle ilgili önerilerini yarın son kez müzakere masasına koyacak. Türk tarafı, konunun esasını kapsayan ve birkaç sayfadan oluşan tüm değişiklik önerilerini sürecin başlangıcında sundu. Rumların sunduğu değişiklik önerileri de 110 sayfayı buluyor. Rum tarafı, Türk tarafının sunduğu tüm değişiklik önerilerini reddetti. 
     Taraflar müzakereye 22 Mart'a kadar devam edecek ve ondan sonra sürece, Türkiye ve Yunanistan da dahil olacak. 
     Tarafların herhangi bir ilerleme elde edip etmeyeceği veya olayların ya 4'lü konferansa ya da BM Genel Sekreteri'nin hakemlik rolüne bırakılıp bırakılmayacağı bu haftadan sonra belli olacak. 
     BM Genel Sekreteri'nin Kıbrıs Özel Temsilcisi Alvaro De Soto'nun 5 Mart Cuma günü yapılan görüşmede tarafla sunduğu 4 başlıktan oluşan konular üzerindeki görüşmelerin Çarşamba'ya kadar tamamlanması, 11 Mart Perşembe'den itibaren de al-ver sürecine girilmesi bekleniyor. 
     
     DE SOTO'NUN SUNDUĞU 4 BAŞLIK 
     Rum Alithia gazetesinin haberine göre, de Soto'nun 4 başlıktan oluşan belgesi şunlardan oluşuyor 
     
</TEXT>
</DOC>
