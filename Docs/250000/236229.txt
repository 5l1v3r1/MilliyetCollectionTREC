<DOC>
<DOCNO> 236229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonsiy27.html </URL>
<DATE> 2004/04/30/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Recai Kutan'dan "Kutlu Doğum Haftası" ve "İşçi Bayramı" mesajı 
</HEADLINE>
<TEXT>

     Saadet Partisi Genel Başkan Vekili Recai Kutan, Kutlu Doğum Haftası ve 1 Mayıs İşçi Bayramı nedeniyle mesaj yayınladı. 
     Kutan, mesajında Türkiye'deki ve dünyadaki bütün Müslüman aleminin Mevlit kandillerini kutladığını belirterek, Kutlu Doğum Haftası'nın Türkiye çapında etkin programlarla değerlendirilerek, manevi tahribata hedef olan Türk gençlerinin aydınlatılacağına inandığını söyledi. 
     Recai Kutan, 1 Mayıs İşçi Bayramı'nın 1889'dan beri Avrupa'da, şimdi bütün dünyada ve Türkiye'de kutlandığını hatırlattı. 
     Türkiye'nin en büyük sorununun işsizlik olduğunu kaydeden Kutan, hükümetin iş başına gelmesinden 2 yıl geçmesine rağmen hala işsizlik sorununu çözemediğini bildirdi. 
     Kutan, işsizlik sorununun, ülke gerçekleriyle uyumlu milli politikalarla çözülebileceğine inandığını belirterek, bütün çalışanların ve emekçilerin bayramını kutladı. 
     
</TEXT>
</DOC>
