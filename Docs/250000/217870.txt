<DOC>
<DOCNO> 217870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/siyaset/siy06.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hataların bedelini ödüyoruz' 
</HEADLINE>
<TEXT>

   AKP'nin İstanbul Büyükşehir Belediye Başkan Adayı Kadir Topbaş, "Geçmişte hatalar yaptık. Bedelini ağır ödüyoruz" diye konuştu 
      PINAR AKTAŞ İstanbul 

   
   AKP İstanbul Büyükşehir Belediye Başkan Adayı Mimar Dr. Kadir Topbaş, seçildiği takdirde Recep Tayyip Erdoğan döneminde konan içki yasağıyla ilgili bir orta yol bulacaklarını söyledi. Topbaş, "Biz geçmişte hatalar yaptık. Şimdi onların faturasını ağır ödüyoruz" dedi. Taksim Meydanı'na bakan yeni Seçim Koordinasyon Merkezi'nde konuştuğumuz Topbaş, Kadir Gecesi dünyaya gelmiş. Bu nedenle adı "Kadir" olmuş. Nüfus k ğıdında doğum tarihi 8 Ocak 1945 olarak görülüyor. Yani Terazi burcu. 5 vakit namaz kılıyor ancak bu aralar yoğun olduğu için vakit namazlarını birleştiriyor. Topbaş, 3 kez de hacca gitmiş. Topbaş'ın sorularımıza verdiği yanıtlar şöyle 
   
   Beyoğlu'nda hep orta yolu bulduğunuz söylenir. İstanbul'da da bulabilecek misiniz 
   Beyoğlu'nda benim dönemim kadar konsensüsün olduğu dönem geçmedi. Bu kenti bildiğim konusunda da mütevazılık yapmayacağım. Uzlaşmacı biriyim. 68 kuşağıyım. Sağ kesimdeydim. Ama solcu arkadaşlarım da vardı. 
   
   Mehmet Müezzinoğlu, "İl Başkanlığı, Belediye Başkanlığı'ndan daha güçlüdür" görüşünde... 
   Hangi maksatla söylediğini bilmiyorum. Bunları kuvvetler ayrılığı gibi görüyorum. Herkes kendi görev alanlarındaki vazifesini yapmakla yükümlü. Açık kalplilikle söyleyeyim Müezzinoğlu, AKP için İstanbul'da bir şanstır. 
   
   Tayyip Bey'in başkanlığı döneminde köşklere içki yasağı getirildi. Kaldıracak mısınız 
   Gülüyor Biz geçmişte toplum olarak hatalar yaptık. Bunların faturalarını şimdi ağır ödüyoruz. Bu da şuydu Mek nlarımızı ayrıştırdık. Bu nedenle toplumda gerginlikler ortaya çıktı. Bunlara takılıp mesele olarak ortaya çıkarmanın hiçbir yararı olmadığını gördük. Bu dönemler geride kaldı diye düşünüyorum. 
   
   Net bir şey söylersek... 
   Herkes kendisinden biraz fedak rlık yapmalı. Ben kalkıp "İçkili masada oturmam" dersem beni o masaya oturtmazlar. Ama ben oturuyorum. 
   
   Bu anlattıklarınızdan içki yasağının kaldırılmayacağını anlıyorum. 
   Alkollü mek nları tercih etmeyenler alkollü mek nlarda düğün dernek yapıyor. Yani "Ben illa burada içmeliyim, niye bana alkol vermiyorsunuz " değil, "Alkolsüz olmalı" da değil. Bir orta yol bulmak lazım. 
   
   Sloganınız hazır mı 
   "Hayatım İstanbul". Ankara'ya davet edildiğimiz gün eşim Özleyiş Hanım'ın doğum günüydü. Emine Hanım'ın da aynı günmüş. Telefonda konuşurken "Bundan sonraki hayatım İstanbul. Sen de İstanbul'da bulunuyorsun zaten" dedim. Böyle bir espri geçti aramızda. Buradan çıktı. 
   
   
   
</TEXT>
</DOC>
