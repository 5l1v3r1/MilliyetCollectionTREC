<DOC>
<DOCNO> 235957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo41.html </URL>
<DATE> 2004/04/29/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Trabzonsporlu Tolga'nın sevinci... 
</HEADLINE>
<TEXT>

     Trabzonspor'a devre arasında transfer olan ve bordo-mavili takım forması altında başarılı bir futbol ortaya koyan savunma oyuncusu Tolga Seyhan, dün Belçika karşısında attığı golle büyük sevinç yaşadı. 
     Tolga Seyhan, A.A muhabirine yaptığı açıklamada, futbol yaşamında 3. kez milli formayı giydiğini belirterek, ''Böylesine bir maçta gol attığım ve galip galip geldiğimiz için mutluyum'' dedi. 
     Milli takımın gelecek için başarılı sonuçlar alacağına inandığını ifade eden Tolga, ''Dün Belçika karşısında Gökdeniz ve benim gol atmam Gaziantepspor maçı öncesi hem bizim hem de takım için moral oldu'' diye konuştu. 
     Ligin ikinci yarısında teknik direktör Ziya Doğan ile birlikte yükselişe geçtiklerini ifade eden Tolga, şöyle devam etti 
     ''Ligin sonuna kadar şampiyonluk mücadelesi vereceğiz. Önümüzde 3 hafta var. Fenerbahçe'nin Denizlispor gibi çok önemli bir deplasmanı var. Puan kaybedebileceğini düşünüyoruz. Bizim de önümüzde zor maçlar var. 3 maçı alarak Fenerbahçe'nin puan kaybını bekleyeceğiz.'' Trabzonspor'un Avrupa Şampiyonlar Ligi'ne katılmasının bir başarı olduğunu ifade eden Tolga, ''Ancak her futbolcu gibi ben de takımımda şampiyonluk yaşamak istiyorum. İnşallah sezon sonunda şampiyonluğa ulaşırız'' diye konuştu. 
     
</TEXT>
</DOC>
