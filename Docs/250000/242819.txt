<DOC>
<DOCNO> 242819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/guncel/gun02.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah uyanıyor 
</HEADLINE>
<TEXT>


Özellikle Güneydoğu'da yeniden hareketlenen Hizbullah, Topluma Kazandırma Yasası'ndan yararlanan örgüt üyelerinin peşine düştü 

TOLGA ŞARDAN Ankara 

Yurt genelindeki operasyonlarla ağır darbeler alan terör örgütü Hizbullah'ın "yeniden toparlanma" sürecine girdiği olduğu belirlendi. 
Emniyet istihbaratının şubat raporunda örgütün faaliyetlerine yer verildi. Rapora göre, örgüt lideri Hüseyin Velioğlu'nun öldürüldüğü İstanbul Beykoz'da 17 Ocak 2000'de yapılan operasyonun ardından üç lideri ve yönetim kadroları etkisiz hale getirilen Hizbullah, özellikle Güneydoğu'da yeniden hareketlenmeye başladı. 
Cezaevindeki örgüt yöneticilerinden Mehmet Beşir Varol'un, 2003'ten itibaren, "şiddet eylemlerinden uzak kalınması ve toparlanma için uygun zemin oluşturulması" talimatı verdiği belirtilen raporda, Varol'la yine cezaevinde olan Edip Gümüş'ün görüş ayrılığı yaşadığı kaydedildi. Hizbullah'ın, örgütsel bilinci sağlamak için Gümüş, Sait Varol, Mehmet Sudan, Cemal Tutar ve Hacı Bayancık'ın kendi el yazılarıyla hazırladığı savunmalarını cezaevinden çıkararak örgüt üyelerine dağıtılmasını sağladığı da belirtildi. 

Piknik yapıyorlar 
Polisin saptamalarına göre, Hizbullah'ın uyanma sürecindeki faaliyetleri şöyle 
Birlik ve beraberliğin yeniden sağlanması için piknikler gerçekleştiriliyor. Cami faaliyetleri askıya alınmasına karşın, evlerdeki dersler sürüyor. Lokal cami yapılanmaları oluşturulmaya, yine camilerden evlere eleman sağlanmaya çalışılıyor.Deşifre olmamış örgüt mensuplarının, faaliyetlerde ön plana çıkarılması hedefleniyor.Yeni elemanlar sağlanması amacıyla tebliğ faaliyetlerine ağırlık veriliyor.Örgütle bağlantısını kesmiş olanlar ve Topluma Kazandırma Yasası'ndan yararlanarak cezaevinden çıkanlar yeniden Hizbullah'a kazandırılmak isteniyor.Örgütiçi haberleşmenin yaşama geçirilmesi çalışmaları sürüyor. Daha önce uygulanan yazılı haberleşme ve kurye kullanma yöntemleri yeniden gündemde. Bu nedenle pelur k ğıt ile yazılı dokümanlar kullanılmaya başlandı. 

</TEXT>
</DOC>
