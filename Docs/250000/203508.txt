<DOC>
<DOCNO> 203508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sondun08.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mofaz İran'a saldırabiliriz 
</HEADLINE>
<TEXT>

     İsrail Savunma Bakanı Şaul Mofaz, ''gerekirse İran'daki nükleer tesislere saldırabileceklerini'' söyledi. 
     Haaretz gazetesinin haberine göre Mofaz, İsrail radyosuna yaptığı açıklamada, ''böyle bir saldırı düzenlenmesi halinde, İranlı sivillere zarar gelmemesi için tüm önlemlerin alınacağını'' belirtti. 
     Mofaz, İsrail'in İran'a karşı düşmanca duygular beslemediğini, ancak bu ülkenin saldırması halinde toprak bütünlüğünü korumaya hazır olduğunu kaydetti. 
     Şaul Mofaz, Washington'a geçen ay yaptığı ziyarette, İran'ın nükleer tehdit oluşturduğunu söylemişti. 
     İran, Nükleer Silahların Yayılmasını Önleme Anlaşması'nın NPT izinsiz ve sıkı denetimlere izin veren ek protokolünü 3 gün önce imzalamıştı. 
     
</TEXT>
</DOC>
