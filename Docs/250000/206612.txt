<DOC>
<DOCNO> 206612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo25.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor buruk toplandı 
</HEADLINE>
<TEXT>

     Maddi yönden zor günler geçiren Adanaspor'da, futbolcular ikinci yarı hazırlıkları için kente geldi. 
     İznin sona ermesinin ardından Adana'ya gelen turuncu-beyazlı futbolcuların, kulüpteki belirsizlik nedeniyle moralsiz oldukları öğrenildi. İkinci yarı hazırlıkları için futbolcuların yarından itibaren teknik direktör Yılmaz Vural'ın nezaretinde antrenmanlara başlayacağı belirtildi. 
     Yılmaz Vural, ikinci yarı hazırlıkları için bekleyişlerinin sürdürdüğünü belirterek, ''Ankara'da temaslarda bulunan ve bu akşam kente gelecek olan başkanımızla biraraya geleceğiz. Yapacağımız görüşme sonrası her şey belirlenecek'' dedi. 
     Kulüp başkanı Çağdaş Ergin'in, ekonomik sorunların çözümü için İstanbulspor Kulübü Başkanı Adnan Sezgin ile Ankara'da Devlet Bakanı ve Başbakan Yardımcısı Mehmet Ali Şahin ile görüştükleri ve Adana'ya geldiğinde kulübün içinde bulunduğu durumla ilgili açıklama yapacağı bildirildi. 
     
</TEXT>
</DOC>
