<DOC>
<DOCNO> 232315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonsiy04.html </URL>
<DATE> 2004/04/17/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
DYP'den Erdoğan'a Kıbrıs eleştirisi... 
</HEADLINE>
<TEXT>

     DYP Başkanlık Divanı, Kıbrıs sorununda Denktaş'a destek çıkarken, "nezaket göstermeyip Ankara'ya gelmeyerek tatil beldesinde beş yıldızlı otel konforunda yaşayanları" eleştiren bir bildiri yayımladı. 
     DYP Başkanlık Divanı toplantısı sonrasında Kıbrıs konusunda ortaya çıkan son gelişmeler ve hükümetin tutumunun değerlendirildiği bir açıklama yapıldı. 
     Denktaş'ın Meclis'teki konuşmasında gerçekleri duraksamaya meydan vermeden açıkladığı belirtilen açıklamada, ortaya çıkarılan "uzlaşmazlık metininin" uluslararası hukukta görülmedik biçimde referamduma sunulmasına çok kısa bir süre kaldığı kaydedildi. 1960 Antlaşmalırını ortadan kaldırarak Kıbrıs'ı dolaylı ENOSİS'in eşiğine getiren bu uzlaşmazlık metninini hazırlayanları halkın çok iyi tanıması istenen açıklama şöyle 
     "Yapay nedenlerle Yüce Meclise gelerek kendisini dinleme nezaketini dahi göstermeyenler, bugün bir tatil beldemizdeki beş yıldızlı otel konforuna kendini kaptırmış vaziyette, Meclis kürsüsünden millete seslenenleri arzuhalci kendini de yönetici olarak ilan edip küçümseyebilme cesaretini bulmaktadır. Bir yandan, sayfalar dolusu pahalı ilanlarla halkımızı ve kıbrıs türk halkını yönlendirmeye çalışan menfaat çevrelerine diğeryandan üçüncü ülkelere hoş görünme gayreti içinde olan kişilerin, ulusal davamıza verdikleri büyük zararı gözardı ederek, türkiye'nin ve türklüğün şeref ve haysiyetini korumak peşinde yüce milletimize sığınanları aşağılayıcı sözlerini şiddet ve nefretle kınıyoruz." 
     
</TEXT>
</DOC>
