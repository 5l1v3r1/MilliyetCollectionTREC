<DOC>
<DOCNO> 226324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun34.html </URL>
<DATE> 2004/03/28/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Şaron'un başı rüşvetle dertte, savcı resmen suçladı 
</HEADLINE>
<TEXT>

     İsrail Başbakanı Ariel Şaron hakkında rüşvet suçundan dava açılması istendi. 
     İsrail ordu radyosunun haberine göre, Şaron'un rüşvet aldığı iddialarını soruşturan savcı Edna Arbel, bugün, Başsavcı Menahem Mazuz'dan, Başbakan hakkında bir işadamından rüşvet almaktan dava açılmasını resmen istedi. 
     Başsavcı Mazuz'un bir ay içinde karar vermesi gerekiyor. 
     Şaron'un hakkında rüşvet davası açılması durumunda Başbakanlıktan istifa etmek zorunda kalabileceği belirtiliyor. 
     Muhalefetteki İşçi Partisi'nin önde gelen milletvekillerinden Ofir Pines-Paz, başsavcının, soruşturma savcısının görüşünü gözardı edemeyeceğini belirterek, ''Başbakan, başsavcı kararını verene kadar görevden çekilmeli'' dedi. 
     Muhalefetteki Yahad partisinin lideri Yossi Beilin de Şaron'un istifasını istedi. 
     
</TEXT>
</DOC>
