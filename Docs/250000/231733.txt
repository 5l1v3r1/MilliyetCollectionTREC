<DOC>
<DOCNO> 231733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo14.html </URL>
<DATE> 2004/04/15/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
A. Sebatspor Bursaspor maçında rakibimizden daha rahat olacağız 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, Bursaspor maçında rakiplerine oranla daha rahat olacaklarını söyledi. 
     Veli Sezgin, A.A muhabirine yaptığı açıklamada, ligde Bursaspor ile aralarında 5 puanlık farkın bulunduğunu dile getirerek, ''Beraberlik bize yarayacak bir sonuç olur. Bursaspor'un kazanmaya daha fazla ihtiyacı var. Biz, rakibimize oranla daha rahat olacağız'' dedi. 
     Bursaspor'un zorlu karşılaşmada daha fazla risk alacağını düşündüğünü ifade eden Sezgin, ''Biz kontrollü olacağız. Rakibimizi maç öncesi en iyi biçimde konuk edip, maçtan galibiyetle ayrılarak öyle göndereceğiz'' diye konuştu. 
     Bu sezonun en önemli maçına çıkacaklarını vurgulayan Sezgin, şöyle konuştu 
     ''Bursaspor'u yenerek bu işi büyük ölçüde bitirmek ve rahatlamak istiyoruz. Sahamızda oynamanın avantajını iyi kullanarak Bursaspor maçından 3 puanla ayrılacağımıza inanıyoruz. Taraftarlarımız bu karşılaşmada daha çoşkulu biçimde yanımızda olacaklardır.'' Gelecek sezonun hesaplarını yaptıklarını ve iç transferde 10 futbolcuyla sözleşme imzaladıklarını dile getiren Sezgin, ''İç transferde bir sorunumuz yok. Bizim istediğimiz her futbolcu kalacak'' diye konuştu. 
     
</TEXT>
</DOC>
