<DOC>
<DOCNO> 230297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/guncel/agun.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Reyting almak uğruna kadınlar aşağılanıyor 
</HEADLINE>
<TEXT>

   Türkiye'yi ekranlara kilitleyen yarışmaları konu alan bir araştırmaya göre kadınlar bütün programlarda erkekler tarafından aşağılanıp küçük görülüyor 
      Ümran Avcı 
   
   İletişim teknolojisiyle benzeri artan televizyon programları ve aldıkları reytingler, araştırmacılara "ilham kaynağı" oldu. 
   İstanbul Kültür Üniversitesi Sanat ve Tasarım Fakültesi'nden Prof. Dr. Simten Gündeş ve Doç. Dr. Rengin Küçükerdoğan'ın "Televole'den Biri Bizi Gözetliyor'a BBG , BBG'den Biz Evleniyoruz'a kadın imgesi" araştırmasına göre, kadınlar sürekli belli sınıflara, kategorilere göre betimleniyor. Erkekler kadınları, Sevda Masalı'nda olduğu gibi canlılık, hanım hanımcık olma, evine sahip çıkma, düzenli olma gibi kategorilere göre değerlendiriyor. Ancak bu kategoriler arasında eğitim ve kültür yer almıyor. Kadın, oyundan çıkarılmak, gül alamamak, olumsuz biçimde eleştirilmekle zaman zaman cezalandırılıyor. Biz Evleniyoruz Sevda Masalı'nda tümüyle erkek egemen bir yarışma sunuluyor. 
   Kadınlar, sıraya girmiş güllerini beklerken oldukça küçük düşmüş, aşağılanmış izlenimi veriliyor. Tüm programlarda aşağılanıp küçük görülüyor ve yetersiz bulunuyor. Biz Evleniyoruz'da elenen kadınlar kendilerini eleyen koca adaylarına mektuplar yazıp, yalvarıyor. 
   Araştırmaya konu olan programların dilimize kattıklarından bazıları ise şöyle 
   
   'Türkiye sarsılacak' 
   "Uçan kuş"un daldan dala konması", "nabız tutması", garden party, konsept, pas etmek gibi sözcüklerin kullanımı dikkat çekici. 
   Sunucu ya da dipses kimi zaman izleyicilere ders verir nitelikte konuşmakta. - Şok, sürpriz açıklamalar, korkunç iddia, kaçırmayın, olay var, son dakika, asla kaçmaz, Türkiye sarsılacak... 
   "Aman X hanım duymasın", "Aşka meşke kayar konsantrasyon", "Gözler bacaklarda", "Bu ne hal X Hanım " sözleriyle özellikle tanınmış kadın sanatçıların, mankenlerin özel yaşamlarıyla, bedenleriyle ilgili olumsuzlukların aktarımı gözlemlenmekte. 
   
   Biz Evleniyoruz Sevda Masalı    Ebru Akel'in "...... Beyler tarafından şimdi belirlenecek", "Prensler güllerini verecek" gibi sözlerle kadınları ikinci plana itmesi. 
   Ebru Akel'in "Çok değerli üç gül " tümcesini yineleyerek, gülün önemi, pekiştirip, gül almayan kadınları neredeyse "değersiz ilan etmesi" ya da erkekleri "çok değerli" ilan etmesi. 
   Erkeklerin kendi aralarında konuşmaları "Şimdi bu kızlar bize şirin gözükecek, daha sonra dönecekler , Oyunlar, moyunlar.... Ben tanırım onları...", "Ben bir bakarım kimler maceracı hemen anlarım" gibi tümcelerle kadınları aşağılamaları, ikiyüzlülükle suçlamaları. 
   Erkeklerin evlenecekleri kadını betimlemeleri ise şöyle Kadınlık asaletini temsil edebilecek biri olmalı, dişleri beyaz olmalı, sarışın yeşil gözlü tercih ederim, hanım hanımcık olmalı, canlı, dürüst, sıcakkanlı, evine sahip çıksın, titiz, düzenli. 
   Kadınların eşlerinden beklentileri Sadakat, güleryüz, dürüstlük. Kadının beklentileri en az düzeyde. Yeter ki evlensin 
   
      Biri Bizi Gözetliyor    "Birbirini kullanma", "piyon olma", "piyon yapma" gibi sözlerle yarışmacıların özgür iradelerinin, düşüncelerinin olmadığının gösterilmesi. 
   Erkeklerin "yürekli", "delikanlı olmaları." 
   Herkesin "02 Ayşe" gibi belli bir kodla anılması. 
   
   
   
</TEXT>
</DOC>
