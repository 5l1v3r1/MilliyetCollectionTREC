<DOC>
<DOCNO> 249772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonyas05.html </URL>
<DATE> 2004/06/21/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İngiltere'de her 10 kişiden birinin hizmetçisi var... 
</HEADLINE>
<TEXT>

     İngiltere'de yapılan araştırmalar, ülkedeki her 10 kişiden birinin, temizlik, ütü, çamaşır gibi işleri yapması için evinde hizmetçi çalıştırdığını ortaya koydu. 
     İş Vakfı adlı kuruluş tarafından yapılan araştırmaya göre, İngilizlerin yüzde 40'ı kendi işlerini yapacak vakitleri olmadığı için, yüzde 30'u da başka işlere vakit ayırmayı tercih ettikleri için hizmetçi tuttuklarını söyledi. 
     Raporda, İngiltere'de halen 2 milyona yakın kişinin, dadı, hizmetçi, bahçıvan, temizlikçi ya da uşak olarak çalıştıklarına dikkat çekildi. 
     Vakfın raporunda, bu kişilerin büyük bölümünün vergi kaçırmak amacıyla resmi bildirimde bulunulmayarak kayıtsız istihdam edildikleri de belirtildi. 
     Bunun da gayrıresmi bir piyasa oluşmasına ve büyük vergi kaçağına yol açtığına işaret eden vakıf yöneticileri, söz konusu sektörün giderek büyüdüğünü kaydettiler. 
     Ücretleri elden ödenen ve sigortasız çalıştırılan bu kişilerin, uzun vadede devletin bakımına muhtaç duruma düşeceklerine dikkat çekilen raporda, ''Bugün sigortasız olarak bu işleri yapanlar emeklilik döneminde gerçekten fakirlik çekecekler'' denildi. 
     
</TEXT>
</DOC>
