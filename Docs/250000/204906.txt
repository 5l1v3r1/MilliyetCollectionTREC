<DOC>
<DOCNO> 204906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sondun02.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Leon" efsanesi 10 yıl sonra geri dönüyor... 
</HEADLINE>
<TEXT>

     Gişe rekorları kıran ''Leon'' filmi, 10 yıl aradan sonra geri dönüyor. Film çevrildiğinde 11 yaşında olan aktris Natalie Portman, bu yapımda yeniden izleyici karşısına çıkacak. 
     Internetteki ''imdb'' sitesinin haberine göre, filmde rol aldığı sırada 11 yaşında bir çocuk olan Portman, bu kez 21 yaşında alımlı bir genç kız olarak kamera karşısına geçecek. 
     Portman'ın rol arkadaşı Jean Reno'nun da yeniden izleyici karşısına çıkacağı filmin çekimlerine, kadronun tamamlanmasının ardından başlanacak. 
     Natalie Portman, filmde rol almak için büyük heyecan duyduğunu ifade ederek, ''Star Wars'' serisinin ardından dinlenmeye ihtiyacı olduğu halde bu filmde rol almak için adeta yanıp tutuştuğunu söyledi. Güzel oyuncu, ''İkinci film gerçekten muhteşem. Tatilimi ertelememe değecek'' dedi. 
     Türkiye'de ''Sevginin Gücü'' ismiyle gösterilen ''Leon'' filminin yönetmenliğini Luc Besson üstlenmişti. Filmde başrolü Natalie Portman, Jean Reno, Gary Oldman ve Danny Aiello paylaşmıştı. 
     
</TEXT>
</DOC>
