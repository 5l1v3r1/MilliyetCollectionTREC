<DOC>
<DOCNO> 209598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun09.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak postacı donuyor... 
</HEADLINE>
<TEXT>

     Kuzey Amerika'yı etkileyen kutup soğukları Kanadalı postacıların başına iş açtı. Eksi 40 derecede mektup dağıtmayı reddeden 10 postacı hakkında disiplin cezası verilmesi planlanıyor. 
     Hull kentinde meydana gelen olay için Kanada Posta servisi araştırma başlattı. Servis, diğer kentlerde daha düşük derecelerde çalışan posta memurları olduğunu hatırlatarak, bu 10 postacının neden çalışmayı reddettiğini araştıracaklarını açıkladı. Sözcü John Caines, "Havanın çok soğuk olduğuna karar verip çalışmamışlar. Prosedürü uygulayıp uygulamadıklarını soruşturacağız. Bu yıl tüm ülkede aşırı soğuklar yaşanıyor. Ama sayıları 20 bini geçen bütün postacılar arasında bir tek bu 10 kişi soğuktan şik yet etti" diye konuştu. 
     Caines, postacıların soğuklara karşı özel eğitimden geçtiğini, özel botlar, şapkalar ve üniformalar giydiklerini söyledi. Sözcü, soğukta ısınacak yer bulamayan postacıların bir mektup taşıma aracı çağırarak ısınabileceklerini de belirtti... 
     
</TEXT>
</DOC>
