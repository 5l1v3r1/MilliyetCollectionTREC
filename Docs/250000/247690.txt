<DOC>
<DOCNO> 247690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/yasam/yas05.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>



'Küçük bir eksiklik' büyük facia getirdi 
Gebze'ye bağlı Dilovası beldesinde bir boya deposunda çıkan yangında iki kişi ölürken, facianın eşiğinden dönüldü. Marshall Boya Fabrikası'nın ürünlerinin nakledildiği Batı Nakliyat'a ait arazi üzerinde kurulu depoda çıkan yangında boya ve boya malzemeleri tutuşunca ortalık cehenneme döndü. Yangına itfaiye ekiplerine bağlı 20'ye yakın araçla müdahale edildi. Ancak 150 fabrikanın bulunduğu bölgede itfaiyelerin su ikmali yapabileceği 'hidrant' denilen vanadan bulunmadığı ortaya çıktı. Depoda Erol Can ile Celal Gökelma'ya ait olduğu sanılan iki ceset bulundu. 

Kaçak tren yolcusuna kurşun 
Bakırköy'de, banliyö trenine kaçak olarak binmeye çalıştığı öne sürülen Kamuran Korucu 19 güvenlik görevlisinin açtığı ateş sonucu yaralandı. Yeşilköy tren istasyonuna dün arkadaşlarıyla gelen Korucu, iddiaya göre banliyö trenine kaçak olarak binmek istedi. İstasyonda görev yapan özel güvenlik şirketi görevlisinin durumu fark ederek silahını ateşlemesi üzerine Korucu, omzundan yaralandı. Olay yerine gelen polis ekipleri, Korucu'yu, hastaneye kaldırdılar. Polis yetkilileri, güvenlik görevlisinin gözaltına alındığını belirtirken, olayla ilgili soruşturmanın sürdüğü bildirildi. 

300 kiloluk Ahmet hayatını kaybetti 
AŞIrI yemek ve yanlış beslenme nedeniyle şişmanlık hastalığına yakalanan ve 15 yaşında yaklaşık 300 kilograma ulaşan Ahmet Yavaşça, tedavi gördüğü Ege Üniversitesi Hastanesi'nde akciğer ödemine bağlı solunum yetmezliğinden öldü. Yavaşca, 20 gün önce İzmir'de tedavi altına alınmış ve kalp yetmezliği, kansızlık, karaciğerde yağlanma ve fonksiyon bozukluğu tespit edilmişti. Solunum sıkıntısı ve kalp yetmezliği nedeniyle yoğun bakıma alınarak solunum cihazına bağlanan Yavaşça'nın bilinci dün kapandı. Ancak damardan beslenebilen Yavaşça, dün sabah yaşamını yitirdi. 



</TEXT>
</DOC>
