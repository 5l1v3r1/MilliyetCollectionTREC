<DOC>
<DOCNO> 234998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo50.html </URL>
<DATE> 2004/04/26/ </DATE>
<TIME> 23.04 </TIME>
<AUTHOR>  </AUTHOR>
<HEADLINE>
Galatasaray, İstanbulspor maçı hazırlıklarına başladı 
</HEADLINE>
<TEXT>

     Galatasaray, İstanbulspor ile hafta sonunda yapacağı lig maçının hazırlıklarını 1 günlük iznin ardından bugün yaptığı antrenmanla sürdürdü. 
     Florya Metin Oktay Tesisleri'nde teknik direktör Gheorghe Hagi yönetiminde yaklaşık 1.5 saat süren idmanda, futbolcular kondisyon ağırlıklı bir çalışma yaptı. 
     Antrenmana milli takımlarda bulunan futbolcuların yanısıra, sakatlıkları devam eden Volkan ve Suat katılmazken, Batista koşu yaptı. 
     Galatasaray, yarın yapacağı tek antrenmanla İstanbulspor maçı hazırlıklarına devam edecek. 
     Teknik direktör Gheorghe Hagi, yarın saat 13.00'da tesislerde haftalık olağan basın toplantısını yapacak. 
     Bu arada, Hakan Ünsal'ın ikinci kez baba olduğu ve bebeğe Fatma Dila ismi verildiği bildirildi. 
     
</TEXT>
</DOC>
