<DOC>
<DOCNO> 222862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur01.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda silahlı saldırıya uğrayan bir kişi yaralandı... 
</HEADLINE>
<TEXT>

     Beyoğlu'nda bir kişi, otomobile binmek üzereyken uğradığı silahlı saldırı sonucu yaralandı. 
     Alınan bilgiye göre, Sıraselviler Caddesi'nde park halinde bulunan 34 TT 8267 plakalı otomobile binmek üzere olan Ali Özaslan'a 34 , kimliği henüz belirlenemeyen 2 kişi tabancayla ateş etti. 
     Sol bacak ve kasığından yaralanan Özaslan, yanında bulunan arkadaşları tarafından kaldırıldığı Alman Hastanesi'nde tedavi altına alındı. 
     Saldırıda arka camı kırılan Mercedes marka otomobil polis tarafından otoparka çekilirken, olay yerinde yapılan araştırmada 10 adet boş mermi kovanı bulundu. 
     Özaslan'ın olay sırasında yanında bulunan 2 arkadaşı, bilgilerine başvurulmak üzere Taksim Polis Merkezi'ne götürdü. 
     Olayın ardından yaya olarak kaçan 2 saldırganın yakalanmasına çalışıldığı bildirildi. 
     
</TEXT>
</DOC>
