<DOC>
<DOCNO> 249160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/guncel/gun03.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Deterjanlı işkence farkı 
</HEADLINE>
<TEXT>


Ankara 1. Ağır Ceza Mahkemesi h kimi, gözaltında polisin kendisine deterjanlı su içirdiğini söyleyen mağdura, "Bu yeni yöntem herhalde" dedi 

ANKARA Milliyet 

Üniversite öğrencisi Birtan Altınbaş'ı işkenceyle öldürmekten ceza alan emekli başkomiser İbrahim Dedeoğlu'nun Ankara Emniyet Müdürlüğü Terörle Mücadele Şubesi'nde görevli oğlu Murat Dedeoğlu, Atılım gazetesi muhabiri Şenol Gürkan'a "gözaltında işkence yaptığı" iddiasıyla h kim önüne çıktı. Gürkan'ın "Bana deterjanlı su içirdiler" demesi üzerine h kim Mustafa Danışman "Bu yeni bir yöntem herhalde" karşılığını verdi. 
9 polisin yargılandığı davanın, Ankara 1. Ağır Ceza Mahkemesi'ndeki dünkü duruşmasına Gürkan, Dedeoğlu, polis Recep Comart katıldı. Dedeoğlu, Gürkan'ın gözaltında olduğu dönemde idari soruşturma dolayısıyla açığa alındığını, işkence yapmasının söz konusu olmadığını kaydetti. Örgüte yardım ettiği iddiasıyla 6 Haziran'da gözaltına alındığını belirten Gürkan da şunları söyledi "Bana hakaret ettiler. Tekme attılar, kafamı duvara vurdular, tecavüzle tehdit ettiler. Üzerime soğuk su sıktılar." Mahkeme, Dedeoğlu'nun 6 - 12 Haziran 2001 arası TEM'de görevli olup olmadığının sorulmasına karar vererek duruşmayı erteledi. 


</TEXT>
</DOC>
