<DOC>
<DOCNO> 201969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/yazar/theper.html </URL>
<DATE> 2003/12/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Utanç verici 
</HEADLINE>
<TEXT>

   
   Dün kamu vicdanının, mağdurlara, suçlular kadar sıcak bakmadığından, söz etmiştim. Sonunda da yargıya güvenmeyen milletvekiline atıf yapmıştım. Şimdi oradan devam edeyim. 
   Şu talihsizliğe bakın, bir milletvekili yargı bağımsızlığı sağlanana kadar, milletvekili dokunulmazlığının kalkmayacağını söyleyebiliyor. Bu söz ağır bir hakarettir. Kime Sadece yargıya mı Hayır topluma da. 
   Senelerce yazdım. Milletvekili dokunulmazlığı kürsü dokunulmazlığıdır. Sair suçlar için milletvekili yargılanmazsa Anayasa ihlalidir, zira imtiyazlı sınıf yaratılmış olur. Bu ifade ile imtiyazlı sınıf tescil edilmiştir. Yani "milletvekili imtiyazlıdır, suç işleyebilir, hesap sorulamaz, vergi vermez, beğenmediği zaman, yargılanma şatları gerçekleşse bile yargıyı reddedebilir. Çünkü o milletvekilinin iktidarı döneminde dahi yargı güdümlüdür." Bu mantık imtiyazlı sınıf yaratmanın en bariz ifadesi değil midir Vatandaş bu yargıda yargılanır, zararı yok, ama üstün sınıf olan milletvekili yargılanmaz. Utanç verici. 
   Sorarım, bağımsız olmadığı söylenen yargı kimin güdümüne girer Tabii ki iktidarın, peki bu inanılmaz açıklamada saklı olan ve yargıyı güdümüne alan kim Açıklanması gerekmez mi 
   Bir başka soru. Bu iktidar döneminde kişiye özel yasalar çıkarılmadı mı Çıkarıldı, demek ki yasaları kişiye özel çıkaran, hatta yeniden bu konuda hazırlık yapıldığı söylenen bir ortamda yargıyı suçlamak, karşı mefhumu akla getirmiyor mu Bence getiriyor, "yargı iktitarın güdümüne girmemiştir, bu yargıda yargılanmak istemem." 
   550 milletvekilinin bulunduğu Meclis'te yüzden fazla dokunulmazlık dosyası varsa, bunlar olumlu veya olumsuz, yargıda hükme bağlanmadıkça kuşkular toplumdan silinmeyeceği için bu Meclis şaibesiz çalışabilir mi 
   Avrupa Topluluğu'na girmek için didindiğimiz şu günlerde bu söz kimlere mesajdır 
   Ülke böyle bir talihsizliği yaşamamalıydı. Bakalım daha neler göreceğiz 
   
      
   
   
</TEXT>
</DOC>
