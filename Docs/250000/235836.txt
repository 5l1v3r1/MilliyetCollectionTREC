<DOC>
<DOCNO> 235836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun35.html </URL>
<DATE> 2004/04/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
ABD deniz piyadeleri Felluce'den çekiliyor... 
</HEADLINE>
<TEXT>

     Amerikalı Yarbay Brennan Byrne, 3 haftadır kuşatma altında tutulan Irak'ın Felluce kenti çevresindeki ''Amerikalı deniz piyadelerinin tümünün geri çekilmesi konusunda anlaşmaya varıldığını'' söyledi. 
     Byrne, yapılan anlaşma uyarınca, Amerikalı deniz piyadelerinin bölgeden çekileceğini ve böylece, yeni oluşturulmuş Irak güvenlik kuvvetlerinin yarından itibaren kente girmeye başlayabileceğini belirtti. 
     Yarbay Byrne, ''Felluce Koruyucu Ordusu'' adıyla bilinen yaklaşık 1100 kişilik Irak kuvvetlerine, Saddam Hüseyin döneminde tümen komutanı olan Iraklı general Salih'in komuta edeceğini ifade etti. 
     Felluce içindeki ve çevresindeki Amerikalı deniz piyadelerinin bölgeden ayrılmasını ve aynı pozisyona Felluce Koruyucu Ordusu'nun yerleştirilmesini öngören anlaşmaya, Amerikalı yetkililer ile Felluce temsilcileri arasındaki görüşmelerde varıldığı belirtildi. 
     Felluce Koruyucu Ordu'sunun, Felluce kentini önce kuşatacağı, sonra kent içindeki pozisyonunu alacağı kaydedildi. 
     Byrne, plan uyarınca, Felluce kentinin tamamının Felluce Koruyucu Ordusu tarafından kontrol edileceğini söyledi. 
     
</TEXT>
</DOC>
