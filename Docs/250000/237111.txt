<DOC>
<DOCNO> 237111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun05.html </URL>
<DATE> 2004/05/04/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Dick Cheney, silah delisi çıktı 
</HEADLINE>
<TEXT>

     Burak Coşkun AA 
ABD Başkan Yardımcısı Dick Cheney'nin tam bir silah tutkunu olduğu ve yüzlerce silahtan oluşan bir koleksiyonu bulunduğu ortaya çıktı. 
     Cumhuriyetçi Parti'ye yakın NewsMax'in haberine göre, Cheney'nin silah koleksiyonu antik Thompsonlardan modern Avrupa markalarına kadar çok sayıda tabanca, tüfek ve makinalı tüfekten oluşuyor. 
     Başkan Yardımcısı'nın özellikle sıkıntılı olduğu bu günlerde stres atmak için Maryland eyaletindeki Gizli Servis'in atış eğitimi yaptığı federal poligona giderek atış talimi yaptığını belirten NewsMax, bir keresinde Cheney'nin koleksiyonundan 30 silah getirerek talim yaptığını belirtiyor. 
     ABD Başkan Yardımcısı'nın ormanda yaptığı atış taliminde de Thompson, Alman ve Avusturya makinalı tüfeklerinin yanı sıra Lugars, MP5 gibi tüfekleri kullandığı kaydediliyor. 
     Cheney'nin Noel'de verdiği partide de konuklarına avlanırken çekilen görüntüleri izlettirdiği anlatılıyor. 
     ABD Başkanı George Bush da geçen ay Ulusal Silah Derneği'nin NRA toplantısında yaptığı konuşmada, Cheney'nin silah tutkusunu bildiğini belirtmişti. 
     
</TEXT>
</DOC>
