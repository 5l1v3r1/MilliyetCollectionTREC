<DOC>
<DOCNO> 226347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy11.html </URL>
<DATE> 2004/03/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Iğdır... Seçim kavgalarında 1 kişi hayatını kaybetti, 10 yaralı var... 
</HEADLINE>
<TEXT>

     Iğdır ve Ağrı'nın Doğubayazıt İlçesi'nde seçim nedeniyle meydana gelen kavgalarda 1 kişi öldü, 10 kişi yaralandı. 
     Iğdır'ın Tuzluca İlçesi'nde oturan Atabey ailesine mensup 8 kişi oy kullanmak için Canderviş Köyü'ne gittikleri esnada, yüzleri maskeli bir grup tarafından araçlarına silahlarla ateş açıldı. 
     Açılan ateş sonucunda, Gögçek Atabey 35 öldü. Gülcan ve Sehergül Atabey ise yaralandı. Yaralılar, Iğdır Devlet Hastanesi'nde tedavi altına alınırken, olayla ilgili soruşturma başlatıldı. 
     Iğdır'ın 14 Kasım Mahallesi Cevdet Çiftçi İlköğretim Okulunda oy kullanma sırasında SHP ve MHP'li gruplar arasında kavga çıktı. Kavgada MHP'li olduğu öğrenilen Şahin Akgün yaralanarak hastaneye kaldırıldı. 
     Iğdır'ın Halfeli Beldesi'nde de ANAP ve AK Partili gruplar arasında kavga çıktı. Kavgada yaralanan ANAP'lı gruptaki Hasan Taştan Iğdır Devlet Hastanesi'nde tedavi altına alındı. 
     Ağrı'nın Doğubeyazıt İlçesi'ne bağlı Kızılkaya Köyü'nde ise muhtarlık seçimi yüzünden çıkan kavgada Mustafa, İsmet, Yusuf, Selahattin, Veysel ve Faruk Tilaver isimli şahıslar yaralandı. Yaralılar, Iğdır devlet hastanesine kaldırıldı. 
     
</TEXT>
</DOC>
