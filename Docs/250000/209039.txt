<DOC>
<DOCNO> 209039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sondun22.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Araplar Kerkük'ü terk ediyor... Evlerine Kürtler yerleşiyor .. 
</HEADLINE>
<TEXT>

     Kerkük'te Arapların bölgeyi terk etmeleri üzerine, 3 bin 987 Kürt ailesi Kerkük'e yerleşti. 
     ABD'nin Kerkük askeri sorumlusu Albay William Mayville'in Kerkük'teki problemlerin Saddam Hüseyin'nin Araplaştırma politikasından kaynaklandığını söylemesi üzerine, Saddam Hüseyin tarafından buraya yerleştirilen Araplar kendi topraklarına dönmeye başladı. 
     Gıda Dağıtım Merkezi'nden alınan bilgiye göre, 2 bin 351 Arap ailesi 21 bin 298 kişi , Kerkük'teki evlerini satarak veya öylece bırakarak Kerkük'ü terk etti. 
     Arapların Kerkük'ü terk etmesinden sonra ise Erbil ve Süleymaniye'den 3 bin 987 Kürt ailesinin 21 bin 517 kişi Kerkük'e yerleştiği öğrenildi. 
     Bu ailelerden 1146'sı boş olan evlere, diğerleri ise kiraladıkları veya kullanılmayan kamu kurum ve kuruluşlarına yerleşti. 
     Gıda merkezi yetkilileri, bunların 31 Aralık 2003 tarihine kadar alınan sayılar olduğunu ifade etti. 
     
</TEXT>
</DOC>
