<DOC>
<DOCNO> 226897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy09.html </URL>
<DATE> 2004/03/30/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Nevşehir'de AKP ve MHP'liler arasında seçim kavgası 3 yaralı 
</HEADLINE>
<TEXT>

     Nevşehir'in Kozaklı İlçesi'ne bağlı Kanlıca Beldesi'nde, AK Parti belediye başkan adayının kardeşi ve arkadaşı, ''oylarını böldükleri'' gerekçesiyle dövdükleri MHP'li olduğu bildirilen kişi tarafından bıçaklandı. 
     Kanlıca Beldesi Belediye Başkanlığı seçiminde CHP'li aday Mehmet Karaca 351 oy, AK Parti'li aday Mehmet Mustafa Yılmaz 303 oy, MHP'li aday Hasan Erbay ise 104 oy aldı. 
     Mehmet Karaca'nın belediye başkanı seçildiği beldede, AK Parti başkan adayı Mehmet Mustafa Yılmaz'ın kardeşi Ertuğrul Yılmaz ve arkadaşı Alparslan Karahasan, MHP'li olduğu bildirilen Oktay Dağdelen'i ''oylarını böldükleri'' gerekçesiyle belde meydanında döverek yaraladı. 
     Çıkan kavgada, Oktay Dağdelen de Ertuğrul Yılmaz ve Alparslan Karahasan'ı çeşitli yerlerinde bıçakladı. 
     Yetkililer, yaralıların hastanede tedavi altına alındığını, olayla ilgili soruşturmanın sürdüğünü belirttiler. 
     

     
</TEXT>
</DOC>
