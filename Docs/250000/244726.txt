<DOC>
<DOCNO> 244726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/soneko39.html </URL>
<DATE> 2004/06/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Maliye Bakanı Unakıtan Tüpraş'ta imzalar bu hafta atılabilir 
</HEADLINE>
<TEXT>

     Maliye Bakanı Kemal Unakıtan, Tüpraş'ta satış sözleşmesinin bu hafta imzalanabileceğini söyledi. 
     Unakıtan, Ekonomi Koordinasyon Kurulu toplantısından çıkışta, gazetecilerin sorusu üzerine, Tüpraş'ın satışında sözleşme için mahkemenin esasa ilişkin kararını beklemeye gerek olmadığını söyledi. 
     Tüpraş'ın satış sözleşmesinin bu hafta imzalanabileceğini anlatan Bakan Unakıtan, ''her şey kaldığı yerden devam ediyor. Teknik çalışmalar biterse her şey'' dedi. 
     Buradan Özelleştirme İdaresi'ne gideceğini anlatan Bakan Unakıtan, oradan belki açıklama yapılabileceğini kaydetti. 
     Bakan, Tüpraş'ın alıcı ve satıcılarını kastederek, ''hiç kimsenin çekingenliği yok. Her şey kaldığı yerden devam ediyor'' şeklinde konuştu. 
     Unakıtan bu arada, Mayıs ayı bütçe sonuçlarına ilişkin gelecek hafta bir basın açıklaması yapabileceğini kaydetti. 

     
</TEXT>
</DOC>
