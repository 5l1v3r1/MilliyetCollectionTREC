<DOC>
<DOCNO> 222909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonyas14.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz saati uygulaması ay sonunda başlıyor... 
</HEADLINE>
<TEXT>

     Yaz saati uygulamasına ay sonunda geçiliyor. 28 Mart Pazar günü 01.00'de saatler, bir saat ileri alınacak. 
     Yaz saati uygulaması, 31 Ekim 2004 Pazar günü saat 02.00'de, saatlerin bir saat geri alınmasıyla sona erecek. 
     Uygulama, çalışma saatlerinin günün güneşli bölümüne alınması suretiyle, gün ışığından daha fazla yararlanılması, elektrik enerjisinin aydınlatmada kullanılan bölümünden tasarruf sağlanması amacını taşıyor. Ayrıca yaz saati uygulamasıyla, akşam saatlerinde en yüksek değerine ulaşan enerji talebinin puant gücü azaltılması hedefleniyor. 
     Uygulamaya ilişkin kararname teklifi, Enerji ve Tabii Kaynaklar Bakanlığı tarafından hazırlanırken, Dışişleri Bakanlığı tarafından Enerji ve Tabii Kaynaklar Bakanlığı'na gönderilen Avrupa Birliği'nde AB kabul edilen karar metinleri dikkate alınıyor. Böylece Avrupa Birliği ülkeleri ile saat birliği sağlanıyor. 
     
     6 MİLYAR 259 MİLYON KWH TASARRUF 

     Yaz saati uygulamasıyla 1990 yılından bu yana toplam 6 milyar 259 milyon kilowaatsaat kwh elektrik enerjisi tasarrufu sağlanırken, bu yılki uygulamadan ise 700 milyon kwh'lik tasarruf öngörülüyor. 
     Uygulamayla her yıl, orta ölçekli bir hidroelektrik santralin yıllık üretimi kadar tasarruf sağlanıyor. 
     Yaz saati, bir başka deyişle ileri saat uygulaması, Avrupa Birliği AB ülkeleriyle birlikte Mart ayının son pazar günü başlayıp Ekim ayının son pazar günü sona eriyor. 
     Bu arada 16 Mart 2002 tarihli Resmi Gazete'de yer alan Bakanlar Kurulu Kararı'na göre, bu yıl ve önümüzdeki iki yılda yapılacak yaz saati uygulaması başlangıç ve bitiş tarihleri şöyle 

-28 Mart 2004 - 31 Ekim 2004 
-27 Mart 2005 - 30 Ekim 2005 
-26 Mart 2006 - 29 Ekim 2006 
1990-2003 yılları arasında yaz saati uygulamasının başlangıç ve bitiş tarihleri ile sağlanan elektrik enerjisi tasarruf miktarları ise şöyle 
     

Yaz saati uygulama tarihleri Enerji Tasarrufu kwh 25 Mart-30 Eylül 1990 240 milyon kwh 31 Mart-29 Eylül 1991 270 milyon 29 Mart-27 Eylül 1992 302 milyon 28 Mart-26 Eylül 1993 300 milyon 27 Mart-25 Eylül 1994 301 milyon 26 Mart-24 Eylül 1995 360 milyon 31 Mart-27 Ekim 1996 440 milyon 30 Mart-26 Ekim 1997 501 milyon 29 Mart-25 Ekim 1998 565 milyon 28 Mart-31 Ekim 1999 568 milyon 26 Mart-29 Ekim 2000 600 milyon 25 Mart-28 Ekim 2001 568 milyon 31 Mart-27 Ekim 2002 577 milyon 30 Mart-26 Ekim 2003 667 milyon TOPLAM 6 milyar 259 milyon kwh      

     
</TEXT>
</DOC>
