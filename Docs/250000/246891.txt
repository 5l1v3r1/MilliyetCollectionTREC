<DOC>
<DOCNO> 246891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sonspo07.html </URL>
<DATE> 2004/06/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Kaan Dobra Kocaelispor'a döndü... 
</HEADLINE>
<TEXT>

     Kocaelispor, Beşiktaş'ın Polonya asıllı Türk futbolcusu Kaan Dobra ile transfer için protokol imzaladı. 
     Kocaelispor Futbol Şube Sorumlusu Cengiz Erçin, KEV Sefa Sirmen Tesisleri'nde yapılan protokolde yaptığı açıklamada, Kaan Dobra ile iki yıllığına anlaştıklarını bildirdi. 
     Erçin, şunları kaydetti 
     ''Dobra ile anlaşma sağladık, ancak Beşiktaş'ın yeni teknik direktörü Vicente Del Bosque, Dobra'yı tanımak istediği için futbolcudan bir hafta süre istemiş. Dobra, Beşiktaş ile anlaşamadığı takdirde bizimle sözleşme imzalayacak. Dobra'nın Kocaelispor'a katkısını unutamayız, kendisi de bizimle çalışmak istiyor.'' Kaan Dobra ise Türkiye'de ilk kulübünün Kocaelispor olduğunu ve yeniden Kocaelispor'a oynamak istediğini belirterek, ''10 yıldır İzmit'teyim, bu kentin takımında uzun yıllar forma giydim. Kendimi İzmitli görüyorum'' dedi. 
     Açıklamaların ardından Dobra ile Kocaelispor Başkanvekili Ahmet Yıldırım protokol imzaladı. 
     Bu arada, geçen günlerde Kocaelispor'la yeniden anlaşan Mehmet Önür ile de resmi sözleşme imzalandı. 
     
</TEXT>
</DOC>
