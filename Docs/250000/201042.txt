<DOC>
<DOCNO> 201042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/spor/spo06.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Laporta devrede 
</HEADLINE>
<TEXT>

   Barcelona Başkanı, Rüştü için Rijkaard'a uyarıda bulundu. Milli kalecimiz buna rağmen yedek kalırsa ipleri koparma kararı aldı 
      YUSUF KOBAL 

   
   Garanti verdi 
   BARCELONA Başkanı Laporta, Rüştü'nün ilk on birde oynaması için Teknik Direktör Rijkaard ile görüştü. Milli kalecimize tam destek veren Laporta'nın, Rüştü'nün menajerliğini yapan Metin Stamati'yi de Barcelona'ya davet ettiği belirtildi. Barcelona Başkanı, takımdan ayrılmak isteyen Rüştü'nün durumunu bu hafta içinde çözeceği ve oynama garantisi vereceği bildirildi. 
   
   'Fener olmaz' 
   METİN Stamati, "Barcelona ile masaya oturup, durumu konuşacağız. Laporta'ya rağmen oynamazsa İngiltere ve Almanya'dan gelen teklifleri değerlendireceğiz" dedi. Stamati, Rüştü'nün Fenerbahçe'ye dönmesinin de zor olduğunu belirtip, "Bu konuda ben ve diğer menajer Pini Zahavi, Fenerbahçe ile herhangi bir şey görüşmedik. Ne bizden, ne de onlardan teklif var" diye konuştu. 
   
   
</TEXT>
</DOC>
