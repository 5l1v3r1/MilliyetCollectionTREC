<DOC>
<DOCNO> 249383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/yasam/ayas.html </URL>
<DATE> 2004/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyecanlı günler için eylül ayını bekleyin 
</HEADLINE>
<TEXT>


Aşkı, zevkleri, uyumu anlatan Venüs, uzun süredir İkizler burcunda geri harekette. 7 Ağustos'a dek bu burçta kalacak. Bu dönem pek çok İkizler için farklı anlamlar taşısa da, ilişkiler alanında onları düşünmeye iten tecrübeler anlamına da geliyor. Bu dönemde beraberlikler, paylaşımlar ve değer yargıları konusunda kendilerini eleştirebilirler. Bir yanda Satürn'ün sunduğu ciddi görünüm olsa bile, Uranüs'ün özgürleştirici etkisini de unutmamak gerek. Uranüs, Yengeç burcu insanlarına, kendilerini daha özgür ve özgün yollardan ifade etme şansı getiriyor. Sürprizler ve uyarıcı etkiler, Yengeçler, özellikle de 25-28 Haziran doğumlular için çok daha belirgin olacak 

2004 yazında sizi neler bekliyor 2 
Hakan Kırkoğlu 

İKİZLER 
Genel Durum 
2004 sizin için çok keyifli geçmese de, son yıllarda yaşanan Satürn transitinin ardından, daha rahat bir tempoda ilerliyor özellikle 26 Eylül sonrasının çok daha iyimser geçeceğini söyleyebiliriz. Jüpiter'e çok şey borçlusunuz. 
Bu yıl Satürn daha fazla kazanmak için, her zamankinden çok çalışmak ve yorulmak gerektiğini söylüyor. Kişisel gelirinizi artırmak için daha fazla sorumluluk üstlenebilirsiniz. Özellikle Mars'ın konumu bu açıdan, 23 Haziran'a kadar olan dönemin pek de kolay olmadığını ve ekstra harcamaların sıkıntı yaratabileceğini gösteriyor. Kuşkusuz, bu dönemde hayatınıza heyecanlı bir dengesizlik getiren başka bir güç daha var. Uranüs, size iş hayatında ve yapmak istedikleriniz açısından yenilik isteği, özgürleşme arzusu ile dikine gidebileceğiniz ve uzlaşmacı olmayan bir hava da getiriyor. Özellikle Mayıs doğumlular, sürprizlere ve ani gelişmelere açık durmalı. Pluto ise, yavaş hareket ettiği için, 11-14 Haziran doğumlulara ortaklaşa konular, evlilik ve anlaşmalardan yana enerjilerini ortaya çıkarabilecekleri yoğun tecrübeler ve içinde baskı da taşıyan dönüşümler getiriyor. 

AŞK VE İLİŞKİLER 
İkizler kadını İkizler kadını, tam olarak ne istediğine karar veremese de, ağır, muhafazak r ve kıskanç partnerlerle bir arada olmaz. Hareketi, iletişimi ve değişiklikleri sevmesi onu aşkta uçarı kılar. Bağlanmadan önce uzun süre düşünmesi gerekir. Bu yıl İkizler kadını için aşkta, 26 Eylül'e kadar fevkalade bir dönemden bahsetmek pek kolay olmayacak ama Venüs'ün desteği ile, özellikle 7 Eylül-3 Ekim döneminde, pek çok şey yoluna girmiş olacak. Venüs'e dikkat etmek gerek, zira aşkı ve ilişkileri anlatan bu gezegen, 30 Haziran'a kadar geri harekette kalacak. Geri giden gezegenler bize çözümlenmemiş konulara ve pürüzlere işaret eder. Venüs burcunuzdayken, ilişkileriniz ile değerlerinizin çok önemli olduğunu vurguluyor ama 30 Haziran'a kadar olan dönemde önemli zikzaklar, kararsızlıklar ve tam olarak anlaşılamamış ilişkiler gündeme gelebilir. Aşk hayatında sizi çok daha heyecanlandırabilecek ve hayatınıza renk katacak deneyimlerin eylül sonunda gelebileceğini söyleyebiliriz. Bu arada Mars'ın sert açısı altında 10 Ağustos-26 Eylül arasında ilişkilerde daha toleranslı davranmak, aşırı reaksiyonlardan kaçınmak gerekiyor. 
İkizler erkeği Aşkta son derece uçarı olabilen İkizler, centilmen ve konuşkan bir görünüm sergiler. Yaşına göre hep daha çocuksudur. Sorumluluk almak konusunda da çok rahat değildir ama zek sı ve kıvraklığıyla çok çekici de olabilir. Durulması zaman alabilir. 7 Eylül-3 Ekim tarihleri arasında aşk, İkizler erkeği için de çok daha mutluluk verici olabilir. Geri giden Venüs sayesinde, İkizler burcu 30 Haziran'a kadar duygularından pek emin olmayabilir ve bu yüzden ilişkilerde iç sesini dinlemek, ona çok şey kazandırabilir. Açıklanamayan bir sevgi ya da duygusal karmaşa bu dönemde onları meşgul edebilir. Mars'ın burcunuzla rahat açı içinde olacağı 23 Haziran-10 Ağustos günleri arasında ilişkilerde rahatlama, cesaret ve daha fazla macera söz konusu. Bu dönemde aşkın fiziksel yönü ağır basarken, İkizler kendini olayların akışına daha fazla kaptırabilir. Bununla birlikte, 10 Ağustos-26 Eylül tarihleri arasında iş hayatının getirebileceği gerginlikler ve yoğunluklar yüzünden aşk hayatında da huzursuzluk ortaya çıkabilir. Aşağıdaki tabloda özellikle aşk hayatınızda etkin olan Venüs ve Mars'ın yaz aylarında burcunuzu nasıl etkilediğini görebilirsiniz. Yeşil renkler en pozitif dönemi, Sarı renk pozitif dönemi, Mavi renk vasat enerjileri, Kırmızı ise dikkatli olunması gereken dönemleri işaret ediyor. Venüs, aşkın çekici yönünü, huzuru, barışı ve birleşen enerjileri açıklar. Venüs'ün olumlu dönemlerinde aşk çok daha akıcı ve huzurludur. Venüs'ün zor dönemlerinde ise tartışma ve aşırılıklar ilişkilere zarar verebilir. Böyle zamanlarda her anlamda abartıya kaçabiliriz. 
Mars, aşkın aktif yönünü, cesareti, enerjiyi ve fiziksel aşkı anlatır. Mars'ın olumlu dönemlerinde aşk hayatımıza daha fazla heyecan, tutku ve ilham getirebilir. Mars'ın zor dönemlerinde ise gereksiz tartışmalar, uyumsuzluklar, kıskançlık gösterileri ya da kavgalar ilişkileri kopartıcı ve yıpratıcı sonuçlar doğurabilir. 

Önümüzdeki aylarda İkizler'in diğer burçlarla ilişkileri 
1 Çok akıcı ve olumlu 
2 Oldukça iyi 
3 Vasat, heyecansız 
4 Tartışmalı 

İkizler'in yaz aylarında aşktaki renkleri Venüs 3 Nisan 7 Ağustos 2 7 Ağustos 6 Eylül 3 6 Eylül 3 Ekim 1 Mars 7 Mayıs 23 Haziran 3 23 Haziran 10 Ağustos 2 10 Ağustos 26 Eylül 4 

İkizler Koç 2 Boğa 3 
İkizler 2 
Yengeç 3 
Aslan 2 
Başak 4 
Terazi 1 
Akrep 4 
Yay 2 
Oğlak 3 
Kova 2 
Balık 4 


Aşkta güven aramak gerekiyor 

YENGEÇ 

Genel Durum 
Yengeç'ler bu dönemde, ayaklarını yere sağlam basıp sabırlı olmalı. 2003'ten bu yana burcunuzda ilerleyen Satürn, artan sorumluluklara, ciddiyete ve eldeki işlere sıkı sarılmaya işaret ediyor. Aslına bakarsanız, kendinize yatırım yaptığınız ve hayal ettiğiniz şeyleri gerçekleştirmek için mücadele ettiğiniz bir dönemdesiniz. Size destek veren Jüpiter, kendinizi geliştirmeniz yolunda olanaklar sunabilir. Özellikle 25 Eylül'e kadar olan dönemde yeni şeyler öğrenmek, hareket ve kısa yolculuklar, hatta kardeşlerle ilgili konularda pozitif gelişmeler gündeme gelebilir. Daha sonra ise, ev ve yerleşimle ilgili avantajlar elde edebileceksiniz. 
Önümüzdeki birkaç ay, özellikle 23 Haziran'a kadar olan dönem, daha yıpratıcı çok koşturabilirsiniz. 10 Ağustos-26 Eylül arasında ise verimli çalışmalar iş hayatında ve pek çok alanda başarılı sonuçlar getirebilir. 

AŞK VE İLİŞKİLER 
Yengeç kadını Kolay etkilenen ve duygusal anlamda sıcak biridir ama kendisini doğrudan ifade edemeyebilir. Aşk onun için korumak, kollamak ve duygusal güven içinde olmakla ilişkilidir. Çok ateşli olduğu söylenemez ama romantizme son derece açıktır. Önümüzdeki yaz aylarından özellikle Venüs'ün burcunuzdan geçtiği 7 Ağustos - 6 Eylül günleri arasında aşk hayatınıza çok daha büyük keyifler ve mutluluk getirebilir. Bu dönemde yeni tanışmalar ya da sosyal alanda sizi harekete geçiren pek çok olasılık söz konusu. Bununla birlikte, 7 Ağustos'a kadar olan dönem aşk hayatınız açısından bazı soru işaretleri ve karışıklık içerebilir. Bu dönemde kendini rahat ifade edememek ya da geçmişe ait olaylar yüzünden kararsız kalmak ilişkilerinizi olumsuz yönde etkileyebilir. İlişkilerde gereksiz endişe yüzünden de huzursuz olabilirsiniz. Venüs'ün hareketinin düzeleceği 29 Haziran'dan sonra bu endişelerin yersiz olduğunu görebilirsiniz. 
Bu arada Uranüs'ün burcunuzla rahat açı içinde olması olaylara karşı esnek ve farklı tepkiler geliştirerek, geçmişe ait sıkıntılardan da kurtulabileceğinizi anlatıyor. Aşk hakkındaki düşüncelerinizin daha özgür olabileceği bir dönemden geçiyorsunuz. 
Yengeç erkeği Yengeç erkeği, yumuşak başlı, biraz kaprisli ve romantiktir. Fazla gürültücü olmamakla birlikte, korunma güdüleri gelişmiş olduğu için ailesine önem verir. Bu maceraya girmeyeceği anlamına gelmez ama eğer yaparsa, bunu sessiz ve derinden yapar. Bu burcun erkeği duygularını ifade etmeye daha açık, bunun yanında kırılgan olabilir. 7 Ağustos'a kadar olan dönem, şimdikinden huzursuz ve kafa karıştırıcı olabilir. 
Bu dönemde yaşananlar gizli kalabilir ya da tam olarak ismi konamayabilir. Olgunlaşmamış bir ilişki yaşayabilir ya da duygusal açıdan kafanızı karıştıran, ikilem yaratan durumlarda kalabilirsiniz. Bu tarihten sonra sizi, daha keyifli ve aşkta romantizme açık bir dönem bekliyor. Bu arada Mars da 10 Ağustos-26 Eylül arasında size destek veriyor. Venüs ve Mars'ın olumlu desteği sayesinde, ilişkileriniz canlanabilir ve gerginliklerden sıyrılma olanağı bulabilirsiniz. 
Yukarıdaki tabloda, özellikle aşk hayatınızda etkin olan Venüs ve Mars'ın burcunuzu nasıl etkilediğini yaz ayları boyunca görebilirsiniz. Yeşil renkler son derece pozitif dönemi, Sarı renk oldukça pozitif bir dönemi, Mavi renk vasat enerjileri, Kırmızı renk ise dikkatli olunması gereken dönemlere işaret ediyor. 
Venüs aşkın çekici yönünü, huzuru, barışı ve birleşen enerjileri açıklar. Venüs'ün olumlu dönemlerinde aşk çok daha akıcı ve huzurludur. Venüs'ün zor dönemlerinde ise tartışma ve aşırılıklar ilişkilere zarar verebilir. 
Böyle zamanlarda her anlamda abartıya kaçabiliriz. 
Mars, aşkın aktif yönünü, cesareti, enerjiyi ve fiziksel aşkı anlatır. 
Mars'ın olumlu dönemlerinde aşk hayatımıza daha fazla heyecan, tutku ve ilham getirebilir. Mars'ın zor dönemlerinde ise gereksiz tartışmalar, uyumsuzluklar, kıskançlık gösterileri ya da kavgalar ilişkileri kopartıcı ve yıpratıcı sonuçlar doğurabilir. 

Yengeç'lerin yaz aylarında aşktaki renkleri Venüs 3 Nisan 7 Ağustos 3 7 Ağustos 6 Eylül 1 6 Eylül 3 Ekim 2 Mars 7 Mayıs 23 Haziran 4 23 Haziran 10 Ağustos 3 10 Ağustos 26 Eylül 2 

Yengeç Koç 3 Boğa 1 
İkizler 2 
Yengeç 2 
Aslan 2 
Başak 1 
Terazi 2 
Akrep 2 
Yay 3 
Oğlak 4 
Kova 4 
Balık 1 


YARIN ASLAN VE BAŞAK 



</TEXT>
</DOC>
