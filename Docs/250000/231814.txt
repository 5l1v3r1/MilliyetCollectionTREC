<DOC>
<DOCNO> 231814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur52.html </URL>
<DATE> 2004/04/15/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
''2004 Big Model'' adayları tanıtıldı 
</HEADLINE>
<TEXT>

     ''2004 Big Model En Sempatik Şişmanlar Yarışması''na katılacak 16 finalist, basına tanıtıldı. 
     Profilo Kültür Merkezi'ndeki tanıtım toplantısında, 370 kişi arasından seçilen ''2004'ün büyük beden top model adayları'', 20 Nisan Salı günü yapılacak final öncesinde basın mensuplarının karşısına çıktı. 
     Kiloları 75 ile 135 arasında değişen finalistler, bir haftalık kamp döneminde Banu Noyan'dan yürüyüş ve dans eğitimi alacak. 
     Finalistler, Profilo Kültür Merkezi'ndeki final gecesinde, ''Moda dar kalıplara sıkıştırılamaz'' sloganıyla yola çıkan Soli firmasının defilesinde podyuma çıkacak. 
     Yarışmanın sunuculuğunu Çiğdem Tunç ile Emre Karayunus'un yapacağı belirtildi. 
     Bu yıl 5'incisi düzenlenen ''Big Model'' yarışmasında kraliçe olmak için yarışacak finalistler, Erol Büyükburç, Seçkin Piriler, Almula Merter, Okan Karacan, Ziya Kürküt, Tanyeli ve Ender Saraç'ın da aralarında bulunduğu jüri tarafından değerlendirilecek. 
     
</TEXT>
</DOC>
