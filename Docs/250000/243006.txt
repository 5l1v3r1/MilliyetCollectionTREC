<DOC>
<DOCNO> 243006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo06.html </URL>
<DATE> 2004/05/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
NBA... Lakers, Timberwolves'i 100-89 yenerek seride 2-1 öne geçti... 
</HEADLINE>
<TEXT>

     ABD Profesyonel Basketbol Ligi'nde NBA Batı Konferansı play-off final serisinde Los Angeles Lakers, kendi sahasında Minnesota Timberwolves'i 100-89 yenerek seride 2-1 öne geçti. 
     Los Angeles Lakers'da gecenin yıldızı Shaquille O'Neal oldu. Karşılaşmayı 22 sayı, 17 ribaunt, 4 blok ve 4 asistle tamamlayan O'Neal, takımının galibiyetinde önemli rol oynadı. 
     Lakers'da 22 sayı, 6 asist, 2 ribauntla oynayan Kobe Bryant ve 18 sayı, 9 asist, 5 ribauntla maçı tamamlayan Gary Payton, gecenin dikkati çeken diğer oyuncuları oldu. 
     Minnesota Timberwolves'da ise Kevin Garnett'in 22 sayı, 11 ribaunt ve 7 asisti, takımına galibiyeti getirmeye yetmedi. İlk devreyi de 44-25 yenik kapatan Timberwolves'da Wally Szczerbiak'ın 21 sayı, 7 ribaunt, 2 asist, Latrell Sprewell'in 18 sayı, 3 asist ve Sam Cassell'in 18 sayı, 2 asistlik performansları takımlarını yenilmekten kurtaramadı. 
     Ligde Doğu Konferansı play-off finalinde ise Detroit Pistons ile Indiana Pacers arasındaki 3. maç, yarın TSİ sabaha karşı Detroit'te oynanacak. 
     
</TEXT>
</DOC>
