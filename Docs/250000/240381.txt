<DOC>
<DOCNO> 240381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/guncel/axgun01.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cihan annesine ağlayarak gitti 
</HEADLINE>
<TEXT>


İngiliz annesine teslim edilen Cihan, babasına "Beni gönderme" diye seslendi 

İBRAHİM LALELİ, AHMET AY Isparta DHA 

İngiliz Belinda Chapman'ın, boşandığı eşi Salih Serçe tarafından Türkiye'ye kaçırılan ve Isparta'daki dedesinin yanında bulunan Cihan Serçe, annesine teslim edildi. 
Dedesi İbrahim Hakkı Serçe'nin 72 yanında saklanan Cihan 8 , önceki gece Çocukları Koruma Şubesi'nde kaldı. Oğlunu 4 yıl sonra Isparta Emniyet Müdürlüğü'nde gören İngiliz anne çok heyecanlandı. 
Yalvaç Adliyesi'ndeki işlemlerin ardından ayrı otomobillere bindirilen Chapman, Serçe ve oğlu Cihan, Antalya'ya yola çıktı. Isparta'yı 22 kilometre geçince polis otomobilleri durdu. Otomobilden indirilen Cihan, babasından alınarak annesine teslim edildi. Bu sırada ağlamaya başlayan Cihan, "Baba beni bırakma. Gitmek istemiyorum" diyerek kendini yerlere attı. Babası, arkasından son kez el salladığı Cihan'ı gözyaşları arasında uğurladı. Oğlunu otomobiline alan Chapman, Antalya Havalimanı'ndan uçakla İngiltere'ye götürdü. 




</TEXT>
</DOC>
