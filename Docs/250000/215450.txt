<DOC>
<DOCNO> 215450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun30.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto "1 Mayıs'tan önce Kıbrıs'ı birleşmiş görebiliriz" 
</HEADLINE>
<TEXT>

     BM Genel Sekreteri Kofi Annan'ın Kıbrıs özel temsilcisi Alvaro de Soto, 1 Mayıs'tan önce Kıbrıs'ı birleşmiş görme konusunda gerçek bir şans bulunduğunu söyledi. 
     AB dönem başkanlığını yürüten İrlanda'nın Başbakanı Bertie Ahern ile Dublin'de bir araya gelen de Soto, görüşmeden sonra yaptığı açıklamada, ''Şimdi gerçek bir şansımız var. Gelişmelerin ilerletilmesine ilişkin siyasi irade dikkate değerdir diye düşünüyorum'' ifadesini kullandı. 
     Ahern'e taraflar arasında New York'ta yapılan görüşmeler hakkında bilgi veren de Soto, Kıbrıs'ın birleşmesi konusunda AB'den gelen önemli desteğe de teşekkür etti. 
     De Soto'nun yarın, Belçika'nın başkenti Brüksel'de Avrupa Birliği Komisyonu ile temaslarda bulunması, daha sonra da adaya gitmesi bekleniyor. 
     
</TEXT>
</DOC>
