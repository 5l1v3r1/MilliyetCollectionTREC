<DOC>
<DOCNO> 227206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/soneko17.html </URL>
<DATE> 2004/03/31/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Doğalgaza Nisan'da da zam yok 
</HEADLINE>
<TEXT>

     Enerji ve Tabii Kaynaklar Bakanlığı, doğalgaz fiyatlarının Nisan ayında da değişmeyeceğini açıkladı. 
     Enerji ve Tabii Kaynaklar Bakanlığı'ndan yapılan yazılı açıklamada, son 5 aydır sabit tutulan doğalgaz fiyatlarında Nisan ayında da bir değişiklik yapılmadığı belirtildi. Doğalgaz fiyatlarının daha önce olduğu gibi metreküpte sanayi kesimi için 241 bin 210 lira, konut için 213 bin 210 lira olarak uygulanacağı bildirildi. 
     Açıklamada, BOTAŞ Yönetim Kurulu'nun doğalgazın Nisan ayı satış fiyatlarını belirlemek için yaptığı toplantıda aldığı bu kararı dün Enerji Piyasası Düzenleme Kurulu'na EPDK bildirildiği kaydedildi. 
     Konuyla ilgili bir açıklama yapan Enerji ve Tabii Kaynaklar Bakanı Hilmi Güler de özellikle sanayinin ana girdi malzemesi olan doğalgaz fiyatlarında bakanlığın uluslararası alanda yaptığı çalışmaların etkili olduğunu belirtti. 
     Türkiye'nin İran'dan aldığı doğalgazla ilgili görüşmelerin devam ettiğini ve fiyat pazarlığında son noktaya gelindiğini bildiren Güler, İran doğalgazı konusunda yakın bir tarihte karar verileceğini kaydetti. 

     
</TEXT>
</DOC>
