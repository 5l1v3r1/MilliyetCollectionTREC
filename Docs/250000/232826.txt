<DOC>
<DOCNO> 232826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko47.html </URL>
<DATE> 2004/04/19/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Laila Cafe'ler geliyor... 
</HEADLINE>
<TEXT>

     Eğlence mekanı Laila, gece hayatı dışında yeni cafe konsepti ile ülkeye yayılmayı hedefliyor. 
     Laila'dan yapılan açıklamaya göre, tanınmış bir ticari isim ve kurulu iş düzeninin kullanma hakkının satılması esasına dayanan franchising yöntemi ile açılacak Laila Cafe'ler, müşterilerinin gündüz keyifli sohbetler yapıp leziz yemekler yiyebilecekleri, iş çıkışlarında hoş bir müzik eşliğinde yorgunluklarını atabilecekleri özel mekanlar olacak. 
     Bu yıl 15, 2005 sonuna kadar da 50 Laila Cafe'nin açılması öngörülüyor. 
     Laila Cafe'de, tüm fizibilite ve mimari proje konusunda Toner Mimarlık, franchising ve satış danışmanlığı konusunda Alkaş Alışveriş Merkezleri Danışmanlık Ltd, Momentum İstanbul İletişim Danışmanlık A.Ş ise iletişim, pazarlama ve sponsorluk danışmanlığı konusunda hizmet verecek. 
     Şehir merkezinde ve minimum 150 metrekare olması gereken Laila Cafe'leri açmak isteyen girişimciler, Laila yetkilileri tarafından işletme, servis ve mutfak konularında zorunlu eğitime tabi tutulacak, ayrıca dönemsel olarak denetlenecekler. 
     Laila Cafe franchising sistemi konusunda bilgi almak ya da başvuruda bulunmak isteyenlerin 0212 281 67 77 nolu çağrı merkezini arayabileceği ya da www.laila-ist.com adresine başvurabilecekleri bildirildi. 
     
</TEXT>
</DOC>
