<DOC>
<DOCNO> 233372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/yasam/yas20.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   26 saniyede 46 metreye çıktı 
   Amerikalı 41 yaşındaki roket adam Eric Scott, Kuzey Londra'da yaptığı uçuşla dünya rekoru kırdı. 46.3 metre yükseğe roket kemeri ile uçarak bir ilki gerçekleştiren Scott, 12 katlı bir binanın yüksekliğine ulaşmayı başardı. 26 saniyede bu işi tamamlayan Scott, zamanın kendisine ayaklarının üzerinde bir kaç manevra yapmasına bile imk n verdiğini söyledi. 
   
   İnternette açık artırmayla çocuk satılıyor 
   Almanya'da 8 yaşındaki bir kız çocuğunun internette açık artırma ile satışa sunulduğu iddiası araştırılıyor. Bavyera'da bir kadının, internetteki "eBay" adlı açık artırma sayfasında Theresa adlı çocuğun satışa sunulduğunu görerek, polise haber verdiği bildirildi. Kızı satışa sunan "Anabelle" takma adlı kişinin, "Bu çocuk benim kızım. Sıkışık durumumdan dolayı bunu kalbim parçalanarak yapıyorum" yazdığı ifade edildi. İddialara göre ilk artırımı yapan bir işadamı da, "Bu bir şakaydı. Theresa benim bir kız arkadaşımın çocuğu. Şakayı biraz abartmış olabiliriz" diye konuştu. 
   
   Taksici gaspçıyı kafasından vurdu 
   İstanbul Beyoğlu'nda, Nazmi Yılmaz'ın 33 kullandığı 34 TEZ 76 plakalı taksiye dün saat 03.00'te binen H.A. 17 Bayrampaşa'ya gitmek istediğini söyledi. Bir süre sonra silah çıkaran H.A, 'Ankara yönüne dön' dedi. Aracı bariyerlere çarpan Yılmaz, gaspçının 'gaz tabancası' olduğu anlaşılan silahını aniden elinden aldı. Tetiği çekerek saldırganı kafasından vuran Yılmaz, ardından da 155 Polis İmdat'ı arayarak durumu bildirdi. Kafasında yaklaşık 10 santimetrelik bir kesik oluşan H.A, hastaneye kaldırıldı. 
   
   
   
</TEXT>
</DOC>
