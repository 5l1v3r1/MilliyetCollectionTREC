<DOC>
<DOCNO> 234617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun18.html </URL>
<DATE> 2004/04/25/ </DATE>
<TIME> 12.45 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
İran'da bir bina çöktü, yaralılar var 
</HEADLINE>
<TEXT>

     Selahattin Oğuz bildiriyor 

İran'ın başkenti Tahran'da, bir banka şubesinin bulunduğu binanın çöktüğü, olayda 12 ila 18 kişinin yaralandığı bildirildi. 
     Kuds gazetesinin bugünkü haberine göre, başkentin İmam Humeyni Meydanı'nda, Saderat Bankası şubesinin bulunduğu 3 katlı bina bilinmeyen bir nedenle dün akşam çöktü. Gazete, binanın çöktüğü sırada çalışmakta olan banka memurlarının enkaz altında kaldığını, olayda 12 kişinin yaralandığını belirtti. 
     Şark gazetesi ise binanın çöktüğü sırada içeride 57 banka görevlisinin bulunduğunu, bir kişinin kayıp olduğunu ve 18 kişinin yaralandığını yazdı. 
     Devrim Muhafızları komutanı Albay Mehdi Ahmedi, binanın üçüncü katında restorasyon çalışmaları yapıldığını, binanın çökmesine muhtemelen bu çalışmaların yol açmış olabileceğini söyledi. 
     Ahmedi, binanın bir patlama sonucu çöktüğü iddialarını ise reddetti. 
     
</TEXT>
</DOC>
