<DOC>
<DOCNO> 218736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun41.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada birlikleri Haiti başkenti havaalanını kontrol altına aldı 
</HEADLINE>
<TEXT>

     Kanada birliklerinin Haiti'ye gönderildiği ve başkent Port-au-Prince'in ana havaalanını kontrol altına aldıkları bildirildi. 
     Kanada'nın RDI televizyonu verdiği haberde, Kanada birliklerinin, ''Haiti'de düzenin yeniden sağlanması operasyonu'' çerçevesinde bu ülkeye gönderildiklerini kaydetti. 
     Öte yandan Panama, Haiti'nin devrik devlet başkanı Jean-Bertrand Aristide'e siyasal sığınma hakkı vermeye hazır olduğunu açıkladı. 
     Panama Devlet Başkanı Mireya Moscoso yaptığı açıklamada, Aristide'den böyle bir talep gelmesi halinde olumlu yanıt vereceklerini açıkladı. 
     Aristide'nin nerede olduğu tam olarak bilinmiyor. 
     
</TEXT>
</DOC>
