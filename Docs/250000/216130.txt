<DOC>
<DOCNO> 216130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/siyaset/siy09.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Deniz Bey'i zaafa uğratmam 
</HEADLINE>
<TEXT>

   Baykal'ı eleştiren ve liderlik öneren işadamlarına Kemal Derviş, "Deniz Baykal arkadan vurmaz" yanıtını verdi 
      UTKU BOLULU İzmir DHA 

   
   CHP Genel Başkan Yardımcısı Kemal Derviş, Genel Başkan Deniz Baykal'ı eleştirerek kendisine liderlik telkininde bulunan İzmirli işadamı ve sanayicilere, "Baykal, yapmayacağı konuda yapacağım demez. Kesinlikle arkadan vurmaz. Benden Deniz Bey'i zaafa uğracak davranış beklemeyin" yanıtını verdi. 
   İzmir Büyükşehir Belediye Başkanı Ahmet Piriştina'nın Asansör Restoran'da düzenlediği akşam yemeğine katılan Derviş'e işadamları Baykal'ın merkez solda birleştirici olamadığını söyledi ve yerel seçimler sonrası merkez solu birleştirici liderlik rolü üstlenmesi için telkinde bulundu. 
   Kavramlar, doğrultu ve fikirler üzerinde siyaset yaptığını, kişilerin çok önemli olmadığını belirten Derviş de Baykal'la ilgili eleştirilere üzüldüğünü ifade etti. Derviş, şöyle konuştu "Baykal'ın geçmişteki çizgisine baktığımızda dürüst ve samimi olduğunu görüyoruz. Zor şartlar altında, kavram kargaşasının olduğu durumlarda partiyi toparlamaya çalıştı. 1990'lı yıllarda özellikle bankacılık sektöründe doğru uyarılarda bulundu. 30 yıldır tanıyorum. Kendisine saygım ve sevgim var." 
   
   14 ülkeden 40 gence konuştular 
   ELİF DEMİRCİ İzmir DHA 

   British Council ve ODTÜ Avrupa Çalışmaları Merkezi'nin "Gelecek Kuşak Avrupalıların Gözüyle Kültürel Çeşitlilik" başlıklı Ege Palas Oteli'ndeki konferansına 14 ülkeden 40 genç katıldı. Açılış konuşmalarını Kemal Derviş ve Devlet Bakanı Mehmet Aydın yaptı. Prof. Aydın, Türk kimliğinin üç damarının Türklük, Müslümanlık ve Batılılık olduğunu açıkladı. 
   
   
   
</TEXT>
</DOC>
