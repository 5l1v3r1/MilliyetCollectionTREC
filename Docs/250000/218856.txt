<DOC>
<DOCNO> 218856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/siyaset/siy01.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan adaylar Türk oylarının peşinde... 
</HEADLINE>
<TEXT>

   Batı Trakya'da eski tabular yavaş yavaş kırılıyor... Türkler'den de oy almayı hedefleyen Yunan adaylar, köyleri dolaşıp Türkçe tanıtım broşürleri dağıtıyor 
      Milliyet Batı Trakya Seçimlerin İzliyor 

   Şükran PEKKAN 

   
   Yıllarca Türk olduğunu ifade etmenin, hatta sokaklarda Türkçe konuşabilmenin savaşını vermiş Batı Trakya'da bugün ılımlı bir hava esiyor. Bir kesim "Kazandığımız bir şey yok, bunlar seçim yatırımı" diyor ama Türk politikacılar meydanda "Türk hakları"nı konuşabiliyor. Yunan adaylar da Türkler'den binlerce oyu toplayıp, Atina'ya gidebiliyor. Hatta bu seçim için Türkçe tanıtım broşürü bastıran aday var. 
   
   'İlişkiler düzeliyor' 
   PASOK Gümülcine Milletvekili Adayı Hrisa Manolya ile Yeni Demokrasi Partisi Gümülcine Milletvekili ve Adayı Evripidis Stylianidis de Türkler'den oy toplamaya çalışan adaylardan sadece ikisi... Geçen seçimlerde Türkler'den 3 bin oy alan Stylianidis ilişkilerin düzeldiğini, tabu olarak kabul edilen bir çok konunun bugün çok rahat konuşulduğunu anlatıyor. Ancak, Yunanlılar'ın da Türk adaylara oy verdiğini söylüyor. Tabii, kendisi 3 bin oy alırken, bir Türk aday Yunanlılar'dan sadece 500 oy alabilmiş. Stylianidis, sözlerini şöyle sürdürüyor 
   
   'Bir adaya yoğunlaşmalı' 
   "Oyların bölünmemesi kişilere bağlı. Yunanistan seçim sisteminde iktidar partisinin adaylarının seçilme ihtimali yüksektir. Bu nedenle, oyların partiye göre belirlenmesi gerekli. Ben gittiğim köylerde her zaman, bir partiden hem Müslüman hem Hıristiyan adayın seçilmesi gerektiğini söylüyorum. Türk seçmen de bir aday üzerinde yoğunlaşmalı." 
   Türkler'den oy isterken, dünyadaki ve Yunanistan'daki gelişmeleri gündeme getirdiğini söyleyen Stylianidis, "Konuşmalarımda Martin Luther King'i anlatıyorum. Çok etkileyici oluyor. Türk seçmene hayallerimi anlatıyorum" diyor. 
   
   'Sütten ağzım yandı '    Geçen seçimde memurluk görevinden istifa etmediği için vekilliği düşen Hrisa Manolya, meşhur atasözümüzü hatırlatıp, 'Bu kez tedbirliyim' diyor 
   PASOK Gümülcine Milletvekili Adayı Hrisa Manolya, geçen seçimlerde milletvekili seçilmiş. Ancak memurluk görevinden istifa etmediği şik yeti üzerine Meclis'e girememiş. Onu şik yet eden kişi kendi partisinden Ahmet Mehmet. Şik yet haklı bulununca Manolya'nın yerine Mehmet koltuğa oturmuş. Şimdi, sloganı 'Değişimin gücü' olan Türkçe broşürleriyle Türk köylerini dolaşan Manolya, sorularımızı yanıtladı... 
   
   Bir Türk'ün şik yeti üzerine Meclis'e veda etmek size ne ifade ediyor 
   Hiç hoş bir duygu değil. Vatandaşlarımca onurlandırılıp, sonra vekilliğimi kaybettim. 
   
   Mehmet'e kızgın mısınız 
   Kendisi arkadaşım. O da kendi mücadelesini veriyor. 
   
   Neden 'Türk' demiyor 
   Mahkeme çıkışında, Mehmet'in elini sıktığınız "Ben olsam aynısını yapardım" dediğiniz söyleniyor. 
   Asla Halkın demokratik seçimine isteğine karşı gelecek bir yolu denemezdim. 
   
   Şimdi görevlerinizden istifa ettiniz mi 
   İstifa etmem gereken her yerden istifa ettim. Siz ne diyorsunuz "Sütten ağzı yanan yoğurdu üfleyerek yer" değil mi 
   
   Türkler'den nasıl oy alıyorsunuz 
   İyi ilişkilerimin bir sonucu. 
   
   Ya azınlık ya da Müslüman diyorsunuz. Neden "Türk" demiyorsunuz 
   Beni olayın özü ilgilendiriyor, kelimeler değil. Lozan Anlaşması'nda 'Müslüman azınlık' deniliyor. 
   
   Türk köylerinde ne anlatıyorsunuz 
   Kim olduklarına bakmadan aynı şeyleri söylüyorum. Bir milletvekili için önemli olan ili için en iyisini yapmasıdır. 
   
   Bölgede 7 Türk aday var, genelde iki sandalyeyi siz aldığınızdan, geriye kalıyor bir. Onların arasındaki rekabeti nasıl değerlendiriyorsunuz 
   Bir aday üzerinde birleşilmesi, farklı ülkelerde oluyor ama bizim seçim sistemimiz farklı. Çok kolay olacak bir şey değil. 
   
   
   
</TEXT>
</DOC>
