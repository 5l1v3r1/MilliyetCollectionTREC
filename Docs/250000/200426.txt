<DOC>
<DOCNO> 200426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur11.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Grip aşısı zamanında olunursa etkili oluyor... 
</HEADLINE>
<TEXT>

     Dünya nüfusunun yüzde 20'sini etkileyen gribi hafife almamak gerekiyor. 
     Adana İl Sağlık Müdürlüğü Bulaşıcı Hastalıklar Şube Müdürü İdil Boyar, AA muhabirine yaptığı açıklamada, sıkça soğuk algınlığıyla karıştırılan gribin, aslında çok daha tehlikeli bir hastalık olduğunu söyledi. 
     Özellikle, yaşlılar, kalp hastaları ve çocukları etkileyen gribin dünyada her yıl 250 ile 500 bin kişinin ölümüne yol açtığını belirten Boyar, gribin, çalışan kesimi yatağa düşürerek işgücü ve ekonomik kayba neden olduğunu hatırlattı. 
     Gribe karşı kesin bir önleme ve tedavi yöntemi bulunmadığını ifade eden Boyar, gripten korunmak için en etkili yöntemin aşı olduğunu bildirdi. Boyar, şöyle konuştu 
     ''Virüsün yarattığı bir hastalık olan gripte antibiyotik tedavisi işe yaramıyor. Rahatsızlığa karşı en etkili korunma yöntemi de zamanında uygulanan aşıdır. Aşılar eylül ve ekim aylarında yapılmalıdır. Ayrıca, vatandaşlar mevsime uygun giyinmeli ve bol C vitamini alarak, bağışıklık sitemlerini güçlü tutmalıdırlar.'' 
     
</TEXT>
</DOC>
