<DOC>
<DOCNO> 218611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur32.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kondisyonerim" diyerek hırsızlık yaptığı iddiası... 
</HEADLINE>
<TEXT>

     İstanbul'da, kendisini kondisyoner olarak tanıtıp, koşturduğu gençlerin eşyasını çaldığı ileri sürülen bir kişi gözaltına alındı. 
     Alınan bilgiye göre, Kadıköy'deki bazı okul ve halı sahaların civarında konuştuğu gençlere kendisini ''bir spor kulübünde çalışan kondisyoner'' olarak tanıtan bir kişinin hırsızlık yaptığı yönündeki ihbarlar üzerine polis harekete geçti. 
     Asayiş Şube Müdürlüğü ekipleri, Emrullah A. 23 adlı kişiyi Fatih'te gözaltına aldı. 
     Tanıştığı bazı gençlere ''sporcu olabileceklerini, kondisyonlarını ölçmek istediğini'' söylediği ve koşturduğu kişilerin yanına bıraktıkları değerli eşyayı alıp kaçtığı ileri sürülen zanlının, benzer suçtan sabıkası bulunduğu öğrenildi. 
     
</TEXT>
</DOC>
