<DOC>
<DOCNO> 204050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/ekonomi/eko11.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Perakende yüzde 8 büyüme bekliyor 
</HEADLINE>
<TEXT>

   
   Alışveriş Merkezleri ve Perakendeciler Derneği Başkanı Demir Sabancı, sektörün perakende fiyatlarda artış yapmayarak enflasyonun düşmesine katkı sağladığını söyledi. Gıda perakende sektörünün fiyat artışını tüketici fiyatları endeksinin altında tutuğunu, zincir mağazalarda fiyatların yükselmediğini kaydeden Sabancı, 2004'te de fiyat artışı beklemediklerini belirtti. 
   
   Fiyat artmaz 
   Perakendecilik sektöründe 2003 ve 2004'ü değerlendiren Sabancı, "Sektör olarak 2004'den umutluyuz. Toplamda yüzde 8'lik bir büyüme bekliyoruz" dedi. Sanayi Bakanlığı'nın sektörle ilgili bir yasa tasarısı üzerinde çalıştığını anımsatan Sabancı, "Tasarı sektörün olduğu gibi tüketicinin de aleyhine" değerlendirmesinde bulundu. Sektörde uluslararası yatırımcı sayısının üçe çıktığını anımsatan Sabancı, hükümete tasarı ile sektöre yatırım yapmak isteyen yatırımcıları tedirgin etmemesi uyarısında bulundu. 
   
   
</TEXT>
</DOC>
