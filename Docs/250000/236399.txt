<DOC>
<DOCNO> 236399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/yasam/yas04.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvan, kardeş, çiftlik 
</HEADLINE>
<TEXT>


Çiftlikte yaşayan, kardeşi olan ya da bir ev hayvanı besleyen çocukların bağışıklık sistemi güçleniyor. Astım, egzama tehdit olmaktan çıkıyor 

DIŞ HABERLER SERVİSİ 

Büyük kardeşi olanlar 
KARDEŞİ veya bir ev hayvanı olan ya da çiftlikte yaşayan çocukların alerjik hastalıklara yakalanma riskinin diğerlerine oranla daha az olduğu belirlendi. Danimarka Epidemiyolojik Bilim Merkezi'nin 24 bin hamile ve çocukları üzerindeki araştırmasına göre, hayvanı olan, anaokuluna giden veya kendisinden büyük kardeşi olan çocuklar daha fazla mikroba maruz kalıyor. 

Hastalık riskini azaltıyor 
BU durum bağışıklık sistemini güçlendirerek ileride astım, egzama gibi alerjik hastalıklara yakalanma riskini azaltıyor. Daha önce yapılan araştırmalarda da aşırı temiz ortamlarda büyütülen çocukların bağışıklık sistemleri iyi çalışmadığı için ileride alerji kaynaklı hastalıklara yakalanma riskinin arttığı bulunmuştu. 


</TEXT>
</DOC>
