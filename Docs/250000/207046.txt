<DOC>
<DOCNO> 207046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/soneko30.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Frankfurter Allgemeine Türkiye'de konsolidasyonda ilerledi 
</HEADLINE>
<TEXT>

     Almanya'nın günlük siyasi gazetelerinden Frankfurter Allgemeine, Türk ekonomisinde konsolidasyonun geçtiğimiz yıl beklenenden daha fazla ilerleme kaydettiğini ve enflasyonun, 1976'dan beri en düşük seviyede olduğunu yazdı. 
     Yıllık tüketici fiyatı endeksinde yüzde 18.4 artış olduğu belirtilen haberde, toptan eşya fiyat endeksindeki artışın sadece yüzde 13.9 olduğu ve hükümetin bu yıl içerisinde enflasyonu yüzde 12'nin altına düşürmek ve gelecek yıl da tek haneli rakama indirmek istediğine yer verildi. 
     İhracat da sürpriz yaşandığına da dikkat çekilen haberde, ''Türk lirası yabancı para karşısında ortalama yüzde 12 değer kazanmasına rağmen, 2003 yılında ihracat yüzde 32 artarak 48 milyar dolara ulaştı. Bunun yüzde 84'ünü sanayi ürünleri oluşturuyor'' denildi. 
     Öte yandan, iyi bir turizm sezonuna ve yüksek ihracata rağmen ödemeler dengesindeki açığın önemli ölçüde arttığı ifade edilen haberde, şöyle denildi 
     ''Açığın dört katlık artışla 7.7 milyar dolar olarak gerçekleştiğini ve şimdi GSMH'nin yüzde 3.2'sine ulaştığını söyleyen Ekonomi Bakanı Ali Babacan, diğer taraftan da döviz rezervlerinin kısa vadeli dış borçlara oranının geçtiğimiz üç yıl içinde neredeyse iki katından fazla artarak yüzde 82'den yüzde 187'ye çıktığını belirtti. Kamu borçlarının payı da GSMH bazında yüzde 92'den yüzde 69'a düştü. OECD, Türk ekonomisinin 2003 yılında yüzde 5 büyüdüğünü tahmin ediyor, 2004 ve 2005 yılları için ise yüzde 4.9 ve 5.4'lük bir büyüme bekliyor''. 
     
</TEXT>
</DOC>
