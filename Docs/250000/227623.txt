<DOC>
<DOCNO> 227623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/soneko58.html </URL>
<DATE> 2004/04/01/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Güler Petrol fiyatlarındaki artışın uzun vadeli olması beklenmiyor 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, petrol fiyatlarının artmasının elde olmayan bir durum olduğunu belirterek, ''Bunun o kadar uzun vadeli olacağı zannedilmiyor'' dedi. 
     Güler, Uluslararası Enerji Ajansı'nın UEA 30. kuruluş yıldönümü nedeniyle İstanbul'da gerçekleştirilen özel oturumun ardından gazetecilerin sorularını yanıtladı. 
     Hilmi Güler, bir gazetecinin petrol fiyatlarının artmasının ekonomiyi nasıl etkileyeceğini sorması üzerine, ''Petrol fiyatlarının artması elimizde olmayan bir durum, dünkü toplantıda da ifade edildi. Bunun o o kadar uzun vadeli olacağı zannedilmiyor. Uzmanların görüşü de bu şekilde. Umarız ki kısa bir zaman içinde fiyatlar düşer'' diye konuştu. 
     
     KASADAN ÇIKAN ÇEAŞ HİSSELERİ 
     Bir gazetecinin ''Uzanlar'ın kasalarından yeni ÇEAŞ hisseleri çıktığı yönünde bilgiler geldi, bu konuda ne diyeceksiniz '' sorusu üzerine de Güler, şunları söyledi 
     ''Her geçen gün yeni şeyler çıkıyor. Bu da bizim yaptığımız çalışmaların, başlattığımız çalışmaların ne kadar yerinde olduğunu gösteriyor.'' 
     
</TEXT>
</DOC>
