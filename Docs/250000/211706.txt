<DOC>
<DOCNO> 211706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko12.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım ayında ihracat yüzde 7.4 arttı... 
</HEADLINE>
<TEXT>

     Türkiye, 2003 yılı Kasım ayında 3 milyar 859 milyon dolarlık ihracat, 5 milyar 150 milyon dolarlık da ithalat yaptı. 
     Devlet İstatistik Enstitüsü DİE , Kasım ayına ilişkin geçici dış ticaret verilerini açıkladı. 
     Buna göre Kasım'da, geçen yılın aynı ayına oranla ihracat yüzde 7.4, ithalat da yüzde 3.8 arttı. Dış ticaret açığı Kasım'da yüzde 5.6 azalarak, 1 milyar 369 milyon dolardan, 1 milyar 292 milyon dolara düştü. 
     Geçen yılın Kasım ayında yüzde 72.4 olan ihracatın ithalatı karşılama oranı da yüzde 74.9'a yükseldi. 
     
     OCAK-KASIM DÖNEMİ 

     Türkiye, bu yılın Ocak-Kasım döneminde 42 milyar 385 milyon dolarlık ihracat, 60 milyar 679 milyon dolarlık da ithalat yaptı. Geçen yılın aynı dönemine göre 11 ayda ihracat yüzde 29.2, ithalat yüzde 31.4 artarken, dış ticaret açığı yüzde 36.9 büyüyerek 18 milyar 293 milyon dolara çıktı. 
     Ocak-Kasım dönemi itibariyle ihracatın ithalatı karşılama oranı ise yüzde 71.1'den yüzde 69.9'a geriledi. 
     
     SERMAYE MALI İTHALATI 

     Devlet İstatistik Enstitüsü'nün DİE geçen yılın Kasım ayı itibariyle açıkladığı geçici verilere göre, Ocak-Kasım itibariyle, sermaye malı ithalatı 7 milyar 285.4 milyon dolardan 9 milyar 365.3 milyon dolara, ara malı ithalatı 33 milyar 854.5 milyon dolardan 44 milyar 441.4 milyon dolara, tüketim malları ithalatı ise 4 milyar 492 milyon dolardan 6 milyar 475.1 milyon dolara yükseldi. 
     Söz konusu tarih itibariyle toplam ithalatın yüzde 15.4'ünü sermaye malları, yüzde 73.2'sini ara malları, yüzde 10.7'sini tüketim malları oluşturuyor. Bir önceki yılın aynı döneminde, tüketim mallarının toplam ithalat içindeki payı yüzde 9.7 düzeyindeydi. 
     Ekonomik faaliyet alanlarına göre, geçen yılın 11 ayında, 2 milyar 307 milyon dolarlık tarım ve ormancılık, 3.5 milyon dolarlık balıkçılık, 9 milyar 860.4 milyon dolarlık madencilik ve taşocakçılığı, 48 milyar 179.6 milyon dolarlık da imalat sanayi ürünleri ithal edildi. Bu dönemde, tarım ve ormancılık ürünleri ithalatı yüzde 45.9, balıkçılık ürünleri ithalatı yüzde 225.9, madencilik ve taşocakçılığı ürünleri yüzde 52.1, imalat sanayi ürünleri ithalatı ise yüzde 27.6 arttı. 
     Türkiye'nin ithalatının yüzde 79.4'ünü imalat sanayi ürünleri, yüzde 16.3'ünü madencilik ve taşocakçılığı ürünleri, yüzde 3,8'ini da tarım ve ormancılık ürünleri oluşturuyor. 
     
     SERMAYE MALI İHRACATI YÜZDE 58.6 ARTTI 

     Geçen yılın Ocak-Kasım döneminde, sermaye malları ihracatı yüzde 58.6 oranında arttı. Bir önceki yılın 11 ayında 2 milyar 473.3 milyon dolar olan sermaye malı ihracatı bu yıl 3 milyar 923.4 milyon dolara çıktı. 
     Bu dönemde, ara malı ihracatı yüzde 24.6 artarak 13 milyar 356.2 milyon dolardan 16 milyar 637.3 milyon dolara, tüketim malları ihracatı da yüzde 27.6 artarak 16 milyar 881.5 milyon dolardan 21 milyar 546.8 milyon dolara yükseldi. 
     Ekonomik faaliyet alanına göre, 11 aylık dönemde, tarım ve ormancılık ürünleri ihracatı yüzde 17.8, balıkçılık ürünleri ihracatı yüzde 18.7, madencilik ve taşocakçılığı ürünleri yüzde 33.5, imalat sanayi ürünleri ihracatı yüzde 29.6 arttı. Türkiye'nin ihracatının yüzde 93.4'ünü imalat sanayi ürünleri, yüzde 5.1'ini tarım ve ormancılık ürünleri, yüzde 1.1'ini de madencilik ve taşocakçılığı, yüzde 0.1'ini balıkçılık ürünleri oluşturuyor. 
     
     AB'DAN İTHALAT YÜZDE 32.6 ARTTI 

     Geçen yılın Ocak-Kasım döneminde, AB'den ithalat yüzde 32.6, bu ülkelere yönelik ihracat yüzde 31.4 arttı. 
     DİE verilerine göre 11 ayda, AB'den ithalat 20 milyar 700.6 milyon dolardan 27 milyar 439.9 milyon dolara, bu ülkelere ihracat ise 16 milyar 791.1 milyon dolardan 22 milyar 068.1 milyon dolara yükseldi. 
     Bu dönemde ihracat, Karadeniz Ekonomik İşbirliği KEİ ülkelerine yüzde 36.5, Ekonomik İşbirliği Teşkilatı ECO ülkelerine yüzde 43.9, Bağımsız Devletler Topluluğu BDT ülkelerine yüzde 25.9, Türk cumhuriyetlerine yüzde 41.3, İslam Konferansı Örgütü İKÖ ülkelerine yönelik yüzde 37.3 arttı. Orta Doğu ülkelerine yönelik yüzde 36.5, diğer Asya ülkelerine yönelik yüzde 35.1, Avrupa ülkelerine yönelik ise yüzde 33.6 oranında ihracat artışı oldu. 
     Ocak-Kasım döneminde, ham petrol ithalatı da yüzde 18.4 artarak 3 milyar 725.6 milyon dolardan 4 milyar 412.7 milyon dolara çıktı. 
     
</TEXT>
</DOC>
