<DOC>
<DOCNO> 216113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/magazin/amag.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeni' starlar eskileri eritti 
</HEADLINE>
<TEXT>

   Artık Türkstar olan Popstar gündeme oturduğundan beri, magazinin 'eski yıldızlarının' esamisi okunmuyor... 
      Ali Eyüboğlu 
   
   Aylardır Türkiye gündeminde önemli bir yer tutan Popstar yarışması en büyük darbeyi, magazin dünyasının ünlülerine vurdu. 
   Magazinin 'olmazsa olmazları', aylardır magazin sayfalarında belirgin şekilde yer bulamıyordu. Popstar Türkiye gündemine yerleştikten sonra, manken haberlerinin yerini Elena ile Aydan'ın, yıldız haberlerinin yerini Firdevs, Abidin ve Bayhan'ın haberleri almaya başladı. Magazin yıldızlarının 'haber olma' oranlarındaki değişimi ortaya çıkarabilmek için her ay 1500 civarında ünlünün haber takibini yapan Ajans Press ve Popstar'ı izleyen MTM Medya Takip Merkezi'nin bilgilerine başvurduk. 
   
   Çok azı 'tutundu' 
   İki kuruluştan aldığımız veriler ışığında hazırladığımız tablo, magazinin yıldızlarının durumunun hiç de parlak olmadığını gözler önüne serdi. 
   Haber grafiği her ay düzenli olarak yükselen Popstar, mankeninden sunucusuna, dizi yıldızından şarkıcısına magazinin birçok yıldızının 'haber değeri'ni bir hayli düşürdü. Yarışmanın başladığı 2003 Haziran'ından bu yana haber grafiği gittikçe yükselen Türkiye Popstar hakkında yazılı basında son 3 ayda tam 985 haber çıktı. O nedenle Popstar'la 'Türkstar' elemeleri arasındaki ekran molası, magazinin yıldızları için derin nefes alabildikleri oksijen çadırı gibi oldu. Magazinin 'az ya da çok tanınan' toplam 1566 yıldızı arasında Popstar'ın 'düşürmediği' yıldızlar da var. Eurovision yıldızı Sertab Erener, Cem Yılmaz, Tarkan, Sibel Can, Pınar Altuğ, Nilüfer, Davut Güloğlu, Yıldız Tilbe, Ebru Gündeş, Funda Arar ve Seda Sayan'ın yanı sıra, filmleri vizyona giren Yılmaz Erdoğan, Tuba Ünsal, Özcan Deniz, Nurgül Yeşilçay, Deniz Akkaya, Demet Akbağ ile Memet Ali Alabora gündemden düşmemeyi başardı. 
   
   Haber sayıları baz alınmıştır 
   Popstar'la yıldızı kayanlar Ocak 2003 Ocak 2004 Düşüş Nez 150 15 90 Arzu Yanardağ 90 10 88.8 Asena 390 68 82.5 Derya Tuna 207 37 82.1 Kadir İnanır 203 49 75.8 Emrah 175 48 72.5 Yasemin Kozanoğlu 134 41 69.4 Haluk Levent 135 43 68.1 Yavuz Bingöl 166 70 57.8 Tamer Karadağlı 221 95 57 Ebru Güzel 67 31 53.7 Petek Dinçöz 261 117 55 Asuman Krause 147 70 52.3 Alişan 70 37 47 Aysu Baçeoğlu 49 26 47 Tülin Şahin 89 48 46 Kayahan 174 94 45.9 Orhan Gencebay 103 57 44.6 Aşkın Nur Yengi 64 36 43.7 Hande Ataizi 188 107 43 Çağla Şıkel 288 167 42 Gülben Ergen 439 268 38.9 Zuhal Olcay 83 52 37 Özlem Yıldız 77 50 35 Esra Eron 140 97 30.7 Hülya Avşar 638 494 22.5 Ebru Şallı 144 116 19.4 Tuğçe Kazaz 103 84 18.4 Tuğba Özay 166 140 15.6 Sezen Aksu 377 330 12.4 
   
   Haber sayıları baz alınmıştır 
   Popstar'la yıldızı parlayanlar Ocak 2003 Ocak 2004 Artış Gamze Özçelik 11 91 727 Ercan Saatçi 8 134 1575 Deniz Seki 109 361 231 Zerrin Özer 127 171 35 Haldun Dormen 37 68 84 Seray Sever 52 71 37 
   
   
</TEXT>
</DOC>
