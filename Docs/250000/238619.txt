<DOC>
<DOCNO> 238619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo25.html </URL>
<DATE> 2004/05/09/ </DATE>
<TIME> 21.38 </TIME>
<AUTHOR>  </AUTHOR>
<HEADLINE>
Fenerbahçe'ye şampiyonluk yakıştı 0 - 4 maçın sonuçu 
</HEADLINE>
<TEXT>

     Birinci Süper Futbol Ligi'nde deplasmanda Denizlispor'u 4-0 yenen Fenerbahçe, şampiyonluğu garantiledi. 
     İlk yarıda elde ettiği farklı skor avantajıyla ikinci yarıya başlayan sarı-lacivertliler, bu nedenle rahat bir oyun sergiledi. 
     Denizlispor'un çabaları ise sonucu değiştirmeye yetmedi. 
     Karşılaşmanın ikinci uzatma dakikasında Rebrov'un soldan ortasını iyi izleyen Tuncay, kafa vuruşuyla skoru belirledi 0-4. 
     
     İlk Yarı 

     Birinci Süper Lig'de Fenerbahçe, Denizlispor deplasmanında ilk yarıyı 3-0 önde kapadı. 
     Maça her iki takım da kontrollü başladı. Fenerbahçe, ilk dakikalarda gol kazanınca oyunun hakimiyetini eline aldı ve ilk yarıda 3 farklı skor yakaladı. 
     7. dakikada Fenerbahçe'nin ilk golü geldi. Gelişen atakta Selçuk'un soldan ceza alanı önüne bıraktığı topu iyi izleyen Van Hooijdonk, mükemmel bir vuruşla ağları havalandırdı 1-0. 
     12. dakikada Fenerbahçe farkı 2'ye çıkardı. Nobre'nin ceza alanına gönderdiği topla buluşan Tuncay, akıllıca bir vuruşla kaleci Souleymanou'nun müdahalesine karşın takımının 2. golünü kaydetti 2-0 
     Golden sonra kale arkası tribünde oturan Denizlisporlu taraftarlar koltukları kırıp sahaya atmaya başladı. Oyun bir süre dururken, maçın hakemi Mustafa Çulcu, 2 nolu anonsu yaptırdı. Bu arada taraftarlar Denizlispor Kulübü Yönetim Kurulu'nu istifaya çağıran sloganlar attı. 
     24. dakikada Denizlispor atağında Mustafa Keçeli, ceza alanına topu gönderdi. Ömer Rıza'nın kafa vuruşunda, yan direkten geri gelen topa bu kez Denizlisporlu Serhat vurdu. Kaleci Volkan, köşeye giden topu son anda çelerek mutlak golü önledi. 
     27. dakikada Levent'in kullandığı köşe atışında top Fenerbahçe savunmasından sekti. Bu kez Timuçin ortaladı. Ömer Rıza'nın kafa şutunda, top yandan auta gitti. 
     39. dakikadaki Fenerbahçe atağında, Serhat'ın pasında Tuncay kaleciyle karşı karşıya kaldı. Bu futbolcunun vuruşunda kaleci Souleymanou, gole izin vermedi ve savunma tehlikeyi uzaklaştırdı. 
     45. dakikada Fenerbahçe farkı 3'e çıkardı. Serhat'ın sağdan kullandığı serbest vuruşta, ceza alanına gelen topu Denizlispor savunması seyredince Ümit Özat, şık bir kafa vuruşuyla takımının 3. golünü attı ve ilk yarı Fenerbahçe'nin 3-0 üstünlüğüyle tamamlandı. 
     
     İkinci Yarı 

     56. dakikada Denizlispor atağında, Ömer Rıza'nın pasında topu kontrol eden Ersen Martin vurdu. Top, üstten auta gitti. 
     68. dakikada Van Hooijdonk'un kullandığı serbest vuruşta, top üstten auta çıktı. 
     75. dakikadaki Denizlispor atağında Ersen Martin, topu Ömer Rıza'ya aktardı. Bu futbolcunun ortasında kaleye paralel giden topa Timuçin dokunamayınca, Denizlispor mutlak bir golden oldu. 
     84. dakikada Van Hooijdonk'un ceza alanına gönderdiği top az farkla auta gitti. 
     
     Künye 

     Stat Atatürk Hakemler Mustafa Çulcu xx, Selçuk Kaya xx, Baki Tuncay Akkın xx Denizlispor Souleymanou x, Mikka x, Çağdaş x, Kratochvil xx, Mustafa Keçeli x, Ali Akdeniz x Dk. 46 Burak x , Levent x Dk. 46 Özgür x , Serhat x, Timuçin xx, Ömer Rıza x Dk. 89 Serdal , Ersen Martin xx Fenerbahçe Volkan xxx, Ali Güneş xxx, Luciano xxx, Tomas xxx, Ümit Özat xxx, Serhat xxx Dk. 90 Mehmet Yozgatlı , Selçuk xxx, Dk. 89 Servet , Aurelio xxx, Tuncay xxx, Nobre xxx Dk. 87 Rebrov x , Van Hooijdonk xxx Goller Dk. 7 Van Hooijdonk, Dk. 12 ve 90 Tuncay, Dk. 45 Ümit Özat Sarı Kartlar Dk. 45 Timuçin, Dk. 50 Ersen Martin, Dk. 64 Özgür, Dk. 82 Serhat Denizlispor 
     

     
</TEXT>
</DOC>
