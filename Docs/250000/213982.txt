<DOC>
<DOCNO> 213982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/spor/spo02.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem ikili 
</HEADLINE>
<TEXT>

   Tuncay-Van Hooijdonk ikilisi Fenerbahçe'nin bu sezon attığı 45 golün 28'ine imza koydular, süper performanslarıyla Sarı - Lacivertli takımı ayakta tuttular 
      YUSUF KOBAL 

   
   Hollandalı coştu 
   ŞAMPİYONLUK yarışında Beşiktaş'ın yakasına yapışan ve Elazığ galibiyetiyle aradaki puan farkını üçe indiren Fenerbahçe'yi Van Hooijdonk - Tuncay ikilisi taşıyor. Sezon başında büyük uğraşlar sonucu transfer edilen Hollandalı yıldız ilerleyen yaşına rağmen gösterdiği müthiş performansla taraflı - tarafsız herkesin beğenisini toplarken, rakip filelere gönderdiği 16 golle takımını ayakta tutan isimlerin başında geldi. 
   
   Yüzde 62 ortalama 
   SEZONA iyi başlayan ancak uzun bir süre durgunluk dönemine giren Tuncay da attığı 12 golle Fenerbahçe'yi sırtlayan ikinci isim oldu. Hooijdonk ve Tuncay birlikte toplam 28 golle Sarı - Lacivertli takımın yüzde 62'lik performansına imza koydular. İstatistiklerde Avrupa'nın ünlü golcüleriyle de çekişen Hollandalı golcü, eğer gol krallığını yakalarsa, Fenerbahçe'de bu unvanı elde eden ilk yabancı olacak. 
   
   Van HOOIJDONK MAÇ GOL Trabzon d 1 Elazığspor 1 D.Bakırspor d 1 G.Antepspor 1 Galatasaray d 1 Bursaspor d 2 Ç.Rizespor 2 Beşiktaş 2 Ankaragücü d 2 Malatyaspor d 2 Trabzonspor 1 TOPLAM 16 
   
   Tuncay ŞANLI MAÇ GOL Elazığspor 4 D.Bakırspor d 1 G.Antepspor 1 Konyaspor d 1 Adanaspor 2 A.Sebatspor d 1 Denizlispor 1 Elazığspor d 1 TOPLAM 12 
   
   Muhalefet çöktü    Yüksek Divan Kurulu seçiminde Orhan Keçeli'nin Yüksel Günay önünde ağır bir yenilgi alması grupların tüm planlarını alt üst etti 
   Umutları tükendi 
   YÜKSEK Divan Başkanlığı seçiminde Başkan Aziz Yıldırım'ın adayı Yüksel Günay'ın açık farkla kazanması muhalefeti sarstı. Sonuçların ardından Mart ayındaki olağan kongreden de umudu kesen gruplar, Fenerbahçe'nin Yıldırım'ın tek adamlığına kaldığı görüşünde birleştiler. 2000 Derneği Başkanı Şevket Yılmaz, "Kaybettik, sineye çekeriz" ifadesini kullandı. 
   
   'Saran aday olmaz' 
   SADETTİN Saran'ın aday olacağını tahmin etmediğini söyleyen Yılmaz, "Başka aday çıkarsa değerlendirme yaparız. Projelerine bakar, karar veririz. Ama bugün ama iki sene sonra, Saran'ın başkan olmasını istiyoruz. Biz Orhan Keçeli'yi de Divan Başkanlığı'na daha çok yakıştırmıştık. Kimsenin emrinde olmayacağı, doğruları yapacağına inanıyorduk" diye konuştu. 
   
   Volkan pürneşe    ELAZIĞ maçındaki performansıyla Teknik Direktör Daum'un da övgüsünü alan kaleci Volkan'ın keyfi yerine geldi. Genç file bekçisi, "Çok çalışıyorum. Bunun da semeresini alıyorum. Allah da yardım ediyor. Böyle oynamaya devam edeceğim. Eleştiriler de olacaktır elbette ama ben sadece işimi yapmaya devam edeecğim ve bu kaleye bırakmayacağım" ifadesini kullandı. 
   
   
</TEXT>
</DOC>
