<DOC>
<DOCNO> 222661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/yas06.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil çay tümöre 'yapışıyor' 
</HEADLINE>
<TEXT>

   Japon bilim adamları, yeşil çaydaki bir maddenin kanser hücrelerine yapışarak tümörlerin büyümesini durdurduğunu belirledi 
      
   İlk açıklama 
   JAPON Kyushu Üniversitesi'nden Hirofumi Tachibana ve ekibi, yeşil çaydaki antikanserojen özelliği olan maddenin nasıl etki ettiğini ilk kez saptadı. Bilim adamları, Epigallocatechin - Gallat EGCG maddesinin kanser hücrelerinin yüzeyindeki bölgelere yapıştığını gözlemledi. 
   
   Günde 2 - 3 fincan 
   AKCİĞER kanseri hücreleriyle yapılan deneylerde, EGCG maddesinin, bazı kanser hücrelerinde düşük konsantrasyonda bile tümörlerin büyümesini engellediği tespit edildi. Her gün içilen iki - üç fincan yeşil çayın, gerekli konsantrasyona ulaşmak için yeterli olduğu kaydedildi. 
   
   Nasıl engelliyor 
   EGCG'nin olumlu etki göstermesi için kanser hücrelerinin yüzeyinde laminin reseptörlerinin alıcı bulunması gerektiğini belirten bilim adamları, EGCG'nin kanser hücrelerine yapıştıktan sonra tümörün büyümesini nasıl engellediğini henüz bilmediklerini ifade etti. 
   
   
</TEXT>
</DOC>
