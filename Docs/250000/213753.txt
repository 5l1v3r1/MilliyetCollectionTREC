<DOC>
<DOCNO> 213753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo25.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Bu maçın yorumu olmaz... 
</HEADLINE>
<TEXT>

     Malatyaspor Teknik Direktörü Mehmet Özdilek, 1-0 yenildikleri Çaykur Rizespor maçıyla ilgili olarak, ''Bu maçın yorumu olmaz'' dedi. 
     Mehmet Özdilek, maç için söyleyecek fazla birşey olmadığını ifade ederek, ''Bu maçın yorumu olmaz. Söyleyeceğim tek şey, 10 kişi oynayan tüm takım arkadaşlarımın alınlarından öpüyorum'' dedi. 
     Çaykur Rizespor Teknik Direktörü Yılmaz Vural da, Çaykur Rizespor'un oluşturduğu kadro ve hedefiyle hiç de istenen yerde olmadığını, dolayısıyla bunun olağanüstü bir stres yarattığını belirterek, şöyle konuştu 
     ''Maçtan önce konuştuk. Bu durumda rakip, size rakip değil, kendi kendinize rakip olursunuz dedik bu açıklamanın ardından bugünkü galibiyetin önemi ortada. Çaykur Rizespor, kendine rakip olmayıp bundan sonra rakipleriyle uğraşmalıydı. Bu nedenle alınan 3 puanın çok önemli olduğunu düşüyorum. Özellikle Malatyaspor gibi Türkiye liglerinin en iyi ekiplerinden birini, üstelik kendi sahasında, kimseye yenilmemiş bir takımdan adeta altın değerinde 3 puan aldık. Futbolcularımı kutluyorum. Malatyaspor futbolcularını da kutluyorum. Çünkü 76 dakika 10 kişiyle mücadele ettiler.'' Vural, haftayı önemli bir takım karşısında 3 puanla kapamanın, Çaykur Rizespor'un bundan sonraki geleceği için olağanüstü bir ışık olduğunu kaydetti. 
     
</TEXT>
</DOC>
