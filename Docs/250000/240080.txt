<DOC>
<DOCNO> 240080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur01.html </URL>
<DATE> 2004/05/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Çakıcı soruşturmasında adı geçen İbrahim Arı polise teslim oldu 
</HEADLINE>
<TEXT>

     Yurtdışına kaçtığı ileri sürülen Alaattin Çakıcı ile ilgili yürütülen soruşturma kapsamında adı geçen İbrahim Arı ile Alaettin Albayrak, polise teslim oldu. 
     Hakkında İstanbul DGM Cumhuriyet Başsavcılığı'nca çıkarılan yakalama müzekkeresi bulunan ve çıkar amaçlı suç örgütü kurmak ve yönetmek suçundan 3 yıl 4 ay ağır hapis cezasına çarptırılan Alaattin Çakıcı'nın yurtdışına çıktığı iddiasına ilişkin soruşturma sürüyor. 
     Soruşturma kapsamında, Başar Barış Çakıcı'nın kullandığı pasaportun sahibi olduğu belirtilen İbrahim Arı ile Alaattin Çakıcı'ya pasaportunu verdiği iddia edilen Alaettin Albayrak bugün polise teslim oldu. 
     Arı ve Albayrak'ın, Organize Suçlar Şube Müdürlüğü'ndeki sorguları sürüyor. 
     
</TEXT>
</DOC>
