<DOC>
<DOCNO> 227360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonyas01.html </URL>
<DATE> 2004/03/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
New York'ta astronomik ev fiyatları .. 
</HEADLINE>
<TEXT>

     New York'ta konut fiyatları son 10 yılda büyük bir hızla artarak yaklaşık iki katına ulaşırken, apartman daireleri küçüldü. 
     Kentin Manhattan bölgesi emlak raporuna göre, 1994 itibariyle 450 bin dolar 606 milyar 600 milyon TL olan ortalama apartman dairesi fiyatı, geçen yıl yüzde 93.8 artarak 872 bin dolara 1 trilyon 175 milyar 456 milyon TL yükseldi. 
     Manhattan'ın 23 semtinde son 10 yılda satışı yapılan apartman dairesi verilerine göre derlenen raporda, konut fiyatları inanılmaz şekilde artarken, satın alınan ortalama dairenin büyüklüğü de yüzde 21.5 azalarak yaklaşık 118 m2'ye düştü. 
     Emlak uzmanları, fiyatların bu kadar yükselmesinde rekor derecede düşük konut kredilerinin rol oynadığını belirtiyorlar. 
     Manhattan'ın gözde semtlerinden Central Park'ın batısında 278 m2'lik bir apartman dairesi kısa bir süre önce 4 milyon dolara satılırken, kentin daha mütevazi semtinde 2 odalı bir kooperatif dairesi 1 milyon dolara alıcı bulmuştu. 

     
</TEXT>
</DOC>
