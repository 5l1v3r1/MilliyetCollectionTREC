<DOC>
<DOCNO> 205237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/dunya/dun05.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Terör saldırısı bekleniyor    İngİlİz hükümetinin seyahat tavsiyelerinde bulunduğu internet sitesinde, Suudi Arabistan'da teröristlerin saldırı hazırlığında olduğu uyarısı yer aldı. İngiltere Dışişleri Bakanlığı'nın internetteki sitesinde önceki gün yer alan uyarıda, "Suudi Arabistan'da teröristlerin başka saldırılar hazırladığını ve bu hazırlıkların son aşamasına gelmiş olabileceğini düşünmeye devam ediyoruz" denildi. 
   
   Putin, dikensiz gül bahçesinde    Rusya'da parlamentonun alt kanadı Duma, 7 Aralık'ta yapılan genel seçimlerin ardından dün ilk oturumunu yaptı. Putin'in açıkça desteklediği Birleşik Rusya ve Putin'i destekleyen iki milliyetçi parti 450 sandalyeli parlamentoda anayasayı değiştirebilecek çoğunluğa sahip. 
   
   Uçaklara silahlı koruma    İngİltere ve ABD arasında uçan yolcu uçaklarında dünden itibaren silahlı sivil korumalar görev yapmaya başladı. İngiliz hükümetinden yapılan açıklamada bu uygulamaya, ABD'de verilen terör alarmının ardından gerek duyulduğu belirtildi. Geçtiğimiz hafta Paris - Los Angeles seferi yapan Air France'a ait altı uçağın seferi, bu uçaklara teröristlerin sızmış olabileceği endişesiyle iptal edilmişti. 
   
   
   
</TEXT>
</DOC>
