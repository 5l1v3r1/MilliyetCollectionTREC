<DOC>
<DOCNO> 203773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur10.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'ta düğüm haftası... 
</HEADLINE>
<TEXT>

     Türkiye'nin, Kıbrıs'ta çözüm için önermeye hazırlandığı plan, yoğun görüşme ve danışma trafiğinin ardından sunulacak. 
     Dışişleri Bakanı Abrdxdullah Gül, KKTC'deki seçimlerin ardından Japonya'ya hareketinden önce, Türkiye'nin Kıbrıs'ta çözüme ilişkin olarak hazırladığı planın, kendisi döndükten sonra gündeme geleceğinin işaretini vermişti. 
     Diplomatik kaynakların, Annan Planı temel alınarak hazırlandığını teyit ettiği plan, önce Bakanlar Kurulu'nda ele alınacak. Cumhurbaşkanı Ahmet Necdet Sezer'in, plan ile ilgili olarak Köşk'te düzenleyeceği zirvenin ardından planın konunun taraflarına sunulması bekleniyor. 
     Ada'daki Türk ve Rum taraflarının, Annan Planı'nda itiraz ettikleri kısımların ayıklanarak ulaşıldığı belirtilen plan kamuoyuna açıklanmayacak. KKTC, Annan Planı temelli bir uzlaşı arayışına itiraz ederken, Başbakan Recep Tayyip Erdoğan hükümeti Annan Planı'ndan başka referans olarak kullanılabilecek bir plan olmadığı noktasında ısrar ediyor. 
     
</TEXT>
</DOC>
