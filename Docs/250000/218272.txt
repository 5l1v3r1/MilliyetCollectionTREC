<DOC>
<DOCNO> 218272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko20.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz kazandırıcı işlemlerden damga vergisi ve harç alınmayacak 
</HEADLINE>
<TEXT>

     Damga Vergisi Kanunu'na göre, ''Döviz kazandırıcı faaliyetlere ilişkin işlemlerlerden'' damga vergisi ve harç alınmayacak. 
     Damga vergisi ve harç, döviz kazandırıcı faaliyetlerin kısmen veya tamamen gerçekleştirilmemesi halinde, gerçekleşmeyen kısma ait bölümü, mükelleflerden, Vergi Usul Kanunu hükümlerine göre ceza ve gecikme faiziyle birlikte geri alınacak. 
     İşletmeler, döviz kazandırcı faaliyetin gerçekleşmediğinin tesbit edildiği tarihi takip eden 30 gün içinde, bu durumu vergi dairesine bildirecekler. Bildirmeyen kuruluşlar ise damga vergisi, ceza ve gecikme faizinin ödenmesinden, ilgililerle birlikte müteselsilen sorumlu olacaklar. 
     Damga vergisi alınmayacak işlemlerden İhracat karşılığı yapılacak ödemelerde Katma Değer Vergisi İadesi ile bu iadenin mükellefin veya mükellefe ihraç edilen malı teslim edenlerin vergi ve sosyal sigortalar kurumu prim borçlarıyla genel ve katma bütçeli idarelere olan borçlanma mahsubu dahil ihracattan doğan alacağın, ihracatçı tarafından temliki, ihracat bağlantıları için düzenlenecek anlaşmalar, transit ticarete konu olan malın satın alınması ve satılması, tedarik edildikleri şekliyle ihraç edilmek üzere mal alımında, resen damga vergisi ve harç istisnası tatbik edilecek. 
     Dahilde işleme izni kapsamında yapılan ithalat, dahilde işleme izin belgesi kapsamında yapılan ithalat veya yurtiçi alımlarda, düzenlenen kağıtlara, ihracata ilişkin olduğunun tevsik edilmesi da aynı kapsamda değerlendirilecek. 
     
     İMALATÇILARA İSTİSNA 
     Damga vergisi ve harç istisnası kapsamındaki diğer döviz kazandırıcı işlemler ise şöyle sıralandı 
     ''Yatırım Programında yer alan kamu yatırımlarından uluslararası ihaleye çıkarılanların ihalesini kazanan veya yabancı parayla finanse edilenlerin yapımını üstlenen firmalar. 
     Yerli firma olması halinde uluslararası ihalelerde tamamı üzerinden, yabancı parayla finanse edilenlerde ise yabancı paraya isabet eden oranda imalatçı firmalar tarafından üretilerek bu firmalara yapılan satış ve teslimler. 
     Yabancı firma olması halinde, yabancı firmanın bu işte kullanacağı malları üreten imalatçı firmaların yapacakları satış ve teslimler. 
     Savunma Sanayi Müsteşarlığı'nca onaylanan Savunma Sanayi projelerini üstlenmiş imalatçı firmaların üreterek yapacakları satışlar ile bu alanda üretim yapacak kamu kurum ve kuruluşlarının yapacakları teslimler. 
     Yatırım teşvik belgesi kapsamında yere alan yatırım malları üreterek, yatırım teşvik belgesi sahibi yatırımcılara teslim eden imalatçı firmaların satış ve teslimlerinin yanında, imalatçı firmaların, yatırımlarda devlet yardımları mevzuatı çerçevesinde CKD ithal edebilecek firmalara ithal edebilecekleri bu aksam ve parçaları üreterek yapacakları satış ve teslimler. 
     Yap-İşlet modeli çerçevesinde yapılacak yatırım projelerini üstlenen yerli firmaların yapacakları hizmet faaliyetleri, kamu kurum ve kuruluşlarınca uluslararası ihaleye çıkarılan yatırım malı ve sınai mamullerin ihalesini kazanan imalatçı firmaların üreterek yapacakları satış ve teslimler. 
     Ulusalararası taşımacılktan kazanılan navlun bedellerinin yurda getirildiğinin Döviz Alım Belgesi ile tevsiki kaydıyla kara, deniz veya hava ulaştırma hizmet ve faaliyetleri. 
     Yurtdışı müteahhitlik, müşavirlik, yazılım ve mühendislik hizmetleri gibi döviz kazandırıcı hizmet projeleri. 
     İmalatçı firmaların, Gümrük Hattı Dışı Eşya Satış mağazalarına üreterek yapacakları satış ve teslimler, imalatçı firmaların, yabancı uyruklulara diplomatik temsilcilikler ve mensupları dahil turistlere veya yurtdışında çalışan Türk vatandaşlarına yapacakları ve yıllık 100 bin doları aşan satış ve teslimler. Gümrük Hattı Dışı Eşya Satış Mağazalarında Yapılan Satışlar Dahil . 
     Yabancı uyruklulara Diplomatik temsilcilikler ve mensupları dahil , turistlere veya yurtdışında çalışan Türk vatandaşlarına ülkemizde bulundukları sürede, bedelleri yurtdışındaki sağlık ve sigorta kuruluşlarından tahsil edilmek kaydıyla döviz karşılığı verilecek sağlık hizmetleri. 
     Amabalaj imalatçısı firmaların, bölge süresi içinde teslim edilmek ve teslim tarihinden itibaren 6 ay içerisinde ihracatçının ihraç ürünüyle birlikte ambalaj olarak ihraç edilmek şartıyla, üreterek yapacakları satış ve teslimler. 
     
     TURİZM DE VAR 
     Turizm müesseseleri ile seyahat acentelerinin yurtiçindeki ve yurtdışındaki turizm faaliyetleri sırasında yaptıkları döviz karşılığı hizmet satışları. 
     Yalnız petrol türevi üreticilerinin uluslararası ikili veya çok taraflı anlaşma hükümleri çerçeçvesinde yurtiçinde faaliyet gösteren yabancı veya uluslararası kuruluşlara konvertibl döviz karşılığı akaryakıt satışı. 
     Yerli firmalarca, ihraç ürünlerinin pazarlanması amacıyla yurtdışında mağaza açması veya işletmesi. 
     Profesyonel spor kulüpleri ile bunların yüzde 51'den fazla iştiraki olan şirketlerin uluslararası spor müsabakalarına iştirak etmeleri nedeniyle sağladıkları hasılatla, yurtdışına sporcu transferlerinin elde ettikleri gelirler.'' Resmi Gazete'nin bugünkü sayısında yayımlanan tebliğ, 1 Ocak 2004 tarihinden itibaren geçerli olacak. 
     
</TEXT>
</DOC>
