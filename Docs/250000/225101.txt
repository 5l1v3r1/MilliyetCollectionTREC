<DOC>
<DOCNO> 225101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun24.html </URL>
<DATE> 2004/03/24/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
ABD büyükelçiliklerine saldırılar, polis göstericilerle çatıştı 
</HEADLINE>
<TEXT>

     Bahreyn'de polis, ABD Büyükelçiliği'ne taş atan göstericilerle çatıştı. 
     Elçiliğin yüksek duvarlarına, taş ve duvarlardan söktükleri moloz parçaları atan 200'den fazla gence müdahale eden polis, jop ve göz yaşartıcı gaz kullandı. 
     Yakındaki bir okulda okuyan lise öğrencisi bir gösterici, ''Bütün sorunların kaynağı Amerika, bu elçiliğin kaptılmasını istiyoruz'' dedi. 
     Göstericiler, ''Amerika'ya ve İsrail'e Ölüm'' diye slogan atarken, büyükelçilikte herhangi bir hasar meydana gelmediği, çatışmalarda da yaralanan olmadığı belirtildi. 
     Bu arada, ABD'nin Riyad Büyükelçiliği kısa bir süre kapatıldı, ancak daha sonra açıldı. 
     Yerel iletişim araçlarında yer alan, Suudi Arabistan'ın başkenti Riyad'da bir patlama olduğu haberi nedeniyle kısa süre kapatılan büyükelçilik daha sonra açıldı. 
     Büyükelçilik sözcüsü, ''Riyad'da terörist bir saldırı olduğunu gösteren herhangi bir bilgi yok. Şimdi normal olarak çalışıyoruz'' dedi. 
     
</TEXT>
</DOC>
