<DOC>
<DOCNO> 229967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo07.html </URL>
<DATE> 2004/04/09/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Cimbom, Hagi ile yeni bir sayfa açmak istiyor 
</HEADLINE>
<TEXT>

     Tarihinin en başarısız sezonlarından birisini geçiren Galatasaray, yarınki Ankaragücü maçıyla birlikte yeni bir sayfa açmak istiyor. 
     Ligde son 4 maçını da yitiren, rakip sahada 9 maçtır kazanamayan, yeni teknik direktörü Gheorghe Hagi yönetimindeki 2 maçta da puan alamayan sarı-kırmızılılar, bu şanssızlarına başkentte son vermeyi amaçlıyor. 
     
     DEPLASMAN FOBİSİ 

     Hagi yönetimindeki 3. sınavını yarın başkent deplasmanında Ankaragücü'ne karşı verecek olan Galatasaray, uzun süredir dış sahada maç kazanamıyor. 
     Sarı-kırmızılılar, 17 Ekim 2003 tarihinde Çaykur Rizespor ile deplasmanda yaptığı 9. hafta maçından 1-0 galip ayrılmalarının ardından, rakip sahada bir türlü istediği galibiyete ulaşmayı başaramadı. 
     Yaklaşık 5.5 aydır rakip sahada kazanamayan Galatasaray, ligdeki son 9 deplasman maçında 4 beraberlik, 5 yenilgi alarak hanesine ancak 4 puan yazdırabildi. 
     Şampiyonluk ve UEFA Kupası'na katılabilme yarışına dış saha maçlarında aldığı başarısız sonuçlarla veda eden sarı-kırmızılı ekip, deplasmanda bu dönemde attığı 8 gole karşılık, kalesinde 14 gol gördü ve toplam 23 puan kaybetti. 
     
     HASRET MAÇLARI 

     Galatasaray'ın deplasmanda galip gelemediği son 9 lig maçında aldığı sonuçlar şöyle 
     Beşiktaş - Galatasaray.......... 0 - 0. 
     Denizlispor - Galatasaray....... 2 - 1. 
     İstanbulspor - Galatasaray...... 3 - 1. 
     Elazığspor - Galatasaray........ 2 - 2. 
     Diyarbakırspor - Galatasaray.... 0 - 0. 
     Gençlerbirliği - Galatasaray.... 2 - 2. 
     Fenerbahçe - Galatasaray........ 2 - 1. 
     Akçaabat Sebatspor - Galatasaray 2 - 1. 
     Samsunspor - Galatasaray........ 1 - 0. 

     
</TEXT>
</DOC>
