<DOC>
<DOCNO> 206079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur20.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Japon turiste Did you like here 
</HEADLINE>
<TEXT>

     ELÇİN ERGÜN Safranbolu 

Başbakan Recep Tayyip Erdoğan, Safranbolu'da karşılaştığı Japon turistlerle ingilizce pratiği yaptı. Erdoğan, ingilizcesini biraz daha geliştirdiğini turistlere "did you like here" burayı beğendiniz mi diyerek gösterdi. 
     Hükümetin cuma gününü idari izin günü saymayarak yeni yıl tatilini dört günü çıkarmamasına karşın, Erdoğan Safranbolu tatilini bir gün daha uzattı. Güne tarihi Köprülü Mehmet Paşa Camii'nde kıldığı cuma namazıyla başlayan Erdoğan, Safranbolu çarşısını gezdi. Erdoğan'a çarşıda bulunan bir aktar depresyona iyi gelen sarı kantaron adlı şifalı bitki hediye etti. Tarihi çeşmeden dua ederek su içen Erdoğan, çarşı esnafının yeni yılını kutladı. 
     
     Japon turistlerle sohbet 
     Safranbolu'yu gezen Japon turistlere, ingilizce "merhaba, nasılsınız, burayı beğendiniz mi" diye soran Erdoğan, ardından fotoğraf çektirdi. Turistlerden birinin Türkçe konuştuğunu duyan Başbakan, "Demek Türkçe biliyorsun. Bizden saklıyorsun" diye espri yaptı. 
     
     70 milyon yetimim var 
     Daha sonra Karabük Valiliği'nde brifing alan Erdoğan'a çıkışta yaşlı bir kadın "Benim sekiz tane yetimim var. Bunlara iş bulun" dedi. Erdoğan ise, "Benim 70 milyon yetimim var, ben ne yapayım" yanıtını verdi. 
     
</TEXT>
</DOC>
