<DOC>
<DOCNO> 231183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/yasam/yas05.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzüntünün ilacı içini dökmek... 
</HEADLINE>
<TEXT>

   Kadınların yüzde 83'ü, erkeklerin yüzde 68'i üzüldüğünde konuşmayı tercih ediyor. Üzgünken seksi tercih eden erkeklerin oranı ise kadınların iki katı... 
   DIŞ HABERLER SERVİSİ 
   
   İkinci tercih sarılmak 
   İNGİLTERE Akıl Sağlığı Vakfı tarafından yapılan bir araştırmaya göre kadınların yüzde 83'ü, erkeklerin de yüzde 68'i üzüldükleri zaman konuşma ihtiyacı hissediyor. Üzüntüyü yenmek için her iki cinsiyetin de ikinci tercihi sarılmak. Araştırmaya göre, kadınların yüzde 57'si, erkeklerin de yüzde 45'i kendilerini kötü hissettiklerinde bir yakınına sarılmak istiyor. 
   
   Egzersiz de iyi bir yöntem 
   ARAŞTIRMADA elde edilen sonuçlara göre üzüntü ve sıkıntıyla baş edebilmek için başvurulan yöntemler arasında, egzersiz yapmak ve hayvanlarla oynamak da var. Araştırmanın bir ilginç sonucu da şu Araştırmaya katılanlar arasında kendini iyi hissetmek için seks yapmayı tercih eden erkeklerin oranı, kadınların iki katı olarak belirlendi. 
   
   
</TEXT>
</DOC>
