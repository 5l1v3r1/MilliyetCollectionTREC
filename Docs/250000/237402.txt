<DOC>
<DOCNO> 237402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/yasam/yas09.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatı kaçırıp tecavüz ettiler 
</HEADLINE>
<TEXT>


Kadıköy'de avukat olduğu belirtilen A.K., silahlı 2 kişinin kendisini otomobiliyle ormanlık alana kaçırıp tecavüz ettiği iddiasıyla polise şikayette bulundu 

ELVAN EZBER İstanbul 
İstanbul'un göbeğindeki korkunç olay, geçtiğimiz Cuma akşamı saat 21.00 sıralarında meydana geldi. Evine gitmek üzere işyerinden ayrılan 31 yaşındaki evli avukat A.K., otomobiline doğru yürürken, kimliği belirsiz iki kişinin silahlı tehdidiyle otomobiline bindirildi. 

Saldırganlardan birinin kullandığı A.K.'ya ait otomobil, Ümraniye'de ormanlık bir alana götürüldü. İki zorba, otomobilinin içinde tecavüz ettikleri avukat A.K.'yı perişan bir halde ormanlık alanda bırakarak, gasp ettikleri otomobille kayıplara karıştı. 

Cep telefonuyla polisten yardım isteyen A.K., yaşadığı dehşet nedeniyle uzun süreli bir şok geçirdi. Polis tarafından hemen hastaneye kaldırılan A.K., burada verdiği ifadesinde iki kişi tarafıdan kaçırıldığını ve tecavüze uğradığını söyledi. 

A.K.'nın elbiseleri, sperm lekeleri ve diğer ipuçları için Polis Kriminal Labaratuvarı'na gönderildi. 
Polis, iki saldırganın yakalanması için geniş çaplı araştırma başlatırken, genç kadının ifadesi doğrultusunda saldırganların robot resimleri çizildi. 
</TEXT>
</DOC>
