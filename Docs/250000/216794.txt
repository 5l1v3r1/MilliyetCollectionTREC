<DOC>
<DOCNO> 216794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur11.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant ve Kartalkaya'da kar bereketi... 
</HEADLINE>
<TEXT>

     Abant ve Kartalkaya'da dün akşam başlayan ve halen devam eden kar yağışı sonrasında kar kalınlığı Abant'ta 40, Kartalkaya'da 3 metre 80 santimetreye ulaştı. Bölgedeki otellerde boş yer kalmadı. 
     Kar yağışı sonrasında Abant Tabiat Parkı'nda kar kalınlığı 40 santimetreye ulaştı. Abant Palace Otel Genel Müdürü Alparaslan Kılıç, rezervasyonlarda artış yaşandığını belirterek, ''Kar yağışı böyle devam ederse otelimizde boş yer kalmayacak'' dedi. 
     Büyük Abant Oteli Genel Müdürü Bora Kaya ise kar kalınlığının 40 santimetreye ulaştığını anlatarak , ''Kar yağışı sonrasında otelimizde boş yer kalmadı. Özellikle balayı çiftlerinin rezervasyonlarında artış yaşandı'' diye konuştu. 
     Kartalkaya'da bulunan Grand Kartal Otel'in Genel Müdürü Halit Ergül kar yağışı sonrasında pistlerdeki liflerin önünde kayak severlerin uzun kuyruklar oluşturduğunu belirterek, ''Otelimizde yüzde 100 doluluk oranına ulaştık. Aralıksız devam eden kar yağışı sonrasında kayak sezonu 3 ay uzadı'' dedi. 
     
</TEXT>
</DOC>
