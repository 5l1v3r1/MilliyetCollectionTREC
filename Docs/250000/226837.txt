<DOC>
<DOCNO> 226837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun53.html </URL>
<DATE> 2004/03/30/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Çeçenis'tanda 4 petrol kuyusuna sabotaj, 3'ü yanıyor 
</HEADLINE>
<TEXT>

     Çeçenistan'da 4 petrol kuyusunda bombalı saldırı sonucu patlama meydana geldiği ve üç kuyunun hala yandığı bildirildi. 
     Çeçenistan'da 9 yıldır süren ayrılıkçı savaşa rağmen faaliyetleri süren petrol tesislerini işleten devlet petrol şirketi Rosneft'in sözcüsü, 4 petrol kuyusunda bombanın yol açtığı patlama meydana geldiğini, 3 kuyudaki yangının söndürülmeye çalışıldığını kaydetti. 
     Petrol şirketinin sözcüsü, ''kasıtlı bir saldırı'' olarak nitelediği olayın sorumlularının kimler olduğunun henüz bilinmediğini belirtti. 
     Rus İnterfaks ajansına göre, bir başka yerel yetkili, petrol kuyularındaki yangını söndürmenin çok zor ve onarım maliyetinin çok yüksek olabileceğini söyledi. Bazı yetkililer de, hasarın 18 milyon doları bulabileceğini kaydettiler. 
     
</TEXT>
</DOC>
