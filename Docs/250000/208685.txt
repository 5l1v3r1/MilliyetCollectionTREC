<DOC>
<DOCNO> 208685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/siyaset/asiy.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'da Kıbrıs'ın altı çizildi 
</HEADLINE>
<TEXT>

   Başbakan Erdoğan'a verilen brifingde Annan Planı'nın müzakere edilebilirliğini sağlamak üzere atılması gereken adımlar anlatıldı 
      Barkın Şık 

   
   Genelkurmay Başkanlığı Başbakan Recep Tayyip Erdoğan'a ulusal güvenliğe ilişkin verdiği brifingde, Annan Planı'nın müzakere edilebilirliğini sağlamak üzere atılması gereken adımların altını çizdi ve planda değişikliğe gidilmesi gereken maddeleri sıraladı. 
   Toplantıda, Irak ve Kıbrıs'la ilgili gelişmeler masaya yatırılırken, Annan Planı da gündeme geldi. Askerler, planın müzakere edilebilmesi için düzenlenmesini istedikleri konuları şöyle sıraladı 
   "KKTC'de ikamet eden Güney Kıbrıs Rum Kesimi'nden bir Kıbrıs vatandaşı, federal seçimlerde Kıbrıs Rum devleti adayları için, kurucu devlet seçimleri ve yerel seçimlerde de KKTC için oy kullanır" hükmü yeniden düzenlenmelidir.Nüfus değişimi için 7 - 10. yıllar arası köy veya belediye nüfusunun en çok yüzde 7'si, 11 - 15. yıllarda yüzde 14'ü, 15. yıldan sonra da yüzde 21'i kadar ikamet hakkı tanımasına ilişkin hüküm değiştirilmelidir.Sınır ayarlaması yapılacak bölgelerden göç edecek insanlarımızın oranı en az düzeyde tutulmalı, sınır mümkün olduğunca düz bir hat üzerinde çizilmeli doğal kaynaklar, zenginlikler ve toprak verimliliği dikkate alınmalıdır.Mülkiyet konusunda, uluslararası hukukun yanı sıra toplumsal barış da dikkate alınmalıdır."AB içindeki temsiliyet" başlığındaki "Konu ağırlıklı olarak veya yalnızca kurucu devletlerin yetki alanına giriyorsa, Kıbrıs ya bir federal hükümet temsilcisi ya da Birleşik Kıbrıs Cumhuriyeti adına hareket etme yetkisi bulunması şartıyla bir kurucu devlet temsilcisi tarafından temsil edilebilir" hükmünde değişiklik sağlanmalıdır.Annan Planı'nda yer alan karar alma yöntemine ilişkin olarak, "Parlamento kararları için iki Meclis'in basit çoğunlukla onayı gerekir" hükmü değişmelidir.Türkiye'nin AB'ye adaylığından sonra aksine anlaşma olmadığı sürece asker konuşlandırma sürmelidir. 
   Brifingin ardından Ankara kulislerine yansıyan iddialara göre askerler, Başbakanlık Müsteşarı Ömer Dinçer'den duydukları rahatsızlığı aktardı. Askerin, Bir makalesinde "Cumhuriyet işlevini yitirdi" ifadelerini kullanan Dinçer'in tavırlarının irticacıları cesaretlendirdiğini Erdoğan'a ilettiği öne sürüldü. 
   
   
</TEXT>
</DOC>
