<DOC>
<DOCNO> 210093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sondun06.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağ hücrelerinin bir faydası çıktı ... 
</HEADLINE>
<TEXT>

     Yağ hücrelerinin, bağışıklık sistemine yardım ettiği belirlendi. 
     ABD'deki Purdue Üniversitesi'nde görevli bilimadamlarının domuzlar üzerinde yaptığı bir araştırma, yağ hücrelerinin, bedeni sıcak tutmanın yanı sıra baskın toksinlere tepki olarak hormonlara benzer proteinler ürettiğini ve hastalıklarla mücadele eden bağışıklık sistemi hücreleri gibi hareket ettiklerini ortaya koydu. 
     Araştırmayı yürüten bilimadamlarından Michael Spurlock, American Journal of Physiology dergisinde yayınlanan yazısında, yağ hücrelerinin, aşırı şişmanlığa yol açmadıkları sürece faydalı ve işlevsel olabileceklerini söyledi. 
     Yazıda, yağ hücrelerinin, kandaki şeker seviyelerini düzenleyen ensüline yardım ettiği ve kanserli hücrelerle mücadele eden bağışıklık sistemine destek sağlayabileceği bildirildi. 
     
</TEXT>
</DOC>
