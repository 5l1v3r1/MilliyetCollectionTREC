<DOC>
<DOCNO> 203801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/astro/index.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir dönem 
</HEADLINE>
<TEXT>

   
   
   Bugün 11 43'te Oğlak burcunda yeniay başlıyor. Yeniayda hızlı adımlar atmak daha kolay olsa da aslında bugünlerde iletişim problemleri, tam olarak karar verememe ve gerçekçi düşünme zorunluluğu söz konusu. Koç'lar iş hayatına odaklanmak zorundalar. Yeni adımlar ve yeni sorumluluklar söz konusu. Yakın beraberliklerde daha toleranslı olmaya bakmalılar. Boğa'lar hayatlarına zenginlik katacak uğraşlarla ilgilenebilirler. Yabancılar, hareket ve eğitime ait alanda gelişmeler mümkün. Bu arada kendilerini daha iyi ifade edebilecekler. ikizler maddi alanda kendi kaynaklarını daha iyi kullanmaya bakmalı. Ortaklaşa alanda sorumluluk almak ya da zorlayıcı koşullarla karşılaşmak söz konusu olabilir. Yengeç'ler gün içinde çok huzurlu değiller. Sanki her şey onlara karşıymış gibi hissedebilirler. Sabırlı olmak ve ilişkilerde objektif olmak gerekecek. Aslan'lar süregelen işleri yoluna koymak ve disiplinli çalışmak açısından hareketli bir günler. çok huzurlu oldukları söylenemez. Bu arada detaylara daha fazla özen göstermeliler. Başak'lar pratik ve becerikli olabilecekleri bir gündeler. Onlara keyif getirecek olanaklar var. Aşk hayatında da mutlu olabilecekleri bir gündeler. Terazi'ler bugün de yoğun tempolu bir gündeler. Hızlı karar almaları gerekiyor ama tek başına hareket etmeleri çok da kolay değil. Hassasiyetlerini ortaya koyarak ilişkilerde zorlanabilirler. Akrep'ler yakın çevrelerinde olup bitenlere yoğunlaşabilirler. Kısa yolculuklar ya da alacakları haberler onları harekete geçirebilir. Kardeşlerle ilgili konularda gündeme gelebilir. Yay'lar harcamalarında daha tutumlu olmak zorundalar. Bazı koşullar onları daha ekonomik olmaya zorunlu kılabilir. Kaynaklarını daha iyi kullanabilirler. Oğlak'lar yeni adımlar, kişisel alanda başlangıçlar ve belki de yakın ilişkilerini yakından ilgilendirecek konularla uğraşmak durumunda kalabilirler. Ortaklaşa konularda daha uzlaşıcı davranmak gerekiyor. Kova'lar daha tutarlı olmaya bakmalılar. Duygusal alanda dağınık olabilirler. Yeni bir şeye girişmek yerine eldeki işleri toparlamaları iyi olacak. Balık'lar hareket, iletişim ve haberleşme konusunda hareket içindeler. Kısa yolculuklar, ortaklaşa işler ve grup çalışmalarında daha yapıcı olmaları gerekiyor. 
</TEXT>
</DOC>
