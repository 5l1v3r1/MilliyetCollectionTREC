<DOC>
<DOCNO> 229816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/yasam/yas06.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nedime'yi ölüme babası mı götürdü 
</HEADLINE>
<TEXT>

   Çöpte yemek aradığı için geç kaldığı okuluna yetişmek isterken ezilen Nedime'nin babası, yardım paralarını kumara yatırmakla suçlandı 
      TURAÇ TOP İzmir DHA 
   
   İzmir'de karnını doyurmak için çöpten yiyecek arayan ve geç kaldığı dersine yetişmek isterken bir tankerin altında kalan Nedime Güçlüer'in 9 ölümü, ailesinin dramını ortaya çıkardı. 
   İşsiz baba Şemsettin Güçlüer'in, 2 hafta sonra doğum yapacak eşi Nurten ve 3 çocuğunu, elektriği ve suyu kesik evlerine kilitlediği öne sürüldü. Baba Güçlüer ise maddi durumlarının kötü olduğunu, ama kimseye muhtaç olmadıklarını öne sürdü. Ailenin Yeşilyurt semtinde yaşadığı Beyler Apartmanı'nın sakinleri, baba Güçlüer'in çalışmayıp sürekli kahvehanede oturduğunu, yardım paralarını da kumarda kaybettiğini iddia etti. 
   
   Vali yardım edecek 
   Komşular, "Eşini üzerine kilitlediği evinden dışarı çıkarmıyor, sefalet içinde yaşatıyor, eşine sürekli kötü davranıyor" diye konuştu. Baba Güçlüer'in ağabeyi Mehmet Güçlüer de, kardeşinin çocuklarıyla fazla ilgilenmediğini söylerken, Nedime Güçlüer'in karanlıkta kalmamak için floresanlı ışıldakları amcasının dükk nına sürekli şarj ettiği öğrenildi. İzmir Valisi Yusuf Ziya Göksu, aileye yardım edilmesi yönünde talimat verdi. 
   Çiftin 4 çocuğundan Nedime, 3. sınıfında öğrenim gördüğü Mustafa Urcan İlköğretim Okulu'na doğru yola çıktığı önceki gün can vermişti. 
   
   
</TEXT>
</DOC>
