<DOC>
<DOCNO> 226741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/spor/spo02.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğru zamanda doğru yerde 
</HEADLINE>
<TEXT>

      
   Nobre'den övgü 
   SARI - Lacivertli takımın golcü oyuncusu Marcio Nobre, seyircinin desteğiyle takıma çok kısa sürede alıştığını, bunun da performansında etkili olduğunu söyledi. Türkiye'ye gelmeden önce Washington ve Parreira'dan bilgi aldığını belirten Brezilyalı yıldız, "Ummadığım bir dünya kulübü ile karşılaştım" ifadesini kullandı. 
   
   Şikayet etti 
   CEZA sahasının kendisinden sorulduğunu da belirten Nobre, "Doğru zamanda, doğru yerde olan bir futbolcuyum. Konumumu alırım, defansın hata yapmasını beklerim.Türkiye'de defans oyuncuları çok sert futbol oynuyor. Bundan dolayı şikayetçiyim. Ama Hooijdonk gibi zeki bir oyuncu işimi kolaylaştırıyor" diye konuştu. 
   
   'Tapusunu alacağız'    İKİNCİ Başkan Nihat Özdemir, Nobre'nin Türkiye'ye gelmiş geçmiş en iyi yabancılardan biri olduğunu belirtti, "Bonservisini mutlaka alacağız" dedi. Özdemir, "O bize alıştı, biz de ona. Sözleşmesini bir yıl daha uzatma hakkımız var. Ancak biz kiralamak yerine bonservisini istiyoruz. Çünkü daha çok genç. Uzun yıllar bize hizmet edecektir" diye konuştu. 
   
   Cezası bugün açıklanacak    BURSASPOR'LA oyanan lig maçında hakem Metin Tokat tarafından yaptırılan 3 ve 4 anonslar nedeniyle Disiplin Kurulu'na sevkedilen Fenerbahçe'nin cezası bugün belli olacak. Gözlemci ve hakem raporlarında ağır ifadelerin bulunmadığı ve büyük bir olasılıkla Sarı - Lacivertli kulübün ihtar alacağı ve para cezasına çarptırılacağı öğrenildi. 
   
   Hesap soracak    DAUM, liderliğe ve altı puan farka rağmen takımın performasından mutlu olmuyor. Hırvatistan ile oynanacak milli maçları izleyemek için bugün bu ülkeye gidecek olan Alman hocanın, perşembe günü yapacağı antrenman öncesi oyuncuları ile özel bir görüşme yaparak sert uyarılarda bulunacağı öğrenildi. 
   YARDIMCILARIYLA da bir toplantı yapan Alman hoca kalan maçların artık hata kaldırmayacağını belirterek özel önlemler alacağını bildirdi. Bu arada Şükrü Saracoğlu Stadı'nın kale arkası tribünlerinin arka bölümlerine rüzg r panelleri takıldı. Yönetimin dünkü toplantısından sonra bir açıklama yapan Vedat Olcay ise "Tomas'la ilgili Daum'un raporuna göre karar vereceğiz" dedi. 
   
   Tuncay'a ödül    İSTANBUL Kültür Üniversitesi öğrencileri, Türk sporuna farklı alanlarda katkı sağlayan sporcu ve spor adamlarını ödüllendirdi. Türkiye Spor Yazarları Derneği Başkanı Onur Belge, Fenerbahçeli Tuncay Şanlı, Ülkersporlu İbrahim Kutluay ve Türkiye Milli Olimpiyat Komitesi TMOK eski başkanı Sinan Erdem adına kızı Zeynep Erdem düzenlenen törenle ödüllerini aldılar. 
   
   
</TEXT>
</DOC>
