<DOC>
<DOCNO> 238412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo20.html </URL>
<DATE> 2004/05/08/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Ankaragücü 1 - Adanaspor 2 maç bitti 
</HEADLINE>
<TEXT>

     Birinci Süper Futbol Ligi'nde Ankaragücü ile Adanaspor arasındaki karşılaşmanın ilk yarısı 0-0 eşitlikle tamamlandı. 
     Birinci Süper Futbol Ligi'nde son sırada bulunan Adanaspor, deplasmanda Ankaragücü'nü 2-1 yendi. 
     Ankaragücü'nün son dakikalardaki çabaları gol getirmedi ve ligden düşmesi haftalar önce kesinleşen Adanaspor, karşılaşmadan 2-1 galip ayrıldı. 
     
     İlk Yarı 

     15. dakikada Adem Dursun'un kullandığı serbest vuruşta, defanstan seken topla buluşan Adem Koçak, meşin yuvarlağı yerden kaleye gönderdi. Top, kaleci Serkan'da kaldı. 
     18. dakikada sol taraftan Abdullah'ın ortasında, Ümit Ozan topa kafayla vurdu. Meşin yuvarlak üstten auta çıktı. 
     20. dakikada Umut'un Adanaspor ceza alanının sol tarafından yaptığı vuruşta, top yandan auta gitti. 
     32. dakikada sağ taraftan Ankaragücü ceza alanına giren Ali Asım'ın vuruşunda, kaleci Orkun gole izin vermedi. 
     40. dakikada Mehmet'in son çizgiden çevirdiği topla penaltı noktası üzerinde buluşan Umut'un uygun pozisyondaki vuruşunda meşin yuvarlak yandan auta çıktı. 
     Karşılaşmanın ilk yarısı 0-0 sona erdi. 
     
     İkinci Yarı 

     51. dakikada Ali Asım'ın pasında ceza alanı girişinde topla buluşan Ümit Ozan, kötü bir vuruşla meşin yuvarlağı kaleci Orkun'a teslim etti. 
     52. dakikada Özgür'ün pasıyla ceza alanında topu kontrol eden Umut, meşin yuvarlağı plase bir vuruşla ağlara gönderdi 1-0. 
     67. dakikada Yılmaz'ın serbest vuruştan kaleye gönderdiği topu, Serkan son anda kornere tokatladı. 
     71. dakikada Vural'ın pasıyla soldan Ankaragücü ceza alanına giren Ali Asım, şık bir vuruşla topu kaleci Orkun'un solundan ağlara yolladı 1-1. 
     74. dakikada Yılmaz'ın serbest vuruştan ceza alanına ortasında, Baidoo topu kafayla ağlara gönderdi. Ancak karşılaşmanın hakemi Cem Deda, ''ofsayt'' gerekçesiyle golü geçerli saymadı. 
     85. dakikada ceza alanında topla oynayan kaleci Orkun, meşin yuvarlağı kendisine baskı uygulayan Ali Asım'a kaptırdı. Bu futbolcunun geriye çıkardığı topu Murat sert bir vuruşla Ankaragücü ağlarına gönderdi 2-1. 
     
     KÜNYE 

     Stat 19 Mayıs Hakemler Cem Deda xx, Süleyman Özay xx, Serdar Akçer xx Ankaragücü Orkun x, Baidoo xx, El Desouki xx, Adem Dursun xx, Hakan Keleş x, Adem Koçak x, Ceyhun x Dk. 60 Yılmaz xx , Özgür x, Mehmet xx Dk. 82 İsmet , Umut xx, Hüseyin x Dk. 66 Ramadan x 
     Adanaspor Serkan Kırıntılı xx, Mehmet xx, Serkan Bekiroğlu xx, Sancak xx, Murat xx, Yusuf xx Dk. 89 Umut , Lalik x, Vural xx Dk. 89 Ümit Bilican , Abdullah x, Ümit Ozan x Dk. 72 Meszaros x , Ali Asım xxx Goller Dk. 52 Umut, Dk. 71 Ali Asım, Dk. 85 Murat Sarı Kartlar Dk. 86 Baidoo, Dk. 89 Yılmaz Ankaragücü , Dk. 14 Yusuf, Dk. 63 Abdullah Adanaspor 
     
</TEXT>
</DOC>
