<DOC>
<DOCNO> 215880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/magazin/amag.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Kekilli, Sibel'i sildi 
</HEADLINE>
<TEXT>

   'Altın Ayı' alan 'Duvara Karşı'nın oyuncusu Sibel Kekilli eski porno yıldızı çıkınca, babası isyan etti O ailemiz için bir kara leke ve artık kızımız değil 
      ŞENOL ÇALABAKAN Frankfurt 
   
   54. Berlin Film Festivali'nde 'Altın Ayı' ödülü kazanan Fatih Akın'ın 'Duvara Karşı' filminin başrol oyuncusu Sibel Kekilli, porno yıldızı olduğu ortaya çıkınca babası tarafından reddedildi. 
   Alman Bild gazetesinin haberine göre, 'Dilara' adıyla bilinenin aksine bugüne kadar 6 değil tam 9 porno filmde oynayan Kekilli'nin ailesi, kızlarını bir daha görmek istemiyor. Almanya'nın Baden - Württemberg eyaletine bağlı Heilbronn kentinde yaşayan 4 kız babası Mehmet Kekilli 44 , Bild gazetesine verdiği demeçte, kızı Sibel'in 2 yıl önce Hamburg'a taşındığını söyledi. Kızı Sibel'in belediyede çalıştığını zannettiklerini söyleyen öfkeli baba Kekilli, Bild gazetesine, "Ailemizin utancı çok büyük. Artık Sibel ailemize ait değil. Bu, ailemiz için çok büyük kara bir lekedir. Bir daha yüzünü görmek istemiyorum" diye konuştu. 
   
   'Bu da unutulur' 
   Almanya'ya 18 yıl aradan sonra 'Altın Ayı' ödülü kazandıran filmin Türk asıllı Alman yönetmeni Fatih Akın da, Sibel Kekilli'nin porno filmleri konusunda önceden bilgi sahibi olduğunu belirtti. Akın, "Sibel'i adaylar arasında en iyisi olduğu için seçtim. Geçmişi beni hiçbir şekilde etkilemedi" dedi. Sibel Kekilli'nin bir gençlik hatası yaptığını savunan Alman sinemacılar da, bunun unutulacağına ve genç yıldızın çok kısa sürede kariyer yapacağına inandıklarını söylediler. 
   
      Derleme porno çıkacak    Tüm bunlara rağmen, Kekilli'nin adının 'Altın Ayı' ile daha da parlaması, porno film yapımcısı Magma şirketinin de 'ekmeğine yağ sürdü'. 
   Şirket, sansasyon sonrası ortaya çıkan ilgi üzerine, Sibel Kekilli'nin oynadığı filmlerden bir derlemeyi martta piyasaya süreceklerini duyurdu. Kekilli ile çalışan porno yıldızları da, genç yıldızı 'çok çekici, erkekleri etkilemesini bilen ve işinden zevk alan bir kadın' olarak anlattı. 
   
   
</TEXT>
</DOC>
