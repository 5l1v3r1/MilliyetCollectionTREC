<DOC>
<DOCNO> 210876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo07.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Mehmet attı, Hido çaldı .. 
</HEADLINE>
<TEXT>

     ABD Profesyonel Basketbol Ligi'nde NBA 13. hafta mücadelesine, bu sabaha karşı yapılan 12 maçla devam edildi. 
     Merkez Grubu ikincisi Detroit Pistons'ın deplasmanda Minnesota Timberwolves'a 80-79 yenildiği maçta Mehmet Okur, attığı 21 sayıyla takımın yıldızı oldu ancak yenilgiyi engelleyemedi. Sahaya ilk 5'de çıkan Okur, oyunda 35 dakika kalarak, 3'ü hücum 4'ü savunma olmak üzere 7 ribaunt aldı, 1 asist yaptı ve 1 de top çaldı. Okur, 2 sayılık atışlarda 7'de 6, 3 sayılık atışlarda da 2'de 1, serbest atışlarda da 6'da 6 isabet buldu. Detroit'de 18 sayı, 2 ribaunt ve 4 asistle Chauncey Billups, ikinci sırada yer aldı. 
     Minnesota'da ise Kevin Garnett, 22 sayı, 17 ribaunt ve 6 asistle galibiyete en çok katkıda bulunan isim olurken, Latrell Sprewell, 17 sayı, 8 ribaunt ve 1 asistle Garnett'i izledi. 
     
     HEDO TAKIMINA ALIŞTI 

     Geçen sezonun şampiyonu ve Ortabatı Grubu ikincisi San Antonio Spurs'un, deplasmanda Phoenix Suns'ı 86-84 yendiği maçta, sahaya ilk 5'de çıkan Hidayet Türkoğlu, rakip potaya 12 sayı bıraktı. 36 dakika oyunda kalarak, 4 savunma ribauntu alan Türkoğlu, 2 blok yaptı, 3 de top çaldı. Türkoğlu, 2 sayılık atışlarda 7'de 3, 3 sayılık atışlarda 4'de 2, serbest atışlarda da 1'de 0 isabetle oynadı. 
     Maçta son saniyelere 2 sayı Spurs üstünlüğü ile girilirken Phoenix maçı uzatmaya götürme şansını ele geçirdi. Ancak son saniyede rakip takımın oyuncusu Voskuhl'un pasına elini sokan Hidayet maçı Spurs'e getirdi. 
     44. maçında 29. galibiyetini alan Spurs'da Tim Duncan, 25 sayı, 12 ribaunt ve 5 asistle maçın yıldızı oldu. 
     Suns'da ise Shawn Marion'un 23 sayı, 11 ribaunt ve 2 asisti galibiyet için yeterli olmadı. 
     Gürcü asıllı Türk vatandaşı Zaza Paculia da takımı Orlando Magic'in, Philadelphia 76'ers'ı 98-93 yendiği maçta sayı bulamazken 1 ribaunt aldı. 
     Lige, yarın sabaha karşı yapılacak 7 maçla devam edilecek. 
     NBA'de günün maçlarında alınan sonuçlar şöyle 
     

Philadelphia 76'ers-Orlando Magic 93-98 Miami Heat-New Jersey Nets 85-64 Atlanta Hawks-New York Knicks 94-96 Boston Celtics-Washington Wizards 100-89 Indiana Pacers-Houston Rockets 74-78 Memphis Grizzlies-Sacramento Kings 109-95 New Orleans Hornets-Denver Nuggets 97-91 Minnesota Timberwolves-Detroit Pistons 80-79 Milwaukee Bucks-Toronto Raptors 98-86 Chicago Bulls-Dallas Mavericks 93-106 Phoenix Suns-San Antonio Spurs 84-86 Los Angeles Clippers-Utah Jazz 93-82      
</TEXT>
</DOC>
