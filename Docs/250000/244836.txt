<DOC>
<DOCNO> 244836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sonyas11.html </URL>
<DATE> 2004/06/02/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Sigaradan bir kanser daha .. 
</HEADLINE>
<TEXT>

     Sigaranın insan sağlığına yeni bir zararı daha tespit edildi. İsrailli bilim adamları, tükürükteki koruyucu molekülleri tahrip eden sigaranın ağız kanseri riskini arttırdığını söyledi. 
     BBC'nin haberine göre, yeni bulgulara göre, sigara dumanı tükürüğü bozuyor, ağızda kanser riskini arttırıyor. 
     Laboratuvarda sigara dumanıyla temas ettirilen tükrüğün, ağzı koruyan özelliğini yitirmekle kalmadığı, ayrıca, başlı başına hücrelere zarar verici hale geldiği belirtildi. 
     Tükürüğün sigara dumanına teması ne kadar uzarsa, hücrelere vereceği zarar da artıyor. 
     İsrail'de bir teknik üniversitede yapılan araştırma, İngiltere'de yayımlanan tıp dergisi British Journal of Cancer'de yer aldı. 
     Sigaranın damarlara, kan dolaşımına, sindirim sistemine, gırtlağa ve en önemlisi solunum yolları ve akciğerlere ağır zararı olduğu bilinmekteydi. 
     
</TEXT>
</DOC>
