<DOC>
<DOCNO> 208959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/magazin/mag01.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar itiraf için kuyrukta 
</HEADLINE>
<TEXT>

   Yaşamöykülerini anlattığı kitabı dört baskı yapan Yasemin Bozkurt, "Ünlülerin hayatlarına, sırlarına karşı büyük merak var" diyor 
      DENİZ ALTUNTAŞ 
   
   Kanal D'de ekrana gelen 'Kadının Sesi'ni hazırlayıp sunan Yasemin Bozkurt'un, ünlülerin yaşamöykülerini anlattığı kitabı 'Yasemin'in Penceresi' büyük ilgi gördü. Bozkurt, kasımda piyasaya çıkan ve üç ayda 4 baskı yapan kitabının bu kadar ilgi görmesinin sebebini şöyle yorumladı 
   "Sanatçılar 'Yasemin'in Penceresi'nde özel hayatlarını milyonlarla paylaştı. 90 sanatçıyla program yaptık ama hepsini bu kitaba koyamadık. Ünlülerin hayatlarına, sırlarına karşı büyük merak var. O merak başarıyı getirdi. Yayınevi 10 baskı yapılabileceğini söylüyor." 
   Kitabında yazdıkları nedeniyle sadece Hülya Avşar'la tartışıp mahkemelik olan Bozkurt, halktan insanların yaşadıklarını ele alan programı 'Kadının Sesi'nin de büyük ilgi gördüğünü söyledi. 
   
   Erkekler de sırada 
   Programıyla sır ortağı olduğu kadınların itirafta bulunmak için yarıştığını ifade eden Bozkurt, erkeklerin de yayına katılıp dertlerini anlattığını belirterek, sözlerini şöyle bitirdi "Türkiye'de büyük bir çığır açan 'Kadının Sesi'ni de mayısta kitaplaştıracağım. İnanılmaz dikkat çekecek. Popstar ve Ben Evleniyorum'un bu kadar ilgi görmesinin sebebi de aktörlerinin sıradan insan olması." 
   
   
</TEXT>
</DOC>
