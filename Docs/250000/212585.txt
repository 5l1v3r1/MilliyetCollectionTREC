<DOC>
<DOCNO> 212585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/son/sonspo16.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'a Ankara'gücü' yetmedi 3-2 
</HEADLINE>
<TEXT>

     Birinci Süper Futbol Ligi'nde Samsunspor Ankaragücü'nü karşılaşması 3-2'i yenmeyi başardı. Ev sahibi ekibin gollerini Celil, Kenan, Bülent Karaman atarken, başkent temsilcisinin sayılarını Umut ve Erhan kaydetti. 
     7. dakikada Evren'in ceza alanı dışından kullandığı serbest vuruşta Serkan Aykut, arka direkte topa yetişemedi. 
     10. dakikada Celil'in ceza alanına gönderdiği topu göğsünde yumuşatan Bülent Karaman, uygun durumda olmasına karşın meşin yuvarlağı dışarı attı. 
     20. dakikada Samsunspor aradığı golü buldu. Evren'in pasıyla ceza alanında topla buluşan Celil'in çaprazdan vuruşunda, top ağlara gidince Samsunspor 1-0 öne geçti. 
     27. dakikada Ergin'in ceza alanı dışından sert vuruşunda, top kalecide kaldı. 
     30. dakikada Kirita'nın gönderdiği topla ceza alanı ön çizgisinde buluşan Serkan, kalesini terk eden Zafer'in üzerinden aşırmak istedi, ancak başarılı olamayınca savunma tehlikeyi uzaklaştırdı. 
     43. dakikada konuk ekip beraberliği yakaladı. Gelişen Ankaragücü atağında, Özgür'ün kaleye görderdiği topa ayak koyan Umut'un vuruşunda meşin yuvarlak ağlara gidince durum 1-1 oldu. 
     Karşılaşmanın kalan dakikalarında gol olmayınca, ilk yarı 1-1 eşitlikle sona erdi. 
     
     İKİNCİ YARI 

     50. dakikada evsahibi ekip öne geçti. Sol taraftan Da Silva'nın ceza alanına gönderdiği topa Kenan iyi yükseldi. Bu futbolcunun kafayla vuruşunda, top direğe çarptıktan sonra ağlara gidince Samsunspor 2-1 üstünlüğü yakaladı. 
     65. dakikada Ankaragücü beraberliğe ulaştı. Bu dakikada Ergin'in sağ taraftan ceza alanına gönderdiği topu Samsunspor savunması uzaklaştırmakta güçlük çekince, Erhan Albayrak önünde bulduğu meşin yuvarlağı direğin dibinden ağlara gönderdi 2-2. 
     72. dakikada Samsunspor biz kez daha öne geçti. Müslim'ün sağ taraftan korner bayrağına yakın bir noktadan ceza alanına gönderdiği ortaya kale alanı içinde iyi yükselen Bülent Karaman, topu kafayla ağlara göndederek takımını 3-2 öne geçirdi. 
     86. dakikada Cesar, kale alanı içinde Mehmet Nas'ın önüne bıraktı. Bu futbolcunun vuruşunda top üstten dışarıya gitti. 
     Karşılaşmanın kalan dakikalarında gol olmayınca Samsunspor, Ankaragücü'nü 3-2 yendi. 
     MAÇIN KARNESİ 
     

SAMSUNSPOR 3 - ANKARAGÜCÜ 2 Stat 19 Mayıs Hakemler Hamza Mısır xxx, Serdar Diyadin xxx, Gökhan Memişoğlu xxx Samsunspor Shorunmu xx, Evren xx Dk. 61 Adnan xx , Kenan xxx, Da Silva xxx, Kirita xxx, Müslim Can xxx, Mehmet Nas xxx, Şenol xxx, Bülent Karaman xx, Celil xxx Dk. 89 Musa , Serkan Aykut xx Dk. 75 Cesar x Ankaragücü Zafer xx, Adem Dursun xx, Hakan Kutlu xx, Ergin xx, Hakan Keleş xxx, Erhan Albayrak xxx, Tolga xx Dk. 80 Göktuğ x , Özgür xx, Umut xx, Faruk x Dk. 55 Adem Koçak x , İsmet x Goller Dk. 20 Celil, Dk. 43 Umut, Dk. 50 Kenan, Dk. 65 Erhan Albayrak, Dk. 72 Bülent Karaman Sarı Kartlar Dk. 32 Kirita Samsunspor , Dk. 9 Ergin, Dk. 41 İsmet, Dk. 45 Tolga, Dk. 64 Hakan Kutlu Ankaragücü      
</TEXT>
</DOC>
