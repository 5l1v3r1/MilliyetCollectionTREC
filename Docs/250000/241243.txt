<DOC>
<DOCNO> 241243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sontur29.html </URL>
<DATE> 2004/05/19/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Samsun'da Atatürk için "doğum günü" kutlaması yapıldı 
</HEADLINE>
<TEXT>

     Samsun'da 19 Mayıs Atatürk'ü Anma Gençlik ve Spor Bayramı kutlamaları kapsamında, Büyük Önder Atatürk için bir ''Doğum günü'' kutlaması düzenlenerek pasta kesildi. 
     Samsun Valiliği tarafından Büyük Önder Atatürk'ün doğumunun 123. yıldönümü nedeniyle düzenlenen etkinlik, Cumhuriyet Meydanı'nındaki kutlamalar çerçevesinde gerçekleştirildi. 
     Özel olarak yaptırılan ve üzerinde ''19 Mayıs işte benim doğum günüm. Kemal Atatürk'' yazılı pasta, alanda bulunanların alkışları arasında Vali Mustafa Demir, AK Parti Samsun Milletvekileri Suat Kılıç ve Mehmet Kurt, Büyükşehir Belediye Başkanı Yusuf Ziya Yılmaz ile Samsun ile kardeş şehir ilan edilen ABD'nin North Little Rock kenti Belediye Başkanı Patrick Hays tarafından kesildi. 
     70 kilo ağırlığındaki 600 kişilik pasta, daha sonra Yaşar Doğu Yetiştirme Yurdu'na gönderildi. 
     Öte yandan, Samsun'daki kutlamalar internet üzerinden canlı yayınlanırken, yaklaşık 3 ay önce Samsun'la kardeş şehir olan ABD'nin Arkansas Eyaleti'ne bağlı North Little Rock kentinde de eş zamanlı olarak kutlama yapılarak, doğum günü pastası kesildiği bildirildi 1936 yılında İngiltere Büyükelçiliği, Kral 8. Edvard'ın tebrik amacıyla bilgi edinme isteği üzerine Dışişleri Bakanlığı'na başvurmuş, Dışişleri Bakanlığı'ndan verilen resmi yanıtta da Atatürk'ün doğum tarihi ''19 Mayıs 1881'' olarak gösterilmişti. 
     
</TEXT>
</DOC>
