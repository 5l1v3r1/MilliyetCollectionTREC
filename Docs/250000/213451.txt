<DOC>
<DOCNO> 213451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/tv/ekran.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Konu yelpazesi geniş 
</HEADLINE>
<TEXT>

   Ünlü yönetmenleri, başarılı oyuncuları ile sinema zengini bir gece sizi bekliyor 
      Kaybetme Zamanı 1998 "Gingerbread Man" 
   Oyn Kenneth Branagh, Daryl Hannah l Yön Robert Altman 
   Hollywood'un aykırı yönetmeni Robert Altman'dan sıra dışı bir John Grisham uyarlaması. Film, başarılı bir avukatın bir garson kızla yaşadığı tek gecelik ilişki yüzünden başına gelenleri anlatıyor. Kadrosu ve öyküsü ile mutlaka izlenmeli. Ayrıca "Baba" serisinin sağduyulu ve ağırbaşlı "aile avukatı" Robert Duval filmde çok farklı bir rolde... 
   SAMANYOLU 23.10 
   
   
   Komşunun Köpeği 2000 "How to Kill Your Neighbor's Dog"    Oyn Kenneth Branagh, Robin Wright Penn l Yön Michael Kalesniko 
   Peter McGovan performansı inişe geçen bir yazardır. Eşi, kaynanası, komşusu ve komşunun köpeği ile boğuşurken, dul bir kadın sekiz yaşındaki kızıyla yan daireye taşınır. Katıldığı festivallerde "en iyi film" dahil pek çok ödül kazanan film, zekice yazılmış senaryosu ve eğlenceli diyaloglarıyla "entellektüel" ama asla sıkıcı değil. 
   TV8 24.00 
   
   
   Gecenin yıldızı Kenneth Branagh    Shakespeare'i, en iyi yorumlayan aktörler arasında sayılan Kenneth Branagh'ı bu gece iki filmde izleyeceğiz. İngiliz Kraliyet Akademisinde tiyatro eğitimi alan, Oscar, Bafta ve Altın Küre ödüllerine sahip aktörün ilk sinema filmi yine bir Shakespeare uyarlaması olan "5. Henry" idi. Yazarın bir çok eserini sinemaya uyarlayan Branagh'ı, "Frankenstein", "Harry Potter", "Vahşi Vahşi Batı" gibi fantastik filmlerin yanında, eski eşi Emma Thompson'la oynadığı "Geçmişin Gölgesinde" de izledik. 
   
   
</TEXT>
</DOC>
