<DOC>
<DOCNO> 217044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/guncel/gun01.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım'ın kız kardeşi öldü 
</HEADLINE>
<TEXT>

   N zım Hikmet'in kardeşi Melda Kalyoncu, yarın Zincirlikuyu Mezarlığı'nda toprağa verilecek. Kalyoncu, trioid kanseri tedavisi görüyordu... 
      İSTANBUL Milliyet 
   
   N zım Hikmet'in 76 yaşındaki kız kardeşi Melda Kalyoncu dün sabah hayatını kaybetti. Kalyoncu, bir süredir tiroid kanseri tedavisi görüyordu. Kemal Tahir Vakfı'nın kurucusu olan Kalyoncu, yazar Refik Erduran'ın da ilk eşiydi. N zım Hikmet'le babaları aynı, anneleri ayrı olan Kalyoncu'nun Murat Erduran isimli bir oğlu ve Melis isimli bir torunu bulunuyor. Kalyoncu, salı günü İstanbul'da, Erduran ailesinin Zincirlikuyu'daki aile mezarlığında toprağa verilecek. Abisi N zım Hikmet'in 17 Haziran 1951'de Türkiye'den ayrılışının tek tanığı olan Kalyoncu, o dönem Erduran'la nişanlıydı. 
   
   Kaçışın tek tanığı 
   N zım Hikmet, Sovyetler Birliği'ne kaçarken, Kalyoncu abisine görünmemek için gizlenmiş, hüzünlü gözlerle motorun çalıştırılışını ve ağır ağır kıyıdan uzaklaşıp gözden kayboluşunu izlemişti. Kalyoncu daha sonra bir röportajında o an hissettiklerini, "Abimin kaçmaktan başka yapabileceği bir şey olmadığını düşündüm" sözleriyle ifade etmişti. 
   
   
   
</TEXT>
</DOC>
