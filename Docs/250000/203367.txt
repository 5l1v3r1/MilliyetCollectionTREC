<DOC>
<DOCNO> 203367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/yazar/tamer.html </URL>
<DATE> 2003/12/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Nerede yüzyıl önceki vizeler 
</HEADLINE>
<TEXT>

      
   1. Dünya Savaşı'na kadar Avrupa'da vize alınarak girilebilen sadece 2 ülke varmış. Tahmin edin bakalım, hangi ülkeler olabilir bunlar 
   Fransa ve İngiltere mi dediniz 
   Yanılıyorsunuz. 
   Pekiyi ya Almanya ve İsviçre 
   Yine yanıldınız 
   Cevap 
   Türkiye ve Rusya. 
   John Gray, Al Qaeda and What it Means to be Modern El Kaide ve modern olmanın anlamı adlı kitabında aynen böyle yazıyor. Erkek kadın ilişkilerinde uzman John Gray'le sadece isim benzerliği var 
   Nereden nereye değil mi 
   Dedelerimizin 20. yüzyılın başında elini - kolunu sallaya sallaya her ne kadar ulaşım fevkal de zahmetli olsa da girebildiği ülkelerin kapısında, bugün vize alabilmek için sürünüyoruz 
   
   İlk bombalama da bize 
   Ölüm makinesi olarak uçağın 100. yıldönümü başlıklı önceki günkü yazım üzerine uçak mühendisi genç okurum Gürkan Çetin'den gelen hatırlatma da aynı bağlamda 
   "Yazınızı ilgiyle okudum. Keşke bir anekdot olarak, uçakla ilk bombalamanın Trablusgarp Savaşı sırasında İtalyanlar tarafından Türk mevzilerine yapıldığını ve dünyadaki ilk hava savunma birliğinin Türk ordusu tarafından kurulduğunu da aktarsaydınız... Konuyla ilgili ayrıntılı bilgiyi S. Kline'ın Türk Havacılık Tarihi adlı kitabında bulabilirsiniz." 
   
   Huntington'a itiraz 
   Gerek dünyada, gerekse Avrupa'da pek çok "ilk"i, Osmanlı İmparatorluğu döneminde görüyoruz aslında. Hem vize uygulaması, hem uçakla ilk hava bombardımanı, hem de ilk savunma ordusu meselesini duyunca hatırlayınca, ister istemez Kültür ve Turizm Bakanı Erkan Mumcu'nun Türkiye Sinema ve Audiovisuel Kültür Vakfı TÜRSAK 'ın düzenlediği 6. Sinema Tarih Buluşması'nın geçen haftaki açılışında yaptığı konuşma yeniden aklıma geldi. 
   Ne diyordu Mumcu Özetleyeyim Prof. Samuel Huntington'un 10 yıl önce ortaya attığı medeniyetler çatışması tezi bir ısmarlama tezdir. Aslında sürmekte olan medeniyetler çatışması değil, paylaşım savaşıdır. Son dönemde Türkiye de bu çatışmanın içine çekilmek istenmektedir. Bu durumda biz de sesimizi yükseltmek ve bir itirazda bulunmak zorundayız. 
   
   Medeniyet dediğin... 
   Medeniyetlerarası Diyalog başlıklı bir haftalık bir sinema - tarih festivalinin açılışına davet edilmiş seçkin zevat, Kültür Bakanı'nı konuşturmak istemedi, ama ben köşemde Mumcu'nun o akşamki sözlerinden küçük bir alıntı daha yapmakta yarar görüyorum 
   "Ne acıdır ki oryantalizm yoluyla ya da entelektüellik adına kendi tezlerini bize konuşturdular. Bizi buna inanmaya, ikna olmaya mecbur ettiler. Ama gerçek bu değil Medeniyet eğer gerçekten bizim dilimizdeki karşılığıyla, bizim anladığımız anlamıyla medeniyetse, yeryüzünün tüm ölçeğinde, her santimetrekaresinde kendi doğruluğunu, kendi geçerliliğini kanıtlamalıdır. 
   
   Zehir medeniyeti 
   Bu bir medeniyetse sadece zenginlerin, güçlü olanların, silahı olanların medeniyeti olmamalıdır. Bu bir medeniyetse, yeryüzünün nihayeti pahasına kurulmuş bir egemenlik statüsü olmamalıdır. Bu bir medeniyetse, zehir medeniyeti olmamalıdır. Oysa bugün bereketin kaynağı diye gösterdiğimiz ve adına modern tarım dediğimiz şey, Hindistan ya da Afrika'daki aç insanları doyurmak gibi hiçbir medeni sonuç yaratmadı. Danimarka ölçeğinde gübre olarak kullandıkları azot tüketimini, Hindistan ölçeğinde uygulamaya kalksalar, yeryüzünün bilinen tüm azot kaynakları 1.5 yılda tükeniverir. 
   
   Sinemanın görevi 
   Medeniyetin insanlar tarafından yaratılan insana dair bir şey olduğunu bilerek, sürdürülebilir bir yaklaşımla dünyamızı yeniden üretmek, yeniden tasarlamak zorundayız. Türk entelektüellerinin, Türk kültür adamlarının, özellikle de sinemacıların bu yeni dünya tasarımına çok şeyler katacaklarına inanıyorum. Çünkü sanat, telkin edilen ya da alışageldiğimiz algı yanılmalarını, gerçeklik diye teslim olduğumuz anlayışları eğip bükerek, bozup dağıtarak, yeniden kurgulayarak başka türlü düşünmenin, başka türlü tasarlamanın, başka türlü yaşamanın ve başka türlü bir geleceğin var olabileceğini gösterebilecek yeg ne alandır." 
   
      
   
</TEXT>
</DOC>
