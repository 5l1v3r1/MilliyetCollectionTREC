<DOC>
<DOCNO> 201929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/spor/bbas.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada milli piyango 
</HEADLINE>
<TEXT>

   Sırbistan-Karadağ'da yapılacak 2005 Avrupa Basketbol Şampiyonası'nın kuraları Belgrad'da çekildi. 12 Dev Adam, Bosna Hersek, Estonya ve Hollanda ile eşleşti 
   
   İlk iki gidecek 
   SIRBİSTAN Karadağ'ın başkenti Belgrad'da 23 Eylül - 2 Ekim 2005 tarihleri arasında yapılacak Avrupa Basketbol Şampiyonası'nın eleme grubu kuraları dün Belgrad'da çekildi. A Milli Takımımız, A Kategorisi'nden katıldığı kurada Bosna Hersek, Estonya ve Hollanda'ya rakip oldu. Çift devreli lig sistemiyle oynanacak maçlar sonunda ilk iki sırayı alan takımlar finallere katılacak. 
   
   Şansı bitmiyor 
   YUNANİSTAN, İtalya, Litvanya, İspanya ve Sırbistan Karadağ'ın direkt katılacağı turnuvada ilk iki sıraya giremeyen dokuz takım üç gruba ayrılarak yine çift devreli maçlar oynayacaklar. Üç grup birincisi, turnuva öncesi Belgrad'da karşılaşacak ve ilk sırayı alan ülke finallere katılan son takım olacak. A kategorisinin sonuncularından bir takım ise B kategorisine düşecek. 
   
   A GRUBU 
   İsveç 
   Hırvatistan 
   Rusya 
   
   B GRUBU 
   Bulgaristan 
   Letonya 
   İsrail 
   Portekiz 
   
   C GRUBU 
   Macaristan 
   Ukrayna 
   Almanya 
   Belçika 
   
   D GRUBU 
   Çek Cumhuriyeti 
   Slovenya 
   Fransa 
   Polonya 
   
   Hoşgeldin Ataman 80-67    Ülkerspor, yeni hocası Ergin Ataman'ı ilk maçında mahçup etmedi, lider Tuborg'u farklı devirdi. Booker özellikle son periyottaki müthiş performansıyla oyuna damgasını vurdu 
      
   ÜLKERSPOR, yeni coachu Ergin Ataman yönetiminde çıktığı ilk maçında lig lideri Tuborg Pilsener'i farklı yendi, lig maratonunda yeni bir sayfa açtı. İkinci periyottan itibaren kontrolü ele alan Turuncu-Yeşilliler, devre bitmeden Traina'nın sayılarıyla öne geçti. Üçüncü çeyrekte iyi savunmasını hücumda Booker, İbrahim ve Kerem ile skora dönüştüren Ülker, farkı 18 sayıya kadar çıkardı. Son periyotta Barış ve Hakan ile arayı kapayan Tuborg karşısında ev sahibi, Booker'ın kritik sayılarıyla sonuca gitti. 
   
   Kolej ders verdi 86-93 
   TÜRKİYE Basketbol Ligi'nde Fenerbahçe, sahasında Ankara Büyük Kolej'e 7 sayı farkla teslim oldu. Sarı-Lacivertliler, maça hızlı başladı, Jones, Rasim ve Umut Yenice'nin etkili oyunlarıyla üstünlüğünü ele aldı. Başkent ekibi ikinci çeyrekte toparlanmasına rağmen devreyi 47-46 geride kapadı. İkinci yarı iyi savunma yapan, hücumlardan da boş dönmeyen Ankara Büyük Kolej, sahadan 93-86 galip ayrılmasını bildi. 
   
   
   
   
</TEXT>
</DOC>
