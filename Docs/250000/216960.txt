<DOC>
<DOCNO> 216960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sonspo05.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da vatandaşlar ve polisler de saha temizledi... 
</HEADLINE>
<TEXT>

     Diyarbakır Atatürk Stadının kar temizleme çalışmalarına görevlilerin yanı sıra vatandaşlar ve polisler de katıldı. 
     Diyarbakır'da dün başlayan ve bugün sabah saatlerine kadar devam eden yoğun kar yağışı nedeniyle, Atatürk Stadı'nda kar kalınlığı yaklaşık 40 santimetreyi buldu. 
     Diyarbakırspor-Adanaspor arasında bugün yapılacak maç öncesi stattaki kar temizleme çalışmaları sürüyor. Saha temizleme çalışmalarına görevlilerin yanı sıra vatandaşlar ve polisler de katıldı. Çim üzerindeki karlar brandalar üzerine konularak kenara getirilirken, buradan kepçelerle stat dışına çıkarılıyor. 
     Yetkililer, kar yağışının durmasıyla çalışmaların daha da hızlandığını belirterek, maç saatine kadar temizleme çalışmalarını tamamlamaya çalıştıklarını, ancak bunun zor olduğunu söylediler. 
     Öte yandan, maçın yapılıp yapılmayacağına hakem ve gözlemci heyetinin karar vereceği bildirildi. 
     
</TEXT>
</DOC>
