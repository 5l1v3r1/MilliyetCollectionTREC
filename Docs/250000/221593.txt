<DOC>
<DOCNO> 221593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur11.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede ihale kavgası 1 kişi bıçaklandı, 11 kişi gözaltında 
</HEADLINE>
<TEXT>

     İzmir'in Çiğli İlçesi'ndeki Egekent Devlet Hastanesi'nin temizlik ihalesine katılan iki grup arasında, hastane önünde silahlı kavga çıktı. Olayda 1 kişi bıçakla yaralandı, 11 kişi gözaltına alındı. 
     Alınan bilgiye göre, Egekent Devlet Hastanesi'ndeki temizlik ihalesi için teklif veren 2 grubun, hastane önünde bekleyen adamları arasında kavga çıktı. 
     Hastane önünde bekleyen Saadettin C. 43 , Ahmet G. 39 , Abdulkadir G. 41 ve Murat G. ile karşı gruptan Serdar A. 30 , Süleyman T. 21 ve Kahraman T. 44 arasındaki kavgaya, ihale için önceden önlem alan polis ekibi müdahale etti. Olayda, silah çekerek karşı tarafı tehdit ettiği ileri sürülen Kahraman T, ruhsatlı tabancasıyla yakalanarak gözaltına alındı. 
     Kavga sırasında dövülen Saadettin C, Ahmet G. ve Abdurkadir G'nin aynı hastanede tedavilerinin yapılmasının ardından, karşı gruptan Kasım T. 38 , Tuncay A. 30 , Ramazan T. ile 26 arasında tekrar kavga çıktı. 
     Olaylar sırasında Ahmet G. otomobilini kalabalığın üzerine sürerken, Kasım T. ve Tuncay A. da tabancalarıyla havaya ateş açtı. 
     Kavgada Hakan S. 25 bıçakla yaralanırken, bölgeye çağırılan takviye ekiplerin müdahalesiyle olay yatıştırıldı. 
     Hakan S, Karşıyaka Devlet Hastanesi'ne kaldırıldı. 
     
     11 KİŞİ GÖZALTINDA 
     Olaya karışan 11 kişi gözaltına alınırken, Kasım T. ve Tuncay A'nın üzerinde ruhsatsız 2 tabanca ele geçirildi. 
     Zanlıların sorgularının ardından adliyeye sevk edilecekleri bildirildi. 
     Hastane başhekimi Galip Erol, İhale Komisyonu Toplantısı sırasında hastane dışında yaşanan olayları üzüntüyle karşıladıklarını belirtti. 
     
</TEXT>
</DOC>
