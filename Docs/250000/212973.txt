<DOC>
<DOCNO> 212973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/ekonomi/eko02.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Halka arzlar Kıbrıs ve AB'yi bekliyor 
</HEADLINE>
<TEXT>

   Üç yıl önce yaşanan finansal krizle bıçak gibi kesilen halka arzlar Fenerbahçe ile start alıyor. Kıbrıs sorununun çözümüne ve AB gelişmelerine odaklanan şirketler halka açılmak için uygun zemin arıyor 
   Orhan Tekeoğlu 
   
   2001'de yaşanan siyasi ve ekonomik krizler nedeniyle halka arzları durduran şirketler, bu yıl yeniden düğmeye basıyor. Kıbrıs sorununun çözümü ve AB ile ilgili güçlü beklentiler, 2004'ü halka açılma yılı yapması bekleniyor. Her iki beklentinin mayıs ayına odaklanması, şirketlerin halka açılma çalışmalarını hızlandırdı. 
   İki yıldır halka arz çalışmalarını sürdüren Ferenbahçe Sportif Hizmetler AŞ ise mayıs ayını beklemeden bu ay içinde halka açılmak için son hazırlıklarını yaptı. SPK da geçen hafta FB'nin halka açılmasına onay verdi. Fenerbahçe hisseleri 10.500 liradan halka arz edilecek. FB'nin bu halka arzdan 39.4 trilyon liralık gelir elde etmesi bekleniyor. 
   FB yetkilileri, 100 binin üzerinde yatırımcı beklediklerini kaydederken, 2002 yılında halka açılan GS Sportif AŞ hisselerinden sadece 3 bin 767 ve yine aynı dönemde halka açılan Beşiktaş Futbol Yatırımları AŞ'den de 7 bin 884 yatırımcı hisse senedi almıştı. Halka arzdan GS Sportif AŞ 21.1 milyon dolar, Beşiktaş Futbol Yatırımları AŞ de 14 milyon dolarlık kaynak sağlamıştı. 
   
   CocaCola da geliyor 
   Anadolu Grubu şirketlerinden Cocacola İçecek AŞ de iddalı bir şekilde halka arza hazırlanıyor. Anadolu Grubu Başkanı Tuncay Özilhan, son yılların en iddialı halka arzını yapacaklarını söylerken, halka arz oranının yüzde 20-25 olması bekleniyor. Zorlu Grubu da gözde şirketlerinden Korteks'i halka açmak için uygun zemin arıyor. 
   
   1 milyar dolarlık potansiyel    Siyasette ve ekonomide yaşanan istikrar, halka açılmalar için bu yıl uygun konjonktür sağlarken, uzmanlar bu yıl için 1 milyar dolarlık bir halka arz potansiyelin olduğunu belirtiyorlar. Geçmiş dönemlerde yapılan halka arzlarda özellikle fiyatlandırma ve zamanlama konularında büyük yanlışların yapıldığına dikkat çeken uzmanlar, halka arzlarda yeni bir dönemin başladığını ve özellikle şeffaflığın ön plana çıkmasının beklendiğini kaydettiler. SPK Başkanı Doğan Cansızlar da, geçtiğimiz günlerde yaptığı açıklamada, ekonomideki iyileşmelere paralel 2004'ün halka arz yılı olacağını belirtmişti. 
   
   Son üç yıl boşa geçti    Son üç yılda sadece 5 şirket halka açılırken, 68.1 milyon dolarlık halka arz geliri sağlanabildi. 1988 yılından bu yana halka açılan 280 şirket borsa kanalıyla toplam 6.3 milyar dolarlık kaynak elde etti. Yıl bazında en büyük halka arzlar 2000 yılında yapıldı ve aynı yıl 2.8 milyar dolarlık kaynak elde edilmişti. 
   Bu yıl hisselerini halka arza hazırlayanlardan Goldart Holding yüzde 20'sini halka açmak için SPK'ya başvurdu. Elbak, GİSAD Dış Ticaret ve GSD Dış Ticaret şirketleri de halka açılmak için gün sayıyor. 
   
   Borsada işlem görmek için bekleyenler Şirket Başvuru tarihi Planlanan halka açılma İnfo Menkul Yat. Ort. 8.1.2004 99.00 Fenerbahçe Sportif AŞ 8.01.2004 15.00 Burçelik Vana 31.12.2003 30.00 Gürsel Tekstil 16.12.2003 33.33 Turkon Konteyner 14.10.2003 15.01 Zass Ev Aletleri 11.7.2003 25.00 Koç Haddecilik 31.3.2003 25.13 Şeker Finansal Kir. 12.12.2003 20.00 İş Risk Serm.Y. O. 25.10..2002 15.00 
   
   Yıllar itibariyle halka arzlar Yıl Halka açılan şirket sayısı Halka arz bin dolar 1988 1 13.090 1989 5 18.274 1990 35 1.285.277 1991 25 373.519 1992 14 94.435 1993 18 150.495 1994 25 270.270 1995 29 246.785 1996 27 167.921 1997 29 420.376 1998 20 383.348 1999 10 90.772 2000 35 2.806.222 2001 1 242 2002 4 56.467 2003 2 11.351 Toplam 280 6.338.844 
   
   Parasal olarak en büyük halka arzlar Şirket adı Milyon dolar Turkcell 1.780 Tüpraş 1.235 T. İş B. C 650 Akbank 337 Sabancı Holding 210 Poaş 183 TKB 146 Petkim 145 Ak Enerji 120 YKB 114 
   
   Yatırımcı açısından en büyük halka arzlar Şirket adı Yatırımcı sayısı Ak Enerji 469.532 Zorlu Enerji 467.864 Tüpraş 370.000 Ayen Enerji 329.000 Turkcell 302.688 Soda Sanayi 222.793 Yazıcılar Hold. 187.884 Anadolu Hayat 184.638 Nuh Çimento 181.637 Escord 137.436 
   
</TEXT>
</DOC>
