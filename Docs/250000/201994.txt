<DOC>
<DOCNO> 201994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sondun22.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın ilk görüntüleri yayınlandı 
</HEADLINE>
<TEXT>

     ABD önderliğindeki koalisyon, devrik Irak Devlet Başkanı Saddam Hüseyin'in yakalandıktan sonraki görüntülerini yayınladı. 
     Başkent Bağdat'taki basın toplantısında, aralarında Amerikalı sivil yönetici Paul Bremer'ın da bulunduğu yetkililer, Saddam Hüseyin'in sağlık kontrolünden geçirilirken görüntüleri ile sakallı ve sakalları kesildikten sonra olmak üzere 2 fotoğrafını yayınladı. 
     Görüntüler, yerel Irak televizyonunda yayınlandı. 
     Irak'taki Amerikan işgal harekatını yöneten Korgeneral Ricardo Sanchez de Saddam Hüseyin'in yakalandıktan sonra ''gayet yapıcı işbirliği içinde olduğunu ve konuştuğunu'' söyledi. 
     Saddam Hüseyin yakalanırken, ''ak düşmüş takma sakalının'' operasyonda çıkarılışı, Korgeneral Sanchez'in Bağdat'taki basın merkezinde büyük ekranda filmden gösterildi. Bu gösterim anında Saddam aleyhinde büyük tezahürat oldu ve basın toplantısı bir süre kesildi. 
     
</TEXT>
</DOC>
