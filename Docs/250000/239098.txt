<DOC>
<DOCNO> 239098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonsiy29.html </URL>
<DATE> 2004/05/11/ </DATE>
<TIME> 21.28 </TIME>
<AUTHOR>  </AUTHOR>
<HEADLINE>
YSK, 3 ilçe ve 12 beldede belediye başkanlığı seçimlerini iptal etti 
</HEADLINE>
<TEXT>

     Yüksek Seçim Kurulu YSK , 3 ilçe ile 12 beldenin belediye başkanlığı seçimlerini iptal etti. 
     AA muhabirinin aldığı bilgiye göre, YSK, seçim sonuçlarına yapılan itirazları sonuçlandırdı. 
     Buna göre, Konya'nın Ilgın, Şanlıurfa'nın Ceylanpınar ve Çorum'un Uğurludağ ilçelerinde belediye başkanlığı seçimleri iptal edildi. 
     YSK'nın seçimlerini iptal ettiği beldeler de şöyle 
     ''Şanlıurfa'nın merkez ilçesine bağlı Uğurlu, Malatya'nın Hakimhan ilçesine bağlı Kurşunlu, Aydın'ın Söke ilçesine bağlı Atburgazı, Antalya'nın Serik ilçesine bağlı Kadiriye ile Abdurrahmanlar, Erzurum'un merkez ilçesine bağlı Dadaş, İzmir'in Bergama ilçesine bağlı Zeytindağ, Adana'nın Yüreğir ilçesine bağlı Yunusoğlu, Diyarbakır'ın Silvan ilçesine bağlı Bayrambaşı, Kırşehir'in Kaman ilçesine bağlı Çağırkan, Aksaray'ın merkez ilçesine bağlı Acıpınar, Konya'nın Çumra ilçesine bağlı Dinek beldeleri.'' YSK, Ceylanpınar ilçesi ile Uğurlu, Kurşunlu, Yunusoğlu ve Bayrambaşı beldelerinde belediye meclisi üyeliği seçimlerini de iptal etti. 
     YSK'nın daha önce aldığı karar uyarınca, seçimlerin iptal edildiği yerlerde 6 Haziran 2004'te seçim yapılacak. 
     
</TEXT>
</DOC>
