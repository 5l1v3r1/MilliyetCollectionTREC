<DOC>
<DOCNO> 228307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonyas07.html </URL>
<DATE> 2004/04/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Aşırı şişman çocukların ileride kansere yakalanma riski daha yüksek 
</HEADLINE>
<TEXT>

     İngiliz Ulusal Obezite Forumu, aşırı şişman çocukların ileride kansere yakalanma riskinin daha yüksek olduğunu bildirdi. 
     Forum tarafından yapılan bir araştırmanın sonuçlarını açıklayan forum başkanı Dr. Colin Waine, çocukken aşırı şişman olanların, normal kilolulara oranla ileride kansere yakalanma ihtimalinin yüzde 20 fazla olduğunu söyledi. 
     Aşırı şişmanlık sorununu saatli bombaya benzeten Dr. Waine, hükümeti, mali nedenlerden dolayı bu konuda yeterli önlem almamakla suçladı ve sağlıksız bir neslin yetişmemesi için tavır değişikliği istedi. 
     Dr. Waine, istatistiki çalışmaların sonuçlarının ''şoke edici'' olduğu belirtti. 
     Bu arada, Sağlık Bakanlığı sözcüsü, Waine'in suçlamalarını reddetti. 
     
</TEXT>
</DOC>
