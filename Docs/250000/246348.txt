<DOC>
<DOCNO> 246348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/ekonomi/eko01.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıt bayileri pompa kapatıyor 
</HEADLINE>
<TEXT>


Akaryakıt bayilerinin benzin ve motorinde dağıtım payının iki sent artırılmasını içeren kararname Devlet Bakanı Ali Babacan'dan geri döndü. Bu gelişme üzerine Ankara'da 200 bayi pompa kapatma kararı aldı 

EKONOMİ SERVİSİ 

Akaryakıt bayileri, hükümetin yerel seçimler öncesinde benzin ve motorinde 2 sent iyileştirme yapılması için hazırlanan kararnamenin üç gün önce Hazine'den sorumlu Devlet Bakanı Ali Babacan'dan geri dönmesi üzerine eylem kararı aldı. 
Ankara Akaryakıt Bayileri Eylem Grubu'nun başını çektiği, Türkiye Odalar ve Borsalar Birliği TOBB , Türkiye Akaryakıt Bayileri Petrol ve Gaz Şirketleri İşveren Sendikası TABGİS ve Petrol Ürünleri İşveren Sendikası PÜİS temsilcileri Enerji Bakanı Hilmi Güler'le bugün saat 14.00'da görüşerek 200 bayinin kapatılması kararını aktaracak. 
Sektör temsilcileri Bakan Güler'le bir uzlaşmaya varılmaması durumunda önümüzdeki hafta Ankara'da başlayacak eylemin önce İstanbul, sonra da tüm Türkiye'ye yayılacağını belirttiler. 

'200 trilyon yük getirir' 
Edinilen bilgiye göre, Hazine'den sorumlu Devlet Bakanlığı kararnamenin kabul edilmemesine gerekçe olarak benzin ve motorinde yapılacak 2 sent'lik iyileştirme payının Hazine'ye getireceği 200 trilyonluk yük nedeniyle vergi gelirlerinin azaltılmasını gösterdi. 
Akaryakıt bayileri hükümetten 4 sent'lik k r payı istemiş ancak seçimler öncesinde 2 sent'lik artış için söz almıştı. Kararnamede devletten benzinde 11 sent olan bayi payının 13'e, motorinde ise 9 sent olan payın 11'e çıkması planlanmıştı. Akaryakıt bayilerine sağlanması planlanan 2 sent'lik artışı, kendisi de akaryakıt bayii olan Adnan Şenses'in Başbakan'ın arkadaşı olması nedeniyle araya girerek aldığı iddia edilmişti. 



</TEXT>
</DOC>
