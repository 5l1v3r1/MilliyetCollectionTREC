<DOC>
<DOCNO> 209612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun23.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Churchill'in 104 yaşındaki papağanı hala Hitler'e küfrediyor .. 
</HEADLINE>
<TEXT>

     İngiltere'nin eski başbakanı Winston Churchill'in papağanlarından biri olan ve bu yıl 104'üncü yaşını kutlayan Charlie, sahibinin kendisine öğrettiği gibi hala Adolf Hitler ve Naziler'e küfrediyor. 
     Daily Mirror gazetesindeki haberde, İngiltere'de yaşayan en yaşlı papağan olduğu belirtilen ve 2. Dünya Savaşı'nın kahramanlarından biri olarak kabul edilen eski başbakanın 1965'te ölümünden sonra deney hayvanları yetiştirilen bir yerin sahibi Peter Oram tarafından satın alınan Charlie'nin, Churchill'in karakteristik ses tonuyla en çok Hitler''e ve Naziler'e küfretmeyi sevdiği belirtildi. 
     Habere göre, Peter Oram'ın işyerinde çalışan ve 12 yıldır Charlie'ye bakan bir görevli papağana çok bağlı olduğunu, Charlie'nin biraz ihmal edildiğini, ancak hala popüler olduğunu söyledi. Churchill uzmanlarından James Humes da, ''Belki Churchill artık bizimle değil, ama Charlie sayesinde düşünce yapısı hala aramızda'' ifadesini kullandı. 
     Churchill, 1937'de Charlie'yi satın almıştı. 
     
</TEXT>
</DOC>
