<DOC>
<DOCNO> 201622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/soneko38.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorlu taşıt alım satım işlemlerinde kolaylık... 
</HEADLINE>
<TEXT>

     Büyükşehir belediyesi olan illerde, motorlu taşıtlar vergisini tahsile yetkili vergi daireleri, yıl sonuna kadar cumartesi ve pazar günleri, mesai saatleri sonuna kadar açık olacak. 
     Maliye Bakanlığı, yıl sonunun yaklaşması nedeniyle, motorlu taşıtların alım-satım işlemlerinde artışların olacağını düşünerek, vergi dairelerinde meydana gelmesi muhtemel sıkışıklığın önlenmesi amacıyla, mükelleflere kolaylık sağlıyor. 
     Bu amaçla, büyükşehir belediyesi olan illerde, motorlu taşıtlar vergisini tahsile yetkili vergi daireleri, yıl sonuna kadar cumartesi ve pazar günleri, mesai saatleri sonuna kadar açık olacak. Bakanlık, diğer illerde ise motorlu taşıtlar vergisini tahsile yetkili vergi dairelerinin yıl sonuna kadar cumartesi ve pazar günleri normal mesai saatlerinde açık tutulması konusunda defterdarlıkları yetkili kıldı. 
     
</TEXT>
</DOC>
