<DOC>
<DOCNO> 238431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur07.html </URL>
<DATE> 2004/05/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kapıcılık yaptığı apartmanda 2 dairesi var... 
</HEADLINE>
<TEXT>

     Diyarbakır'da, 14 yıldır kapıcılık yaptığı apartmanda 2 dairesi bulunan Kemal Macar 43 , ''kapıcılık yaptığım binada evimin olduğunu duyanlar şaşırıyor'' dedi. 
     Yenişehir Beldesi Ofis Semti'ndeki Kupik-1 Apartmanı'nda kapıcılık yapan 4'ü erkek 11 çocuk babası Kemal Macar, 14 yıldır aynı apartmanda kapıcılık yaptığını ve birkaç ay sonra emekli olacağını söyledi. 
     Daha önce ailesiyle birlikte zemin katta oturduğunu, yaklaşık 6 yıl önce kapıcılık yaptığı apartmanın 5. katından ev aldığını ifade eden Macar, şöyle konuştu 
     ''Büyük oğlumu evlendirince apartmanın 1. katında da bir ev aldım. Onu bu daireye yerleştirdim. Ben bunları sadece kapıcılıktan aldığım maaşla satın almadım. Ailemden kalan arsaları satarak ve başka işlerden elde ettiğim gelirle satın aldım. İnsanlar hep kapıcıların zemin katta oturduğunu düşünüyor. Kapıcılık yaptığım binada 2 evimin olduğunu duyanlar şaşırıyor. Hatta apartmanda oturanlar bile bunu yadırgıyor. 11 çocuğum olduğu için artık kapıcılık maaşı yeterli gelmiyor. Bu nedenle 3 kız çocuğum da çalışıyor. Zaten birkaç ay sonra emekli olacağım. Emekli olduktan sonra da apartmanda oturmaya devam edeceğim.'' 
     
</TEXT>
</DOC>
