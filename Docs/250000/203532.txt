<DOC>
<DOCNO> 203532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo05.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftarlar, soyunma odası bastı 
</HEADLINE>
<TEXT>

     Futbolda İstanbul Birinci Amatör Küme 24. grupta yapılan Anadoluhisarı-Selimiye maçının devre arasında olaylar çıktı. 
     Alınan bilgiye göre karşılaşmanın ilk yarısını 1-0 önde tamamlayan Selimiye oyuncuları, devre arası soyunma odasında saldırıya uğradı. 
     Bir grup Anadoluhisarı taraftarı, devre arasında Selimiyespor'un soyunma odasını basarak, futbolcuları tartakladı. Sadece 2 polisin görev yaptığı maçta, olayların yatıştırılmasında güçlük çekilirken, Anadoluhisarı takımı yöneticileri ve teknik heyeti, araya girerek Selimiyespor futbolcularını, taraftarların elinden kurtardı. 
     Olaylar nedeniyle karşılaşmanın ikinci yarısı yarım saat geç başlarken, takviye güvenlik güçlerinin gelmesiyle oynanan maçı Anadoluhisarı 3-1 kazandı. 
     
</TEXT>
</DOC>
