<DOC>
<DOCNO> 209033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sondun16.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ada'da Türkiye'nin garantisini içermeyen çözüm empoze edilemez" 
</HEADLINE>
<TEXT>

     Ulaştırma Bakanı Binali Yıldırım, Kıbrıs'ta ''Türkiye'nin etkin garantisini içermeyen hiçbir çözümüm hiçbir şekilde kimse tarafından empoze edilemeyeceğini'' söyledi. 
     Yıldırım, Lefkoşa'daki Yakın Doğu Üniversitesi YDÜ Denizcilik Fakültesi'nin Köprüüstü Simülatör Laboratuvarı'nın açılış töreninde yaptığı konuşmada, 2004 yılının, yenin kurulan hükümetle birlikte Kıbrıslı Türkler için çok önemli bir yıl olacağını kaydetti. 
     Mayıs 2004'de Güney Kıbrıs'ın Avrupa Birliği'ne üye olacağını ve o tarihten itibaren Ada'da farklı bir durumun ortaya çıkacağına işaret eden Yıldırım, Kıbrıs'ta iki toplumun eşit temsilini ve Türkiye'nin etkin garantisini içerecek makul bir çözümün bulunması için bundan sonra yoğun bir çalışma döneminin olacağının kaydetti. Yıldırım, KKTC'de yeni kurulan hükümete de çalışmalarında başarılar diledi ve her zaman KKTC'nin yanında olacaklarını belirtti. 
     Yıldırım, YDÜ'de açılışı yapılan laboratuvara da değinerek, denizcilik eğitimin hayat boyu devem ettiğini ifade ederek, Simülatör Laboratuvarı'nın büyük bir açığı kapattığını anlattı. Yıldırım, laboratuvarın, öğrencilerin daha sonraki hayatları için önemli tecrübe sağlayacağını kaydetti. 
     YDÜ'nün tamamen öz kaynaklarını kullanarak büyük biri gelişim gösterdiğini belirten Yıldırım, üniversitenin 11 bin öğrenci kapasitesiyle KKTC ekonomisine önemli katkılar yaptığını kaydetti ve üniversitedeki gelişmeleri takdirle karşıladıklarını söyledi. 
     Ulaştırma Bakanı Binali Yıldırım, Türkiye'nin her alanda KKTC'ye desteğinin devam ettiğini belirterek, Ercan Havaalanı'ndaki yenileme çalışmalarının sürdüğünü kaydetti. 
     Özel bir ziyaret için dün gece KKTC'ye gelen Ulaştırma Bakanı Binali Yıldırım, Cumhurbaşkanı Rauf Denktaş'ı da ziyaret edecek. 
     Yıldırım'a, Ulaştırma Bakanlığı Denizcilik Müsteşarı İsmet Yılmaz eşlik ediyor. 
     
</TEXT>
</DOC>
