<DOC>
<DOCNO> 207080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sonspo27.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuborg Pilsener'in Güney Kıbrıs'a gitmesinde sakınca yok 
</HEADLINE>
<TEXT>

     Tuborg Pilsener Kulübü Basketbol Şubesi Sorumlusu Önder Bingöl, Erkekler Avrupa Kupası Güney Konferansı play-off ilk maçında Pizza Express Apollon Limassol takımıyla oynamak üzere Kıbrıs Rum Kesimi'ne gitmelerinde sakınca bulunmadığının kendilerine bildirildiğini açıkladı. 
     Önder Bingöl, Dışişleri Bakanlığı'nın ardından başvuruda bulundukları Gençlik ve Spor Genel Müdürlüğü'nün GSGM kendilerini arayarak, ''Gitmenizde sakınca yok'' mesajını ilettiğini kaydetti. 
     Bu doğrultuda rezervasyon ve vize işlemlerini başlattıklarını belirten Bingöl, 23 Ocak'ta Pizza Express Apollon Limassol takımıyla karşılaşmak üzere Kıbrıs Rum Kesimi'ne gideceklerini açıkladı. 
     Diğer yandan ikinci yarı hazırlıklarına başlayan Tuborg Pilsener'de, ABD'ye giden Alex Jensen ve Earl Barron, Hırvatistan'da bulunan Asım Pars ve sakatlığı süren Barış Özcan, ilk antrenmana katılmadı. 
     Hırvatistan Basketbol Milli Takımı'nın kondisyoneri Goran Sajko'yu 1 haftalığına İzmir'e getiren Tuborg Pilsener, deneyimli çalıştırıcı yönetiminde kondisyon ağırlıklı çalışmalar yapacak. 
     
</TEXT>
</DOC>
