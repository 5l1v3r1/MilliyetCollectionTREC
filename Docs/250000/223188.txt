<DOC>
<DOCNO> 223188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo21.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şahin Trabzonspor ilk yarıda işi bitirmişti... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, İstanbulspor ile Trabzonspor arasındaki Türkiye Kupası yarı final maçında iki takım oyuncularının da iyi mücadele ettiğini, ancak Trabzonspor'un ilk yarıda istediğini alarak maçı bitirdiğini söyledi. 
     Maç sonrası basın mensuplarının sorularını yanıtlayan Şahin, İstanbulspor'un da ikinci yarıdaki iyi oyunuyla maçı lehine çevirmeye çalıştığını kaydetti. 
     Şahin, ''İki takım oyuncularını da tebrik ediyorum. İstanbulspor özellikle ikinci yarıda iyi oynadı. Ancak Trabzonspor ilk yarıda işi bitirmişti'' dedi. 
     Fenerbahçe ile Gençlerbirliği arasında bu akşam oynanacak yarı finalin öteki maçına da değinen Şahin, ''O maç da önemli. Geçen yıl finali Gençlerbirliği ile Trabzonspor oynamıştı. Bakalım bu kez ne olacak'' diye konuştu. 
     
</TEXT>
</DOC>
