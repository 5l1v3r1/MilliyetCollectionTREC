<DOC>
<DOCNO> 230179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun37.html </URL>
<DATE> 2004/04/10/ </DATE>
<TIME> 21.37 </TIME>
<AUTHOR>  </AUTHOR>
<HEADLINE>
Ürdün'de patlayıcı yüklü 2 araç ele geçirildi 
</HEADLINE>
<TEXT>

     Ürdün'de patlayıcı yüklü iki aracın ele geçirildiği, olayla ilgili şüphelilerin göz altına alındığı bildirildi. 
     Ürdün devlet televizyonunun, adı açıklanmayan bir güvenlik kaynağına dayandırdığı haberinde, ülke güvenliğini yıkmayı hedefleyen terörist girişimlerin önlendiği belirtildi. 
     Haberde, bir süre önce arandığı açıklanan iki aracın, içlerinde silah ve patlayıcılarla ele geçirildiğini, olayla ilgili olarak bazı kişilerin göz altına alındığı kaydedildi. 
     Hükümet yetkilileri, konuyla ilgili olarak henüz bir açıklama yapmadı. 
     Ürdün'de 10 gün önce Suriye sınırında patlayıcı yüklü bir kamyonla birlikte birçok şüpheli yakalanmıştı. Yetkililer, olayla bağlantılı 3 kişi ve 2 aracın daha arandığını bildirmişti. 
     Göz altına alınan kişilerin, ABD'nin yakalayana 10 milyon dolar ödül sözü verdiği Ürdünlü militan Ebu Musab El Zerkavi ile ilişkileri olup aldığı araştırılıyordu. 
     
</TEXT>
</DOC>
