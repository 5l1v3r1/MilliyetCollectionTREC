<DOC>
<DOCNO> 220276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/soneko16.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TZOB Başkanı Ülkemizde hayvan hırsızlığı türedi... 
</HEADLINE>
<TEXT>

     Türkiye Ziraat Odaları Birliği TZOB hayvan hırsızlığına karşı yetkililerin ve güvenlik güçlerinin daha etkin tedbirler almaları gerektiğine işaret ederek, ''Ağıllardan çalınan hayvanların sağlıksız şekilde kesilerek, piyasaya sunulduğuna ilişkin ciddi duyumlar aldıklarını'' bildirdi. 
     TZOB Başkanı Şemsi Bayraktar yaptığı yazılı açıklamada, Türkiye'ye Rusya üzerinden İran ve Irak güzergahını takip ederek kaçak hayvan girişleri olduğunu, sınırlardaki kontrol yetersizliklerinin bu hayvanların ülkeye girişini kolaylaştırdığı gibi döviz kurunun düşük olmasının da iç pazarda haksız rekabet yarattığını savundu. 
     Geçen Kurban Bayramı'nda hayvanların ellerinde kaldığını ve büyük zarar ettiklerinin altını çeken Bayraktar, ''Canlı hayvan ve et ithalatı yasağı ile ilgili politikaya devam edilmeli. Hayvancılıkta risk ve belirsizliğin fazla olması, kredi imkanlarının da üreticilerin ihtiyaçlarına cevap verememesi, ülkemizde tarım sigortasını, dolayısıyla hayvan sigortasını gerekli kılmaktadır'' dedi. 
     
</TEXT>
</DOC>
