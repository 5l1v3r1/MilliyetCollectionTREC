<DOC>
<DOCNO> 229847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun03.html </URL>
<DATE> 2004/04/09/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
BM Güvenlik Konseyi'nde yeni Irak tasarısı... 
</HEADLINE>
<TEXT>

     ABD ve İngiltere'nin, Irak'ta yönetimin yeni geçici hükümete devrini öngören bir karar tasarısını, Mayıs ayı ortasında Birleşmiş Milletler BM Güvenlik Konseyi'ne sunmaya hazırlandıkları bildirildi. 
     Diplomatların belirttiğine göre, karar tasarısıyla, Güvenlik Konseyi yeni geçici hükümete destek verecek, uluslararası bir güç kurulmasına yeşil ışık yakacak ve yönetim devrinden sonra Irak'ta BM'ye daha geniş yetkiler tanınmasını onaylayacak. 
     Irak'ta işgal güçleri yetkilerini 30 Haziran'da geçici Irak hükümetine devredecek. 
     Tasarı kabul edildiği takdirde, yeni oluşturulacak uluslararası güç eskisi gibi ABD komutasında olacak. Irak'ın yeniden inşaası için harcanacak olan milyarlarca doların nerelere kullanılacağına da yine Amerikalılar karar verecek. 
     BM Irak Temsilcisi Lahdar Brahimi, geçici hükümetin kurulması konusunda tavsiyelerde bulunmak ve gelecek yıl yapılması planlanan seçimlerin hazırlanmasına katkıda bulunmak amacıyle Irak'ta bulunuyor. 
     Diplomatik kaynaklar, tasarıya, Brahimi'nin dönüşünden sonra nihai şeklinin verileceğini kaydettiler. 
     
</TEXT>
</DOC>
