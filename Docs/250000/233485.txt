<DOC>
<DOCNO> 233485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/soneko18.html </URL>
<DATE> 2004/04/21/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Global, Netsel'in yüzde 63'üne talip 
</HEADLINE>
<TEXT>

     Global Menkul Değerler, Netsel Turizm Yatırımları A.Ş.'nin yüzde 63 oranındaki hisselerini satın almayı planlıyor. 
     Global Menkul'den Borsa'ya gönderilen açıklamada, Netsel'de müflis Marmara Bankası'nın sahip olduğu yüzde 55 oranındaki hisseler ile Tasarruf Mevduatı Sigorta Fonu'nun TMSF sahip olduğu yüzde 7.96 oranındaki hisselerin satışına ilişkin iki adet ihale şartnamesi alındığı belirtildi. Şirket, sözkonusu ihalelerde yabancı yatırımcılar ile çeşitli işbirliği olanaklarının yaratılmasına ve ihalelere ortak girişim grubu olarak teklif verilmesine ilişkin olarak çeşitli girişimlerde bulunduğunu bildirdi. Öte yandan, şirket Global Alyapı Hizmetleri ve İşletmecilik A.Ş.'nin kuruluş işlemlerinin tamamlandığını belirtti. Şirketin 50 milyar liralık sermayesinde Global Menkul Değerler yüzde 99.9 oranında pay aldı. 
     
</TEXT>
</DOC>
