<DOC>
<DOCNO> 237071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/siyaset/siy04.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'a 'tecridi kaldırın' diyecek 
</HEADLINE>
<TEXT>


ABD'ye 'kısıtlamalar kalksın' mesajı verecek olan Talat, gezi öncesi Denktaş'la görüşmemiş 

SİNAN TOROS İstanbul 


ABD Dışişleri Bakanı Colin Powell'ın davetlisi olarak dün bu ülkeye giden KKTC Başbakanı Mehmet Ali Talat, gezi öncesi KKTC Cumhurbaşkanı Rauf Denktaş'la herhangi bir görüşme yapmadığını söyledi. Talat, ziyaretiyle ilgili olarak, "Taleplerimiz arasında en başta tecridin, ekonomik ambargoların ve uçuşla ilgili kısıtlamaların kalkması yer alıyor" dedi. 
Hareketinden önce Atatürk Havalimanı'nda açıklama yapan Talat, görüşmelerinde Kıbrıs Türkü'nün yaşadığı haksızlığı anlatacağını söyledi. 

'Erdoğan doğruyu söyledi' 
Talat, Başbakan Recep Tayyip Erdoğan'ın "Rum Kesimi'nin tanınması" konusundaki sözlerine ilişkin şunları kaydetti "Erdoğan doğruyu söyledi. 40 yılın bizi getirdiği nokta bu. Rum tarafı bütün Kıbrıs adına dünyaca tanınan devlet oldu ve bizim politikalarımızın çözüm sağlayamaması nedeniyle garip bir durumla karşılaştık." 



</TEXT>
</DOC>
