<DOC>
<DOCNO> 206477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/siyaset/siy05.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakereler Denktaş'la... 
</HEADLINE>
<TEXT>

   Gül, "Yeni hükümet kurulduktan sonra Denktaş'ın müzakereleri yürütmesini çok arzu ederiz" dedi 
      ANKARA Milliyet 

   
   Dışişleri Bakanı Abdullah Gül, KKTC Cumhurbaşkanı Rauf Denktaş'ın adada sembolleşmiş bir isim olduğunu belirterek, "Yeni hükümet kurulduktan sonra Denktaş'ın müzakereleri yürütmesini çok arzu ederiz, çünkü toplumun lideridir, lider olarak bunu yapması gerekir" dedi. CNN Türk'te "Kafe Siyaset" programına katılan Gül, Kıbrıs sorununda karşılıklı adımların atılmasının önemini vurguladı. Gül, Türkiye'nin üzerine düşeni yapması, samimi gayret sarfetmesine karşın çözüme varılamaması halinde eleştirilemeyeceğini kaydetti. 
   Müslüman bir ülke olarak Türkiye'nin AB'ye üyeliğinin, herhangi bir diğer ülkenin üyeliğinin ötesinde bir misyon göreceğini belirten Gül, Türkiye'nin üyeliğiyle tüm Ortadoğu'ya "Hem Müslüman, aynı zamanda hem de demokrat, modern ve şeffaf olabilirsiniz" mesajının gideceğini vurguladı. 
   
   
   
   
   
</TEXT>
</DOC>
