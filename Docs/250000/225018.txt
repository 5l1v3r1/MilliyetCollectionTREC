<DOC>
<DOCNO> 225018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy18.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkel, imtiyazlı ortaklıkta ısrarlı 
</HEADLINE>
<TEXT>

   MEHMET AKTAN Berlin 

   
   CDU Genel Başkanı Angela Merkel'in açıkladığı "Avrupa Bildirgesi"nde Türkiye için yine "imtiyazlı ortaklık" teklifi tekrarlandı. Haziranda yapılacak Avrupa Parlamentosu AP seçimleri için hazırlanan ve Berlin'de açıklanan 11 sayfalık bildirgede Türkiye'ye de bir sayfa ayrıldı. Türkiye'nin, Almanya'nın geleneksel dostu olduğunu vurgulayan bildirgede şu ifadelere yer verildi "İmtiyazlı ortaklık teklifimiz Gümrük Birliği'nden ileridir. Türkiye ile işbirliği, ekonomik, sağlık, eğitim, çevre, bilim ve araştırma gibi bir çok alanda genişletilir. Ayrıca Türkiye, Avrupa'nın ortak güvenlik ve savunma politikasına katılabilir. Uluslararası terörizmle mücadelede, çeşitli bakanlıklar arasında işbirliği geliştirilir. Biz, 2004'te Türkiye ile tam üyelik müzakerelerinin başlamasına karşıyız." 
   
   
   
   
   
</TEXT>
</DOC>
