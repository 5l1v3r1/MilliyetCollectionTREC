<DOC>
<DOCNO> 230364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/yazar/yilmaz.html </URL>
<DATE> 2004/04/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
500 yıl yaşayacak eserin adı Sakıp Ağa 
</HEADLINE>
<TEXT>

   
   Sakıp Sabancı'nın arkadaş çevresinden, en az 10 - 15 yurt dışı seyahatini birlikte yaptığı işadamı Mehmet Gazioğlu ile konuşuyoruz... "Ağır bir ameliyat geçirmişti, son ve beşince Amerika yolculuğundan yorgun döndü. Zatürre oldu, hastaneye yattı." Gazioğlu hastaneye üçüncü gidişinde arkadaşı yoğun bakımdaydı. Son üç hafta zordu. 
   Son görüşü Yılbaşı gecesiydi. Amerika'dan iyi haberler almıştı, hastalık tekrarlamayacak diyordu. Yılbaşı gecesi tüm dostlarını topladı. Atlı Köşk'te olacaktı, grup çoğalınca daveti Hiltonsa'ya aldı. 
   Gazioğlu, "Gözümün önünden en mutlu olduğu anı geçirmeye çalışıyorum" diyor, 1 Ocak 2004 gecesine gidiyor. Sabancı o gece tüm dostlarıyla, hayatının en büyük başarısını, sağlığını yeniden kazanma mutluluğunu paylaşıyordu. 
   Gazioğlu'na seyahat arkadaşı Sabancı'yı soruyorum "Havalimanında Sakıp Ağa'nın eli genellikle boş, bizim de elimizde bir iki paket oluyordu. Hemen elimize atılıp 'Ben taşıyayım' derdi" diye başladı... 
   Gezilerdeki Sabancı'nın para harcama alışkanlığını soruyorum... 
   "Seyahat arkadaşlarım içinde paylaşımda Sakıp Sabancı farklı bonkördü. Hemen bir duygusu olduğu zaman paylaşırdı" diyerek bonkörlüğünü daha geniş tanımlıyor. 
   Gazioğlu'nun "Dubai'de Burj El Arap açıldığında meraktan gittik. Kral dairesi 7 bin dolardı, bir alt 4 bin dolardı. 4 bin dolarlık bölümünde kaldı. Halkla içiçe olacağı yerleri seviyordu, resmi yerleri sevmezdi" sözleri bana Sabancı'nın Monaco sahilinde sarı üstü açık otomobil ile gezerkenki halini hatırlatıyor. 
   
   'Çok şükür' diye bağırdı 
   Gazioğlu, "Benim için ansiklopedi gibi bir insandı. Her fasükülü dopdoluydu. Ondan çok şey öğrendim. Anılarını anlatıyordu Amerika'ya geldiğimde işadamları ile konuşuyordum. Onun üzerine daha sosyal olmayı, halkla paylaşmayı orada öğrendim diyordu" derken, yutkunuyor. 
   Daha yeni önceki cuma günü Sabancı Üniversitesi'nde yapacağı bir davetin kartını almış 6 Haziran'ı ayırınız... 
   Gazioğlu kamuoyunda, AKP'nin ilk kurulduğu günlerde Başbakan Erdoğan ile girdiği polemik sonucu partiden ihraç edilmesiyle de tanınıyor. 
   "Son 6 - 7 ay bugünkü hükümeti değerlendirirdik. New York'ta bir gecede değerlendirme yaptık. Bugünkü hükümetin savunucusuydu, bardağın dolu tarafını görüyordu." 
   Gazioğlu'nun ağzından dökülen, "Hayatında güzel denge kurardı" cümlesi Türkan Sabancı'ya kadar gitti Aralarında hiçbir gerilim yoktu, çok iyi anlaşırlardı. 
   İnançlarına da geldik Sabancı'nın 
   "Hat sergisinin açılışında Amerika'daydık, yürüyoruz yolda eşofmanlarla, bir anda yüksek sesle "Çok şükür" diye bağırmıştı. Ben onu çok yerde yüksek sesle Allah'a karşı şükranını duydum." 
   Sabancı ile programınızda ne eksik kaldı dediğimde, "Havai'ye gitme sözü vermiştik" dedi... 
   Bisse gömleklerinin sahisi İbrahim Kefeli de Sabancı'nın yakın dostlarındandı. Bisse'nin mankenliğini bile yapmıştı. 
   
   El sallayıp odaya girmedi 
   Kefeli de onu son hafta hastanede sık sık ziyaret edenlerdi. En son Başbakan Tayyip Eroğan'ın odaya gelmesinden 10 dakika sona görüşmüştü kendisiyle. Kefeli, arkadayını Erdoğan ile Kıbrıs, ekonomi üzerine sohbet eden Sabancı yorgun düşmüş uyur halde buluyordu. El sallayıp odaya girmedi. 
   En son görüşmeleri şubat ayında, Antalya'da gerçekleşmiş. Bayram tatili için Ata İnşaat'ın sahibi kendilerin davet etmiş. 
   Kefeli, orada Sabancı'nın belki de son arzusunu dinlemiş "Bugüne kadar yaptığım tüm hayır işlerinin toplamından daha büyük bir eser bırakmak istiyorum. 500 yıl yaşayacak, uluslararası ünü olan..." 
   Nasıl bir yatırım diye üstelediğimde, "Kızılay gibi" diyor Kefeli... 
   Gazeteci olarak Sabancı ile çok kez görüştük. Heyecanına, enerjisine çok tanık oldum. Küskünlüğün, kızgınlığın Sabancı'yı esir almadığını da iyi bilirim. 
   Kardeş acısı yaşadığı günlerde, Özdemir Sabancı'nın vurulduğu odanın yanı başında "Bana kimse sahip çıkmadı" demişti. Aydınlara çatıyordu. Güney Doğu raporu yayınlanmış, zamanın MHP Genel Başkanı "Çizmeyi aşma" demişti, kimse sesini çıkarmamıştı diye üzülüyordu. 
   Belleğimizde bıraktığı izlere bakınca, bugün bile içimden "Bardağın yarısı dolu" diyesim geliyor. Yaşadı, yaşattı, yaşayacak. 
   
      
   
</TEXT>
</DOC>
