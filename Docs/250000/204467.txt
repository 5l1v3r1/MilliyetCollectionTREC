<DOC>
<DOCNO> 204467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/guncel/gun01.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangında 'sorumlu' yok 
</HEADLINE>
<TEXT>

   Modern Çarşı'daki yangına yol açan ihmaller hakkında yetkililer susuyor. Yangında içeride kalan bir esnafın hayatından ise umut kesildi... 
      ANKARA Milliyet 
   
   Ulus'ta yaşanan Modern Çarşı yangınının sorumluları hakkında yetkili makamlardan hiçbiri ihmallerdeki sorumluğu üstlenmedi. Binanın yıkımı hakkında bugün karar verileceği açıklanırken, yangın sırasında çarşıda görülen ve iki gündür haber alınamayan Salih Pişkin'den umut kesildi. 
   Yangın sonrasında, yetkili makamlar olan valilik, Büyükşehir Belediyesi, İtfaiye Daire Başkanlığı ve Altındağ Belediyesi'nden aydınlatıcı bilgi verilmedi. Yetkili makamlar, sorumluluğu işhanı yönetimine attı. 
   Altındağ Belediye Başkanı Ziya Kahraman, imarsız dükk nlara ruhsat nın verilmesiyle ilgili şunları söyledi "Bize işyeri açma ile ilgili olarak hiç kimse başvurmadı. İşhanı yönetimince değişikliklerin bildirilmesi gerekiyordu." 
   Ankara Büyükşehir Belediye Başkanı Melih Gökçek de proje değişikliklerinden belediye olarak sorumlu olamayacaklarını söyledi. 
   Ankara Valisi Yahya Gür ise soruşturma kapsamında bir kişinin gözaltına alındığını açıkladı. İtfaiye Daire Başkanı Faruk Kurutuz, "Yangın binanın altında bulunan fuel-oil tankına sıçrasaydı, tank ısınması sonucu patlayabilirdi" dedi. 
   Ankara Cumhuriyet Savcısı İsmail İlhan, "tedbirsizlik ve dikkatsizlik nedeniyle yangına sebebiyet vermekten" soruşturma başlattı. 
   
   Son sözü Boğuluyorum 
   Vali Gür, önceki günden beri kayıp olduğu belirtilen Salih Pişkin hakkında, "Öldü mü, ölmedi mi bilemiyorum. Enkaz altında olabilir" dedi. 
   Pişkin'in kızı Ayşe Sagun da şunları söyledi "İşyerini en erken babam açardı. Babam, yangın başlayınca arkadaşlarına 'Siz dışarı çıkın, ben yangını söndüreceğim' diyor. Ama sonra Önder Köroğlu isimli arkadaşını arıyor ve 'Ben dumanın içinde kaldım, boğuluyorum, beni kurtarın' demiş. Yetkililer, niye babamla ilgilenmiyor Bu kadar duyarsız olmasınlar." 
   
   Esnafın borcu ertelenecek... 
   Önceki gece olay yerinde incelemede bulunan Başbakan Recep Tayyip Erdoğan, esnafın zararının tespit edilerek yaraların sarılacağını söyledi. Çalışma ve Sosyal Güvenlik Bakanı Murat Başesgioğlu da esnafın Bağ - Kur ve SSK prim borçlarını erteleyeceklerini bildirdi. Çarşı esnafı ise binanın yıkılması durumunda yeni bir yer yapabilmeleri için kendilerine İller Bankası'nın otopark arazisinin verilmesini istedi. TBMM Genel Kurulu'nda da AKP Ankara Milletvekili Eyüp Sanay ve CHP Grup Başkan Vekili Haluk Koç, esnafa "geçmiş olsun" dileğinde bulunarak mağduriyetlerin giderilmesini diledi. 
   
   
   
</TEXT>
</DOC>
