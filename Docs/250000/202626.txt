<DOC>
<DOCNO> 202626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/siyaset/siy04.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'nin 'Ermeni soykırımı' skandalı 
</HEADLINE>
<TEXT>

   Ulusal Konsey, Ermeni soykırımını tanıyan önergeyi kabul etti... 
   DIŞ HABERLER SERVİSİ 

   
   İsviçre Parlamentosu'nun alt kanadı Ulusal Konsey, İsviçre hükümetinin aksi yöndeki görüşüne rağmen "Ermeni soykırımını tanıyan bir önerge"yi kabul etti. Ulusal Konsey'in Sosyalist ve Yeşiller partilerinden parlamenterlerle sağ kanattan bazı parlamenterlerin desteklediği karar 107 lehte, 67 aleyhte ve 11 çekimser oyla alındı. Önergede, hükümetin sözde Ermeni soykırımını tanıması talep edilmiyor. Ancak hükümetten, Ulusal Konsey'in kararını diplomatik kanallarla Ankara'ya iletmesi isteniyor. 2001'de hükümetin "soykırım"ı kabul etmesini isteyen önerge reddedilmişti. 
   
   Ankara'dan sert tepki 
   Türkiye, İsviçre Parlamentosu'nun Ermeni soykırımı iddialarını tanıyan kararına sert tepki gösterdi. İsviçre'yi kınayan Ankara, İsviçre Parlamentosu'nun kararında yer alan soykırım iddialarının BM'de de kabul edildiği yönündeki bilginin gerçek dışı olduğunu vurguladı. 
   
   
   
</TEXT>
</DOC>
