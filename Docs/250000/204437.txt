<DOC>
<DOCNO> 204437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sontur21.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof.Teziç Yükseköğretim Yasa taslağı çalışmaları Ocak'ta bitecek 
</HEADLINE>
<TEXT>

     YÖK Başkanı Prof. Dr. Erdoğan Teziç, Yükseköğretim Yasa Taslağı ile ilgili çalışmaları ocak ayı içinde tamamlayacaklarını söyledi. 
     Teziç, YÖK Genel Kurulu toplantısına ara verildiği sırada, AA muhabirinin sorusu üzerine, Üniversitelerarası Kurul'un hazırladığı taslak konusunda ilgili çevrelerin görüşünü almak istediklerini ifade etti. 
     Taslağın gerekçesiyle birlikte hazırlanmasının önemli olduğunu vurgulayan Teziç, ''Gerekçe hazırlamazsak taslak eksik kalmış olur'' dedi. 
     Taslak konusunda bilgi sunmak amacıyla bu akşam saatlerinde Başbakan Recep Tayyip Erdoğan'ı ile görüşeceğini anımsatan Teziç, Cumhurbaşkanı Ahmet Necdet Sezer ile görüşmeyi de planladığını kaydetti. Teziç, ''Çünkü, biz cumhurbaşkanına karşı sorumluyuz'' diye konuştu. 
     Teziç, taslak çalışmalarını ocak ayı içinde tamamlayacaklarını ve hükümete sunacaklarını kaydetti. 
     
</TEXT>
</DOC>
