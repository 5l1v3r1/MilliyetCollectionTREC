<DOC>
<DOCNO> 223788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonsiy13.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim konvoyunda kaza 2 gazeteci öldü 
</HEADLINE>
<TEXT>

     Demokratik Güç Birliği'nin seçim konvoyunda otobüs üzerinde bulunan 2 gazeteci, köprüye çarparak yaşamını yitirdi. 
     Emniyet Müdürlüğü yetkililerinden alınan bilgiye göre, Veysi Özdemir yönetimindeki 34 PHC 38 plakalı seçim otobüsü, 2000 Evler mevkiinde Adana'dan Ceyhan İlçesi'ne giderken, otobüsün üzerinde çekim yapan Dicle Haber Ajansı kameramanı Volkan Eryiğit 28 ve Evrensel Gazetesi Muhabiri Hasan İşler 26 , köprüye çarptı. 
     Eryiğit ve İşler, olay yerinde hayatını kaybetti. Olayla ilgili soruşturmaya başlandı. 
     
     MİTİNG PROGRAMI İPTAL 

     SHP Adana Büyükşehir Belediye Başkan Adayı Sedat Doğan, Adana'nın Ceyhan İlçesi'nde gerçekleştirilecek mitinge katılmak üzere Adana'dan hareket eden konvoyda, otobüs üzerinde bulunan 2 gazetecinin, köprüye çarparak yaşamını yitirmesi nedeniyle miting programının iptal edildiğini açıkladı. 
     Kaza sırasında, DEHAP Genel Başkanı Tuncer Bakırhan, EMEP Genel Başkanı Levent Tüzel ile ÖDP Genel Başkan Yardımcısı Haydar İlker'in de içinde bulunduğu öğrenildi. 
     
     DAHA ÖNCE DE 2 GAZETECİ AYNI ŞEKİLDE ÖLMÜŞTÜ 

     Daha önce de 1997 yılı Mayıs ayında, Gaziantep'te, dönemin Devlet Bakanı Mehmet Batallı ile Tarım ve Köyişleri Bakanı Mustafa Taşar'ın seçim gezisinde, ''Petek'' otobüsünün üzerinde bulunan Mil-Ha Muhabiri Kemal Bağcı ile yerel Güncel Gazetesi Muhabiri Nuri Karabulut, ''Gaziantep Havaalanı'' yazılı bir taka çarparak hayatlarını kaybetmiş, 6 gazeteci de yaralanmıştı. 
     
</TEXT>
</DOC>
