<DOC>
<DOCNO> 214821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sontur12.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacize uğrayan öğrencilerin psikolojik sorunları için rehber... 
</HEADLINE>
<TEXT>

     Denizli'nin Buldan İlçesi'ne bağlı Karaköy'de, öğretmenlerinin cinsel tacizine uğrayan öğrencilerin olası psikolojik sorunlarını belirlemek için 4 rehber öğretmen görevlendirildiğini bildirdi. 
     Buldan Kaymakamı Bilal Çelik, AA muhabirine yaptığı açıklamada, Karaköy Yukarı Mahalle İlköğretim Okulu'nda yaşanan cinsel taciz olayının ortaya çıkmasının ardından, müdür vekili ve öğretmen olarak görev yapan Ali H'nin 26 tutuklandığını hatırlatarak, eğitim öğretimin aksamaması için hemen geçici görevle bir öğretmenin bu okula gönderildiğini söyledi. 
     Çirkin olayı yaşayan öğrencilerin bundan psikolojik olarak etkilendiğini ifade eden Çelik, ''Bu okulda birleştirilmiş sınıfta eğitim öğretim yapılıyordu. Dolayısıyla 23 öğrencinin tamamı tek sınıfta bulunuyordu. Öğrencilerin yaşayabileceği olası psikolojik sorunları belirlemek için 4 rehber öğretmen görevlendirildi'' dedi. 
     Çelik, rehber öğretmenlerin bir kaç gün okula gidip geleceğini, öğrencilerle konuşacaklarını belirtti. Kaymakam Çelik, rehber öğretmenlerin tavsiyesi doğrultusunda, öğrencilerin psikolojik tedavi görmeleri için tam teşekküllü bir sağlık kuruluşuna gönderilebileceğini kaydetti. 
     
     OLAY 
     Denizli'nin Buldan İlçesi'ne bağlı Karaköy'de, Yukarı Mahalle İlköğretim Okulu'nda müdür vekili ve öğretmen olarak görev yapan Ali H, öğrencileri A.B. 10 , D.A. 10 ve Ü.D'ye 8 cinsel tacizde bulunduğu iddiasıyla tutuklanmıştı. 
     
</TEXT>
</DOC>
