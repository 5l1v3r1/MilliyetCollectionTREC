<DOC>
<DOCNO> 237007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur29.html </URL>
<DATE> 2004/05/03/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Mutfak tüpü ile çalışan otomobil yandı .. 
</HEADLINE>
<TEXT>

     Tokat'ta, mutfak tüpüyle çalışan araçta, tüpten sızan gazın alev alması sonucu çıkan yangında sürücü ağır yaralandı. 
     AA muhabirinin aldığı bilgiye göre, Geyraz mevkiinde Şaban Demirler'in 40 kullandığı 58 T 0665 plakalı ticari taksi, seyir halinde iken aniden yanmaya başladı. Araçtan çıkmayı başaran sürücü Demirler, yoldan geçen vatandaşlar tarafından Tokat Dr. Cevdet Aykan Devlet Hastanesi'ne kaldırıldı. 
     Yangın, olay yerine çağrılan itfaiye ekiplerince kısa sürede söndürüldü. Aracın 12 kilogramlık mutfak tüpüyle çalıştığını belirten yetkililer, yangının tüpten sızan gazın alev alması sonucu çıktığını kaydettiler. 
     Aracın mutfak tüpü ile çalışmasının yasal olmadığını belirten yetkililer, vücudunda birinci derece yanıkların oluştuğu sürücü Demirler'in sağlık durumunun ciddiyetini koruduğunu bildirdiler. 
     
</TEXT>
</DOC>
