<DOC>
<DOCNO> 244096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/siyaset/siy03.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Özdemir At yarışları kumar değil... 
</HEADLINE>
<TEXT>


ÖNDER YILMAZ Ankara Fotoğraf MUSTAFA İSTEMİ 


At sevgisiyle tanınan AKP İstanbul Milletvekili İnci Özdemir, at yarışlarını kumar olarak görmediğini söyledi. Türkiye Yarış Atı Yetiştiricileri ve Sahipleri Derneği Başkanlığı'na aday olan Özdemir, son günlerde at yarışı oynamadığını belirterek, "At yarışlarında devletin alacağı verginin yüzde 50 indirilmesi önerisini getiren benim hükümetim. Herhalde CHP bizden daha fazla kumar gözüyle görüyor ki, engelledi" dedi. Yüksek vergiler nedeniyle at yarışlarındaki bahis oyunlarının yeraltına indiğini savunan Özdemir, "İnsanlar, bazı kişiler tarafından müşterek bahis oynatılan yerlere gitmeye başladı. Resmen yeraltı olayı yaşanıyor. Devletin kaybı yıllık kazancın yarısıdır" diye konuştu. 


</TEXT>
</DOC>
