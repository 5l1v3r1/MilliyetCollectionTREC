<DOC>
<DOCNO> 215425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun05.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sydney'de aborjinler polisle 9 saat çatıştı 
</HEADLINE>
<TEXT>

     Avustralya'nın Sydney'de kentinde, yerli halk Aborjinler polisle 9 saat çatıştı. 
     Sydney'in iç kesimindeki Redfern tren istasyonunda 100 kadar Aborjin, 17 yaşındaki bir bisikletlinin ölümünden sorumlu tuttukları Redfern polisine molotofkokteylleri ve tuğlalar attı. Saldırı sırasında Redfern tren istasyonunu ateşe veren Aborjinlerin bir aracı da camlarını kırdıktan sonra yaktıklarını belirten polis yetkilileri, 40 kadar polis görevlisinin olay sırasında yaralandığını kaydetti. 
     Polis görevlilerinin çoğunda, atılan tuğlalar nedeniyle vücutlarının çeşitli yerlerinde kırıklar meydana geldiği belirtildi. 
     Olayların, 17 yaşındaki Aborjin Thomas Hickey'in bisikletinden düştükten sonra metal bir engele çarparak ölmesi sonucu başladığı bildirildi. Çocuğun annesi Gail, oğlunun polis tarafından takip edildiğini öne sürerken, devriye gezen polis görevlileri ise sadece 17yaşındaki bisikletli gencin yanından geçtiklerini ve daha sonra hızlanan gencin bisikletinin kontrolünü yitirdiğini söylediler. 
     
</TEXT>
</DOC>
