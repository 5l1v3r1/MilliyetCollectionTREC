<DOC>
<DOCNO> 239100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo01.html </URL>
<DATE> 2004/05/11/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
İspanya'da Valencia bayramı yaşanıyor... 
</HEADLINE>
<TEXT>

     İspanya Ligi’nde bitime 2 hafta kala şampiyonluğunu ilan eden Valencia, Real Madrid, Barcelona ve Deportivo gibi güçlü rakipleri geride bırakıp, mutlu sona ulaşmanın gururunu yaşıyor. 
     Sevilla’yı deplasmanda 2-0 yenerek, 75 yıllık tarihinin 6. La Liga zaferine ulaşan Siyah - Beyazlılar şampiyonluğu sabahlara kadar doyasıya yaşadı. 
     Şehir merkezindeki Plaza de Ayuntamiento’ya toplanan yaklaşık 75 bin taraftar sabaha kadar zaferi kutladı. 
     Dün öğleden sonra kente dönen Valencia’lı oyuncular krallar gibi karşılandı. Üstü açık otobüsle şehirde şampiyonluk turu atan Yarasalar’ daha sonra Mestalla Stadı’na giderek, taraftarlarla birlikte kutlama törenlerine katıldı. 
     Siyah - Beyazlılar, 19 Mayıs’ta Göteborg’daki UEFA finalinde Marsilya’yı devirirse sezonu 2 kupayla kapatacak. 
     
</TEXT>
</DOC>
