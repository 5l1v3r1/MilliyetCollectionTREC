<DOC>
<DOCNO> 243478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun03.html </URL>
<DATE> 2004/05/28/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Beyaz Saray NATO'nun Irak'taki rolü hakkında müzakereler başladı 
</HEADLINE>
<TEXT>

     Beyaz Saray Sözcüsü Scott McClellan, 30 Haziran'da egemenliğin Iraklılara devrinden sonra NATO'nun rolü hakkındaki müzakerelerin yeni başladığını ve sonuçların ortaya çıkması için daha çok erken olduğunu söyledi. 
     ABD Başkanı George Bush'un Nashville'e yaptığı ziyarette Başkan'a eşlik eden Scott McClellan, burada düzenlediği basın toplantısında, ''İstanbul'daki NATO zirvesine hazırlık çerçevesinde NATO üyeleriyle müzakerelere devam ediyoruz. Zirve sırasında da müzakereler sürecek. Ancak şimdilik müzakereler başlangıç aşamasında'' dedi. 
     NATO'nun 15 üyesinin, ABD'nin Irak'ta sürdürdüğü askeri operasyona kişisel olarak katılmakta olduğunu belirten McClellan, ''Gelecekte NATO'nun olası rolü olup olmayacağı hakkında spekülasyon yapmak istemiyorum, çünkü müzakereler yeni başladı ve devamını izlemeliyiz. Ancak Irak'taki çabalarımıza, NATO üyesi birçok ülkenin katıldığını daha önce belirtmiştim'' dedi. 
     Almanya, Fransa ve Belçika, NATO'nun Irak'taki rolü hakkında tereddütlü. Konu, Bush'un da katılacağı İstanbul zirvesinde gündeme gelecek. 
     
</TEXT>
</DOC>
