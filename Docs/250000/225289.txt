<DOC>
<DOCNO> 225289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonyas05.html </URL>
<DATE> 2004/03/24/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
İkiz kardeşlerin "kolçak" kavgası uçağa mecburi iniş yaptırdı .. 
</HEADLINE>
<TEXT>

     New York'tan Florida'ya giden bir uçakta bulunan ikiz kardeşler, koltuğun koluna dirseğini kimin dayayacağı konusunda çıkan anlaşmazlık yüzünden yumruk yumruğa kavgaya tutuşunca bindikleri uçak mecburi iniş yapmak zorunda kaldı. 
     Kavga sonucu pilotun Kuzey Carolina'nın Wilmington havaalanına iniş yapmak zorunda kaldığını doğrulayan JetBlue adlı havayolu şirketi Sözcüsü Gart Edmondson-Jones, ''hosteslerden birinin kardeşleri ayrı ayrı koltuklara oturtmayı önerdiğini, fakat öfkelerine hakim olamayan kardeşlerin hostese küfür ederek kavgaya devam ettiklerini'' söyledi. 
     İkizler Wilmington havaalanı polisi tarafından alkışlar arasında gözaltına alındı. İsimleri açıklanmayan ikiz kardeşlerin FBI tarafından sorguya çekildikten sonra serbest bırakıldıkları ve yolculuklarını tamamlamak üzere araba kiraladıkları öğrenildi. 
     
</TEXT>
</DOC>
