<DOC>
<DOCNO> 247696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun06.html </URL>
<DATE> 2004/06/14/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
AP seçimleri... Finlandiya'da Türk asıllı bir aday AP'ye giriyor... 
</HEADLINE>
<TEXT>

     Avrupa Parlamentosu seçimlerinin resmi olmayan sonuçlarına göre, Parlamento'ya 14 temsilci gönderecek olan Finlandiya'da Sosyal Demokrat Parti SDP 3 koltuk kazandı. 
     Bu partinin aday listesinde birinci sırada olan Türk asıllı Nesrin Can, Parlamento'ya girmeye hak kazanıyor. 
     Finlandiya'da muhafazakar Hıristiyan Demokrat Parti KOK oyların yüzde 23,7'sini elde ederek 4 koltuk alırken, Yeşiller 1, aşırı sol 1, Halk Partisi 1, merkezdeki partiler 4 koltuk kazandılar. 
     Bu verilere göre, tercihli oylar durumu değiştirmezse, Avrupa Parlamentosu'nda Alman sosyalist Vural Öger, Alman Yeşillerden Cem Özdemir ve Finlandiyalı sosyal demokrat Nesrin Can olmak üzere ''3 Türk asıllı'' parlamenter yer bulacak. 
     Alman sosyal demokrat parlamenter Ozan Ceyhun ise Avrupa Parlamentosu'nu terk ediyor. 
     
</TEXT>
</DOC>
