<DOC>
<DOCNO> 219099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/siyaset/siy09.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
80. yılda birlik çağrısı 
</HEADLINE>
<TEXT>

   Hilafetin kaldırılışının yıldönümü nedeniyle yarın 7 üniversite, 7 sendika ve 22 sivil toplum kuruluşu 'Ulusal Mutabakat' çağrısı yapacak. Etkinliklere AKP'nin dışındaki partiler çağrıldı 
   ANKARA Milliyet 

   
   Hilafetin kaldırılışının 80. yıldönümü nedeniyle Atatürkçü Düşünce Derneği ADD koordinatörlüğünde 7 üniversite, 7 sendika ve 22 sivil toplum kuruluşunun katılımıyla gerçekleştirilecek etkinlikte, "Ulusal uyanış ve birlikteliğe çağrı" adıyla "Ulusal Mutabakat" çağrısı yapılacak. ADD, etkinliğe AKP dışındaki siyasi partileri davet etti. 
   Ankara Ticaret Odası ATO sosyal tesislerinde yarın düzenlenecek "Hilafetin ilgası ve Tevhid-i Tedrisat Kanunu'nun 80. yılı ve günümüz Türkiyesi" konulu panelde bir bildiri yayımlanacak. Bildiride "Teslimiyetçi dış politika ve güdümlü iç politika güdüldüğü" savunularak, bunun reddi istenecek. İç ve dış politikadaki gelişmelere karşı Atatürkçü düşünce etrafında "ulusal uyanış" sergilenmesi çağrısı yapılacak bildiriyi başka etkinlikler de izleyecek. Organizasyona şu kuruluşlar katılacak 
   Ankara, İstanbul, Uludağ, 19 Mayıs, Çukurova, Mersin ve Trakya üniversiteleri, Türkiye Ziraatçiler Derneği, Türk - İş, Cumhuriyet Kadınları Derneği, Köy Enstitüleri Vakfı, Türk Kadın Dernekleri Federasyonu, Ziraat Mühendisleri Odası, Türkiye Muharip Gaziler Derneği, 27 Mayıs Milli Devrim Derneği, Türk İdareciler Derneği, Kadınlar Birliği, Türk Hukukçular Birliği, Türk Eczacılar Birliği, Ankara Ticaret Odası, Ankara Sanayi Odası, Reklamcılar Derneği, Ata Vakfı, Kent - Koop, TESK, Yol - İş, Petrol-İş, Türk Sağlık-İş, Şeker-İş, Tek Gıda-İş, Türk Metal sendikaları, Atatürk Çizgisi Platformu, Müdafaa-i Hukuk Cemiyeti, ODTÜ Atatürkçü Düşünce Topluluğu. 
   
   AKP davet edilmedi 
   Organizasyona AKP dışındaki parti liderleri ve yüksek yargı organları davet edildi. Davetliler arasında şu isimler yer alıyor 
   CHP Genel Başkanı Deniz Baykal, DYP Genel Başkanı Mehmet Ağar, ANAP Genel Başkanı Nesrin Nas, MHP Genel Başkanı Devlet Bahçeli, DSP Genel Başkanı Bülent Ecevit, GP Genel Başkanı Cem Uzan, İP Genel Başkanı Doğu Perinçek, Anayasa Mahkemesi, Yargıtay, Danıştay ve YÖK başkanları, Yargıtay Cumhuriyet Başsavcısı, Danıştay Başsavcısı, Uyuşmazlık Mahkemesi Başkanı, Anayasa Mahkemesi üyeleri, Ankara Valisi, Atatürk Kültür, Dil ve Tarih Kurumu Başkanı. 
   
      Kerbela için kanlar Kızılay'a    ŞENOL DEMİRCİ İstanbul - KARS DHA 

   Hz. Ali'nin oğlu İmam Hüseyin'le 72 arkadaşının Kerbela'da şehit edilişlerinin 1324. yıldönümünde Halkalı'da binlerce kişinin katıldığı tören yapıldı. Kuran okunarak başlayan törende ağıtlar yakıldı. Kanlı olayı anlatan bir tiyatro oyunu sahneye konuldu. Katılımcılar vücutlarına zincirle vurarak kan akıtmak yerine Kızılay'ın kurduğu 2 çadırda kan bağışında bulundu. Kars'taki törenlere de yaklaşık 4000 kişi katıldı. İşyerlerinin yas nedeniyle kapalı olduğu ilde şehirlerarası otobüsler sefere çıkmadı. 
   
   
</TEXT>
</DOC>
