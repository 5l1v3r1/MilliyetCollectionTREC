<DOC>
<DOCNO> 203782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur19.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızlık soyadının değişmemesi için AİHM'de deva açtı... 
</HEADLINE>
<TEXT>

     Evlendikten sonra soyadının değişmesini istemeyen bu nedenle hukuk mücadelesi başlatarak Avrupa İnsan Hakları Mahkemesi'ne AİHM yaptığı başvurusu kabul edilen İzmirli Avukat Ayten Tekeli 38 , isteği dışında kızlık soyadı olan Ünal'ın değiştirilmesini kabul edemediğini belirterek, ''Kimliğime müdahale edilmesini istemiyorum'' dedi. 
     Tekeli, konuyla ilgili gazetecilere yaptığı açıklamada, Türkiye'de bir çok kadının evlenme ile rızası dışında soyadının değiştiğini, oysa ki erkeklerin evlilikle soyadının değişmediğine işaret etti. 
     Bu durumun özel hayata müdahale olduğunu ve cinsiyet ayrımcılığı yarattığı düşüncesiyle mağdur olduğunu, 1995'te Karşıyaka 4. Asliye Hukuk Mahkemesi'nde ''Soyadı düzeltilmesi'' davası açtığını kaydeden Tekeli, yerel mahkeme tarafından davanın reddedildiğini, Yargıtay 18. Hukuk Dairesi'nin de kararı onadığını söyledi. 
     Tekeli, ''iç hukuk yollarının tükenmesi nedeniyle konuyu dünyaya taşımak'' amacıyla başvurduğu AİHM'nin talebi kabul ettiğini belirtti. 
     
     ÇOCUKLARIN DURUMU 
     ''Bu durumda çocuklar hangi soyadını kullanacak'' şeklindeki bir soruyu yanıtlayan 12 yıllık avukat Ayten Tekeli, şunları ifade etti 
     ''Çocukların durumu farklı. Burada tartışmak istediğimiz durum, kadının bireysel kimliğidir. Aile kavramında çocuklar veya başka konu gündemde değildir. Fransa'da insanlar soyadlarını doğumundan ölümüne kadar değiştirmeden kullanabiliyor. Çocuklar 18 yaşına kadar babanın soyadını kullanabilirler. 18 yaşından sonra seçme hakkı getirilebilir. Çocukların değil, kadınların kimliğine müdahale edilmesi sebebiyle açılan bir davadır. Davamızda ısrarlıyız. 13 Ocak 2004'de Strasburg'ta davamız görülecektir.'' 13 yıllık evli Ayten Tekeli, bir dönem ÖDP il başkanlığı da yapan eşi Haluk Tekeli'nin kendisine destek verdiğini kaydetti. 
     Tekeli'nin avukatı Aydan Demirel Ersezen ise, davayla ''kadına karşı her türlü ayrımcılığın önlenebileceğini'' söyledi. 
     
</TEXT>
</DOC>
