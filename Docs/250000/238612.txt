<DOC>
<DOCNO> 238612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo14.html </URL>
<DATE> 2004/05/09/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Samsunspor, Çaykur Rize'yi ateşe attı 2-1 
</HEADLINE>
<TEXT>

     İki Karadeniz ekibinin maçında Samsunspor Ç.Rize'yi eli boş gönderdi 2-1. 39 puanda kalarak ateş hattına düşen Çaykur Rize, ligin son haftasında Beşiktaş'la evinde oynayacak. 
     Oyuna hızlı başlayan ev sahibi ekip, 2. dakikada gole çok yaklaştı. Bu dakikada da ceza alanı içinde topla buluşan Kirita'nın sol çaprazdan vuruşunda meşin yuvarlak üst direğe çarparak dışarı gitti. 
     11. dakikada konuk ekip 1-0 öne geçti. Sağ taraftan gelişen Çaykur Rizespor atağında Fahri'nin ceza alanı içinde gönderdiği topu iyi takip eden Saffet, düzgün bir vuruşla topu ağlara göndererek takımını 1-0 öne geçiren golü attı. 
     16. dakikada Zafer'in gönderdiği topa ceza alanı içinde Koray vuruşunda top kalecide kaldı. 
     24. dakikada Celil'in ceza alanı ön çizgisi üzerinden yaptığı vuruşta kaleci Murat topu kornere çeldi. 
     33. dakikada Samsunspor beraberliği yakaladı. Caner'in defansın arkasına gönnderdiği topla buluşan Serkan Aykut, kaleci ile karşı karşıya kaldığı pozisyonda meşin yuvarlağı plase bir vuruşla ağlara göndererek durumu 1-1 yaptı. 
     Kalan dakikalarda iki takımın çabaları da gol getirmeyince ilk yarı 1-1 sona erdi. 
     
     İKİNCİ YARI 

     51. dakikada Evren'in sağ taraftan kullandığı köşe atışında ön direkte topla buluşan Caner, kafayla şutladı. Top, yandan dışarıya gitti. 
     60. dakikada Serkan Özdemir'in pasıyla bir anda kaleciyle karşı karşıya kalan Saffet'in vuruşunda, Shorunmu'dan dönen topu savunma uzaklaştırdı. 
     71. dakikada ceza alanı içinde yaşanan karambolde son olarak topu önünde bulan Fahri çok sert vurdu. Adnan, kaleye giden topu çizgi üzerinden çıkardı. 
     76. dakikada Serkan Özdemir'in ceza alanına havalandırdığı topa yükselen Saffet'in kafa vuruşunda, top kalecide kaldı. 
     84. dakikada Duro, sağ çaprazdan ceza alanı dışından sert vurdu ve meşin yuvarlak direkten döndü. 
     Karşılaşmanın uzatma bölümlerinde evsahibi ekip 2-1 öne geçti. Can'ın ceza alanına gönderdiği topa sol çaprazdan Serkan Aykut gelişine vurdu. Keleci Murat'ın üstünden aşan top ağlara gidince karşılaşmanın skoru da belli oldu 2-1. 
     MAÇIN KARNESİ 
     

SAMSUNSPOR 2 - ÇAYKUR RİZESPOR 1 Stat 19 Mayıs Hakemler Metin Aydoğan xxx, Bahattin Duran xxx, Metin Kıtmır xxx Samsunspor Shorunmu xxx, Serkan Aykut xxx, Kenan xxx, Şenol xxx, Evren xx Dk. 73 Ertan x , Can xx, Adnan xxx, Kirita xxx, Celil xx Dk. 64 Musa x , Caner xxx Dk. 87 Bülent , Serkan Dökme xx Çaykur Rizespor Murat xx, Serkan Özdemir xx, Fahri xx Dk. 90 Alper , Okan xxx, Ahmet xxx, Cem xxx, Ünal xx Dk. 69 Gürol x , Koray xx, Kürşat xx, Zafer xx Dk. 59 Duro xx , Saffet xxx Goller Dk. 11 Saffet, Dk. 33 ve 90 Serkan Aykut Sarı Kartlar Dk. 44 Adnan, Dk. 45 Kirita, Dk. 72 Serkan Aykut, Dk. 90 Shorunmu Samsunspor , Dk. 59 Cem, Dk. 64 Ahmet, Dk. 89 Duro Çaykur Rizespor      
</TEXT>
</DOC>
