<DOC>
<DOCNO> 248929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun12.html </URL>
<DATE> 2004/06/18/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Fox TV El Kaide'nin Irak'taki lideri Zerkavi Türkiye'de de bulundu 
</HEADLINE>
<TEXT>

     İstanbul'daki bombalı saldırılardan sorumlu tutulan El Kaide'nin Irak'taki lideri Ebu Musab Zerkavi'nin bir süre Türkiye'de bulunduğu ortaya çıktı. 
     Amerikan Fox TV'nin haberine göre halen Felluce'de bulunan Zerkavi hakkında bu bilgiler, Irak'ta ele geçirilen yakın adamlarından Ömer Baziyani'nin sorgulanması sonucu öğrenildi. 
     "Zerkavi'nin Irak, Afganistan, İspanya gibi bazı ülkelerdeki radikal islamcılarla bağlantıları var" Zerkavi'nin Irak, Afganistan, İspanya, Suudi Arabistan, Sudan, Suriye, Pakistan ve Kuveyt'te de radikal islamcılarla bağlantılarının bulunduğu belirtildi. 
     Fox TV, üst düzey savunma yetkililerine dayanarak, Zerkavi'nin çok büyük olasılıkla halen Felluce'de olduğunu ve Irak'taki operasyonları koordine ettiğini duyurdu. 
     
     "Bu bilgiler Ömer Baziyani'nin sorgulaması sırasında ortaya çıktı" 
     Bu bilgiler, Zerkavi’ye yakın olan ve 4 haziranda Irak polisi tarafından ele geçirilen Ömer Baziyani’nin sorgulanması sonucu ortaya çıktı. 
     Ürdün asıllı Zerkavi'nin, Şii Lider El Hakim'in öldüğü saldırı da olmak üzere, pek çok bombalı eylemin sorumlusu olduğu sanılıyor. 
     Amerikalı yetkililer, geçtiğimiz ay Irak'ta rehin alınan Nick Berg'in başını kesen kişinin de Zerkavi olduğunu iddia etmişti. 
     
</TEXT>
</DOC>
