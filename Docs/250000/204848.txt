<DOC>
<DOCNO> 204848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/guncel/gun05.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul 'seks ticareti' üssü 
</HEADLINE>
<TEXT>

   İstanbul, yabancı kadın ticaretinin merkezi oluyor. Bazı şirket yöneticileri Rusya'dan haftalığı 10 bin dolara kadın getirtiyor 
      Utku Çakırözer 
   
   Uluslararası Göç Örgütü'nün IOM iki Türk akademisyene yaptırdığı araştırmada, Türkiye'deki seks ticareti ile eski Sovyet cumhuriyetlerinden bu trafiğe katılan yabancı kadın sayısının her geçen gün arttığı tespiti yapıldı. 
   Marmara Üniversitesi öğretim üyeleri Prof. Dr. Sema Erder ile Dr. Selmin Kaşka, "Türkiye'de Usulsüz Göç ve Kadın Ticareti" raporunu hazırlarken, seks endüstrisinin aktörleriyle 85 mülakat yaptı. Kişisel deneyimlerini aktararak rapora katkıda bulunanlar arasında "bir Türk şirketinin tepe yöneticisi" de yer aldı. 
   
   'En iyisi İstanbul' 
   IOM'nin internet sitesi aracılığıyla tüm dünyadan erişilebilen raporuna göre, ismi açıklanmayan 53 yaşındaki yönetici, yeni trendleri şöyle anlattı 
   Eskiden bu işler için Avrupa'ya gidilirdi. Şimdi en iyisi İstanbul'da bulunuyor. Ben şahsen, daha güzel, zeki ve eğitimli oldukları için Rus, Ukraynalı ve Rumen kızları tercih ediyorum. 
   Kızları Türkiye'ye getirtmeye iki yıl önce başladık. Ben ve bir arkadaşım beş - altı kez çağırdık. Bir hafta - on gün kalıp geri dönüyorlar. Bugünlerde varlıklı kesimlerde moda bu. Zengin kesim böyle eğleniyor. En iyisi ve güvenlisi de yat gezisine çıkmak. 
   
   Haftalık 10 bin dolar 
   Moskova'da bir ajansla temasa geçiyor, isteklerimizi bildiriyoruz. Ödediğimiz ücret, kızın yaşına, güzelliğine ve Türkiye'de kalacağı süreye göre değişiyor. Bir haftalığına 3 ile 10 bin dolar arasında ödüyoruz. Kızlar her geziden 300 - 400 dolar kazanıyor. 
   Rus mafyası, aracı olarak Azerileri kullanıyor. Kızları karşılamak için havaalanına şoför gönderdiğimizde, onların aracılık parasını da ödüyoruz. Kızlara ayrıca para verilmiyor. Ancak hafta boyunca arkadaş olunca ya hediye alıyoruz ya da ekstra para veriyoruz. 
   
   6 yılda 22 bin sınır dışı    Prof. Dr. Erder ve Dr. Kaşka'nın "Usulsüz Göç ve Kadın Ticareti Türkiye'de Durum" isimli raporunda dikkat çeken bazı sonuçlar şöyle 
   Türkiye'deki seks endüstrisi büyürken, buna eski Sovyet cumhuriyetlerinden katılan kadın sayısında da artış gözlendi. 
   Azerbaycan, Gürcistan, Moldova, Romanya, Rusya Federasyonu ve Ukrayna, Türkiye'deki kadın ticaretinin kaynağı pozisyonunda. Türkiye'den fuhuş nedeniyle sınır dışı edilen kadınların yüzde 95'ini bu 6 ülkeden giriş yapanlar oluşturuyor. 
   Kamuoyundaki genel kanının aksine, Ruslar seks endüstrisinin baş aktörleri değil. Fuhuş ve cinsel hastalıklar nedeniyle sınır dışı edilen kadınlar arasında Ruslar yüzde 8.3'le son sırada yer alıyor. 
   Son altı yılda "fuhuş" nedeniyle sınır dışı edilen toplam 22 bin kadın arasında Romanya, Moldova, Gürcistan ve Ukraynalılar ilk sıraları paylaşıyor. "Cinsel yolla bulaşan hastalıklar" nedeniyle sınır dışı edilen kadınlarda da Gürcistan ve Romanyalılar başı çekiyor. 
   
      AIDS'li travesti Müşterim kuyrukta    HÜSEYİN TÜCCAR Bursa DHA 
   Sağlık Bakanlığı tarafından HIV taşıdığı belirlenen "Esra" takma adlı travesti M.B. 23 , rahatsızlığını bildikleri halde kendisini h l arayan müşterilerinin birlikte olmak için teklifte bulunduğunu söyledi. Sağlık Müdürlüğü'nün kendisini arayıp sormadığını belirten M.B., arkadaşlarının yardımının kesilmesi halinde fuhuş yapmak zorunda kalacağını anlattı. Hastalığını Aralık 2002'de düşüp ayağını kırınca öğrenen M.B., "Günde ortalama 10 erkekle fuhuş yapıyordum. Virüsü kaç kişiye bulaştırmış olabileceğimi bilmiyorum. Benimle birlikte olan müşterilerimi telefonla arayıp tedavi olmaları konusunda uyardım" dedi. 
   
   
   
</TEXT>
</DOC>
