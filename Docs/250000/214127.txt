<DOC>
<DOCNO> 214127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur14.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek rekabetinde silahlar konuştu, iki kardeşten biri öldürüldü 
</HEADLINE>
<TEXT>

     Zonguldak'ın Ereğli İlçesi'nde, ekmekte rekabet başlatan fırın sahibi 2 kardeşten biri silahla öldürüldü, diğeri ise yaralandı. 
     AA muhabirinin aldığı bilgiye göre, Yeni Mahalle'de, İstanbul Ekmek Fırını sahibi B.U. ve V.T., geçtiğimiz günlerde ekmekte rekabet başlatmasından dolayı aralarında husumet bulunan Şahinler Ekmek Fabrikası sahibi Ahmet ve Yüksel Şahin kardeşleri, silahla ateş ederek yaraladılar. 
     Ereğli SSK Hastanesi'ne kaldırılan ve daha sonra Zonguldak Karaelmas Üniversitesi Tıp Fakültesi Hastanesi'ne sevk edilen kardeşlerden Yüksel Şahin, müdahaleye rağmen yaşamını yitirdi. Diğer yaralı Ahmet Şahin'in ise tedavisi sürüyor. 
     Yetkililer, olaydan sonra kaçan B.U ve V.T'nin yakalanarak gözaltına alındığını, soruşturmanın sürdürüldüğünü bildirdi. 
     
</TEXT>
</DOC>
