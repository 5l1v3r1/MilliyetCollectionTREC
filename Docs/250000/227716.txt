<DOC>
<DOCNO> 227716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sontur29.html </URL>
<DATE> 2004/04/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Gazinocuya silahlı saldırı... Çelik yelek kurtardı .. 
</HEADLINE>
<TEXT>

     Nevşehir'in Kozaklı İlçesi'nde bir gazino işletmecisi silahlı saldırıya uğradı. Gazinocu, çelik yelek giydiği için yara almadan kurtuldu. 
     AA muhabirinin aldığı bilgiye göre, Ümit Çetin, berberde tıraş olan Efsane Gazinosu'nun sahibi Bülent Akkaya'ya tabancayla ateş etti. Seken kurşunların koluna isabet ettiği berber Veli Gürbüz yaralandı. 
     Olay sırasında üzerinde çelik yelek bulunan gazinocu Bülent Akkaya, olayda yara almadı. 
     Yetkililer, Ümit Çetin'in gözaltına alındığını, soruşturmanın sürdürüldüğünü kaydettiler. 
     Efsane Gazinosu'nun eski sahibi olan Ümit Çetin'in, parasal anlaşmazlık nedeniyle Bülent Akkaya'ya ateş etmiş olabileceği kaydedildi. 
     Silahlı saldırıda kolundan yaralanan berber Veli Gürbüz, Kayseri Devlet Hastanesi'nde tedavi altına alındı. 
     
</TEXT>
</DOC>
