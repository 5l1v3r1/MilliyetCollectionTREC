<DOC>
<DOCNO> 222346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/spor/spo08.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep rotada 1-2 
</HEADLINE>
<TEXT>

   Kırmızı-Siyahlılar, Rizespor'u deplasmanda devirdi, UEFA şansını devam ettirdi. Üç puanı getiren goller Lazarov ve Yusuf'tan geldi 
      
   LİGDE kümede kalma mücadelesi veren Çaykur Rize, UEFA Kupası hedefinden uzaklaşmamaya çalışan Gaziantepspor'a evinde teslim oldu. Konuk ekip 6. dakikada Lazarov ile öne geçti, 39'da Serkan'ın penaltı golü eşitliği getirdi. Gaziantepspor 65. dakikada Lazarov'un ayağından penaltı kaçırırken, 81. dakikada hakem Selçuk Dereli bir kez daha Kırmızı - Siyahlılar lehine penaltı noktasını gösterdi. Atışı kullanan Yusuf skoru belirledi 1-2. 
   
   Maçın karnesi 
   HAKEMLER Selçuk Dereli, Evren Delek, Orkun Aktaş 
   ÇAYKUR RİZESPOR M.Şahin 7 - Kürşat 4 , Koray 4 , Ahmet 5 - Cem Baki 5 , Zafer 6 , Şener 6 , Serkan 5 , Victoria 4 - Okan 5 , Saffet 6 M.Sözkesen Dk. 88 
   YEDEKLER M.Yiğiter, Alper, Fahri, Gürol, Duro, Ünal 
   GAZİANTEPSPOR Ömer 7 - Mehmet Polat 6 , Bouazizi 6 , Johnson 6 - Devran 6 Erdal Dk.88 , Hakan Bayraktar 6 , Erhan Namlı 5 Sedat Dk.80 , Yusuf 6 , İlhan 8 - Lazarov 7 Bekir Dk.90 , Jaziri 8 
   YEDEKLER Kaya, Şevki, Onur, Hasan 
   GOLLER Lazarov Dk.6 , Serkan Dk. 39 pen. , Yusuf Dk.81 pen. 
   SARI KARTLAR Kürşat, Serkan, Şener Ç.Rize , Mehmet Polat G.Antep 
   KIRMIZI KARTLAR Victoria Dk.81-Ç.Rize , Yusuf Dk. 90 4 - Gaziantepspor 
   
   Rize'de olay çıktı    Dereli'ye tepki 
   KARŞILAŞMANIN bitiş düdüğüyle birlikte hakem Selçuk Dereli, Çaykur Rizesporluların tepkisiyle karşılaştı. Teknik Direktör Yılmaz Vural ve futbolculardan Şener Aşkaroğlu, Dereli'nin üzerine yürüyünce polisler araya girdi. Bu arada Yılmaz Vural ile polisler arasında da itiş kakış yaşandı. 
   
   Arbede çıktı 
   HAKEMLER sahanın ortasında 15 dakika mahsur kaldılar. Tribünlerden atılan bir taş ise Dereli'ye tepki göstermek için sahaya inen eski bakanlardan Tuncay Mataracı'nın başına isabet etti. Hakemler, güçlüklü soyunma odasına götürülürken, polisle taraftarlar arasında da arbede yaşandı. 
   
   
</TEXT>
</DOC>
