<DOC>
<DOCNO> 203562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur20.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Mayruk'un kalçası kırıldı... 
</HEADLINE>
<TEXT>

     Ünlü modacı Yıldırım Mayruk, Abant'ta yürüyüş yaparken, kayarak düştü. Sol kalçasında kırık tespit edilen Mayruk, ambulansla hastaneye kaldırıldı. 
     Büyük Abant Oteli'nde iş ortağı Barbaros Şansal ve Gazeteci Şenay Düdek ile 2 gündür tatil yapan Modacı Mayruk, arkadaşlarıyla sabah çıktığı yürüyüşte, buzla kaplı zeminde düştü. 
     Mayruk, otel sağlık görevlileri tarafından yapılan ilk müdahaleden sonra, özel bir ambulansla Bolu izzet Baysal Devlet Hastanesi'ne kaldırıldı. 
     Mayruk'un sol kalçasında kırık olduğunu belirten İzzet Baysal Devlet Hastanesi Ortopedi Uzmanı Opt. Dr. Savaş Tunay, ''İyileşmesi için ameliyat gerekli. Hastayı kendi isteği doğrultusunda İstanbul'a göndereceğiz. Durumu iyi'' dedi. 
     Hastaneye kaldırılan Mayruk'u yalnız bırakmayan Barbaros Şansal ve Şenay Düdek, 2 gündür Abant'ta tatil yaptıklarını belirterek, ''Bu sabah yaşanan kaza çok üzücü. Tek isteğimiz, sevgili Mayruk'un bir an önce sağlığına kavuşması'' diye konuştu. 
     
</TEXT>
</DOC>
