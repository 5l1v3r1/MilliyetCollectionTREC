<DOC>
<DOCNO> 230589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun34.html </URL>
<DATE> 2004/04/12/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Estonyalı manken Carmen Cass, AP'ye aday... 
</HEADLINE>
<TEXT>

     Gucci markası için çekilen ''skandal'' reklam afişlerinde yer alan Estonyalı ünlü manken Carmen Kass'ın, Avrupa Parlamentosu AP seçimleri için aday olduğu açıklandı. 
     Estonya'daki iktidar partisi Res Publica için AP seçimleri için aday olacağı açıklanan 25 yaşındaki Kass'ın, aday listesinin ilk sıralarında olmamasına rağmen, seçim kampanyasında gündemde tutulacağı belirtildi. 
     14 yaşındayken markette alışveriş yaparken keşfedilen Kass, yılın büyük kısmını New York'ta çalışarak geçiriyor. 
     Kass, adaylığının açıklanmasından sonra siyasi tecrübesinin olmaması yönündeki eleştirilere, Avrupa Parlamentosu'nda milletvekilliği yaparak Estonya'nın daha iyi tanınmasını sağlayabileceği yanıtını verdi. 
     Res Publica partisi de, Kass sayesinde ülkeye yabancı yatırımcı çekmeyi umduğunu açıkladı. 
     Kass, geçen yıl Gucci firmasının reklam afişlerinde boy göstermişti. İngiliz reklam denetim kurumu ASA, çok sayıda şikayete rağmen, afişi yasaklamama kararı almıştı. 
     
</TEXT>
</DOC>
