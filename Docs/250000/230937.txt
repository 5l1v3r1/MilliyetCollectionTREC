<DOC>
<DOCNO> 230937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/soneko09.html </URL>
<DATE> 2004/04/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ankara'da ekmeğe yüzde 20 zam .. 
</HEADLINE>
<TEXT>

     Ankara'da ekmek fiyatlarına yüzde 20 zam yapıldı. Buna göre, 200 gram ekmeğin fiyatı 300 bin, 400 gram ekmeğin fiyatı da 600 bin TL olarak belirlendi. 
     A.A muhabirinin aldığı bilgiye göre, Ankara Fırıncılar Odası'nın talebi doğrultusunda Ankara Esnaf ve Sanatkarlar Odaları Birliği'nce onaylanarak yürürlüğe giren fiyat tarifesi uyarınca tip 2,3 4 randımanlı undan mamul pişmiş 200 gramlık halk tipi ekmeğin fiyatı, KDV ve bayi karı dahil 300 bin TL. oldu. Tip 2, 3, 4 randımanlı undan mamul pişmiş 400 gramlık ekmeğin fiyatı ise KDV ve bayi karı dahil 600 bin TL olarak belirlendi. 
     Tarifeye göre, tüketicinin yanıltılmaması amacıyla, Ankara'da bundan böyle sadece 200 ve 400 gram ekmek üretilebilecek. Farklı gramajda ekmek üretenler hakkında yasal işlem uygulanacak. 
     
     ZAMMIN GEREKÇESİ 

     Ankara Fırıncılar Odası Başkanı Yusuf ekşi, başkentte ekmek fiyatlarının en son 1 Şubat 2003'te belirlendiğini bildirdi. Ekşi, fiyat ayarlamasının, 14 aylık dönemdeki un, maya, işçilik ve genel giderlerdeki artıştan kaynaklandığını ifade etti. 
     Ankara'da daha önce, 300 gram ekmek 400 bin, 600 gram ekmek de 800 bin TL'den satılıyordu. 

     
</TEXT>
</DOC>
