<DOC>
<DOCNO> 242620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun30.html </URL>
<DATE> 2004/05/25/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Avrupa Konseyi, Rumların 3 temsil hakkından 1'ini Türkler'e verdi 
</HEADLINE>
<TEXT>

     Avrupa Konseyi Yerel Yönetimler Kongresi Başkanlık Divanı'nın, Rumların üç kişilik temsil hakkının birinin Kıbrıslı Türklere verilmesine karar verdiği bildirildi. 
     KKTC'li yerel yönetim temsilcisinin sadece Kıbrıs Rum heyeti içinde çalışmalara katılmasına imkan verildiği gerekçesiyle, bu kararın KKTC'yi memnun etmediğine dikkati çekiyorlar. 
     KKTC'li temsilcinin Rum heyeti içinde çalışmalara katılmasının söz konusu olmadığı belirten aynı kaynaklar, bunun ''kesinlikle Kıbrıslı Türkleri tatmin etmekten uzak bir karar'' olduğuna işaret ediyorlar. 
     Bununla birlikte, daha önce Kıbrıslı Türk temsilcinin yerini işgal eden Rumların temsil hakkının üçten ikiye düşürülmesi, bir anlamda ''kötünün iyisi bir sonuç'' olarak nitelendiriliyor. 
     Avrupa Konseyi Parlamenterler Meclisi'nde AKPM KKTC'li parlamenterlerin oy hakkı olmadan genel kurula katılıp söz hakkı elde etmelerine olanak sağlayan bir karar, son anda Rumların engellemesi sonucu reddedilmişti. 
     Genel kurulda yapılan oylamada, bunun yerine ''AKPM'nin KKTC'li parlamenterlerle yakın işbirliği kurması'' görüşü benimsenmişti. 
     AKPM Genel Sekreteri Bruno Haller, 21 Haziran'da yapılacak başkanlık divanı toplantısına KKTC'li parlamenterlerin temsil durumuna ilişkin rapor sunacak. 
     
</TEXT>
</DOC>
