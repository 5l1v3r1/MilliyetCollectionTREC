<DOC>
<DOCNO> 204734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/spor/spo05.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Her zaman ayaktayım' 
</HEADLINE>
<TEXT>

      MURAT AĞCA 

   
   Şenol Güneş katıldı 
   TÜRKİYE Spor Yazarları Derneği'nin TSYD düzenlediği "41. Yıl Sporun Zirvesi" konulu panelin ikinci gününde Milli Takım Teknik Direktörü Şenol Güneş konuktu. Güneş, istatistik olarak diğer hocalardan daha iyi olduğunu açıkladı. Tecrübeli hoca, "Sadece maç oynama sayısında ikinci sıradayım. Kaybetsem de yıkılmıyorum. Ben de bırakıp gidebilirdim. Ancak bunun ülkeye, kuruma ve takıma saygısızlık olacağını düşünüyorum" diye konuştu. 
   
   Atalay için imza 
   GÜNEŞ, "Futbolcularım ile beni birbirimize rakipmiş gibi göstermeyin. Küsüp, darılıyorlar. Mükemmele ulaşmak istiyorsak, insanların üstünde durmayı bırakalım, sistemdeki yanlışları konuşalım" dedi. GSGM Müdürü Mehmet Atalay ise, AK Partililer'in kendisini görevinden aldırmak için imza topladığını iddia etti. Atalay, "Bunun nedeni protokol tribünlerindeki rahatlarını kaçırmam. Köklü değişiklikler yapıyoruz" yorumunu yaptı. 
   
   
</TEXT>
</DOC>
