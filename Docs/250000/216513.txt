<DOC>
<DOCNO> 216513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/soneko15.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker Grubu, alanında dünyanın 16. büyüğü... 
</HEADLINE>
<TEXT>

     ABD'de yayımlanan dünyanın önde gelen gıda dergilerinden Candy'nin ''TOP 100'' listesinde, Ülker Grubu alanında 16. sırada yer aldı. 
     Ülker Grubu'ndan yapılan açıklamaya göre, bisküvi-çikolata-şekerleme-sakız alanında daha önce listenin 18'inci sırasında yer alan Ülker Grubu 16. sıraya yükseldi. 
     Ülker Grubu'ndan yapılan açıklamada, şöyle denildi 
     ''TOP 100 Confectionery Companies listesinde dünyanın 16. büyüğü olan Ülker Grubu, komşu coğrafyalar olarak da adlandırılan Doğu Avrupa'dan itibaren Orta Asya'yı kapsayan bölge şirketleri arasında ise birinci sırada bulunuyor.'' Açıklamada, Ülker Grubu yetkililerinin, ekonomide iyileşme sürecinin yaşandığı bugünlerde alınan başarının Türkiye adına sevindirici olduğunu ifade ettikleri belirtildi. 
     Açıklamada, ''Ülker Grubu'nun kendi alanında dünyanın en büyük 16. şirketi olmasının, Türkiye'nin uluslararası derecelendirmesine katkıda bulunacağı da yetkililerce önemli bulundu'' denildi. 
     
</TEXT>
</DOC>
