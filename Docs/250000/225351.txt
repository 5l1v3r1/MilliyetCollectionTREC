<DOC>
<DOCNO> 225351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/siyaset/siy02.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li başkan adayları 'iktidar' rahatlığı yaşıyor 
</HEADLINE>
<TEXT>

   AKP'li adaylarda iktidar partisinden olmanın getirdiği 'özgüven' hemen göze çarpıyor. Adaylar, bunu "büyük avantaj" olarak değerlendiriyor 
      MEHMET GÜNDEM 

   
   AKP'nin 5 belediye başkan adayı ile Polat Renaissance'ta kahvaltıda buluştuk. Aziz Yeniay Küçükçekmece , Mustafa Demir Fatih , Osman Develioğlu Bahçelievler , Fazlı Kılıç K ğıthane , Hüseyin Bürge Bayrampaşa . Bu beş ilçede yaklaşık 2.5 milyon insan yaşıyor. 
   Adaylarda iktidar partisinden olmanın rahatlığı 'özgüven' olarak hemen göze çarpıyor "Hükümetin, ilin, ve ilçenin AKP'li olması işleri kolaylaştıran bir faktör. Büyük avantaj. Anadolu'da bir söz vardır, pantolon ayrı ceket ayrı olmaz" görüşündeler. 
   Başkan adayları duvarlara afiş yapıştırmıyorlar. Neden diye sorduğumda, "Seçimden sonra nasıl olsa biz temizleyeceğiz. Az kirlensin" diyorlar. Sosyal projelere, kentsel dönüşümlere, deprem gerçeğine ağırlık veriliyor. Onlarla favori projelerini konuştum. 
   
   Adayların 'favori' projeleri 
   Aziz Yeniay Çekmeceye değil, Küçükçekmece'ye hizmet edeceğiz. Küçükçekmece Gölü bir yıl içinde temizlenip yüzülür hale gelecek. Kentsel dönüşüm projesinin AB standartlarında gerçekleştirerek, güvenli ve dahi iyi şartlarda yaşanabilir sosyal ve kültürel aktivitelere de cevap veren mek nlar kuracağız. Küçükçekmece Gölü ile Marmara Denizi arasında kalan bölgede ulusal ve uluslararası "su oyunları parkı" yapılacak. 
   Mustafa Demir Dünya kültür mirasından çıkarılmak üzere olan surlar onarılıp, insanlar üstünde yürüyebilecek, otantik mek nlarda dinlenme imk nı da bulacaklar. Tıpkı Çin Seddi gibi. Tarihi mekanlar "kullanılarak koruma" anlayışıyla yaşatılacak. 
   
   'Her eve sağlık hizmeti' 
   Osman Develioğlu Bahçelievler'e ticaret ve finans merkezleri kuracağız. Siyavuşpaşa Kasrı ve Sarayı hayat bulacak. Evde sağlık hizmeti sistemini kuracak, hastaların ayaklarına gideceğiz. Tavukçu Deresi Caddesi'ni Bağdat Caddesi gibi yapacağız. 
   Fazlı Kılıç Cendere vadisi projesiyle K ğıthane'yi kültür, sanat ve ticaret merkezi haline getireceğiz. Belediyeden ruhsat isteyenlere, işsiz gençlerimize iş sağlamaları koşuluyla ruhsat verilecek. Şu an belediyenin kapısına kurulan kameralarla içeriden dışarısı gözetleniyor. Biz, kamerayı içeriye, ekranı dışarıya koyacağız. K ğıthane bizi gözetleyecek. 
   Hüseyin Bürge Halkın "Başbakanın attan düştüğü yere gel" diye adres verdiği Bayrampaşa şehir parkı geliştirilecek. 1927'de kuruluşunda göçmenlerin yer aldığı Bayrampaşa, Balkanlar'ın fuar ve kongre merkezi haline gelecek. Bina üzerine stadyumlar, spor merkezleri yapacağız. Deniz manzaralı kafe, restoranlar yapacağız. 
   
   
   
   
   
</TEXT>
</DOC>
