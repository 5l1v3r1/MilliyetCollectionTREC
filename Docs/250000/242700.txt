<DOC>
<DOCNO> 242700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonsiy18.html </URL>
<DATE> 2004/05/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Şahin AB yasaları için TBMM'yi Temmuz'un ilk yarısında çalıştırabiliriz 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, AB süreciyle ilgili olarak çıkarılacak yasalar için TBMM'nin Temmuz'un ilk yarısında çalışabileceğini bildirdi. 
     Şahin, AK Parti grup toplantısından ayrılırken AA muhabirine yaptığı açıklamada, Türkiye'nin AB ile müzakerelere başlaması için çeşitli alanlarda yasal düzenlemeler yapması, eksikliklerini gidermesi gerektiğini söyledi. 
     Bakanlıklardan çıkarılması gereken acil yasalar konusunda bilgi istediğini belirten Şahin, ''Çıkarılması gereken yasaların sayısı henüz belli değil. Ama bunu bir takvime bağlayarak ele alacağız'' dedi. 
     TBMM'nin bu yasal düzenlemeleri gerçekleştirmek için Temmuz'un ilk yarısında çalışabileceğini kaydeden Şahin, çalışmaların Ağustos'a sarkıtılmayacağını bildirdi. 
     
</TEXT>
</DOC>
