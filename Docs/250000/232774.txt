<DOC>
<DOCNO> 232774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun63.html </URL>
<DATE> 2004/04/19/ </DATE>
<TIME> 23.02 </TIME>
<AUTHOR>  </AUTHOR>
<HEADLINE>
20 bin filistinli Gazze'de bir stadyumda Hamas lideri Rantisi'yi anıyor 
</HEADLINE>
<TEXT>

     İsrail tarafından öldürülen Hamas lideri Abdülaziz Rantissi'yi anmak için Gazze kentindeki bir stadyumda düzenlenen törene yaklaşık 20 bin Filistinlinin katıldığı belirtildi. 
     Filistin lideri Yaser Arafat'ın El Fetih örgütüne bağlı El Aksa Şehitleri Tugayı ve Hamas'ın askeri kanadı İzzeddin El Kassam Tugayları'nın düzenlediği anma törenini izleyen AFP muhabiri, 400 yüz kadar maskeli ve silahlı adamın stadyumda geçit töreni yaptığını, bazılarının Kassam tipi füze taşıdığını ve radikal gruplardan İslami Cihad'ın da törene katıldığını aktardı. 
     Gün içinde onbinlerce Filistinli, Hamas'a taziyelerini sunmak için stadyumda kurulan çadıra akın etmişti. Yas için ilan edilen 2 günlük grev dolayısıyla bugün de sokaklar bomboş, kepenkler kapalıydı. 
     İsrail, cumartesi günü Rantissi'nin aracına füze saldırısı düzenlemiş ve Hamas lideri öldürülmüştü. Rantissi'nin yerine birini seçen örgüt, güvenlik nedeniyle yeni liderin adını açıklamamıştı. 
     
</TEXT>
</DOC>
