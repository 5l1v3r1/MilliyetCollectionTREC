<DOC>
<DOCNO> 234651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonsiy03.html </URL>
<DATE> 2004/04/25/ </DATE>
<TIME> 11.45 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Ekici Kıbrıs'ta Türk direnci kırılmaya çalışılıyor... 
</HEADLINE>
<TEXT>

     MHP Genel Başkan Yardımcısı Mehmet Ekici, Kıbrıs'ta Türk direncinin kırılmaya çalışıldığını öne sürdü. 
     Ekici, Kahramanmaraş'ta gazetecilerin sorularını yanıtlarken, Kıbrıs'ta Türkiye'nin aleyhine gelişmeler yaşandığını ifade ederek ''AK Parti hükümeti, Kıbrıs'ı Avrupa Birliği yolunda bir taviz unsuru olarak görüyor. Bu ileride büyük sıkıntılara neden olabilir'' dedi. 
     Hükümetin Avrupa Birliği'ne üyelik için öne sürülen koşulları müzakere etmeksizin kabul etme eğiliminde olduğunu öne süren Ekici, Türkiye'yi ilgilendiren meselelerde MHP'nin milliyetçi tavrından ödün vermemeye devam ettiğini bildirdi. 
     Ekici, Kıbrıs davasına 40 yılını vermiş KKTC Cumhurbaşkanı Rauf Denktaş'ın ''koltuğunu korumaya çalışan adam'' olarak gösterilmeye çalışıldığını savunarak, açıklamasını şöyle sürdürdü 
     ''Kıbrıs'ta Türk direnci kırılmaya çalışılıyor. Ama biz bu girişimlere karşı milliyetçi duruşumuzu sergilemeye devam edeceğiz, yılmayacağız. Milli duruşumuzla bu oyunları bozmaya çalışacağız.'' 
     
</TEXT>
</DOC>
