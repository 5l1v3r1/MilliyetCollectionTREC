<DOC>
<DOCNO> 242724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo16.html </URL>
<DATE> 2004/05/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Beşiktaş'ta adaylar, elektronik oylamaya sıcak bakmıyor... 
</HEADLINE>
<TEXT>

     Beşiktaş'ta 30 Mayıs Pazar günü gerçekleştirilecek olağanüstü kongre için çalışmalar sürüyor. 
     Abdi İpekçi Spor Salonu'nda gerçekleştirilecek olan kongrede oy sayımında izlenecek yolla ilgili Akaretler'deki kulüp binasında toplantı yapıldı. Başkan adaylarının temsilcileri, Kongre Divan Kurulu başkanlığı yapması beklenen Avukat Ali Rıza Dizdar ve Divan Kurulu üyesi Yılmaz Ekergil'in katıldığı toplantıda, Divan Kurulu Başkanı Şeref Nasır'ın önerisi olan elektronik oylama konusu tartışıldı. Elektronik oylamayla ilgili başkan adaylarının temsilcilerine bilgi verilirken, uygulamalı olarak örnekler verildi. 
     Konuyla ilgili Divan kurulu ile başkan adaylarının yarın yeniden biraraya gelcekleri bildirilirken, elektronik oylamaya adayların sıcak bakmadığı öğrenildi. 
     
</TEXT>
</DOC>
