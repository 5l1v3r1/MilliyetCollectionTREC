<DOC>
<DOCNO> 220086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sonspo29.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın ''Fatih Terim'in istifasını kabul ettik'' 
</HEADLINE>
<TEXT>

     Galatasaray'da, Teknik Direktör Fatih Terim'in yönetime sunduğu istifa kabul edildi. 
     Florya Metin Oktay Tesisleri'nde yapılan görüşmenin ardından, Teknik Direktör Fatih Terim ile medya mensuplarının karşısına çıkan başkan Özhan Canaydın, Terim'in görevinden ayrıldığını açıkladı. Canaydın, ''Arada boşluk bırakmamak için görevine seçime kadar devam edecektir. Kendisine teşekkür ediyoruz. Bugüne kadar bir gün dahi kırılmadık. Kardeşliğimiz, ağabeyliğimiz, Galatasaraylılığımız ilelebet devam edecektir'' dedi. 
     Bu arada, herhangi bir açıklamada bulunmayan Teknik Direktör Fatih Terim, başkan Canaydın'la kolkola basın odasından ayrıldı. 
     
Ancak Fatih Terim, Başkan Canaydın'ın açıklamasından önce, basın mensuplarına görevinin başında olduğunu söylemişti 
     
</TEXT>
</DOC>
