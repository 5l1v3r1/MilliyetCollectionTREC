<DOC>
<DOCNO> 241299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/spor/axspo03.html </URL>
<DATE> 2004/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Taffarel tehlikesi 
</HEADLINE>
<TEXT>


Galatasaray'ın kaleci antrenörü, büyük bir kararsızlık yaşıyor. Ülkesine giden Brezilyalı çalıştırıcı, eşi İstanbul'a dönüşe sıcak bakmazsa, görevini bırakacak 

HALİL ÖZER 


Ya tamam, ya devam 
SARI - Kırmızılı takımda Hagi tarafından kaleci antrenörü olarak takıma geri getirilen Taffarel çıkmaza düştü. Göreve başladığı ilk günlerde yaptığı açıklamada "Önce bir kendimi deneyeceğim. Daha sonra da buna göre hareket edeceğim" diyen Taffarel büyük kararsızlık yaşıyor. Brezilya'ya giden kaleci antrenörü, eşinin tavrına göre Galatasaray'daki kaderini belirleyecek. 

Yönetime iletti 
KISA sürede takımdaki yeni isimlerle de kaynaşan Taffarel, yeni sezonda görev alıp, almama konusunda yaşadığı kararsızlığı Galatasaray yönetimi ile de paylaştı. Brezilyalı antrenör, eşinin Türkiye'ye dönmek istememesi halinde büyük bir olasılıkla İstanbul'a gelmeyecek. Bu durumda yönetim de yeni bir kaleci antrenörü bulmak zorunda kalacak. 

Seyrantepe ricası 

Erdoğan sıcak 
GALATASARAY Kulübü Başkanı Özhan Canaydın ve yönetici arkadaşları, dün Ankara'da Başbakan Tayyip Erdoğan ile görüşerek, Seyrantepe'deki arazinin Ali Sami Yen Stadı'nın üst hakkının kullanımı ile takasını masaya yatırdılar. Toplantının bir bölümüne katılan Bakan Mehmet Ali Şahin, Erdoğan'ın teklife prensip olarak olumlu yanıt verdiğini açıkladı. 

İhale paniği 
CANAYDIN, yeni stadın 16 ayda bitirileceğini, 52 bin kişilik kapasiteye sahip olacağını iletti. Bakan Şahin, "Doğrusu proje bizde ilgi uyandırdı. Türkiye'nin güzide spor kulübüne imkanlar nispetinde yardımcı olmayı görev biliyoruz" dedi. Öte yandan Galatasaray, arazinin satımı için açılan ihaleyi durdurulması konusunda İstanbul Deftarlığı'na yazı gönderdi. 

Hesaplar karıştı 

MEHMET ÇİFTÇİ 

GALATASARAY'IN listesinde bulunan Djalminha için Cruzeiro da devreye girdi. Brezilya kulübünün Başkanı Oliviera, bir İtalyan radyosuna yaptığı açıklamada, Fenerbahçe'nin uzun süredir peşinde olduğu Alex'in yeni sezonda büyük ihtimalle İspanya'da forma giyeceğini, kendisinin boşluğunu da Djalminha ile doldurmak istediklerini söyledi. Oliviera, Brezilyalı yıldızın teklife sıcak baktığını iddia etti. Cruzeiro Kulübü Başkanı, Alex konusunda ise Fenerbahçe ile yapılan çok sayıda görüşmede somut adım atılamadığını sözlerine ekledi. 


</TEXT>
</DOC>
