<DOC>
<DOCNO> 200308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/spor/spo02.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni kızdırmasın 
</HEADLINE>
<TEXT>

   Başkan Aziz Yıldırım, Fenerbahçe ile anlaşmak için şartlar öne süren Ortega'ya sert çıktı, "Önce teminat mektuplarını getirsin. Yoksa haciz işlemlerini başlatacağım" mesajını yolladı 
      ENGİN VEREL 

   
   'Bize randevu alın' 
   FIFA ve CAS tarafından Fenerbahçe'ye 11 milyon dolar tazminat ödemeye mahkum edilen Ortega'nın anlaşma zemini aranırken yaptığı son girişim Başkan Aziz Yıldırım'ı öfkelendirdi. Arjantinli yıldızın menajeri Caliendo ile avukatı önceki gün işadamı Celalettin Bilgiç'i aradı ve "Konuyu çözmek için size üç şart ile gelmek istiyoruz. Bizim için başkandan randevu alın" dediler. 
   
   'Boşuna gelmesinler' 
   CELALETTİN Bilgiç konuyu hemen Aziz Yıldırım'a iletti. Caliendo'nun sözlerine bir hayli kızan Yıldırım'ın, "Ortega'nın bir darılıp bir barıştığı Caliendo ve avukatına söyle, boşuna gelmesinler. Önce 7 milyon dolarlık teminat mektubunu getirsinler. Ondan sonra şartları konuşuruz. Beni de daha fazla kızdırmasınlar, yoksa üç gün içinde haciz işlemini başlatırım" dediği öğrenildi. 
   
   'Faiz ödüyorum' 
   YILDIRIM ayrıca, "Hem bize cumartesi günü dün teminat mektuplarıyla geleceklerini bildiriyorlar, sonra da fikir değiştiriyorlar. Şart ileri sürmek de nereden çıktı. Ben 7 milyon doların bankalara faizini ödüyorum. Çocuk oyuncağı değil. Eğer bir gün öyle bir gün böyle konuşmaya devam edeceklerse Ortega bankadaki paralarına ve mallarına dikkat etsin" ifadelerini de kullandı. 
   
   'Bunlar dansediyor'    YUSUF KOBAL 

   KADIKÖY Grubu Lideri Kazım Bayülken, Başkan Aziz Yıldırım ile Aziz Yılmaz'ın adeta dansettiklerini, politik bir kirlilik içine girdiklerini söyledi. Bayülken, "Ortamı izliyoruz. Aziz Yılmaz yine turlara başladı. 2 bin 500, 3 bin oyu varmış. Kimin eli kimin cebinde politikası bize göre değil. Saran adaylığını açıklar, biz de ona inanırsak destekleriz" dedi. 
   KAZIM Bayülken, Sadettin Saran'ın bir an önce çıkıp projelerini ortaya koyması gerektiğini de sözlerine ekledi. Bayülken, 1907 Başkanı Necdet Ersoy'un kulübe gidip hesapları incelemesine ise "Hesapları kongrede, divan toplantılarında zaten açıklıyorlar. Eğer yalan açıklıyorlarsa, kulüpte de Necdet Ersoy'un önüne yalan hesapları koymuşlardır" yorumunu getirdi. 
   
   Ankara'ya gittiler    ANKARAGÜCÜ maçının hazırlıklarını tamamlayan ve dün başkente giden Fenerbahçe gözünü üç puana dikti. Coşkulu bir taraftar topluluğu tarafından karşılanan Sarı - Lacivertliler'e yoğun sevgi gösterisinde bulunuldu. Teknik Direktör Daum'un kadro konusunda büyük sıkıntı yaşadığı ve hafta arasında özel olarak ilgilendiği Yusuf ve Rebrov'u ilk onbirde sahaya süreceği belirtildi. Alman hoca kalede de Recep'e görev verecek. 
   
   
</TEXT>
</DOC>
