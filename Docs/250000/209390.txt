<DOC>
<DOCNO> 209390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/spor/spo03.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih sürprizi 
</HEADLINE>
<TEXT>

   Galatasaray, transferdeki sessizliğini bozdu, Roda ve Ümit Milli Takım'ın yıldızıyla anlaşma sağladı 
      ERHAN TELLİ 

   
   Kulübü kabul etti 
   YÖNETİM Kurulu, Ümit Milli Takım'ın başarılı ismi Fatih Sonkaya ile anlaşma sağladı. Hollanda'nın Roda takımında forma giyen gurbetçi oyuncunun, Futbol A.Ş. Genel Müdürü Ahmet Demet ile yaptığı son görüşmeden sonra Galatasaray'a gelmeyi kabul ettiği bildirildi. Demet'in, daha sonra Roda kulübü yöneticileriyle görüştüğü ve bonservis sorununu çözdüğü öğrenildi. 
   
   İstanbul'a çağrıldı 
   FATİH Sonkaya'nın yarın İstanbul'a gelip, son bir görüşme yaptıktan sonra sözleşme imzalayacağı açıklandı. Gurbetçi futbolcu, Roda formasıyla bu yıl Avrupa Kupaları'nda forma giymediği için, Galatasaray'ın Villarreal ile oynayacağı UEFA Kupası sınavlarında kadroda yer alabilecek. Fatih Terim'in, geleceğin takımında Fatih'e önemli roller vereceği belirtildi. 
   
   Galatasaray yok satıyor    GALATASARAY'IN forma sponsoru Umbro, Avrupa'da İngiltere Milli Takımı ve Chelsea'den sonra en çok Sarı - Kırmızılı formanın satıldığını açıkladı. Geçtiğimiz sezon en çok Felipe'nin formalarının satıldığını açıklayan yetkililer, bu yılın gözde isminin Hakan Şükür olduğunu bildirdi. Umbro firması, Galatasaray'a ligin ilk yarısında bin 500 forma verdi. 
   
   
</TEXT>
</DOC>
