<DOC>
<DOCNO> 244004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sonspo20.html </URL>
<DATE> 2004/05/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Tarihi kongrede Serdar Bilgili, oyunu 5 numaralı sandıkta kullandı... 
</HEADLINE>
<TEXT>

     Beşiktaş Kulübü olağanüstü genel kurul toplantısı sürerken, kulüp başkanı Serdar Bilgili de oyunu kullandı. 
     Abdi İpekçi Spor Salonu'nda gerçekleştirilen kongrede sessiz bir şekilde ikinci başkan Hüsnü Güreli ile birlikte salona gelen Serdar Bilgili, oyunu 5 numaralı sandıkta kullandı. Serdar Bilgili, oyunu kullandıktan sonra Güreli ile birlikte salondan ayrıldı. 
     Bilgili'nin salona gelişi ve oy kullanışı sırasında kongre üyelerinin sessizliği ve ilgi göstermemeleri dikkati çekti. 
     Bu arada saat 14.00 itibariyle 5 bin 418 üye oy kullanırken, başkan adaylarından Yıldırım Demirören 5 numaralı, Erol Kaynar ise 3 numaralı sandıkta oylarını kullandılar. 
     Yıldırım Demirören'in oy kullanmak için sandık başına gelmesi sırasında kendisini destekleyen üyeler, Demirören'e yönelik tezürahat yapıp, kendisini uzun süre alkışladı. Üyeler ayrıca ''Kapalı bizimdir'', ''Beşiktaş sen bizim herşeyimizsin'', ''Beşiktaş seninle gurur duyuyor'' biçiminde tezürahat yaptılar. 
     Öte yandan sandık başlarında başkan adayları adına 1'er görevli de bulunurken, sandık başlarında 140'a yakın kişi görev yaptı. Seçim sonrası 7 sandığın birden açılıp sayımın gerçekleşeceği kaydedildi. 
     Diğer yandan Beşiktaşlı Gümrükçüler Derneği BEGÜM , Abdi İpekçi Spor Salon dışında kurduğu standta kongre üyelerine sandviç ve içecekler dağıttı. 
     Kongre üyeleri oy verme işlemlerinin başlamasıyla uzun kuyruklar oluştururken, saat 14.30'dan sonra sandık başları seyrekleşti. 
     
</TEXT>
</DOC>
