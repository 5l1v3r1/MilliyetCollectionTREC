<DOC>
<DOCNO> 234085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sondun05.html </URL>
<DATE> 2004/04/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
DEP davası... AB, "derin hayalkırıklığı" duyduğunu açıkladı 
</HEADLINE>
<TEXT>

     Avrupa Birliği AB , DGM'nin kapatılan DEP'in eski milletvekillerini yeniden 15'er yıl hapis cezasına çarptırmasından dolayı ''derin hayal kırıklığı'' duyduğunu bildirdi. 
     AB'nin İrlanda Dönem Başkanlığı'ndan yapılan açıklamada, ''Leyla Zana, Hatip Dicle, Orhan Doğan ve Selim Sadak hakkında 1994 yılında verilen hapis cezalarını onayan Ankara Devlet Güvenlik Mahkemesi'nin 21 Nisan 2004 tarihli kararından sonra derin hayal kırıklığını ifade eder'' denildi. 
     ''Avrupa İnsan Hakları Mahkemesi'nin Temmuz 2001'de aldığı bir karardan sonra yapılan bu yeni duruşmanın, Türkiye'nin son 2 yıldır benimsediği önemli siyasi reformlar dolayısıyla mümkün olduğu'' kaydedilen açıklamada, ''Bununla birlikte, bu dava ve davada alınan karar, Türk hükümetinin açıkça taahhüt ettiği ve Türkiye ile AB arasındaki sıkı ilişkilerin daha da gelişmesinde esas olan reform sürecinden açık şekilde uzaktır'' ifadesi yer aldı. 
     Açıklamada, 1 Mayıs'ta AB'ye katılacak yeni 10 üyenin de bu açıklamaya katıldığı belirtildi. 
     
</TEXT>
</DOC>
