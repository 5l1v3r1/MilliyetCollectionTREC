<DOC>
<DOCNO> 206574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/soneko23.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da mücadele kapsamında sigaraya yüzde 10 zam yapıldı 
</HEADLINE>
<TEXT>

     Fransa'da sigaraya bugünden geçerli, yüzde 8 ile 10 arasında yeni bir zam yapıldı. 
     Resmi Gazete'de yayımlanan genelgede, yeni zam kararının, Maliye ve Ekonomi Bakanlığı tarafından sigarayla mücadele konusunda alınan önlemler çerçevesinde alındığı bildirildi. 
     Basına yaptığı açıklamada sigaraya yapılan zamların doğru olduğunu savunan Sağlık Bakanı François Mattei ise ''Fransa'da her yıl 60 bin kişinin sigara tüketimine bağlı hastalıklar yüzünden hayatını kaybettiğini'' belirtti ve ''sigaranın devlete olan faturasının 15 milyar euro'yu bulduğunu'' bildirdi. 
     
     FRANSA, AB İÇİNDE 4. SIRADA 
     Son yapılan zamlarla birlikte Fransa, sigaranın en pahalı satıldığı AB ülkeleri içinde 3. sıraya yükseldi. 
     Sigara fiyatlarının AB içinde en fazla olduğu ülke Norveç. Bu ülkede ortalama sigara fiyatları 7.18 euro. Bu ülkeyi, ortalama sigara fiyatının 7.05 euro'yu bulduğu İngiltere izliyor. Son zamla birlikte Fransa'daki sigara fiyatları ise 5 euro'ya ulaştı. 
     Fransa'da, sigara fiyatları 2003 yılı başında yüzde 8 ile 20, geçen Ekim alında ise yüzde 18 ile 20 oranında artırılmıştı. 
     
     BAYİLERİN ÖFKESİ 
     Bu arada yapılan zamların ardından ciroları düşen sigara bayileri, Kasım ayında ülke genelinde ''kepenk kapatarak'' başkent Paris'te protesto gösterisi düzenlemişlerdi. 
     Fransa'da hükümet, bayilerin giderek artan protestosu üzerine, 150 milyon tutarındaki sübvansiyon paketi dışında, son olarak bayilere vergi kolaylığında bulunacağını açıklamıştı. 
     
</TEXT>
</DOC>
