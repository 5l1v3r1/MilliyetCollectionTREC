<DOC>
<DOCNO> 239675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/soneko27.html </URL>
<DATE> 2004/05/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Merkez Bankası Para Politikası Kurulu Üyeliği'ne atama 
</HEADLINE>
<TEXT>

     Merkez Bankası Para Politikası Kurulu üyeliğine Durmuş Yılmaz getirildi. 
     Merkez Bankası tarafından yapılan açıklamada, Merkez Bankası Banka Meclisi Üyesi Bilsay Kuruç'un görev süresinin dolması nedeni ile boşalan Para Politikası Kurulu üyeliğine Banka Meclisi'nce Banka Meclisi Üyesi Durmuş Yılmaz getirildi. 
     Açıklamada, Merkez Bankası Kanunu gereğince Para Politikası Kurulu, Başkan'ın başkanlığı altında, başkan yardımcıları, Banka Meclisi'nce üyeleri arasından seçilecek bir üye ve Başkan'ın önerisi üzerine müşterek kararla atanacak bir üyeden oluşuyor. 
     Hazine Müsteşarı veya belirleyeceği Müşteşar Yardımcısı toplantılara oy hakkı olmaksızın katılabiliyorlar. Başkanlık, başkan yardımcılığı ve Banka Meclisi üyeliği görevi sona erenlerin Para Politikası Kurulu üyeliği de sona eriyor. 
     
</TEXT>
</DOC>
