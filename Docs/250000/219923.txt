<DOC>
<DOCNO> 219923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/spor/bbas.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker kötü başladı 73-85 
</HEADLINE>
<TEXT>

   Turuncu-Yeşilliler Avrupa Ligi ikinci tur ilk maçında Litvanya'nın Zalgiris Kaunas takımına evinde boyun eğdi. Toplam 42 sayı atan İbrahim-Naumoski ikilisinin çabaları temsilcimize yetmedi 
      
   ÜLKERSPOR Avrupa Ligi ikinci raundu G Grubu'ndaki ilk maçında Zalgiris Kaunas'a son çeyrekte teslim oldu. Maçın ilk üç periyodunda İbrahim, Naumoski ve Rentzias'ın üçlük yağmuruyla bir ara 11 sayı öne geçen Turuncu - Yeşilliler son çeyrekte durunca Litvanya temsilcisi kontrolü ele geçirdi. Sabonis ve Beard'ın pota altı sayılarına panik ve sonuç getirmeyen dış atışlarla cevap veremeyen Ülker, kötü savunmasının bedelini 12 sayılık yenilgiyle ödedi. Yeni transfer Mrsiç ilk maçında sayı atamazken rakip takımda Sabonis 25 sayı 16 ribaund 5 asist yaptı. 
   
   Maçın karnesi 
   HAKEMLER Rems Slvn , Janac Slovk , Herrezuelo İsp 
   ÜLKERSPOR Booker 6 2, Rentzias 7 15, İbrahim 8 21, Naumoski 8 21, Blair 7 12, Kerem 4 2, Mrsiç 3 
   ZALGİRİS KAUNAS Ed Cota 7 10, Beard 8 18, Salenga 6 6, Sabonis 9 25, 
   Gustas 8 17, Timiniskas 7 9, Jankunas 3 , Bagatskis 4 
   1.PERİYOT 26 - 25 Z.KAUNAS 2. PERİYOT 45 - 42 ÜLKER , 3.PERİYOT 60 - 58 ÜLKER , MAÇ SKORU 85 - 73 Z.KAUNAS 
   
   Tuborg'un rakipleri    BASKETBOL FIBA Erkekler Avrupa Kupası Final - Four'unda Tuborg Pilsener'in rakipleri belli oldu. 27 - 28 Mart'ta oynanacak maçlarda temsilcimiz, Fransa'nın SAOS JDA Dijon, Almanya'nın BC Mitteldeutscher ve Rusya'nın BC Dinamo Moskova Region takımları ile mücadele edecek. 
   
   
</TEXT>
</DOC>
