<DOC>
<DOCNO> 219603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur38.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergama'da işsizliği önlemek için maden işletmeciliği projesi... 
</HEADLINE>
<TEXT>

     Bergama Kaymakamlığı tarafından işsizlik, tarımsal arazilerin küçülmesi ve meslek edindirilmesi kapsamında ''Altın, Gümüş ve Bakır İşlemeciliği'' projesinin hayata geçirilmeye çalışıldığı bildirildi. 
     Bergama Kaymakamlığı'ndan yapılan yazılı açıklamaya göre, Bergama Eğitim, Kültür ve Sanat Vakfı BERKSAV ile ortak yürütülen proje, önce ilçe merkezinde, daha sonra talep gelen belde ve köylerde uygulanacak. 
     Zorunlu eğitim çağı dışındaki herkesi kapsayacak projeye katılan ihtiyaç sahibi kursiyerlere, Bergama Sosyal yardımlaşma ve Dayanışma Vakfı'nca iş kurma yardımında da bulunulacak. 
     Giderlerinin tamamı Kaymakamlık ve BERKSAV tarafından karşılanacak projenin, kendi alanında ''ilk olduğu'' bildirildi. 
     
</TEXT>
</DOC>
