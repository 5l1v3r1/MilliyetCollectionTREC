<DOC>
<DOCNO> 243514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun39.html </URL>
<DATE> 2004/05/28/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Selanik'te bankacı Türk'ün aracına bomba 
</HEADLINE>
<TEXT>

     Karadeniz Ekonomik İşbirliği örgütü çerçevesinde kurulan Karadeniz Ticaret ve Kalkınma Bankası'nda görevli Türk memurun aracına bu sabaha karşı bombalı saldırıda bulunulduğu bildirildi. 
     Selanik polisi, kentin Kalamaria semtinde bu sabaha karşı, Türk memurun aracı dahil 3 araca el yapımı patlayıcı madde yerleştirildiğini, araçlarda ciddi maddi hasar meydana geldiğini kaydetti. 
     Bu arada, Karadeniz Ticaret ve Kalkınma Bankası Yönetim Kurulu Başkanı Mustafa Gürtin, Türk memurun kimliğinin güvenlik nedeniyle açıklanmadığını kaydetti. 
     Gürtin, ''Terörist saldırı olup olmadığını bilmiyoruz. Memurumuzun aracında bankamıza özel plaka var. Bu nedenle bankamıza karşı gerçekleştirilen bir saldırı da olabilir'' diye konuştu. 
     
</TEXT>
</DOC>
