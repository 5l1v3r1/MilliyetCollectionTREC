<DOC>
<DOCNO> 246922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/sontur07.html </URL>
<DATE> 2004/06/10/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Otelde tüpgaz patladı 2 yaralı 
</HEADLINE>
<TEXT>

     Adapazarı'nda bir otelde tüpgaz patlamasında 2 kişi yaralandı. 
     AA muhabirinin aldığı bilgiye göre, Ankara Caddesi'ndeki bir otelin mutfak bölümünde, saat 08.00 sıralarında meydana gelen patlamada, giysileri alev alan resepsiyon görevlisi Tahsin Arıcıoğlu 25 ile otelin önünden geçerken vücuduna kırık camlar isabet eden simit satıcısı Sefa Arıca 13 yaralandı. 
     Görgü tanıkları, mutfaktaki gaz sızıntısını fark eden Tahsin Arıcıoğlu'nun, pencereleri açmak istediği sırada patlama meydana geldiğini belirttiler. 
     Patlama nedeniyle giysileri alev alan Arıcıoğlu'nun, otel çalışanlarının yangın söndürme tüpleriyle yaptığı müdahaleyle kurtarıldığı kaydedildi. 
     Bu arada, otele gelen Sakarya Valisi M. Cahit Kıraç, patlama hakkında bilgi aldı. 
     Özel Bilge Hastanesi'ne kaldırılan Arıcıoğlu'nun vücudunda birinci derecede yanıklar oluştuğu ve durumunun ağır olduğu ifade edildi. Sakarya Devlet Hastanesi'nde tedavi altına alınan Sefa Arıca'nın sağlık durumunun ise iyi olduğu öğrenildi. 
     
</TEXT>
</DOC>
