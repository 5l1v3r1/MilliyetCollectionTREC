<DOC>
<DOCNO> 233958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur42.html </URL>
<DATE> 2004/04/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Üç çocuğunu kurtarmak isterken yaşamını yitiren fedakar anne 
</HEADLINE>
<TEXT>

     Almanya'da 13 Nisan'da meydana gelen trafik kazasında üç çocuğunu kurtarmaya çalışırken ölen Hatun Özyazgan'ın cenazesi, gelinlik ve türküler eşliğinde Adana'da toprağa verildi. 
     AA muhabirinin aldığı bilgiye göre, Almanya'nın Mannheim kentinde metal parça yüklü bir TIR'ın yoldan çıkarak üzerlerine geldiğini fark edince çocukları Yağmur 9 , Yeşim 8 ve Kasımcan Özyazgan'ın 4 üzerlerine kapanarak kurtarmak isterken ağır yaralanan, ardından hayatını kaybeden Hatun Özyazgan'ın 29 cenazesi, Şakirpaşa Havaalanı'ndan alınarak Yenibey Mahallesi'ndeki baba evine getirildi. 
     Burada okunan duaların ardından Akkapı Mezarlığı'na getirilen Hatun Özyazgan'ın cezanesinin gelinlikle ve türküler eşliğinde toprağa verilmesi sırasında, baba Salih ve anne Necla Aydıngül yakınlarının yardımıyla ayakta durabildi. 
     Anne Necla Aydıngül kızının fotoğrafına sarılarak gözyaşı dökerken, ''Kızım yavruları için kendini feda etti. O, benim kahramanım. Biz şimdi onsuz ne yapacağız Çocuklarına annelerinin öldüğünü nasıl söyleyeceğiz '' dedi. 
     
</TEXT>
</DOC>
