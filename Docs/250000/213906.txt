<DOC>
<DOCNO> 213906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sonspo11.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1 - Akçaabat Sebatspor 3 maç bitti 
</HEADLINE>
<TEXT>

     Stat Mimar Yahya Baş. 
     Hakemler Cem Papila, Şahan Yılmaz, Serkan Akal. 
     İstanbulspor Oğuz, Cem, Deniz Uygar, Saffet, Faruk, Yordanov, Saidou, Güven, Musa Kuş, Balili, Boliç. 
     Akçaabat Sebatspor Metin, Marek, Hamza, Mehmet, Abdurrahman, Erman Özgür, Tunç, Erman Ergin, Semavi, Orhan, Selahattin. 
     Goller Dk. 23 Selahattin, Dk. 31 Semavi, Dk. 41 Saidou, Dk. 55 Orhan penaltıdan . 
     Sarı Kartlar Dk. 51 Orhan Akçaabat Sebatspor , Dk. 88 Musa Kuş İstanbulspor . 
     Birinci Süper Futbol Ligi'nde Akçaabat Sebatspor, deplasmanda İstanbulspor'u 3-1 yendi. 
     7. dakikada Yordanov'un pasıyla ceza alanının sol çaprazında kaleciyle karşı karşıya kalan Faruk'un vuruşunda, kaleci Metin topu kornere çeldi. 
     20. dakikada Selahattin'in ceza alanı dışından vuruşunda, top kaleci Oğuz'da kaldı. 
     23. dakikada sağdan Abdurrahman'ın ortasında, kaleci Oğuz'un topu yumruklamak için kalesinden çıktığı pozisyonda Oğuz'dan önce Deniz Uygar'ın penaltı noktası üzerinde ters kafa vuruşunda Selahattin, altıpasta önünde bulduğu topu kafayla filelere göndererek takımını 1-0 öne geçirdi. 
     27. dakikada Musa Kuş'un çalımlarla ceza alanına girdiği pozisyonda topu önünde bulan Faruk, kaleciyle karşı karşıya kaldı. Bu oyuncunun vuruşunda, kaleci Metin'den dönen topu savunma uzaklaştırdı. 
     31. dakikada ceza alanı dışından sol taraftan Semavi, topa sert vurdu. Meşin yuvarlak, kaleci Oğuz'un müdahalesine karşın filelere gitti 2-0. 
     39. dakikada ceza alanı içinde kaleciyle karşı karşıya kalan Balili, topu aşırtmak isterken, kaleci Metin sıçrayarak meşin yuvarlağa sahip oldu. 
     41. dakikada Musa Kuş'un soldan ortasında ceza alanı içinde topa iyi yükselen Saidou, güzel bir kafa vuruşuyla meşin yuvarlağı filelere gönderdi 2-1. 
     45. dakikada Yordanov'un sağdan ortasında, ceza alanı sağ çaprazında kaleci Metin ile karşı karşıya kalan Musa Kuş'un vuruşunda, kaleciye çarpan top kornere gitti ve ilk yarı 2-1 Akcaabat Sebatspor'un üstünlüğüyle sona erdi. 
     
     İKİNCİ YARI 

     49. dakikada ceza alanı dışında sol taraftan Tarık'ın şutunda, top kaleci Metin'de kaldı. 
     54. dakikada Selahattin'in ceza alanı sol çaprazından ortasında top Deniz Uygar'ın koluna çarpınca hakem Cem Papila penaltı noktasını gösterdi. 55. dakikada penaltı atışını kullanan Orhan, meşin yuvarlağı filelere göndererek farkı yeniden 2'ye çıkardı 3-1 
     68. dakikada Selahattin, ceza alanı dışında soldan çok sert bir vuruş yaptı. Kaleci Oğuz topu son anda tokatlayarak kornere attı. Semavi'nin kullandığı köşe atışında, kaleci Oğuz'un yumrukladığı meşin yuvarlak ceza alanı içinde Erman Ergin'in önünde kaldı. Bu oyuncunun vuruşunda ise top üstten auta gitti. 
     78. dakikada Oktay'ın pasıyla ceza alanı içine hareketlenen Selahattin'den önce kalesini terk eden Oğuz, yatarak topa sahip oldu. 
     79. dakikada Musa Kuş'un sol çaprazdan şutunda, kaleciden dönen topu altıpas içinde önünde bulan Boliç, meşin yuvarlağa sahip olamayınca savunma tehlikeyi uzaklaştırdı. 
     82. dakikada Musa Büyük'ün sağdan ortasına Deniz Uygar'ın kafa vuruşunda, top üstten auta gitti. 
     86. dakikada Yordanov'un pasıyla ceza alanı sol çaprazında kaleciyle karşı karşıya kalan Boliç'in vuruşunda, Metin'den dönen top yeniden Boşnak oyuncuya çarparak auta çıktı. 
     Karşılaşmanın kalan dakikalarında her iki takımın da atakları gol getirmeyince, Akçaabat Sebatspor mücadeleden 3-1 galip ayrıldı. 

     
</TEXT>
</DOC>
