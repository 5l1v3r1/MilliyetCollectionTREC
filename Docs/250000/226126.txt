<DOC>
<DOCNO> 226126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonsiy01.html </URL>
<DATE> 2004/03/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Seçim yasakları başladı 
</HEADLINE>
<TEXT>

     Radyo ve televizyonlarda, yarın 28 Mart Pazar saat 21.00'e kadar sürecek ''vatandaşın oyunu etkileyecek yayınlarda bulunulması'' yasağı, saat 24.00'te başladı. 
     Yüksek Seçim Kurulu YSK Başkanı Cengiz Erdoğan tarafından yapılan açıklamaya göre, 3984 sayılı Radyo ve Televizyonların Kuruluş ve Yayınları Hakkında Kanun'un 32'nci maddesi uyarınca, bu gece yarısından saat 24.00 itibaren oy verme günü olan 28 Mart 2004 Pazar günü saat 21.00'e kadar, radyo ve televizyonlarda vatandaşın oyunu etkileyecek yayınlarda bulunulmaması, siyasi parti propaganda haberlerinin yayınlanmaması gerekiyor. 
     Söz konusu yasaklar, bugün saat 18.00'e kadar siyasi partilerin propagandalarını sürdürmelerine engel oluşturmuyor. 
     Bugün 27 Mart 2004 Cumartesi saat 18.00'den oy verme günü yarın olan 28 Mart 2004 Pazar günü saat 21.00'e kadar ise her türlü siyasi propaganda yasak kapsamına giriyor. Bu yasak, yazılı basın da dahil bütün yayınları kapsıyor. 
     
</TEXT>
</DOC>
