<DOC>
<DOCNO> 236015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur48.html </URL>
<DATE> 2004/04/29/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Fen-Edebiyat mezunlarına KPSS için 3 gün ek süre... 
</HEADLINE>
<TEXT>

     Kamu Personeli Seçme Sınavı'na KPSS başvuru süresi, formasyonu bulunmayan Fen-Edebiyat fakültesi mezunları için 3 gün uzatıldı. 
     Diğer adaylar için başvuru süresi ise daha önce açıklandığı gibi yarın sona eriyor. 
     Milli Eğitim Bakanlığı'nın MEB , formasyonu bulunmayan fen -edebiyat fakültesi mezunlarının öğretmenliğe başvurabileceğine ilişkin kararı sonrasında, ÖSYM Başkanlığı, bu adayların KPSS başvuru süresinin 3 gün uzatıldığını açıkladı. 
     ÖSYM Başkanlığı'ndan yapılan açıklamada, MEB'in kararını kapsayan adaylar için başvuruların, 3 Mayıs Pazartesi günü mesai saati bitimine kadar kabul edileceği bildirildi. 
     Bu durumdaki adaylardan daha önce 2004-KPSS başvuru belgesini teslim edenler, ÖSYM sınav merkezi yöneticiliklerine giderek, 10 Temmuz 2004 Cumartesi günü öğleden sonra oturumdaki eğitim bilimleri sınavına girmek istediklerine ilişkin bir dilekçe verecekler. Adaylar, önceki başvurularında bankaya 35 milyon lira yatırmışlarsa, 10 milyon liralık banka dekontunu da dilekçelerine ekleyecekler. 
     Dilekçeler, 3 Mayıs Pazartesi gününe kadar ÖSYM sınav merkezi yöneticiliklerine teslim edilecek. 
     2004-KPSS'ye başvurmamış adaylar ise ÖSYM sınav merkezi yöneticiliklerinden kılavuz, başvurma belgesi ve KPSS soru örnekleri kitapçığı alacaklar. Bu adaylar da bankaya 45 milyon lira yatıracak ve başvurma belgelerini doldurarak, dekontla birlikte 3 Mayıs Pazartesi gününe kadar teslim edecekler. 
     Açıklamada, eğitim bilimleri sınavının yapılacağı oturuma katılmayacak adaylar için başvuru süresinin uzatılmadığı bildirildi. Bu durumdaki adaylar için başvuru süresi, yarın mesai saati bitiminde sona eriyor. 
     
</TEXT>
</DOC>
