<DOC>
<DOCNO> 240501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo01.html </URL>
<DATE> 2004/05/16/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Fikret Orman Lucescu ile devam etmek istemiyoruz... 
</HEADLINE>
<TEXT>

     Beşiktaş Kulübü başkan adaylarından Fikret Orman, göreve gelmesi durumunda çalışmalara Teknik Direktör Lucescu ile devam etmek istemediklerini kaydetti. 
     Fikret Orman, projelerini anlatmak için geldiği Adana'da, çevre illerin Beşiktaşlılar Derneği yöneticileriyle bir araya geldi. 
     Orman, teknik direktör konusunda yerli ve yabancı ayrımı yapmadan Beşiktaş için en iyisini belirleyeceklerini kaydederek, şunları söyledi 
     ''Şu anda ismi geçenler doğru değildir. Seçeceğimiz isim yerli de yabancı da olabilir. Önümüzdeki süreç sona ermeden konuşmanın, hem bize, hem de Beşiktaş'a kazandıracağı bir şey olmadığına inanıyoruz. Çalışmalarımızı belli bir gizlilik içinde götürüyoruz.'' Şeffaf bir yönetim anlayışı sergileyeceklerini belirten Orman, şirket bilançolarının 3 ayda bir internette yayınlanacağını söyledi. 
     Orman, yönetim için aday olan arkadaşları ve kendisinin eğitime önem verdiğini, bu yönde projeleri olduğunu belirterek, ''Beşiktaş üniversitesi kurmayı hedefliyoruz. Bu sayede genç Beşiktaşlı nesiller oluşacak. Hem de eğitime katkı sağlayacağız'' dedi. 
     Stat konusunda da yenilemeler yapacaklarını vurgulayan Orman, Beşiktaş'ın Chelsea ile Almanya'da gerçekleştirdiği maçın oynandığı stadın Türk mimarıyla çalışma yapacaklarını ifade etti. 
     
</TEXT>
</DOC>
