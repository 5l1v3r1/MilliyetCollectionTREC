<DOC>
<DOCNO> 207596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur20.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Harran'a yıllar sonra kar yağdı... 
</HEADLINE>
<TEXT>

     Soğuk ve kar yağışı Şanlıurfa'da da etkili oldu. 
     Sabah saatlerinde başlayan kar yağışı nedeniyle bir çok semtte elektrik kesintisi yaşanırken, şehir içinde çok sayıda maddi hasarlı trafik kazası meydana geldi. 
     Türk Hava Yolları'nın THY saat 12.15'te yapılması gereken Şanlıurfa-Ankara uçak seferi iptal edildi. 
     Meteoroloji Bölge Müdürü Osman Şimşek, sabah saatlerinde bastıran kar nedeniyle kent merkezinde sıcaklığın 3 dereceye kadar düştüğünü ve kar kalınlığının 4 santim olarak ölçüldüğünü söyledi. Şimşek, kar yağışının aralıklı olarak 2 gün daha etkili olacağını kaydetti. 
     Öte yandan, Konik kubbeli evleriyle ünlenen Harran İlçesi'ne yıllar sonra kar yağdı. 
     
</TEXT>
</DOC>
