<DOC>
<DOCNO> 245098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur16.html </URL>
<DATE> 2004/06/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Uyuşturucu alemi yapan 15 üniversite öğrencisine suçüstü .. 
</HEADLINE>
<TEXT>

     Kemal ATLAN- Hakan TÜRKTAN ESKİŞEHİR DHA 
4'ü kız 18 üniversite öğrencisi gözaltına alındı 
     Uyuşturucuya darbe ESKİŞEHİR'de Anadolu ve Osmangazi üniversitelerinde okuyan 4'ü kız 18 öğrenci, teşekkül halinde uyuşturucu madde temin etmek, içirmek ve içmek suçlarından gözaltına alındı. Operasyonda 450 gram esrar, tartı aleti ve esrar alemlerinde çekilmiş fotoğraflar ele geçirildi. 
     Emniyet Müdürlüğü Kaçakçılık ve Organize Suçlar Şubesi ekipleri, bir aylık istihbarat çalışması sonunda Porsuk Bulvarı Bozkurt Apatmanı'nda oturan Anadolu Üniversitesi Beden Eğitimi ve Spor Yüksekokulu 2'nci sınıf öğrencisi 23 yaşındaki Aydın Çağlar Kızıl'ın evine baskın düzenlendi. 
     Evde yapılan aramada 350 gramı toz, 100 gramı kubar olmak üzere toplam 450 gram esrar, esrar sarmakta kullanılan sigara kağıtları, ölçü için kullanılan plastik cam tüpler, hassas tartı aleti, zıvana denilen ağızlık, içinde niteliği henüz anlaşılmayan sıvı bulunan 3 enjektör, 12 kalibrelik 41 dolu fişek, resim albümlerinde esrar alemlerinde çekilmiş çok sayıda fotoğraf ele geçirildi. 
     Polis evde bulunan Aydın Çağlar Kızıl'ın yanı sıra 22 yaşındaki Mustafa Özkan Öztürk ve 23 yaşındaki Bahadır Bora'yı da gözaltına aldı. 
     
     15 kişilik esrar takımı 

     Soruşturmayı genişleten Kaçakçılık ve Organize Suçlar Şubesi ekipleri, esrar içen ve birbirlerine temin eden aralarında 4 kızın da bulunduğu değişik fakültelerde okuyan 15 üniversite öğrencisini daha gözaltına aldı. 
     Emniyet yetkilileri, üniversite öğrencilerini zehirleyen şebekeyi çökerttiklerini ifade etti. Aydın Çağlar Kızıl, Mustafa Özkan Öztürk, Bahadır Bora'nın yanı sıra fotoğraflardan ve alınan ifadelerin değerlendirilmesi sonunda uyuşturucu kullandıkları belirlenen Ç.K. 19 , Ö.Ç. 23 , B.S. 22 , C.Ç. 22 , S.Y. 21 , P.E. 21 , G.D. 20 , M.İ. 24 , U.Ş. 24 , A.G. 21 , D.Y. 21 , C.T. 22 , N.S. 21 , C.G. 20 ve B.Y. de 21 gözaltına alındı. 
     Yetkililer, sorgulamaların tamamlanmasından sonra bu öğrencilerin "teşekül halinde uyuşturucu madde temin etmek, satmak, içirmek ve içmek'' suçlarından adliyeye sevk edileceklerini belirtti. 

     
</TEXT>
</DOC>
