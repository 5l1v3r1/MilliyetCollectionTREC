<DOC>
<DOCNO> 206072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur12.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Holding Onursal Başkanı Selçuk Yaşar'ın oğlu AKP'de 
</HEADLINE>
<TEXT>

     Yaşar Holding Onursal Başkanı Selçuk Yaşar'ın oğlu sanayici Selim Yaşar, AK Parti'ye geçti. 
     AK Parti Karşıyaka İlçe Başkanı Ali Aslan, düzenlenen katılım töreninde, merkezi yönetimde sağlanan başarıyı yerel seçimlerde Karşıyaka Belediye Başkanlığı'nı kazanarak sürdürmeyi amaçladıklarını ifade etti. 
     Törende, daha sonra, partilerinden istifa eden DYP'li sanayici ve işadamı Selim Yaşar ile DSP Karşıyaka Belediyesi Meclis Üyesi İlhan Gözükara, ANAP Karşıyaka Kadın Kolları Başkanı Güngör Sekmen ve MHP İl Yönetim Kurulu Üyesi Talat Dülge'ye, parti rozetleri takıldı. 
     Son genel seçimlerde DYP'den milletvekili adayı da olan Selim Yaşar, Türkiye'nin bugün Irak, Kıbrıs ve AB'de yaşanan gelişmelerle tüm dünya ile mücadele halinde bulunduğunu belirterek, ''Bölünmenin anlamı yok. Birlik ve beraberlik içinde olmalıyız'' dedi. 
     
</TEXT>
</DOC>
