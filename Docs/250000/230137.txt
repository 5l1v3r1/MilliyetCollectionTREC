<DOC>
<DOCNO> 230137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/yazar/pulur.html </URL>
<DATE> 2004/04/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fransa kapalı kutuyu açtı... 
</HEADLINE>
<TEXT>

   
   İLAHİ adalet, diye bir deyim vardır, dünyanın adaletinden umudunu kesenler ilahi adalete sığınırlar hiç umulmayan, beklenmeyen bir rastlantı için de "ilahi tesadüf" denir. 
   
   GEÇEN pazartesi günü Meclis'te Kıbrıs görüşülürken CHP sözcüsü Onur Öymen "Fransa kapalı kutudur" diyordu. 
   Niçin böyle diyordu 
   "Kıbrıs'ı veriyoruz ama, Avrupa'ya giriyoruz, bizi Avrupa Birliği'ne alacaklar" diyenlere cevap veriyordu, yani "Fransa'nın ne yapacağı belli olmaz " diyordu. 
   İki gün sonra, çarşamba günü Fransa Dışişleri Bakanı Barnier kestirip attı, kutuyu açtı 
   "Türkiye'nin Avrupa Birliği'ne alınmasına karşıyız " 
   Buna "ilahi tesadüf" denmez de ne denir 
   
   SADECE Fransa Dışişleri Bakanı değil, iktidardaki Halkçı Hareket Birliği Partisi'nin Başkanı Juppe de aynı şeyi söylüyor. 
   
   "KIBRIS'ı veririz, Avrupa'yı alırız " 
   Onur Öymen günlerden beri bunun yanlış olduğunu anlatmaya çalışıyor, bizi Avrupa Birliği'ne alacak, ya da almayacak ülkelerin, Yunanistan hariç, Kıbrıs diye bir koşulları olmadığını söylüyor. 
   Onur Öymen, 18 Mart günü, Kadir Has Üniversitesi'nde yaptığı konuşmada, Avrupa Birliği üyelerinin görüşlerini özetle şöyle değerlendirdi. 
   İSPANYA- Hem iktidar, hem muhalefet Türkiye'yi destekliyor. 
   ALMANYA- Hıristiyan Demokrat Parti, Türkiye'nin üyeliğine karşı, Türkiye'ye özel statü verilmesini kabul ediyor. 
   DANİMARKA- Hem iktidar, hem muhalefet aynı görüşte, karşılar. Başbakan Rasmussen "Türkiye'nin şartları yerine getirmediği doğrudur" dedi. 
   AVUSTURYA- Başbakan da, İçişleri Bakanı da Türkiye için üyelik görüşmelerine başlanmasına karşılar, özel statü istiyorlar. 
   HOLLANDA- Maliye Bakanı'nın başını çektiği bir grup, parasal nedenlerle üyelik müzakerelerinin başlanmasına karşı. 
   BELÇİKA- Flaman kanadında ciddi tepkiler var. 
   
   PEKİ, bizi destekleyenler, ya da karşı çıkanlar Kıbrıs yüzünden mi 
   Onur Öymen şöyle diyor 
   "Türkiye'yi destekleyenler, Türkiye'yi alalım, Kıbrıs sorununu çözelim, gibi bir anlayış içinde değiller. 
   Üyeliğe karşı çıkanlar da Kıbrıs'tan başka nedenlerle itiraz ediyorlar." 
   Nedir itirazları 
   "Bazıları için din ve kültür farkı önemli bir engeldir. Diğerleri işçilerin serbest dolaşım hakkına sahip olmalarından endişeleniyorlar. Bazıları Avrupa'daki Türklerin uyum sorunlarını ön plana çıkarıyor. Bir kısmı Türkiye'nin topraklarının çoğunun Avrupa kıtasının dışında olduğunu vurguluyor." 
   Kısacası Yunanistan hariç, hiçbiri Kıbrıs nedeniyle üyeliğimize karşı çıkmıyor. 
   Onur Öymen, bunları masa başından da söylemiyor, bire bir yaptığı görüşmelerden edindiği izlenimleri, okuduklarını aktarıyor. 
   
      
   
</TEXT>
</DOC>
