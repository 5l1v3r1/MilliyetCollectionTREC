<DOC>
<DOCNO> 223681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun14.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid bombacılarının İngiltere ile bağlantısı var 
</HEADLINE>
<TEXT>

     İngiltere'nin başkenti Londra'nın güvenliğinden sorumlu polis teşkilatının başkanı Sir John Stevens, İspanya'nın başkenti Madrid'deki bombalı saldırıları düzenleyen teröristlerin Londra'daki El Kaide militanlarıyla bağlantıları bulunduğunu bildirdi. 
     Metropolitan Polis Teşkilatı Başkanı Sir John, The Independent gazetesine yaptığı değerlendirmede, İspanya ve İngiltere'de örgütlenen radikal grupların arasında bir bağlantı bulunduğu konusunda ''kesin'' kanaata sahip olduklarını belirtti. 
     Polisin terör saldırısı ihtimaline karşı her zamankinden üç kat fazla çalıştığını söyleyen Sir John, halkın paniğe kapılmaması, ancak uyanık olması konusundaki çağrısını yineledi. 
     Scotland Yard yetkilileri ise bağlantı ihtimalinin araştırıldığını, ancak bu konuda yorum yapamayacağını ifade etti. 
     Independent gazetesi de İngiliz terörle mücadele polisi ile iç istihbarat servisi MI5'in geniş bir soruşturma başlattığını, İngiltere'deki İslamcı terör örgütlerinin Madrid saldırılarının bir numaralı zanlılarından birine para vermiş olması ihtimali üzerinde durduklarını yazdı. 
     
</TEXT>
</DOC>
