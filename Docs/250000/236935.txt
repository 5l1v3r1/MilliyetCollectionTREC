<DOC>
<DOCNO> 236935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo03.html </URL>
<DATE> 2004/05/03/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Valencia şampiyonluğa koşuyor, Nihat garantileyemedi 
</HEADLINE>
<TEXT>

     İspanyol 1. Futbol Ligi'nde La Liga sezonun bitimine 3 hafta kala lider Valencia, en yakın rakibi Real Madrid ile olan puan farkını 4'e çıkardı. 
     Real Madrid'in deplasmanda Deportivo'ya 2-0 yenilmesiyle büyük rahatlık içinde Real Betis maçına çıkan Valencia, kendi taraftarının önünde 3 puanı Curro Torres 34 ve Baraja'nın 48 ayağından gelen 2 golle aldı. 
     Valencia son olarak 2001-2002 sezonunda olmak üzere, La Liga tarihinde 5 kez şampiyon oldu. 
     Barcelona fark attı 
     Puan cetvelinde 3. sırada yer alan Barcelona, 1-0 yenik duruma düştüğü maçta kendi evinde Espanyol'u 4-1'le geçti. 
     Espanyol'un 19. dakikada Tamudo ile öne geçmesinin ardından Katalan ekibi Ronaldinho, Saviola 2 ve Branckhorst'un sayıları ile farka gitti. Barcelona bu sonuçla 69 puana yükselerek 2. sırada bulunan Real Madrid'le puan farkını 1'e kadar indirdi. 
     Rüya takım çöküyor, Real Madrid paramparça 
     İspanya'da geçen hafta kendi evinde Barcelona'ya yenilen Real Madrid, bu haftanın en önemli maçında Deportivo deplasmanından da boynu bükük ayrıldı 2-0. 
     70 puanla lider Valencia'nın 1 puan gerisinde bulunan beyaz-şimşekler, Şampiyonlar Ligi'nin favorisi Deportivo önünde tutunamadı. Ev sahibi mavi-beyazlılar 29'da Diego Tristan'la 1-0 öne geçerken Real Madrid'den Zinedine Zidane 41. dakikada kırmızı kart görerek takımını 10 kişi bıraktı. Deportivo'da 68. dakikada Capdevila skoru ilan etti. 
     Kral Kupası'nı finalde Real Zaragoza'ya kaptırdıktan sonra büyük bir düşüşe giren Real Madrid, Şampiyonlar Ligi'nde sürpriz bir şekilde Monaco'ya elenirken, ligde de arka arkaya 3 mağlubiyet aldı. 
     Nihat garantileyemedi 
     Öte yandan La Liga'da kalma mücadelesi veren Real Sociedad ise kendi sahasında oynadığı maçta Villareal ile 2-2 berabere kaldı. 
     Teknik direktör Reynold Denoueix maçla ilgili olarak, ''Sonunda, bir puan iyi bir sonuç olabilir'' yorumunda bulundu. 
     90 dakika forma giyen Nihat Kahveci, girdiği 3 gol pozisyonunu değerlendiremedi. 
     Son 3 haftaya 41 puanla 14. sırada giren Real Sociedad, kalan 3 haftada 2 maçını deplasmanda oynayacak. 
     Murcia'nın ardından düşecek diğer 2 takım, Albacete 43 , Mallarco 42 , Real Sociedad 41 , Racing 41 , Zaragoza 39 , Valladolid 37 , 1 maçı eksik olan Espanyol 37 ve Celta Vigo 36 arasından çıkacak. 
     Toplu sonuçlar şöyle 
     

Atletico Madrid 3 2 Celta Vigo Deportivo 2 0 Real Madrid Valencia 2 0 Real Betis Albacete 3 1 Real Zaragoza Mallarco 2 1 Malaga Murcia 2 1 Valladolid Osasuna 1 2 Racing Real Sociedad 2 2 Villareal Sevilla 2 0 Athletic Bilbao Barcelona 4 1 Espanyol      

     
</TEXT>
</DOC>
