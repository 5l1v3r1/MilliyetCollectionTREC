<DOC>
<DOCNO> 244068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/ekonomi/eko03.html </URL>
<DATE> 2004/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hummer'ın vergisi 19 kat artırılıyor 
</HEADLINE>
<TEXT>


Hummer ciplerdeki ÖTV'yi yüzde 4'ten yüzde 75'e çekmeyi planlayan Maliye, artış ticari araçları etkilemesin diye motor hacmine sınır getiriyor 


Maliye Bakanlığı, yeni vergi düzenlemeleri sırasında Hummer ciplerden alınan Özel Tüketim Vergisi ÖTV oranını yüzde 4'ten 75'e kadar yükseltmeye hazırlanıyor. 
Edinilen bilgiye göre, yeni vergi düzenlemeleri ile ticari araç statüsünde ithal edilen ve bu nedenle yüzde 4 ÖTV alınan Hummer ve benzeri araçların da vergisi artırılıyor. Halen Türkiye'de üretilen Fiat Doblo ve Ford Transit gibi ticari araçların da bundan etkilenmemesi için 2000 ve daha yukarı motor hacmine sahip araçlar için ÖTV artışı planlanıyor. 

Motor hacmine göre vergi 
Tarife cetvelinde 87.04 kategorisinde yer alan ve bu çerçevede yüzde 4 ÖTV uygulanan söz konusu araçlara da binek otomobillerdeki motor hacmi sınıflandırması uygulanacak. 
Böylece bu araçlar, motor hacmine göre yüzde 50 - 75 arasında ÖTV'ye tabi olacak. 
Konuyla ilgili bilgi veren Maliye yetkilisi, Hummer'ların ithalat faturalarının da düşük gösterildiğini, aynı şekilde yurt içinde de açıktan para alınarak, k ğıt üzerinde daha düşük bedelle satıldı gösterildiğini belirterek, bu şekilde de daha düşük ÖTV ve KDV ödendiğini bildirdi. Yetkili, bunu önlemeye dönük çeşitli tedbirlerin de uygulamaya gireceğini söyledi. 


</TEXT>
</DOC>
