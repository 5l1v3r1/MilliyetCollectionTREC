<DOC>
<DOCNO> 211332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/dunya/dun02.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bush bizi kandırıyor' 
</HEADLINE>
<TEXT>

      DIŞ HABERLER SERVİSİ 

   
   ABD Başkanı George W. Bush'un kasım ayındaki başkanlık seçimini kaybetmesi için kampanya başlatan dolar milyarderi Amerikalı spekülatör George Soros, İngiliz The Guardian gazetesinde dün yayımlanan makalesinde, Bush yönetimine veryansın etti. Soros, "ABD bir grup aşırılık yanlısının elinde" başlıklı makalesinde, Bush'un 11 Eylül'ü kullanarak halkı Irak Savaşı'na ve hatalı dış politikalara razı edip kandırdığını, 2004'te yeniden başkan seçilmesi halinde ABD'nin ağır sonuçlara katlanacağını yazdı. Soros, şu mesajları verdi 
   Ülkemizin gücünü yitirmesine yol açabilecek hatalar yapılıyor. Irak'ta Vietnam benzeri bir bataklığa saplandık.Irak'ı, kitle imha silahlarına sahip olduğuna dair kanıt olmaksızın, tek taraflı işgal ettik. Bu dünya çapında alerjik reaksiyon yarattı. Amerika ve dünya arasında uçurum hiç bu kadar derin olmamıştı.Ülkeyi yöneten bir grup aşırılık yanlısının çarpık görüşlerine göre, güçlü olduğumuz haklı olduğumuz anlamına geliyor. 
   
</TEXT>
</DOC>
