<DOC>
<DOCNO> 240708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonsiy03.html </URL>
<DATE> 2004/05/17/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
CHP'li milletvekilinden "Truva" sorusu... 
</HEADLINE>
<TEXT>

     CHP Antalya Milletvekili Feridun Baloğlu, Truva filminin çekimlerinde Türkiye'nin tercih edilmemesi ile uluslararası tanıtım açısından doğan büyük bir fırsatın değerlendirilemediğini bildirerek, ''Bunun sorumluları araştırıldı mı '' diye sordu. 
     Baloğlu, Başbakan Recep Tayyip Erdoğan tarafından yanıtlanması istemiyle TBMM Başkanlığı'na sunduğu soru önergesinde, Truva filminin çekim hazırlıklarının çok önceden başladığını belirterek, içinde gerçek Truva'nın bulunduğu Türkiye'nin çekimlerde tercih edilmemesinin bir tanıtım, etkileşim ve iletişim sorunundan kaynaklanıp kaynaklanmadığını sordu. Filmin bir bölümünün Türkiye'de çekimi için resmi ya da resmi olmayan bir başvurunun yapılıp yapılmadığı ile ilgili bilgi isteyen Baloğlu, şu soruları yöneltti 
     ''Filmde kullanılan belgelerin, sanat eserlerinin, süs eşyalarının, savaş malzemelerinin büyükçe bir bölümünün asılları Türkiye'de bulunduğuna göre, bu tarihi eserlerden yararlanılması konusunda bir talep olmuş mudur 
     Hükümetinizin Türkiye'nin tanıtımı konusunda başarılı bir çalışma içinde olduğunu öne sürebilir misiniz '' 
     
</TEXT>
</DOC>
