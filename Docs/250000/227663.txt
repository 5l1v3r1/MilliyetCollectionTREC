<DOC>
<DOCNO> 227663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo09.html </URL>
<DATE> 2004/04/01/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Ç. Rizespor Futbol Federasyonu, lehimize bir karar verecektir... 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, Ankaragücü'ne 4-1 yenildikleri maçta rakiplerinin cezalı oyuncu Ergin'i oynattığını iddia ederek, ''Futbol Federasyonu'nun lehimize bir karar vereceğine inanıyorum'' dedi. 
     Zehiroğlu, AA muhabirine yaptığı açıklamada, bu sezon Trabzonspor maçında kendilerinin cezalı oyuncu oynattığını ve 3 puanlarının silindiğini dile getirerek, ''Ankaragücü maçında aynı olay yaşandı. Futbol Federasyonu'nun bu maçla ilgili kararını dün vermesi bekleniyordu. Fakat karar pazartesi gününe ertelendi'' diye konuştu. 
     Yönetim Kurulu üyeleri ve kulüp avukatı Remzi Kazmaz'ın dosyayı takip ettiğini kaydeden Zehiroğlu, ''Federasyonun bizim lehimize karar vereceğine inanıyoruz. Futbol kuralları hangi sonucu gerektiriyorsa federasyon da bu yönde bir karar verecektir. Biz Çaykur Rizespor yönetimi olarak bu işin peşini bırakmayacağız'' dedi. 
     
</TEXT>
</DOC>
