<DOC>
<DOCNO> 248942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sondun25.html </URL>
<DATE> 2004/06/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Türkiye'nin AB akıbetini attığı adımlar belirleyecek 
</HEADLINE>
<TEXT>

     İsveç Dışişleri Bakanı Laila Freivalds, yıl sonunda Türkiye'nin Kopenhag Kriterleri yolunda aldığı yolu, Avrupa Birliği ülkelerinin takdirle karşıladığını vurguladı. 
     Doğan Haber Ajansı'ndan Tandoğan Uysal'ın sorularını yanıtlayan Freivalds, "Türkiye, aralık ayına kadar yapabileceğinin en iyisini yaparak, hakkında verilecek kararda çok önemli rol oynayacaktır" diye konuştu. 
     Laila Freivalds, "Türkiye, Leyla Zana ve arkadaşlarını serbest bırakarak, AB yolunda büyük mesafe kaydetmiştir. Zaten Türkiye'den beklenen de buydu. Zana ve arkadaşlarının serbest bırakılması, AB'nin Türkiye'ye bakışına daha olumlu bir çizgi getirmiştir" dedi. 
     
     Müzakere süreci ilerleme raporunda netleşecek 
     İsveçli Bakan, yıl sonunda Türkiye'nin Avrupa Birliği'ne üyelik müzakerelerinin başlayıp başlamayacağının, önümüzdeki ekim ayında yayınlanacak ilerleme raporunda belli olacağını söyledi. 
     Freivalds, "Türkiye'nin Avrupa Birliği'nden müzakere tarihi alıp almayacağı, sonbahar ayında yayınlanacak raporda netlik kazanacak" dedi. 
     
</TEXT>
</DOC>
