<DOC>
<DOCNO> 235488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun01.html </URL>
<DATE> 2004/04/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kuzey Kore'deki tren kazası... İlk yardım gemisi yola çıktı... 
</HEADLINE>
<TEXT>

     Kuzey Kore'de geçen hafta Ryongchon bölgesinde trende meydana gelen büyük patlamanın ardından, Güney Kore'nin yardım malzemesi taşıyan ilk gemisi yola çıktı. 
     Kızılhaç yetkilileri, Kuzey Kore'nin batı sahillerindeki Nampo limanına gideceği belirtilen geminin, resmi verilere göre, 150 kişinin ölümüne 1300 kişinin yaralanmasına yol açan felaketin ardından Güney Kore'den gönderilen ilk yardım olduğunu belirtti. 
     Kuzey Kore'nin, yardımın çok daha hızlı ulaşmasına imkan sağlayacak olmasına rağmen karayolunu tercih etmediği kaydediliyor. 
     Pyongyang yönetimi Güney Kore'ye bir ihtiyaç listesi göndermişti. Ülkedeki insani yardım kuruluşları, gıda, battaniye ve ilacın öncelikli ihtiyaç malzemelerinin başında geldiğini bildiriyor. 
     
</TEXT>
</DOC>
