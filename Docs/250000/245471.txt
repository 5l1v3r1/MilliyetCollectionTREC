<DOC>
<DOCNO> 245471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/guncel/gun13.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazası kurbanı polis 
</HEADLINE>
<TEXT>


MUTLU BOZDAG istanbul 

Bayrampaşa'da, polis memuru Murat Yıldız 48 , meslektaşıyla birlikte yürürken plakası alınamayan bir taksinin çarpması sonucu öldü. Taksi, diğer polisin "dur" ihtarına rağmen kaçtı. 
Murat Mahallesi Coşkun Sokak'ta dün 02.00 sıralarında bir meslektaşıyla yürüyen Yıldız'a, plakası henüz belirlenemeyen bir taksi çarptı. Yol kenarına savrulan Yıldız, olay yerinde öldü. 
Bayrampaşa Polis Merkezi'nde çalışan ancak, kaza sırasında görevli olmayan Yıldız'a çarpan taksinin sürücüsü diğer polisin "dur" ihtarına rağmen kaçtı. Taksiyi yakalamak için operasyon başlatan polis, Fatih'te halk pazarının yanındaki bir tamirhaneye getirilen ön tamponu, ön camı ve sağ sinyal camı kırık olan 34 TFJ 76 plakalı bir taksinin sürücüsüyle arkadaşını gözaltına aldı. Maslak'ta kaza yaptığını belirten sürücünün kullandığı takside çok sayıda bira şişesi bulundu. 



</TEXT>
</DOC>
