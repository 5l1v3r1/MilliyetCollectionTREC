<DOC>
<DOCNO> 210309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/yasam/yas13.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'YİBO'lar olmasa okula gidemezdik' 
</HEADLINE>
<TEXT>

   Taciz ve ölümlerle gündeme gelen Yatılı İlköğretim Bölge Okulları, pırıl pırıl kız mezunlarıyla, 'Türkiye'nin aydınlık yüzüne' de sahip... 
      ASLI ÖKTENER İstanbul 
   
   Çoğunluğu 1998'de açılan Yatılı İlköğretim Bölge Okulları YİBO ve Pansiyonlu İlköğretim Okulları PİO , Milli Eğitim Bakanlığı müşavirlerince hazırlanan 'Öğrenciler taciz ediliyor ve donarak ölüyor' raporlarıyla gündeme geldi. Ancak, madalyonun bir de öbür yüzü vardı... Çağdaş Yaşamı Destekleme Derneği'nin ÇYDD 1999'da başlattığı kampanyalarla 200'ü aşkın YİBO ve PİO'lu kız öğrenci, İstanbul'daki yatılı okullara kaydoldu. Bu öğrencilerin yeme, içme ve barınma ihtiyaçları devlet, aylık harcamaları ise gönüllülerin burslarıyla sağlandı. 
   Bu pırıl pırıl kızlarımızdan bazılarıyla, YİBO'ların 'aydınlık yüzünü' konuştuk. YİBO'lar olmasa, okuyamazdık" diyen kızlarımızın görüşleri 
   Heybet Uğur 15 "Şırnak Merkez Kız Yatılı İlköğretim Okulu'nda okudum. Babam çiftçi. YİBO güvenilir ve disiplinliydi. Doktor olacağım." 
   Necime Encü 15 "Şırnak Merkez Kız Yatılı İlköğretim Okulu sonrası YİBO'yu bitirdim. Ailem karşı çıktı ama zorlayıp burs alınca ikna oldular. Tarih öğretmeni olacağım." 
   Halime Varış 15 "Şırnak Kumçatı YİBO'dan mezun oldum. Babam çiftçi. İyi eğitim için YİBO'ları tercih ettim. Tek amacım doktor olmak." 
   Gülşen Bağatarhan 18 "Bingöl Sancak Yatılı İlköğretim Okulu mezunuyum. Yollar kapanınca okula iki saat yürüyorduk. YİBO'larla bölgemizdeki kız öğrenci sayısı arttı." 
   
   Dayak soruşturması 
   Bu arada, Samsun İl Milli Eğitim Müdürü Cevdet Aydın, Asarcık İlçesinde 200 çocuğun eğitim gördüğü Yatılı İlköğretim Bölge Okulu'na YİBO gece baskını yaptı. Baskın sırasında bazı öğrencilerin yüzlerinde yara izleri gören ve bazı öğrencilerin gazetecilere anlattığı dayak olayını öğrenen Aydın, soruşturma başlattı. 
   
</TEXT>
</DOC>
