<DOC>
<DOCNO> 209757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/ekonomi/eko01.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir medya imparatorluğu el değiştiriyor... 
</HEADLINE>
<TEXT>

   Dünyanın üçüncü büyük medya devi Hollinger el değiştiriyor. Hisselerin yeni sahibi İngilizler'in muhafazak r işadamlarından Barclay kardeşler 
      EKONOMİ SERVİSİ 
   
   Dünyanın en ünlü gazetelerinden biri olan Daily Telegraph'ı da elinde bulunduran Hollinger Medya İmparatorluğu'nun hisseleri el değiştiriyor. İmparatorluğun başındaki isim Conrad Black, hisselerini dolar milyarderi ikiz kardeşler David ve Frederick Barclay'e satma kararı aldı. 260 milyon sterlinlik anlaşma ile Barclay'ler rakiplerine göre çok daha güçlü hale gelecek. Lord Black'in yüzde 30'luk hissesi ve Hollinger'de yüzde 73'lük oy hakkı gibi. 
   Barclay'lerin ödediği fiyat şirketin Cuma günkü kapanış değerinin iki katı. Bu fiyatı vermelerinin nedeni de diğer rakiplere şans tanımamak. Hollinger International'ın elinde şu anda Daily Telegraph, Spectator, Chicago Sun - Times, Jerusalem Post gibi ünlü gazeteler bulunuyor. Ayrıca Kanada başta olmak üzere dünyanın her yerinde gazeteleri var. Lord Black, Hollinger'in Başkanı olarak muhasebe usulsüzlüklerinin de içinde bulunduğu çeşitli suçlamalar ile karşı karşıya. 
   
   İyi ellere geçti 
   Black, satış için 'üzücü' değerlendirmesini yaptı ama gazetelerinin 'iyi ellerde' olacağını da belirtti. Black, "Gazeteler iyi ellerde olacak ve biz de bu arada halen devam eden hukuk ve halkla ilişkiler sorunlarına yoğunlaşacağız" dedi. Anlaşmaya yakın kaynakların verdiği bilgiye göre Barclay'ler bu işe uzun vadeli bir yatırım olarak bakıyor. Medya analistleri iki kardeşin uyanık davrandığını, gazetelerin bankalar tarafından elden çıkarılmadan önce satın aldıklarını ve böylece tümüne, hızlı bir şekilde h kim olduklarını belirtiyor. 
   Barclay kardeşlerin bir çok sektörde yüklü yatırımları var. Bunların arasında Scotsman gazete grubu, Ritz Hotel ve Littlewoods mağazalar zinciri de bulunuyor. 
   
   Politik güç katacak 
   Daily Telegraph'ın kontrolü muhafazak r kanadın büyük destekçisi bu iki kardeşe siyasal güç de katacak. Sunday gazetesi muhabirleri de anlaşmayı olumlu karşıladı. Siyasi editör George Jones verdiği demeçte "Muhafazak r kanadın sıkı birer destekçisi olduklarını biliyorum. Bu da gazetemizin politik yönüne aynı şekilde devam edeceğini gösteriyor" dedi. Anlaşma h l birçok engele takılma potansiyeli ile karşı karşıya. Çünkü cuma günü bir mahkeme ABD Sermaye Piyasaları Kurumu SEC'in mali araştırmasını bitirmesine kadar satamayacağını belirtmişti. 
   
   Dünyanın üçüncü büyük medya patronu    İngiltere'nin en çok satan gazetesi Daily Telegraph'ın sahibi olan Conrad Black, 1944 doğumlu ve Toronto'lu bir işadamı. 1960'larda bölgesel olarak büyümeye başlayan Black'in sivrilişi 1980'lerde İngiltere'ye gelmesiyle başlıyor. 1992'de Telegraph'ı satın alan Black, Rupert Murdoch'ın Times'ı ile birlikte muhafazak r kanadın sesi oldu. Şu anda dünyanın üçüncü büyük medya devinin başında. Şirketinin yöneticilerine ve kendine yüklü paralar aktarmakla suçlanan Black, gazetelerini doğru ellere sattığına inanıyor. 
   
   Hollinger'in yeni patronu milyarder ikizler    Utangaç ve dünyadan ellerini eteklerini çekmiş iki işadamı portresi çizen David ve Frederick Barclay'in medya patronu olması herkesin ilgisini çekti. İkili son zamanlarda bu kabuklarını kırmanın emarelerini veriyorlardı. İkiz kardeşler yüksek bütçeli anlaşmalar imzalıyıp, biyografilerinin yazılmasına da olur verdi. Yıllık gelirleri 7 milyar doları bulan bu iki kardeş büyük birer medya patronu olma yolunda ilk adımı attılar. Bu sanayi imparatorluğunun başını 2002'de 750 milyon pounda satın aldıkları Ritz Otel ve Littlewoods mağaza zinciri çekiyor. Times'ın Zenginler Listesi'nde de 650 milyon net servetle 34'üncü sıradalar. 
   
   
</TEXT>
</DOC>
