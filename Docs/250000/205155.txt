<DOC>
<DOCNO> 205155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo05.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada'da Manchester yılı lider bitirdi 
</HEADLINE>
<TEXT>

     Premier Lig'de Manchester United, 2004'e mutlu giriyor. Alex Ferguson'un öğrencileri Londra deplasmanında Middlesbrough'u yenmeyi başardılar. Riverside Stadyumu'nda oynanan maçta Manchester, 14. dakikada Fortune'un soldan girip yaptığı vuruşta, topun Mills'e çarpıp ağları bulmasıyla 1-0 öne geçti. 64. dakikada Fletcher'ın ikinci sarıdan kırmızı görmesiyle 10 kişi kalan 'Kırmızı şeytanlar', kalan bölümde savunma yaptı. Darren Flecther'ın atılmasıyla 10 kişi kalan Manchester United karşısında Middlesbrough, özellikle Ricketts'le gol aradı ama Tim Howard kalesinde başarılıydı. 1-0 sona eren maçla birlikte Manchester, yeni yıla 'lider' unvanıyla girdi. 
     Chelsea ise, Charlton karşısında aldığı 4-2'lik yenilginin ardından evinde, Portsmouth'u 3-0'la geçti. Londra takımının gollerini Bridge, Lampard ve Geremi kaydetti. Blackburn de Saint James's Park Stadı'nda, Newcastle'ı yenmeyi başardı. Genelde oyunu kendi sahasında kabul eden Mavi-Beyazlılar, kontratak futbollarını 72. dakikada Gallagher'ın tartışmalı golüyle süslemeyi bildiler. Tugay Kerimoğlu, 90 dakika forma giydiği mücadelede akıl dolu paslarıyla göz doldurdu. Diğer maçlarda şu sonuçlar alındı Aston Villa-Fulham 3-0, Bolton-Leicester 2-2, Everton-Birmingham 1-0, Manchester City-Liverpool 2-2, Tottenham-Charlton 0-1, Wolves-Leeds 3-1. 
     
</TEXT>
</DOC>
