<DOC>
<DOCNO> 224264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo17.html </URL>
<DATE> 2004/03/21/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Elazığspor-Ankaragücü maçında olaylar... 
</HEADLINE>
<TEXT>

     Birinci Süper Lig'de Elazığspor- Ankaragücü maçı sonrasında olay çıktı. 
     Elazığspor'un Ankaragücü'ne 2-1 yenilmesi üzerine maç sonrasında sahaya inen bazı taraftarlar futbolculara saldırdı. Tribündeki taraftarlar da sahaya çok sayıda taş ve pet şişeler fırlattı. 
     Olayların yatışmasını beklemek için futbolcular bir süre sahada beklemek zorunda kaldı. Daha sonra polis ve jandarma ekiplerinin gözetiminde futbolcular ile teknik heyet soyunma odalarına götürüldü. 
     Öte yandan, protokol tribününde Elazığspor'un eski başkanlarından Mustafa Urhan ile Elazığsporlu bazı yöneticiler arasında çıkan tartışmanın kavgaya dönüşmesi üzerine polis olaya müdahale etti. 
     Olaylar sırasında fırlatılan taş ve pet şişelerden dolayı yaralanan bazı taraftarların olduğu görüldü. 
     
</TEXT>
</DOC>
