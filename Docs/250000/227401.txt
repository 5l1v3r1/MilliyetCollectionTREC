<DOC>
<DOCNO> 227401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/ekonomi/eko01.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Protokol sırası Çağlar ve Garipoğlu'nda 
</HEADLINE>
<TEXT>

   Dört batık banka patronuyla ödeme protokolü görüşmelerinin sürdüğünü belirten TMSF Başkanı Ertürk, Garipoğlu ve Çağlar'la üç hafta sonra imza aşamasına gelinebileceğini söyledi 
      Ahmet Erhan Çelik 
   
   Batık banka patronlarının yıllardır sürüncemede bıraktığı borçlar ödeme protokollerine bağlanmaya başlandı. Tasarruf Mevduatı Sigorta Fonu TMSF Başkanı Ahmet Ertürk, Hayyam Garipoğlu Sümerbank , Cavit Çağlar İnterbank , Halis Toprak Toprakbank ve Yavuz Zeytinoğlu'yla Esbank görüşmelerin devam ettiğini açıklarken, "İlk ikisiyle Garipoğlu ve Çağlar üç hafta sonra imza aşamasına gelinir" dedi. Ertürk, Milliyet'in sorularını şöyle yanıtladı 
   
   Sümerbank, İnterbank, Toprakbank ve Esbank'ın hakim ortaklarıyla borçların ödeme protokolüne bağlanması için görüşme yapıyor musunuz    Evet, şu anda masadayız. İlk ikisiyle önümüzdeki hafta içinde prensip olarak işi bağlayacağımızı ümit ediyorum. Protokollerin yazılması, karşılıklı olarak uygun görülmesi bir - iki hafta süre alır, üç hafta sonra imza aşamasına gelinir. Şu anda sonuca en yakın olduğumuz protokoller, Sümerbank ve İnterbank. 
   
   Önceki protokolleri savundu 
   Sümerbank ve İnterbank'ta protokole bağlanacak borç miktarı ne kadar    Banka, hakim ortaklarıyla konuşurken önümüze üç borç rakamı geliyor Kayıtlı değer, bankanın fona devrolduğunda tespit edilen değerin 6183'e göre hesaplanmış hali Amme Alacakları Tahsili Usulü Hakkındaki Kanuna uygun faizlendirilmiş borç miktarı kastediliyor , son olarak da daha makul şartlarla ya da piyasa faizleriyle hesaplanmış değer. Protokollerde borç meblağı bu üç değerin bileşimine göre belirleniyor. 
   
   Daha önce bağlanmış 6 protokolün ana hatlarını açıkladınız. O dönem başkan olsaydınız bu protokolleri imzalar mıydınız    Bu protokolleri yapan ekip elinden geleni yapmıştır. Metnin düzenlenmesinden kaleme alınmasına, hükümlerin hukuksal olarak sağlama bağlanmasına kadar gerçekten iyi yapılmış protokoller. 
   
   Her gruba farklı faiz uygulamasına ilişkin eleştiriler için ne diyorsunuz    Bir borçlu tavrı var, şöyle diyor "Benim borcum var ama ödemek istemiyorum, bir formül bulun." Bir de tavır var "Benim borcum var, kabul ama ben olağandışı şartlardan örneğin kriz şartlarından geçtim. Borcumu ödenebilir hale nasıl getiririz." İkinci borçlu iyi niyetlidir, doğru olandır. Bir banka sahibi, "Ben borcumu libor 2.5 ya da libor 4.5 oranda faizle ödeyeceğim" diyebilir. Ama borcun miktarı tespit edilirken nasıl bir yaklaşımla karşılaşıldığını bilmeden faiz konusunda kestirimde bulunmak zor. Borcun yüksek faizlerin etkisinden bir parça arındırılarak ödenebilir hale getirilmesi mümkün bu da yapılmış olabilir. 
   
   Medya'dan tahsilat bekliyoruz 
   Medya Grubu'yla yapılan 15 yıl vadeli protokolde yıllık minimum ödeme miktarı 10 milyon dolar olarak belirlendi. Oysa borç miktarı 900 milyon dolar. Siz bu borcun tamamının ödenebileceğini düşünüyor musunuz    Siz minimumdan gidiyorsunuz. Oysa bizde ödemelerin minimumda gerçekleşmeyeceği beklentisi var. Protokol yapılırken de tahsilatın 10 milyon doların üzerinde olacağı öngörülüyor. Biz bir varlığı satarken de benzer durumlarla karşılaşıyoruz. Kafanızda bir değer belirliyorsunuz ama o dönemde, kafanızdaki değerden talipli bulamıyorsunuz. 
   
   Telsim'de alternatif de düşünülüyor    Telsim'e değerinden talip bulamama gibi bir durumla karşılaşılabilir mi    Tabii bu yaşanabilir. Henüz satış sürecine girmedik ama karşımıza değerler çıktığında bu duruma hazır olmalıyız. Alternatif projelerimizin olması lazım. 
   
   Projeniz var mı    Sadece Uzan Grubu'yla ilgili değil portföyümüzde bulunan alacaklar ve varlıklar için iki proje üzerinde çalışıyoruz. Hatırlarsanız geçen sene alacak satış projesi gündeme gelmişti. Kabaca 350 milyon dolarlık alacağın satışı için ihaleye çıkıldı. Fakat daha sonra ortaya çıkan teklifler bu rezerv fiyatın gerisinde kaldı ve ihale reddedildi. 
   
   Alacak satışında yeni strateji    Alacak satışında hangi modeller gündeme gelecek    Birinci yol daha önceki satış projesini aynı kriterlerle canlandırmak. Ayrıca farklı modelleri denemek istiyoruz. Örneğin alacak satışında doğrudan alacaklarınızı belli bir iskontoyla devrediyorsunuz. Alacakları devralan ne tahsil ederse aradaki fark k rı oluyor. Aradaki farka biz de ortak oluyoruz. Biz olabildiğince asgari bir rakamdan başlayıp piyasayı deneyip öyle yürüyece-ğiz ya da daha yüksek portföy oluşturup o paketi devredeceğiz. 
   
   
</TEXT>
</DOC>
