<DOC>
<DOCNO> 240848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/spor/aspo.html </URL>
<DATE> 2004/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Maksat spor olsun 
</HEADLINE>
<TEXT>


Futbola bu kadar çok çamurun bulaştığı bir sezon hiç yaşamamıştık. Futbolun, aslında spor olduğunu unuttuk adeta, amaçtan uzaklaştık. Umarız gelecekte böylesine çirkinlikler yaşamayız 

TAMER BAĞLAN 


Hatır, gönül işleri, komplo teorileri, dedikodu, kavga, gürültü futbolumuzun her daim gündemindeydi. Ancak hiç bir dönemde bu sezonki gibi futbolun 'f'sini bile unutturacak, meşin yuvarlaktan soğutacak kadar her şeyin önüne geçmemişti. Geçen hafta şampiyonun ve Avrupa vizelerinin kesinleştiği 2003-2004 sezonu, cumartesi akşamı 18 sularında 2. ligin son yolcusunun da belirlenmesiyle nihayet bitti... 
Acayip merakla beklediğimiz , neler olabileceğini önceden kestiremediğimiz , son dakikaya kadar heyecandan tir tir titreyeceğimizi umut ettiğimiz ligden ayrılacak son takımı belirleyecek dört karşılaşma da, üç puana gereksinim duyanların galibiyetleriyle henüz ilk devrelerde sona erdi. Ve al gülüm, ver gülümlerle geçen ikinci yarıların ardından, Bursaspor 37 sezon sonra ve de ilk kez 1. Lig'e veda etti... 
Bu haftaki dört karşılaşma dahil, ligdeki birçok mücadelenin inandırıcılıktan uzak olduğu yönünde çok şey söylendi ve yazıldı bugüne kadar. Bu nedenle biz de artık kelimeleri bir kenara koyuyor ve ligin ilk 28 ve son 6 haftasının puan cetvellerini vererek yorumu sayılara bırakıyoruz. 

Haftanın takımı 
İSTANBULSPOR 
Sezon başında müthiş bir çizgi yakalamışlardı, ancak daha sonra maddi imkansızlıklar yaşadılar, sahipsiz kaldılar. Hızla kan kaybetmelerine rağmen onurlu mücadeleleri ile ayakta kalmaya çalıştılar. Sezonun son haftasında Konyaspor deplasmanındaki göz okşayan futbollarıyla lige ne kadar çok yakıştıklarını ispatladılar. 

Haftanın hocası 
Aykut KOCAMAN İst.Spor 
Takımı etkisi altına alan karamsarlık bulutlarını dağıttı, bir sezonda birçok teknik adamın kariyerinde yaşamadığı sıkıntıların tümünü göğüsledi. Yokluk içindeki oyuncularını özenle hedefe yönlendirdi. Boğa'yı matadorlarla kuşatılmış ligin arenasından yara almadan çıkararak, ayakta alkışı fazlasıyla hak etti. 

Haftanın hakemi 
İsmet ARZUMAN Bursa-Samsun 
Son haftanın en hayati maçında görev yaptı, yerinde kararlarıyla bu sezonu formunun zirvesinde noktaladı. Tribün baskısına kulak tıkayarak, oyuncuları sadece futbola yönlendirmeye çalıştı. Yardımcıları ile uyumu üst düzeydeydi, düdüklerindeki isabet oranı yüksekti. İki tarafın da taktirini toplayan bir yönetim gösterdi. 

Gol krallığı Futbolcu Takım Maç Gol Zafer Biryol Konyaspor 33 25 Van Hooijdonk Fenerbahçe 34 24 Serkan Aykut Samsunspor 29 20 Tuncay Şanlı Fenerbahçe 31 19 Yunus Altun Elazığspor 27 16 S.Youla Gençlerbirliği 27 16 

Gol pası Futbolcu Takım Maç Gol Pası İ.Yattara Trabzonspor 30 15 A.Yordanov İstanbulspor 32 12 Van Hooijdonk Fenerbahçe 34 11 Ali Tandoğan Gençlerbirliği 30 10 G.Karadeniz Trabzonspor 33 10 

Altın eldiven Futbolcu Takım Maç Gol Serdar Kutbilge Bursaspor 24 21 Fevzi Tuncay Malatyaspor 23 27 İke Shorunmu Samsunspor 23 28 M.Petkovic Trabzonspor 27 29 Oğuz Dağlaroğlu İstanbulspor 26 30 

Kart cezalıları 
Kırmızı Ersen Martin Denizlispor 

Haftanın sonuçları 
Fenerbahçe - Malatyaspor 2 - 4 
İlyas Dk.4 , Atilla Dk.35 ve 78 Pen. , Luciano Dk.44 , Mehmet Öncal Dk.90 1 , Hooijdonk Dk.90 3 Pen. 
Konyaspor - İstanbulspor 0 - 2 
Balili Dk.17 ve 26 
Akçaabat Sebat - Ankaragücü 3 - 2 
Umut Dk.14 , Oktay Dk.18 ve 45 2 , Hakan Kutlu Dk.27 , Orhan Dk.44 
Gençlerbirliği - Trabzonspor 2 - 2 
Volkan Dk.2 , Veysel Dk.27 , Augustine Dk.33 , Deniz Dk.74 
Galatasaray - Elazığspor 3 - 1 
Eser Dk.17 , Bratu Dk.22 , Ömer Dk.60 , Necati Dk.67 
Gaziantepspor - Diyarbakırspor 4 - 1 
Sedat Dk.11 , Hasan Özer Dk.64, 78 ve 90 , Serdar Dk.89 Pen. 
Adanaspor - Denizlispor 4 - 1 
Ali Asım Dk.44 , Mezsaros Dk.49 , Ümit Ozan Dk.68 , Abdullah Dk.76 , Göksel Dk.83 
Çaykur Rizespor - Beşiktaş 1 - 0 
Serkan Dk.45 3 Pen. 
NOT Süper Lig'de 2004-2005 sezonu 6 Ağustos 2004'te başlayacak. 

Haftanın Portresi 
Oktay Derelioğlu Akçaabat Sebat 
Hayat ona sayılı film senaryolarını aratmayacak bir yaşam sundu, acı ile tatlıyı bir arada gördü. Karagümrük'te başlayan futbol serüvenini Kartal'da taçlandırdı, ardından hızlı düşüş yaşadı. Gittiği kulübün havasını teneffüs ederken zorluk çekme, sonu hayal kırıklığı ile biten Avrupa maceraları, dramatik yaşantı, uzun süreli sakatlıklar onu yıprattı. Ancak Oktay pes etmedi, azmi ve futbol sevgisi ile Allah'ın lütfu yeteneklerinin üstüne gitti. Beşiktaş önünde takımını rahatlatan Oktay, Ankaragücü filelerini de iki kez havalandırıp, ligde kalışlarını ilan etti. Ne yazık ki Sebat'ta fırtına estirmeye başlarken lig bitti. 


Oh be, dünya varmış 

Alkış alanlar 
Hiçbir sezon bizi bu kadar yormamıştı, bunaltmamıştı. Sanki Pandora'nın kutusu açıldı, şaibe ve şike iddiaları ayyuka çıktı, teşvikin her türlüsü ortalığa saçıldı. Zaman zaman danışıklı dövüş sahneleri ile uyutulduğumuzu düşünüp, futboldan soğuduğumuz oldu. Ama her seferinde ligimizin üzerine aşkımızı tazelememizi sağlayan güneş doğdu. Işıkları söndürüp, kapıyı çekmeye hazırlanıyorduk, Gençlerbirliği - Trabzon arasındaki nefesleri kesen mücadeleye tanık olduk. Allahım ne güzeldi, ligde ununu eleyip, eleğini asmış bazı takımların uyur gezer koşuşturmalarının üzerine ilaç gibi geldi. Perdeler inerken futbol yine gönlümüzü fethetti. 

Oluklardan nur akmalı 

Kara tahta 
Öfkesini dizginlemeyenlerle dolu bir kalabalık. Koltuklar havalarda uçuşuyor, kendilerini misafir eden Sakarya Atatürk Stadı'nda, niçin getirildikleri anlaşılamayan çocuklar mahşeri yaşıyor. Bursalı kızgın grup, Rize maçından sonra kendilerine "centilmen" diyen yönetime inat, şehri birbirine katıyor. Necip F.Kısakürek'in Sakarya şiirindeki "Her şey akar, su, tarih, yıldız, insan ve fikir. Oluklar çift birinden nur akar, birinden kir" mısraları akla geliyor. Diğer tarafta Ankaragücü, küme düşmemek için çırpınan Sebat'tan bir grubun kendilerine tehditvari şekilde silah gösterdiğini iddia ediyor. Akan kirler tüylerimizi ürpertiyor. 

İlk 28 hafta puan cetveli TAKIM P O G B M A Y Fenerbahçe 66 28 20 6 2 69 33 Beşiktaş 60 28 18 6 4 60 34 Trabzonspor 59 28 18 5 5 47 30 Denizlispor 51 28 16 3 9 44 28 Gaziantepspor 48 28 15 3 10 43 42 Galatasaray 41 28 11 8 9 41 37 Diyarbakırspor 40 28 11 7 10 41 38 Samsunspor 39 28 11 6 11 39 39 Gençlerbirliği 38 28 11 5 12 47 40 Konyaspor 36 28 8 12 8 44 45 Ankaragücü 36 28 10 6 12 40 44 Malatyaspor 35 28 8 11 9 35 30 Ç.Rizespor 33 28 10 3 15 31 46 İstanbulspor 28 28 7 7 14 34 40 A.Sebatspor 27 28 6 9 13 34 47 Bursaspor 25 28 5 10 13 26 36 Elazığspor 22 28 5 7 16 34 63 Adanaspor 13 28 3 4 21 27 64 

Son 6 hafta puan cetveli TAKIM P O G B M A Y Bursaspor 15 6 5 0 1 14 4 A.Sebatspor 15 6 5 0 1 11 6 İstanbulspor 13 6 4 1 1 12 5 Galatasaray 13 6 4 1 1 15 10 Trabzonspor 13 6 4 1 1 13 8 Malatyaspor 10 6 3 1 2 16 10 Fenerbahçe 10 6 3 1 2 13 8 Adanaspor 9 6 3 0 3 11 9 Gaziantepspor 9 6 3 0 3 9 9 Ankaragücü 9 6 3 0 3 8 9 Ç.Rizespor 9 6 3 0 3 6 7 Konyaspor 8 6 2 2 2 9 9 Samsunspor 7 6 2 1 3 7 8 Gençlerbirliği 6 6 1 3 2 9 12 Denizlispor 4 6 1 1 4 8 15 Diyarbakırspor 3 6 1 0 5 3 16 Beşiktaş 2 6 0 2 4 5 11 Elazığspor 0 6 0 0 6 3 16 
Gelecek sezonlarda, içinde yalnızca futbol olan yazılar ve yorumlarda buluşmayı umuyoruz. 


</TEXT>
</DOC>
