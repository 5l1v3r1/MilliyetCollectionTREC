<DOC>
<DOCNO> 242059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/guncel/gun08.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz, Kütahya'da gençlerle buluştu 
</HEADLINE>
<TEXT>


TAHSİN DOLAVCI Kütahya DHA 

Milliyet Gazetesi Genel Yayın Yönetmeni Mehmet Y.Yılmaz, Kütahya'da Üniversite öğrencileriyle yaptığı söyleşide, markanın önemini anlattı. Dumlupınar Üniversitesi'nin davetlisi olarak Kütahya'ya gelen Yılmaz, öğrencilerle söyleşisinde, Meksika'yı örnek verdi, Meksika'da General Motors adına üretim yapan bir fabrikanın genel müdürünün maaşının, fabrikada çalışan tüm Meksikalı işçilerin toplam maaşına eşit olduğunu söyledi ve "Eğer Meksika marka olabilseydi bu para orada kalacak, belki de Meksikalı işçilere yansıyacaktı" diye konuştu. YÖK Yasası'ndaki değişikliğin siyasi olduğunu da söyleyen Mehmet Y. Yılmaz, Milliyet Gazetesi'ne her gün 3 bine yakın haberin geldiğini, bunların 130 kadarının gazetede yayımlandığını, gazetede intihar haberlerine yer vermemeye özen gösterildiğini belirtti. 


</TEXT>
</DOC>
