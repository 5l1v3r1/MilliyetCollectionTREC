<DOC>
<DOCNO> 217663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun22.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar Türkiye'yi AB'ye istiyor mu istemiyor mu 
</HEADLINE>
<TEXT>

     Almanya'da Türkiye'nin AB üyeliği ile ilgili yapılan araştırmalarda çelişkili sonuçlar alınıyor. 
     Alman özel televizyon kanalı RTL ile haftalık Stern dergisi tarafından yapılan bir araştırmaya göre, Almanların çoğu Türkiye'nin AB'ye alınmasına karşı çıkıyor. 
     Araştırmaya göre, ''Türkiye AB'ye alınsın mı '' sorusuna halkın yüzde 57'si ''hayır'', yüzde 38'i ''evet'', yüzde 5'i de ''fikrim yok'' cevabını verdi. 
     Die Welt gazetesinin yaptığı bir araştırmada da, halkın yüzde 54'ünün Türkiye'nin üyeliğine karşı olduğu belirtildi. 
     Der Spiegel dergisi tarafından yapılan bir araştırmada ise halkın yüzde 56'sının Türkiye'nin üyeliğini desteklediği ifade edilmişti. 
     
</TEXT>
</DOC>
