<DOC>
<DOCNO> 220517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/soneko21.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'da "içme suyu arıtma tesisi" hizmete açıldı... 
</HEADLINE>
<TEXT>

     Samsun'un Bafra İlçesi'nde yapılan ''İçme Suyu Arıtma Tesisi'', törenle hizmete açıldı. 
     Bafra Belediyesi'nce Dedeli Köyü'nde 5 dönüm alana inşa edilen arıtma tesisi için düzenlenen açılış töreninde konuşan Bafra Belediye Başkanı ve MHP adayı Hasan Arslan, tesisin yaklaşık 1 trilyon liraya mal olduğunu söyledi. 
     Tesisi 3.5 ay gibi kısa bir sürede tamamladıklarını belirten Arslan, örnek bir tesis yaptıklarını kaydederek, şöyle konuştu 
     ''Tesisimiz saniyede 500 litre su kapasiteli ve günde bin 800 metreküp suyun fiziksel ve kimyasal arıtımını yapabilecek kapasiteye sahip. Ayrıca ihtiyaç duyulduğu takdirde kapasitesinin artırılma imkanı da bulunuyor. Tüm bu çalışmalarımız bölgemizde kimsenin su çilesi çekmemesi içindir. Hepimize hayırlı olsun.'' Arslan, tesisin açılışını ''8 Mart Dünya Kadınlar Günü'' nedeniyle bir grup ev hanımına yaptırdı. 
     
</TEXT>
</DOC>
