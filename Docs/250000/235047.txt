<DOC>
<DOCNO> 235047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonyas02.html </URL>
<DATE> 2004/04/26/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
1 milyon kişilik dev kürtaj gösterisi 
</HEADLINE>
<TEXT>

     ABD'de bir milyondan fazla kişi dün kürtaj hakkını savunmak için gösteri yaptı. 
     Başkent Washington'da yapılan gösterinin, şimdiye dek yapılan en büyük kürtaj gösterisi olduğu kaydedildi. 1992 yılında yapılan benzer gösteriye 750 bin civarında kişi katılmıştı. 
     Çoğu kadın olan göstericiler, kürtaj hakkının tehdit altında olduğunu öne sürerek, Beyaz Saray yönetiminin bu konudaki politikalarını protesto etti. 
     Göstericiler, ''Beden benim, tercih benim'', ''Yasadışı kürtaj istemiyoruz'' gibi sloganlar yazılı pankartlar taşıdı. 
     Gösteri biterken olay çıkarmak isteyen bazı kürtaj karşıtları gözaltına alındı. 
     Başkan George Bush, son 6 ay içinde iki yasa çıkarmış bulunuyor. Yasaların biriyle geç kürtaj yasaklanırken, ikincisiyle anne karnındaki cenine tüzel kişilik sağlanıyor ve hamile kadına yönelik saldırı, iki kişiye yönelik olarak değerlendiriliyor. 
     
</TEXT>
</DOC>
