<DOC>
<DOCNO> 245934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun28.html </URL>
<DATE> 2004/06/07/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Fransa'da eşcinsel evlilikler için yasa teklifi... 
</HEADLINE>
<TEXT>

     Fransa'da Yeşil Parti üyesi bir grup milletvekili, eşcinsellerin evliliğine izin verilmesi için yasa teklifi sundu. 
     Meclise sunulan yasa teklifinde, eşcinsellerin evliliğine izin verilmesi için medeni kanunun 144. maddesinde gerekli düzenlemenin yapılması istendi. 
     Yeşil Parti lideri ve aynı zamanda Gironde bölgesindeki Begles kasabası Belediye Başkanı olan Noel Mamere'in, cumartesi günü eşcinsel iki erkeğin nikahını resmen kıyması, yargı organlarının ve hükümetin sert tepkisine yol açmıştı. 
     İçişleri Bakanı Dominique de Villepen, Mamere'in, yasalara aykırı hareket ettiği gerekçesiyle hakkında cezai soruşturma başlatıldığını bildirmişti. 
     Anamuhalefet konumundaki Sosyalist Parti tarafından yapılan açıklamada ise eşcinsellerin evliliğine imkan sağlayacak bir yasa teklifinin destekleneceği belirtilmiş, ancak Mamere'in yasa çıkmadan bu tür bir girişim yapmasının onaylanmadığı bildirilmişti. 
     
</TEXT>
</DOC>
