<DOC>
<DOCNO> 221661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy04.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra gecesinin bir sonu vardır 
</HEADLINE>
<TEXT>

   Aşiretler, tarikatlar ve paramiliter artıklar nefes aldırmıyor. Modernleşme bu kez Urfa'ya gelebilir 
   AHMET TULGAR 

   
   Tabii Şanlıurfa hazır bir klip ve dizi seti, ucuzcu bir kebap dükk nı, iç turizmin egzotik menzili, önü sonu bir "öteki" olarak tüketen "yerel oryantalistler" için problem değil. Olduğu gibi kalsın. 
   Ama siz varın bir de Urfa'nın delikanlılarına, genç kızlarına, yevmiyeci ırgatlarına, fabrika işçilerine, devrimcilerine sorun hali pürmelalini. 
   Artık bu anakronik Ortadoğu dekorunun önünde durmak, Türkiye popüler kültürünün senaryosunda rol almak istemeyen Urfa Modernleri'ne yani. 
   Urfa, Kürt'üyle, Türk'üyle ve hatta Arap'ıyla, Türkiye feodalizminin bütün uçlarının düğüm olduğu nokta ve bu düğüm bu kentte poşulu, cancanlı bir ayin, bitimsiz bir sıra gecesi değil de herhangi bir modern gündelik hayat yaşamak isteyen Urfalı vatandaşlarımızın boğazına dolanmış, elini kolunu bağlamış. 
   
   Urfa'da umut Yazar'da 
   Güneydoğu'nun diğer kentlerinde, demokrasi mücadelesi sonucu Kürt aşiretleri hemen hemen etkilerini, otoritelerini yitirmiş gibi. Aşiretlerin tebaası olan nüfus, yerel sosyologların deyimiyle "Kırmançlaşarak" kentli milyonlara katılıyor, modernleşiyor, yurttaşlaşıyor. 
   Bir tek Urfa'da aşiretler, tarikatlar ve paramiliter artıklar halka h l nefes aldırmıyor. 
   İşte bu yerel seçimlerde, bu kez, komşularındaki modernleşme Urfa'ya da sıçrayabilir. 
   Urfa'da şimdi modernleşme, yurttaşlaşma umudunun, olanağının adı Demokratik Güçbirliği'nin adayı Feridun Yazar. 
   Yazar'ın ailesi de Urfa'da bir aşiret niteliğinde. Ama Yazarlar kendi elleriyle dağıtıp aşireti, ailenin kızlarından avukatlar, doktorlar çıkarmışlar. 
   Feridun Yazar, Türkiye siyasetinin tanıdığı bir isim. 
   Bir 68'li. Daha 1971'de, İstanbul Üniversitesi Hukuk Fakültesi'nden mezun olur olmaz ilk siyasi mahk miyetini alıp 1.5 yıl yatmış içeride. 
   1977 yılında Urfa Belediye Başkanı olmuş ama 12 Eylül darbesi sonucu icraatını tamamlayamamış ve yine içeri. 
   1988 yılında SHP İl Başkanı, 1990'da HEP'in kurucusu, 1991 - 92 arasında Genel Başkanı Yazar. 1998'de düşünce mahk mu olarak şimdilik son kez içeride. 
   Avukat, evli ve tek çocuklu. 
   Tam bir Güneydoğu münevveri, moderni, durumu yani. 
   Yazar'ın adaylığı Urfa sokaklarına, çarşılarına, kahvelerine yeni bir heyecan getirmiş. 
   Kentteki muhafazak r oyların AKP ve Saadet Partisi'ne pay edilecek oluşu sonucu aradan sıyrılması ihtimali kuvvet kazanan Yazar'la, onun adaylığıyla gurur duyuyor birçok Urfalı. "Diğer Güneydoğu şehirlerindeki aydınlanmanın aynısı artık burada da yaşanıyor. Biz burada, taş evlerin avlularında bütün gün türkü söylemiyoruz" diyor öğle tatiline çıkmış banka memuresi Yıldız. 
   Evet, Feridun Yazar'a gösterilen teveccüh, her sıra gecesinin bir sonu olduğuna işaret. Urfa'da bile. 
   
   
   
   
</TEXT>
</DOC>
