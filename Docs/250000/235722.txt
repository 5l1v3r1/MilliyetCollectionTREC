<DOC>
<DOCNO> 235722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonyas19.html </URL>
<DATE> 2004/04/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Boşanan çiftlerin çocuklarının ruh sağlığı, diğerlerinden kötü değil... 
</HEADLINE>
<TEXT>

     Boşanan çiftlerin çocuklarının ruh sağlığının, uzun vadede diğer çocuklarınkinden daha kötü olmadığı bildirildi. 
     Stockholm Üniversitesi uzmanlarının yürüttüğü araştırma, anne ve babanın tam gün çalışmasının da çocuğun huzurlu olup olmamasını fazla etkilemediğini ortaya çıkardı. 
     Yaşları 10 ile 18 arasında değişen 1300 çocuk üzerinde yapılan araştırma, boşanan çiftlerin çocuklarıyla boşanmamış çiftlerin çocuklarının ruh sağlıkları arasında uzun vadede fark ortaya çıkmadığını gösterdi. 
     Sosyolog Viveca Östberg, araştırmayı değerlendirirken, ''Boşanma, çocukları başta etkilemiyor değil, ancak uzun vadede istatiksel fark ortaya çıkmıyor'' dedi. 
     Araştırma, çocukların huzurunun, anne ve babayla bir arada yaşamaktan ziyade onların büyüklerle ilişkilerinin kalitesine bağlı olduğunu gösterdi. Çocukların huzurlu ve mutlu olmasında en büyük etkenin de onlara büyüklerince destek ve kulak verilmesi olduğunu ortaya çıkardı. 
     
</TEXT>
</DOC>
