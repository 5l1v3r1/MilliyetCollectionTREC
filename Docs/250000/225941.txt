<DOC>
<DOCNO> 225941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sontur35.html </URL>
<DATE> 2004/03/26/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Engin Vural'ın gıyabi tutuklama kararı vicahiye çevrildi 
</HEADLINE>
<TEXT>

     Kartal'daki Hür ve Kabul Edilmiş Masonlar Büyük Locası Derneği Yakacık Şubesi'ne gerçekleştirdiği bombalı saldırıda yaralanarak hastanede tedavi altına alınan terörist Engin Vural hakkındaki gıyabi tutuklama kararı vicahiye çevrildi. 
     AA muhabirinin aldığı bilgiye göre, olayda sol kolu ve sağ eli koptuğu için Kartal Dr. Lütfi Kırdar Eğitim ve Araştırma Hastanesi'ne kaldırılan Engin Vural'ın tedavisi sürüyor. 
     Vural hakkında daha önce çıkartılan gıyabi tutuklama kararı, hastanede vicahiye çevrildi. 
     Eylemi gerçekleştiren 2 kişiden biri olan Vural'ın, hastanede, DGM Cumhuriyet Savcısı'nca daha önce ifadesi alınmış ve 1 No'lu DGM Yedek Hakimliği'nce gıyabi tutuklama kararı çıkartılmıştı. 
     Vural, tedavisinin ardından cezaevine gönderilecek. 
     
</TEXT>
</DOC>
