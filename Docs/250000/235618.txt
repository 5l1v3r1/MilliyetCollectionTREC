<DOC>
<DOCNO> 235618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo03.html </URL>
<DATE> 2004/04/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Çulcu Bu anlamlı göreve, kendim için talip olduysam namerdim... 
</HEADLINE>
<TEXT>

     Türkiye Faal Futbol Hakemleri ve Gözlemcileri Derneği TFFHGD Genel Başkanlığı'na seçilen FİFA kokartlı hakem Mustafa Çulcu, ''Bu anlamlı göreve kendim için talip olduysam namerdim'' dedi. 
     Çulcu, Kocaeli bölgesi hakemleriyle yaptığı toplantıda, Türk hakemliğine hizmet için göreve talip olduğunu belirtti ve kendisini destekleyen herkese teşekkür etti. 
     Türk hakemliğinin başarısını artırmak için çaba harcayacaklarını dile getiren Çulcu, şunları kaydetti 
     ''Bu bir bayrak yarışıdır. Bayrağı teslim aldım ve bırakabileceğim en üst seviyede bırakacağım. Türk hakemliğinin sosyal anlamda çıtasını biraz daha yükseltmek için mücadele edeceğim. Bu anlamlı göreve kendim için talip olduysam namerdim. Kongre süresince yanımda olan, Eskişehir'de manevi olarak da yalnız bırakmayan tüm arkadaşlarıma teşekkür ediyorum.'' 
     
</TEXT>
</DOC>
