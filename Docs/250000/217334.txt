<DOC>
<DOCNO> 217334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/spor/spo07.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ ışığı yakaladı 3-1 
</HEADLINE>
<TEXT>

   Bordo - Beyazlı takım, iki takım için de büyük önem taşıyan erteleme maçında Akçaabat Sebat'ı farklı yenerek, zorlu kümede kalma mücadelesinde umut tazeledi 
      
   LİGDE kötü hava koşulları nedeniyle düne ertelenen maçta Elazığspor, Akçaabat Sebatspor'u eli boş gönderip, moral dopingi yaptı. Maça iyi başlayan ev sahibi, aradığı golü ilk devrenin sonunda buldu. Kaleci Metin'in, Eser'i düşürmesiyle kazanılan penaltıyı Yunus ağlara gönderdi. 52'de Selahattin şık bir vuruşla beraberliği sağladı. 58'de Effa'nın pasını iyi değerlendiren Yunus takımını yeniden 2-1 öne geçirdi. 77'de Hüseyin, kaleci Metin'i de çalımlayarak, son sözü söyledi. 
   
   Maçın karnesi 
   HAKEMLER Erol Ersoy, Sevdan Gümüşboğa, Serkan Akaraca 
   ELAZIĞSPOR König 5 - Hacı Arif 8 , Jussi 5 , Ahmet Aslaner 6 - Czinege 5 , Cem Yanık 7 , Eren 6 Ramazan Dk.53 7 , Yunus 8 , Hüseyin 7 - Effa 7 Ümit Dk.87 , Eser 5 Mustafa Marangoz Dk.65 6 
   YEDEKLER Oğuzhan, Halit, Mehmet Deliorman, Tolga 
   AKÇAABAT SEBATSPOR Metin 4 - Tunç 5 Oktay Dk.62 4 , Hamza 4 Sumiala Dk.81 4 , Erman Özgür 6 - Erman Ergin 4 Muzaffer Dk.45 5 , Marek 5 , Semavi 6 , Abdurrahman 4 , Mehmet Yılmaz 4 - Orhan 4 , Selahattin 5 
   YEDEKLER Ali Ufuk, Macit, Bayram, Ekrem 
   GOLLER Yunus Dk.43 Pen ve 58 , Selahattin Dk.52 , Hüseyin Dk.77 
   SARI KARTLAR Ramazan, Effa Elazığspor 
   
   Kurtar'dan sitem    ELAZIĞSPOR Teknik Direktörü Güvenç Kurtar, ligde tutunmak için vargüçlerini ortaya koyacaklarını söyledi. Tecrübeli teknik adam, "Yarışta biz de varız diyebileceğimiz puana ulaştık. Tek üzüntümüz taraftarımızın olmaması. Galibiyeti onlarla paylaşmak isterdik" dedi. Sebat'ın hocası Mehmet Birinci ise, "Demek ki, Elazığ'ın daha fazla puana ihtiyacı varmış. Düşme hattı İstanbulspor'a kadardır" diye konuştu. 
   
   
</TEXT>
</DOC>
