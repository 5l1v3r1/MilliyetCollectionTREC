<DOC>
<DOCNO> 214661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/spor/spo15.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Yıldıray yolda    BAYER Leverkusen'in ve A Milli Takım'ın yıldız oyuncusu Yıldıray Baştürk, Türkiye'ye transfer olmaya sıcak baktığını açıkladı. Gurbetçi futbolcu, Beşiktaş, Fenerbahçe ve Galatasaray'dan teklif aldığını açıklayarak, "Sezon sonunda bonservisimi ücretsiz alıp, teklifleri değerlendirmeye başlayacağım. Benim için en önemli faktör gideceğim takımın hedeflerinin olması. Eğer istediğim şartlar oluşursa, İstanbul'a seve seve gelirim" dedi. 
   
   Rüştü'ye yine forma yok    BARCELONA'NIN pazar günkü Atletico Madrid maçında cezalı Victor Valdes'in yerine üçüncü kaleci Albert Jorquera'nın oynamasına kesin gözüyle bakılıyor. Bu konuda kendisinin tercih edildiğini açıklayan Jorquera, "Kararı hoca verdi. Ancak bu benim Rüştü'den iyi olduğum anlamına gelmez. Eminim ki bu kale bir gün tekrar Rüştü'nün eline geçecektir" dedi. 
   
   Olsen kadroyu dün açıkladı    A Milli Takımımız'ın 18 Şubat'ta Adana'da özel maçta ağırlayacağı Danimarka'nın aday kadrosu açıklandı. Teknik Direktör Morten Olsen, kadroya şu isimleri çağırdı Skov - Jensen Midtjylland , Sorensen A.Villa , Helveg İnter , Henriksen Panathinaikos , Jensen B.Dortmund , Kroldrup, M.Jorgensen Udinese , M.Laursen Milan , Priske Genk , T.Gravesen Everton , C.Jensen Charlton , D.Jensen Murcia , Poulsen Schalke , Gronkjaer Chelsea , P.Madsen Bochum , K.Perez Alkmaar , Ebbe Sand Schalke , Tomasson Milan . 
   
   
</TEXT>
</DOC>
