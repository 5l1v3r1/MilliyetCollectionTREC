<DOC>
<DOCNO> 209763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/ekonomi/eko07.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Riskli tahvillere talep 
</HEADLINE>
<TEXT>

   Financial Times, Venezüella tahvillerine yatırım yapmanın tam bir piyango olduğunu,Türkiye'nin ise büyük sorunları olduğunu yazdı 
   EKONOMİ SERVİSİ 
   
   Uluslararası yatırımcıların yükselen piyasaların riskli tahvillerine büyük ilgi gösterdiğine dikkat çekilirken, Türkiye ve Venezüella gibi "riskli ülkeler" tarafından ihraç edilen tahvillerin talep gördüğü belirtildi. 
   Prestijli ekonomi gazetesi Financial Times FT , yükselen piyasalar tarafından ihraç edilen tahvillerin uyandırdığı ilgiyi değerlendirdi. Gazete, "Venezüella ve Türkiye'nin ihraç ettikleri 30 yıllık tahviller iyi bir örnektir. Türkiye'nin h l çözümlenmeyen çok büyük sorunları var ve Venezüella tahvillerine yatırım yapmak tam bir piyangodur" görüşüne yer verdi. 
   Gazete, "Yatırımcıların, yükselen piyasaların k ğıtlarına olan iştahı çok büyük ve gelişmekte olan ülkelerin şansları hiç bu kadar iyi olmamıştı. Borçlanma maliyetleri, son yılların en düşük düzeyindedir. Venezüella ve Türkiye gibi çok riskli tahvil ihraç eden ülkeler bile rağbet görüyor" yorumunu yaptı. Gazete bu yoğun aktivite sonucunda, piyasanın fazla ısınmış olabileceği yolundaki uyarıların giderek arttığına dikkat çekti. 
   
   Faizler düşüyor 
   Yatırımcıların yükselen piyasalara yönelmesinin, bu ülkelerin kamu tahvillerinin fiyatlarını arttırırken faizleri 1997 yılındaki Asya krizinden bu yana en düşük düzeye indirdiği belirtildi. Gazete, JP Morgan EMBI endeksinin gelişmekte olan ülkelerin kamu borçlanma maliyetlerinin ABD Hazine tahvillerinden sadece 4 puan daha yüksek olduğuna dikkat çekerken bu farkın 1998 yılındaki Rusya krizinin ertesinde ise, 17 puan olduğunu anımsattı. 
   
   Brezilya'ya ilgi 
   FT, örnek olarak geçen hafta Brezilya tarafından satışı yapılan 30 yıllık tahvil ihracının 1 milyar dolar olarak planlanmasına karşın bu tutarın 10 katını aşan yoğun talepleri nedeniyle 2.5 milyar dolara yükseltildiğini bildirdi. 
   
   Venezüella ve Türkiye    Financial Times, Türk tahvillerine olan ilgiyi yorumlarken, "Türkiye, en riskli yükselen piyasalardan biri olarak değerlendiriliyor. Hükümetin gayrisafi milli hasılasının yüzde 12'sine yaklaşan bir bütçe açığı var ve kısa vadeli iç borçlanmaya bağlılığı çok fazla. Venezüella'da, anti kapitalist başkan Hugo Chavez'in iktidarı, ilkbaharda bir referandumda tehlikeye girebilir bu da siyasi riskleri artırır" diye yazdı. 
   
   
</TEXT>
</DOC>
