<DOC>
<DOCNO> 249203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/yasam/ayas.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül ayı aşkta yeni bir kıvılcım getirebilir 
</HEADLINE>
<TEXT>


Kuzey yarımkürede yaz mevsimi Güneş'in Yengeç burcuna geçişiyle başlar. Bu yaz gökyüzünde önemli gezegen hareketleri var. Aşk gezegeni Venüs, 29 Haziran'a kadar İkizler burcunda geri harekette kalmaya devam ediyor ve ancak 7 Ağustos'ta burç değiştirecek. Bu arada aşkın fiziksel yanını vurgulayan savaşçı Mars da eylüle kadar yaz burçlarında dolaşacak. Bu yazı dizisinde sizlere önümüzdeki aylar için rehber olabilecek bilgiler aktaracağız ve özellikle aşk hayatınızı canlandıran transitlerden söz edeceğiz. Yükselen burcunuzu da okumalısınız. 

2004 yazında sizi neler bekliyor 
Hakan Kırkoğlu 

KOÇ 
Genel Durum 
Mars ve Satürn 23 Haziran'a kadar sizi daha fazla yoracağa benziyor. Mayıs ayından beri süregelen bu durum iş hayatına ait bir dip noktaya işaret etmekteydi. Böyle bir dönemde ev ve yakın çevrenizle çok daha fazla uğraşmak durumundaydınız ve iş hayatında önemli girişimlerin hemen başarı getirmeyeceğini deneyimlemiş olmalısınız. Halbuki önümüzdeki dönemde özellikle 23 Haziran 10 Ağustos arasında cesaretiniz geri geliyor. Yaratıcı konulara, hobilere ve heyecan veren uğraşlara daha fazla zaman ayırabileceksiniz. 
Rekabet isteyen konular da sizi fazlasıyla meşgul edecek. İş hayatında orta vadede büyük çıkışlar beklememelisiniz. Hatta son bir yıldır ev ya da ailevi konularla ilgilenmek ya da bir iş için gerekli olan temelleri atmak için çok daha fazla gayret gösterdiğiniz bir dönemdesiniz. Bununla birlikte Jüpiter 25 Eylül'e kadar iş koşullarında yeni tecrübelerin habercisi. Bu arada 2-15 Nisan doğumlu Koç'lar özellikle bu dönemde Satürn'ün getireceği yapıcı deneyimlere hazır olmalılar. Satürn sizi iş ve sorumluluklar açısından sıkıştıracak ama ileriye yönelik sağlam temeller atmış olacaksınız. 

AŞK VE İLİŞKİLER 
Koç kadını Önümüzdeki aylarda aşk hayatınızı en çok heyecanlandırabilecek dönem 6 Eylül'den sonra başlıyor. Mars da size 23 Haziran-10 Ağustos arasında yüksek enerji ve tutku getirmekte ama bu dönemde çatışmalar da öne çıkabilir. Eylül ayı ise önemli ilişkiler getirmeye aday. Bu yeni başlangıçlar 2005 yılına geçerken çok daha fazla önem kazanabilir. Zira şans gezegeni Jüpiter'in 25 Eylül'de karşıt burcunuza geçmesi ile süregelen beraberlikler ciddiyet kazanabilir. 7 Ağustos 6 Eylül döneminde ev hayatında ilişkiler sizin için daha önemli olabilir. 
Koç erkeği Koç her zaman sabırsız ve direkttir. Bu yüzden aşkta kolay yol alır ama sürekli bir macera arama durumu onu ilişkilerinde kayıplara götürebilir. Bu dönemde özellikle 23 Haziran'a kadar olan dönemde aşkta çok büyük bir ilerleme beklememek gerekir. Hatta ev hayatında çatışma ve tartışma sizi daha fazla gerebilir. 23 Haziran'dan 10 Ağustos'a kadar olan dönem ise aşk hayatınıza çok daha büyük bir enerji, tutku ve cesaret getirmekte. Bu dönemde yeni tanışmalar hızlı ve ateşli beraberliklere yol açabilir ama bunun uzun soluklu olması pek de kolay olmayabilir. 10 Ağustos sonrasında ise gündeminizde aşktan çok iş ağır basabilir. 
Aşağıdaki tabloda aşk hayatınızda etkin Venüs ve Mars'ın burcunuzu yaz ayları boyunca nasıl etkilediğini görebilirsiniz. Yeşil renkler son derece pozitif dönemi, Sarı renk oldukça pozitif bir dönemi, Mavi renk vasat enerjileri, kırmızı renk ise dikkatli olunması gereken dönemleri işaretliyor. Venüs aşkın çekici yönünü, huzuru, barışı ve birleşen enerjileri açıklar. Venüs'ün olumlu dönemlerinde aşk çok daha akıcı ve huzurludur. Venüs'ün zor dönemlerinde ise tartışma ve aşırılıklar ilişkilere zarar verebilir. 
Mars aşkın aktif yönünü, cesareti, enerjiyi ve fiziksel aşkı anlatır. Mars'ın olumlu dönemlerinde aşk hayatımıza daha fazla heyecan, tutku ve ilham getirebilir. Mars'ın zor dönemlerinde ise gereksiz tartışmalar, uyumsuzluklar, kıskançlık gösterileri ya da kavgalar ilişkileri kopartıcı ve yıpratıcı sonuçlar doğurabilir. 

Önümüzdeki aylarda Koç'ların diğer burçlarla ilişkileri 

1 Çok akıcı ve olumlu 
2 Oldukça iyi 
3 Vasat, heyecansız 
4 Tartışmalı 

Koç'ların yaz aylarında aşktaki renkleri Venüs 3 Nisan 7 Ağustos 2 7 Ağustos 6 Eylül 4 6 Eylül 3 Ekim 1 Mars 7 Mayıs 23 Haziran 4 23 Haziran 10 Ağustos 2 10 Ağustos 26 Eylül 3 

Koç Koç 3 Boğa 4 İkizler 2 Yengeç 4 Aslan 1 Başak 4 Terazi 1 Akrep 2 Yay 2 Oğlak 4 Kova 2 Balık 3 

Aşktan yana en şanslı sizsiniz 

BOĞA 
Genel Durum 
2004 yılında size önemli destek sağlayan, olumlu yönde kullanabileceğiniz transitler söz konusu. Gerek iş hayatında gerekse özel yaşamınızda daha çok tatmin olacağınız bir dönemden geçmektesiniz. Yengeç burcundaki Satürn iş ve sorumluluklar alanında yapıcı tecrübeler, uzun vadeli destekler getirecek. Yaz aylarında Mars'ın 23 Haziran- 10 Ağustos arasındaki transiti sizi bir miktar zorlasa bile bu dönemde elinizdeki işleri tamamlamak, iş hayatında yeni bir başlangıç yapabilmek için değişik fırsatlar elde edebilirsiniz. Yapıcı adımlarınız ve girişimleriniz uzun vadede elle tutulur sonuçlar getirecek. 
Neptün ise sizi en çok zora sokabilecek gezegen. Özellikle 3-6 Mayıs doğumlu Boğa'lar Neptün etkisi altında yaşamdaki yönlerini çok daha fazla sorguluyor ya da kafa karışıklığı yaşıyor olabilirler. Bu aylarda motivasyonunuzu daha yüksek tutmaya bakmalısınız. Uranüs ise Boğa'ların hayatına yapıcı değişiklikler, uzun dönemde yararlanabilecekleri reformlar getirmekte. Uranüs 23-26 Nisan doğumlular için özgürleşme ve iş hayatında orijinal olabilecekleri koşullar sağlıyor. Mars'ın da destek verdiği 10 Ağustos- 26 Eylül arasında hayatın pek çok yönünde yapıcı ve akıcı tecrübeler yaşayabilirsiniz. 

AŞK VE İLİŞKİLER 
Boğa kadını Boğa kadını aşkta güvene ve tek eşliliğe çok daha fazla önem verir. Genel olarak kıskançtır ama görünümünde rahat ve huzurlu bir mizaç yansıtır. Aşırı maceracı olduğunu söyleyemeyiz. Haritasında diğer etkiler yoksa, uzun vadeli ilişkileri yeğleyecektir. Bu yaz aşk hayatınızda sizi en mutlu edecek olan dönem 7 Ağustos-6 Eylül tarihleri arasında yer alıyor. Venüs'ün rahat açısı altında kendinizi daha keyifli ve aşkta daha hareketli hissedebilirsiniz. Bu ilk etapta çok tutkulu ve heyecanlı bir birliktelik olmasa da, olumlu ve arkadaşlığı da artırabilecek bir potansiyele sahip görünüyor. Bu arada aşk bu dönemde yakın çevrenizden, kısa yolculuklarla ilgili ya da eğitimle ilgili alanlardan da gelebilir. Genel olarak 7 Ağustos'a kadar olan dönem aşktan çok maddi konuları ve kişisel sorumlulukları ön plana almakta. 6 Eylül sonrasında ise ilişkilerde canlılık olmakla birlikte, sizi huzursuz kılabilecek gelişmeler de söz konusu olabilir. 
Boğa erkeği Boğa hızlı harekete geçmese bile, aşkta iştahı yüksektir. Sahiplenicidir ve kontrolün elinde kalmasını tercih eder ama bunu gürültülü biçimde yapmayacaktır. Aşkın ruhsal boyutundan çok fiziksel boyutuyla çok daha ilgilidir. Bu yaz Boğa erkeği özellikle 10 Ağustos-26 Eylül tarihleri arasında aşkta çok daha canlı, girişken hatta maceracı olabilir. Bu dönemde daha cesur ve hareketli olabilirler. Jüpiter'in de desteği sadece aşk hayatında değil, sosyal alanda büyük bir canlılığa işaret etmekte. Bununla birlikte, Boğalar 23 Haziran 10 Ağustos arasında ilişkilerinde inatlaşmalar, gereksiz çatışmalardan uzak durmaya bakmalılar. Bu dönem onların hayatına iş konusuyla ilgili de gerginlikler getirebileceği için aşk ikinci plana düşebilir. 
Yukarıdaki tabloda özellikle aşk hayatınızda etkin olan Venüs ve Mars'ın burcunuzu nasıl etkilediği yaz ayları boyunca görebilirsiniz. Yeşil renkler son derece pozitif dönemi, Sarı renk oldukça pozitif bir dönemi, Mavi renk vasat enerjileri, kırmızı renk ise dikkatli olunması gereken dönemleri işaretliyor. 
Venüs aşkın çekici yönünü, huzuru, barışı ve birleşen enerjileri açıklar. Venüs'ün olumlu dönemlerinde aşk çok daha akıcı ve huzurludur. Venüs'ün zor dönemlerinde ise tartışma ve aşırılıklar ilişkilere zarar verebilir. Böyle zamanlarda her anlamda abartıya kaçabiliriz. 
Mars aşkın aktif yönünü, cesareti, enerjiyi ve fiziksel aşkı anlatır. Mars'ın olumlu dönemlerinde aşk hayatımıza daha fazla heyecan, tutku ve ilham getirebilir. Zor dönemlerinde ise gereksiz tartışma, uyumsuzluk, kıskançlık gösterileri ya da kavgalar ilişkileri koparıcı ve yıpratıcı sonuçlar doğurabilir. 

Önümüzdeki aylarda Boğa'ların diğer burçlarla ilişkileri 

1 Çok akıcı ve olumlu 
2 Oldukça iyi 
3 Vasat, heyecansız 
4 Tartışmalı 

Boğa'ların yaz aylarında aşktaki renkleri Venüs 3 Nisan 7 Ağustos 3 7 Ağustos 6 Eylül 1 6 Eylül 3 Ekim 4 Mars 7 Mayıs 23 Haziran 2 23 Haziran 10 Ağustos 4 10 Ağustos 26 Eylül 1 

Boğa Koç 3 Boğa 2 İkizler 2 Yengeç 1 Aslan 4 Başak 1 Terazi 3 Akrep 4 Yay 2 Oğlak 2 Kova 4 Balık 3 

YARIN İKİZLER VE YENGEÇ 

</TEXT>
</DOC>
