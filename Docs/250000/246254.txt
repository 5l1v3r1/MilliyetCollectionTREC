<DOC>
<DOCNO> 246254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonsiy17.html </URL>
<DATE> 2004/06/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
KKTC'de yarın 3 parti bir araya geliyor... 
</HEADLINE>
<TEXT>

     KKTC'de Cumhuriyetçi Türk Partisi DP ile Demokrat Parti DP koalisyon hükümetinin azınlığa düşmesiyle ortaya çıkan hükümet sorununa hafta içinde yeni bir formülle çözüm bulunması bekleniyor. 
     Meclis'te grubu bulunan partiler arasında yoğun temaslarla nabız yoklamaların ardından, koalisyon ortakları CTP ve DP ile muhtemel yeni ortak Barış ve Demokrasi Hareketi'nin BDH yarın üçlü bir toplantı yapması planlanıyor. 
     BDH'nin gerek CTP, gerekse DP ile son görüşmelerinde ağırlıkla gündeme gelen üçlü koalisyon ihtimalinin ortak toplantıda şekillenmesi bekleniyor. 
     Başkanlar düzeyinde yarın öğle saatlerinde yapılması planlanan toplantıda, Brüksel ziyareti için KKTC'den ayrılacak olan CTP Genel Başkanı ve Başbakan Mehmet Ali Talat'ı, Merkez Yönetim Kurulu üyesi ve Lefkoşa Türk Belediye Başkanı Kutlay Erk temsil edecek. 
     Talat başkanlığında yaklaşık 6 ay önce, 50 üyeli mecliste 26 çoğunlukla kurulan CTP-DP koalisyon hükümeti, önce DP'den 2, ardından da CTP'den 1 milletvekilinin istifasıyla azınlığa düşmüştü. Ağırlıklı ihtimal olarak gündeme gelen, BDH'nin de katılımıyla üçlü koalisyonun kurulması halinde, hükümetin 50 sandalyeli Meclis'teki çoğunluğu 27'ye ulaşacak. 
     
</TEXT>
</DOC>
