<DOC>
<DOCNO> 207582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sontur06.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de sokakta yaşayanlar toplanıyor... 
</HEADLINE>
<TEXT>

     İzmir'de sokaklarda yaşayan ve donma tehlikesi bulunanların toplanmasına devam ediliyor. Sosyal Hizmetler İl Müdürlüğü'nün başlattığı çalışmalar sonucu toplanan kimsesizler barınma merkezini doldurdu. 
     Sosyal Hizmetler İl Müdürlüğü ekipleri, İzmir Emniyet Müdürlüğü ekipleri, gece boyunca çalışmalarını sürdürdü. Ekipler, sokaklarda, park ve bahçelerde yaşayan kimsesizlerin barındığı yerleri araştırdı. 
     Yapılan çalışmalar sonucu toplanan kimsesizler, Karşıyaka'da bulunan Müyesser Turfan Bakım Merkezi'ne götürüldü. 30 kişilik bakım merkezi, kimsesizler tarafından dolduruldu. 
     Müyesser Turfan Bakım Merkezi'ne getirilenler banyo yaptırıldı, temiz giysi ve yemek verildi. 
     
</TEXT>
</DOC>
