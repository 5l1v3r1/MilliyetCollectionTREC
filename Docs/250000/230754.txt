<DOC>
<DOCNO> 230754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonyas03.html </URL>
<DATE> 2004/04/12/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'lilerin çoğu eşcinsel evliliğe karşı... 
</HEADLINE>
<TEXT>

     ABD'de yapılan bir kamuoyu araştırması, Amerikalıların çoğunluğunun eşcinsel evliliklere karşı olduklarını ortaya koydu. 
     Los Angeles Times gazetesi tarafından yaptırılan nabız yoklamasına göre halkın yüzde 55'i ''eşcinsel evliliklere izin verildiği takdirde evlilik müessesinin değerini kaybedeceği'' görüşünde. Halkın yüzde 41'i ise bu görüşe katılmıyor. Bazı kişilerin ise ''eşcinselliğin Tanrı'nın iradesine karşı gelme anlamı taşıdığına inandığı'' ortaya çıktı. Anket sonucunda halkın yüzde 50'si, anayasada değişiklik yapılarak ''evlilik, bir erkekle bir kadının birleşmesidir'' ifadesine yer verilmesini isterken, yüzde 42, buna gerek olmadığını söyledi. Gazetenin nabız yoklamasına katılanların sadece yüzde 25'i ''eşcinsellerin yasal olarak evlenmelerine izin verilmesi gerektiğini'' ifade ederken, yüzde 38'i ''bu kişilere medeni birlik oluşturma izni verilmesini'' önerdi. Buna karşılık halkın yüzde 60'ı, eşcinsellere sempatiyle baktıklarını ve eşcinsel bir adaya rahatlıkla oy verebileceklerini söylediler. 
     
</TEXT>
</DOC>
