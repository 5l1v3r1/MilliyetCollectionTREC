<DOC>
<DOCNO> 227473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/yasam/yas12.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızı kaçarken kafasından vurdu... 
</HEADLINE>
<TEXT>

      
   İzmir Trafik Denetleme Şube Müdürlüğü'nde görevli polis, evine giren hırsızı, kovalamaca sonunda beylik tabancasıyla vurarak öldürdü. Eskiizmir semti Akasyalar Sitesi'nde oturan polis memuru Saffet Akgül, sabah işe gideceği sırada, balkondaki demir parmaklıkları keserek içeri giren hırsız Şahin Gersiyar ile karşılaştı. Gersiyar, Akgül'ü boğazından yaralayarak kaçtı. Beylik tabancasıyla dışarı çıkan Akgül, hırsıza ateş etmeye başladı. Kurşunlardan birinin başına isabet etmesi sonucu Gersiyar, hayatını kaybetti. Olayın ardından Akgül, gözaltına alındı. Edinilen bilgiye göre Akgül, koşarken düştüğünü ve silahın ateş aldığını belirterek, "Hedef alarak ateş etmedim, kazayla vuruldu" dedi. Akgül, çıkarıldığı mahkeme tarafından tutuklandı. 
   
   
</TEXT>
</DOC>
