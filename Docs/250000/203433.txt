<DOC>
<DOCNO> 203433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/ekonomi/eko05.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a bisküvi ihracatı patladı 
</HEADLINE>
<TEXT>

   Irak'a yapılan bisküvi ve gofret ihracatı yüzde 301 artarak 11 ayda 19 milyon doları aştı. Diğer ülkelerle birlikte toplam bisküvi ihracatı ise yüzde 49.9 arttı 
   EKONOMİ SERVİSİ 
   
   Türk Bisküvi Sanayicileri Rusya ve BDT pazarlarındaki olumsuz gelişmelerden sonra Afrika ve Balkan ülkelerine yöneldi. 2003 yılında Irak'a yapılan gofret - bisküvi ihracatı yüzde 301 artış gösterdi. 
   Orta Anadolu İhracatçı Birlikleri OAİB tarafından hazırlanan 'Bisküvi Değerlendirme Raporu'na göre yurtdışı talebinin düşmesiyle üretim ve ihracatı gerileyen bisküvi sektörü, Senegal, Balkan ülkeleri ve Bulgaristan pazarlarına yöneldi. Ayrıca 2003'ün ilk 11 aylık verilerine göre Irak'a yapılan ihracat yüzde 301'lik artışla 19 milyon doları aştı. 
   
   En büyük pazar ABD 
   Toplam kurulu kapasitesi 800 bin ton olan Türk bisküvi sanayinin ihracat gelirleri, 2003 yılının ilk 11 aylık döneminde bir önceki yılın aynı dönemine oranla yüzde 49.9 oranla bir artış göstererek 162 milyon 370 bin 724 dolar seviyesine ulaştı. Aynı dönemde Suudi Arabistan'a 13.7 milyon dolar, Bulgaristan'a 11.8 milyon dolar, Senegal'e de 3.7 milyon dolarlık ihracat gerçekleştirildi. Türkiye'nin dünya bisküvi ihracatındaki payı yüzde 2 civarında. 13 milyon ton kapasiteli, 39 milyar euro değerindeki dünya bisküvi pazarında en çok ihracat yapan ülkeler Belçika ve Lüksemburg iken en büyük ithalatçı da ABD. 
   Irak'a ihracat yapan firmalardan biri olan Saray Bisküvi'nin Genel Müdür Yardımcısı Süleyman Koyuncu, "Şu anda Irak'a ne gönderirseniz o gidiyor. Ancak Irak süreklilik arz edecek bir pazar değil çünkü pazar doydu. 2004'te pazar yerine oturacak, bu nedenle ihracatın artacağını düşünmüyorum" dedi. Koyuncu, Irak'a yaptıkları ihracatın yüzde 70 artış göstererek 2003 yılında 2 milyon doları bulduğunu belirtti. 
   
   Ülkeler 2002 2003 Değişim Irak 4,741,325 19,051,262 301,8 Suudi Arabistan 11,486,272 13,752,718 19,7 Bulgaristan 5,666,694 11,862,344 109,3 Almanya 5,746,975 8,974,324 56,2 Arnavutluk 4,508,353 7,841,393 73,9 Makedonya 2,628,924 5,657,544 115,2 İsrail 3,553,640 5,457,804 53,6 AHL Ser. B"l. 5,770,586 4,818,653 -16,5 Lübnan 3,478,615 4,505,367 29,5 Senegal 3,935,376 3,761,530 -4,4 Diğerleri 56,791,094 76,689,783 35 TOPLAM 108,307,855 162,370,724 49,9 
   Tüm İhracatçı Birlikleri Kayıtları 
   
   
</TEXT>
</DOC>
