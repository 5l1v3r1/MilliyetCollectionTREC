<DOC>
<DOCNO> 201826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sondun25.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de görüşmeler yeniden ne zaman başlayacak 
</HEADLINE>
<TEXT>

     Avrupa Birliği'nin gelecek dönem başkanı İrlanda'nın Başbakanı Bertie Ahern, AB anayasası üzerinde resmi görüşmelerin yeniden başlamasından önce, birkaç ay bekleyeceklerini söyledi. 
     Ahern, insanların görüşmelere geri dönmek için dönem başkanlığının devralınacağı Ocak başını beklediklerini sanmadığını belirtti. 
     Ahern, AB liderlerinin, anayasa taslağını ele almak için yeniden görüşmelere başlamasını önermeden önce, üye ülkelerle ikili temaslardaki gelişmeler hakkında Mart ayındaki zirvede bir rapor sunacaklarını bildirdi. 
     
     İSVEÇ 
     İsveç Başbakanı Goran Persson da, görüşmelerin 2005 başından önce başlamasının ihtimal dahilinde olmadığını söyledi. 
     Persson, gazetecilere açıklamasında, İrlanda'nın Mart ayında bir değerlendirme yapmak durumunda olduğunu belirterek, ''Bir sonraki gerçek müzakerelerin Lüksemburg'un dönem başkanlığında olacağını sanıyorum'' dedi. 
     
</TEXT>
</DOC>
