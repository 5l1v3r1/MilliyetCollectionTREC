<DOC>
<DOCNO> 209284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/soneko02.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kişiye iş için 143 milyarlık yatırım gerekiyor... 
</HEADLINE>
<TEXT>

     Türkiye'de ortalama 143 milyar liralık yatırımla bir kişilik istihdam yaratılabiliyor. 
     Hazine Müsteşarlığı tarafından geçen yıl teşvik belgesine bağlanan toplam 25 katrilyon 937 trilyon lira tutarındaki yatırımlar kapsamında 181 bin 805 kişilik istihdam yaratılması öngörüldü. Buna göre söz konusu projeler kapsamında yaratılacak her bir kişilik istihdam başına ortalama 142.7 milyar liralık yatırıma gidiliyor. 
     Ortalama yatırım tutarı önceki yıla göre yüzde 34 oranında bir artış gösterdi. 
     
     SEKTÖRLERE GÖRE İŞ YARATMA MALİYETİ 
     Az sayıda istihdam yaratan teknoloji-yoğun nitelikteki yatırımların ağırlıkta olduğu enerji sektöründe 1.2 trilyon lira olan bir kişilik iş için gereken ortalama yatırım tutarı, diğer sektörlerde ise çok daha düşük düzeylerde. 
     Geçen yılki teşvik belgelerinde istihdam başına ortalama yatırım tutarı hizmetlerde 218.6 milyar, imalat sanayiinde 119.7 milyar, tarımda 79.3 milyar, madencilikte ise 24 
     milyar lira düzeyinde oluştu. 
     
     BÖLGELERE GÖRE MALİYET 
     Ortalama yatırım tutarı Marmara'da 193.8 milyar lirayla bölgelere göre en yüksek düzeyde gerçekleşti. İç Anadolu'da 174.9 milyar, Güneydoğu'da 128.5 milyar, Akdeniz'de 113 
     milyar, Ege'de 94.1 milyar, Doğu Anadolu'DA 79.7 milyar, Karadeniz yatırımlarında ise 70.2 milyarla en düşük düzeyde gerçekleşti. Çok bölgeli yatırımlarda da ortalama istihdam yaratma maliyeti, 92.8 milyar lira düzeyinde oluştu. 
     
</TEXT>
</DOC>
