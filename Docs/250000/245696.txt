<DOC>
<DOCNO> 245696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/siyaset/siy02.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Subayların eğitimini izlemek için başvurmuş 
</HEADLINE>
<TEXT>


ANKARA Milliyet 


Sık sık Türkiye'ye gelerek cezaevindeki eski DEP milletvekili Leyla Zana ile görüşmek isteyen Alman Yeşiller Partisi Milletvekili Claudia Roth'un Harp Akademileri Komutanlığı'nı ziyaret etmek için Genelkurmay Başkanlığı'ndan izin istediği ortaya çıktı. Gözcü gazetesi yazarı Saygı Öztürk'ün dünkü yazısına da konu olan girişim çerçevesinde Roth, İstanbul'daki Harp Akademileri Komutanlığı'nı ziyaret ederek kurmay subayların yetiştirilme şeklini yerinde incelemek için Genelkurmay Başkanlığı'na başvurdu. Ancak, Roth'un ziyaretini şova dönüştürmesinden endişe duyan Genelkurmay, olumlu yanıt vermedi. Öztürk yazısında, Roth'un söz konusu ziyareti başkanlığını yaptığı Türk - Alman Dostluk Grubu üyeleriyle birlikte gerçekleştirmeyi planladığını da kaydetti. 


</TEXT>
</DOC>
