<DOC>
<DOCNO> 238729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/yas04.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
4. Murat'ın torunu Ortadoğu'yu yazdı 
</HEADLINE>
<TEXT>


'Padişah torunu' Kenize Murat, Filistin sorununu anlattığı 'Toprağımızın Kokusu' kitabı için Türkiye'de 

GÖKHAN KARAKAŞ 

Fransız gazeteleri için yıllarca Ortadoğu'da çalışan Osmanlı Padişahı Sultan 4. Murat'ın torunu olan kadın gazeteci Kenize Murat, yeni kitabının tanıtımı için Türkiye'ye geldi. 
Kadıköy'deki Penguen Kitabevi'nde yapılan imza gününde okuyucularıyla buluşan Kenize Murat, 'Toprağımızın Kokusu' adlı kitabını imzaladı. Türk okuyucularının ilgisinden memnun olduğunu söyleyen Murat, Kudüs, Cenin ve Gazze gibi sorunlu bölgelerde dinlediği insanların hikayelerini anlattığı 'Toprağımızın Kokusu'nda, Filistin'de süren trajediye dikkat çekmek istediğini belirtti. 

Kurbanlarla söyleşiler 
Annesi Selma Sultan'ı anlattığı 'Saraydan Sürgüne' adlı kitabıyla Türk okuyucusuyla tanışan Kenize Murat, romancı duyarlılığını gazeteci deneyimiyle birleştiriyor. 60 yıldır süregelen Filistin - İsrail çatışmasının kurbanlarıyla söyleşilerin derlendiği 'Toprağımızın Kokusu' kitabında ise, son söz her iki tarafın anne ve çocukları tarafından söyleniyor. 


</TEXT>
</DOC>
