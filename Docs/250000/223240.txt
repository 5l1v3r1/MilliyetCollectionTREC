<DOC>
<DOCNO> 223240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas11.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kylie Minogue'a güzel haber... 
</HEADLINE>
<TEXT>

     Müzik dünyasının minyon tipli, 35 yaşındaki güzeli Kylie Minogue'a hayatını birleştirmeye hazırlandığı aktör Olivier Martinez'den müjdeli haber geldi. Oyuncu Martinez, genç yaştaki mankenleri çirkin ve aptal bulduğunu açıkladı. 
     Internetteki ''imdb'' sitesinin haberine göre, ''Sadakatsiz-Unfaithful'' filminin 38 yaşındaki oyuncusu, genç modelleri hiç çekici bulmadığını itiraf etti. 
     Genç yaştaki modellerin hayat tecrübesini az bulduğunu ve kendisinin onlarla paylaşacak birşeyinin olmadığını dile getiren Martinez, bugüne kadar herhangi bir modelle flört etmediğini söyledi. 
     Martinez, ''Onlar benim için yeterince zeki ve kültürlü değil. Bence güzel olmak için 18 yaşında olmanız gerekmez. Zaten 18 yaşında hepimiz çok aptaldık'' dedi. 
     Güzelliği sadece dış görünüşte aramadığını kaydeden ''kültürlü'' Fransız aktör, ''Ben bugüne kadar zaten beyni olan bir mankene de rastlamadım. Benden uzak dursunlar'' açıklamasında bulundu. 
     
</TEXT>
</DOC>
