<DOC>
<DOCNO> 249974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonsiy12.html </URL>
<DATE> 2004/06/22/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Erdoğan TBMM 15 Temmuz'a kadar çalışacak 
</HEADLINE>
<TEXT>

     Başbakan Recep Tayyip Erdoğan, TBMM'nin 15 Temmuz'a kadar çalışacağını bildirdi. 
     Edinilen bilgiye göre Erdoğan, partisinin grup toplantısının basına kapalı bölümünde yaptığı konuşmada, milletvekillerinden parti disiplinine uymalarını, Meclis çalışmalarını aksatmamalarını istedi. 
     Başbakan Erdoğan, partisinin grup toplantısında yaptığı konuşmanın ardından TBMM'deki odasına geçerek, Alman Hıristiyan Demokrat Partisi Dış İlişkiler Sözcüsü Dr. Friedbert Prlüger ile görüştü. Görüşmenin ardından grup toplantısının yapıldığı salona tekrar dönen Erdoğan'ın, sıraların büyük bölümünü boş görmesi üzerine, milletvekillerine tepki gösterdiği bildirildi. 
     Milletvekillerini Meclis'e zorla getirilmediğini ifade eden Erdoğan'ın, bazı miletvekillerinin hem Genel Kurul hem de komisyon çalışmalarına katıldığını, bazı milletvekillerinin buralarda ''zaman zaman boy gösterdiğini'' bazılarının ise ''Meclis'e uğramadığını'' söylediği öğrenildi Başbakan Erdoğan, son günlerde TBMM'nin 1 Temmuz'da tatile girmesinden söz edildiğini anımsatarak, ''yapılacak işler olduğunu ve Meclis'in 15 Temmuz'a kadar çalışacağını'' dile getirdiği bildirildi. 

     
</TEXT>
</DOC>
