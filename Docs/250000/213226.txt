<DOC>
<DOCNO> 213226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yas13.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Formula 124' 
</HEADLINE>
<TEXT>

      EDA BERKBAYRAK İzmir DHA 
   
   Özel Tüketim Vergisi ÖTV nedeniyle hurdaya çıkmaya başlayan bir zamanların 'efsanesi' Murat 124'ler, yarış otomobili olarak kullanılacak. İzmir Otomobil Kulübü Başkanı Erol Hülagü'nün projesiyle, Murat 124'ler, Pınarbaşı pistinde yarışacak hale getiriliyor. Erol Hülagü, projesini, "Motor sporlarını sevenler ekonomik şartlarda yarışabilecek" diye özetliyor. İzmir Motor Meslek Lisesi mezunu, Dokuz Eylül Üniversitesi Meslek Yüksekokulu Otomotiv Bölümü'nde okuyan 10 öğrenciyle çalışan Hülagü, 'Formula 124'le ilgili şu bilgileri veriyor "Öğrenciler araçları sadece çalışabilir durumda kalacak şekilde ıslah edip, arızalarını gideriyor. 32 hurda otomobil aldık, 15'i satıldı. İlgi çok yoğun. Mart ayında 24 araçlık bir yarış düzenleyeceğiz. Hazır bir aracı 650 milyon liraya alabiliyorsunuz, ancak sadece trafiğe kapalı pistte kullanılabiliyor. 
   
   
</TEXT>
</DOC>
