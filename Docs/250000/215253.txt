<DOC>
<DOCNO> 215253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/spor/spo05.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Caner can kattı 1-0 
</HEADLINE>
<TEXT>

   Samsunspor, Malatyaspor'u ikinci yarıda oyuna giren genç futbolcusuyla yıktı. Karadeniz ekibi üst sıralara tırmanırken, misafir takım ise düşüşünü sürdürdü 
      
   Denk güçlerin savaşı 
   SAMSUNSPOR, sahasında Malatyaspor'u son dakikada vurdu. Eşit güçlerin mücadelesi şeklinde geçen karşılaşmada iki ekip de pozisyon buldu. Karadeniz ekibi, ikinci yarıda yaptığı değişikliklerle biraz daha hücum gücünü artırdı. Özellikle Caner'in 65'te oyuna girmesiyle Kırmızı - Beyazlılar üst üste pozisyon yakaladı. 86'da bu futbolcunun şutu, üst direği sıyırıp dışarı çıktı. Ancak aynı oyuncu son dakikada bu kez affetmedi ve takımına son anda 3 puan kazandırdı 1-0. 
   
   Maçın karnesi 
   HAKEMLER Hakan Sivriselvi, Volkan Alabaş, Ali Saygınögel 
   SAMSUNSPOR Shorunmu 6 - Müslim Can 6 , Kenan 7 , Şenol 7 , Cesar 5 Musa Dk.84 4 - Mehmet Nas 7 - Kirita 6 Adnan Dk.79 5 - Evren 7 - Da Silva 7 - Bülent Karaman 5 Caner Dk.65 7 - Serkan Aykut 7 
   YEDEKLER Göksel, Osman, Serkan Dökme, Milton 
   MALATYASPOR Fevzi 6 - Serkan Bensol 6 , Serkan Özsoy 6 , Mert Korkmaz 6 , Celalettin 6 - İnanç 5 , Atilla 5 Dk. 79 Mithat 5 , İlyas 5 , Mkalele 6 - Muhammet Hanefi 6 , Fazlı 5 Mehmet Dk.86 5 
   YEDEKLER Milosevski, Pinto, Muharrem, Recep, Pachola 
   GOL Caner Dk.90 
   SARI KARTLAR Kirita Samsunspor , Mert Korkmaz Malatyaspor 
   
      Sevinç ve isyan    Arıca'nın mutluluğu 
   SAMSUNSPOR Teknik Direktörü Erdoğan Arıca, son dakikalardaki baskılı futbolun karşılığını üç puanla aldıklarını belirtti. Rakiplerine sadece bir kez gol şansı tanıdıklarını ifade eden Arıca, her iki takımın da centilmence oynadığını, ancak üç puanı kendilerinin aldığını ifade etti. Kırmızı - Beyazlılar'ın çalıştırıcısı, "UEFA hedefimizi futbolcularımız belirleyecektir" diye konuştu. 
   
   Hakemlere çattı 
   MALATYASPOR karşısında son dakikada mağlup olan Teknik Direktör Mehmet Özdilek ateş püskürdü. Hakemlerin kendilerine ait olan pozisyonları vermediklerini iddia eden Özdilek, "Üç haftadır hakemlerle ilgili konuşmak istemiyorum ama artık dayanılmıyor. Kritik pozisyonları vermiyorlar. Yazık değil mi emeğimize Bu çocukların ekmeğiyle oynamaya yazık değil mi " dedi. 
   
   
   
</TEXT>
</DOC>
