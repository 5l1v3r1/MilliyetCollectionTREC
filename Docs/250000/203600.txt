<DOC>
<DOCNO> 203600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/magazin/mag03.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bek r ve 'beklentili' kızların yeni mek nı 
</HEADLINE>
<TEXT>

   Festival kapanışlarında bu hüzün neden .. Genç ve bek r işadamlarının tercihi Nişantaşı'nın yeni popüleri Brasserie olunca, genç kızlar da orada... 
      KAYNAMA NOKTASI AHMET SALİH 
   
   Ve işte bir festival daha sona erdi TÜRSAK Vakfı'nın düzenlediği 6'ncı Sinema Tarih Buluşması. Festivalin ödül töreni ve kapanış gösterisi cuma akşamı Lütfi Kırdar Kongre Merkezi'nde yapıldı. Uluslararası jüri, en iyi uzun metrajlı film kategorisinde Fransız yönetmen Andre Techine'in 'Uzak' adlı filmini birinci seçmiş. Başka kategorilerde de ödüller verildi. Sonra Alman yönetmen Margarette Von Trotta'nın 'Güller Sokağı' Rosenstrasse adlı filmini seyrettik. 
   Ama işte film başlamış, ben yine de içimdeki hüznü, burukluğu bastıramıyordum. Hatta, belki de filmin temasının etkisiyle katmerlenmişti bu duygu. 
   
   Veda anı.. 
   Hüzünlenmem filmin başlamasından epey önceye dayanıyor. Korhan Abay'ın festival nedeniyle bir haftadır Türkiye'de olan jüri üyelerine, konuklara veda cümleleri söylediği ana... 
   Konuklarımız törenden sonra ya da ertesi sabah erkenden gideceklerdi. Hatta Beyoğlu Sineması'nda birkaç kez birlikte film seyrettiğimiz ünlü yönetmen Agnieszka Holland, biz töreni izlerken çoktan ülkesine uçuyordu. 
   Peki, ben neden bir festival bitti, birkaç yabancı sinema adamı, kadını memleketlerine, çoluklarına çocuklarına, yataklarına dönüyorlar diye böyle karalar bağlıyordum 
   Neden çocukluğumda bir haftadır bizde kalan teyzemlerin gidişlerinde hissetiklerimi, festivalin bitişi yeniden içime taşıyordu Kişisel bir yalnızlık, yalnız kalma korkusu mu bu 
   Ya da filmlerin, plakların yurtdışında çıktıktan en erken bir yıl sonra buraya geldiği, sevdiğimiz grubun long play'ini getirtmek için küçük çaplı kaçakçılıklar yapmak zorunda olduğumuz yine de güzelim 70'li yıllara geri düşme korkusu mu Ki bu korku en fazla kolej çocuklarında bulunur, çünkü onların çektiği hasret bir başkaydı 70'lerde. 
   
   Geçti o günler 
   Belki de şimdi Lütfi Kırdar'ın koltuklarında dokunsanız ağlayacak durumda oluşumun nedeni Türkiye entelektüel hayatının hali pürmelalidir... 
   Bütün bu sinemacıların, oyuncuların açtıkları pencereler kapanacak ve biz tekrar içeri, arkamıza bakacağız. Terk edilmişliğimize... O yüzden Güller Sokağı'nın jeneriğini küçücük odama annemin, kuzenimle benim birlikte yattığımız yer yatağını son kez serişini seyreder gibi seyrediyorum. 
   Biliyorum geçti o günler, artık yeni çıkmış bir albüme sahip olmak için Türk lirasını koruma kanunları ihlal etmek zorunda değilim. Hatta bana sinemanın ışıltısından çok, 12 Eylül'ün ka- ranlığını hatırlatan videocular da kapandı. 
   Ama şimdi de Avrupa Birliği müzakerelerinin, raporlarının gelgitinde, umut ve umutsuzluk dalgalarında acı bir sörf yapıyoruz işte. Evet, böyle büyüdük biz, böyle büyüdü hüznümüz. 
   
   Sanat ve alışveriş 
   Festival cuma bitti, cumartesi gecesi Günseli Kato'nun, bir alışveriş merkezine, Maya Uptown'a serpiştirdiği eserlerini görmeye gittim. Uptown'a giden yolda, son haftaların en görkemli trafik sıkışıklıklarından biriyle karşılaştım. Cipler, limuzinler, limuzinimsiler. Burjuvazinin sanat ve alışveriş aşkı, hele ikisi bir araya geldiğinde duyduğu arzu ve heyecan etkileyiciydi. 
   
   Neler oluyor neler 
   Nişantaşı'nın yeni popüleri Brasserie, genç ve evli işadamlarının akşamın ilk saatlerini yalnız ya da erkek arkadaşlarıyla geçirdikleri mek n oldu. Böyle olunca da bek r ve beklentili kızlarımız da Beymen'in altındaki artık kafe mi desek, lokanta mı, oraya akın etmeye başladılar. 
   Cihangir'de bir süre önce açılan ve makarnalarıyla ün yapan Pan adlı kafeye geçen hafta semtin gözde şahsiyetlerinden Teoman geldiğinde, kafenin sahibi kasadan kalkıp kapıya koşmuş ve "İşte benim özlediğim müşteri tipi" diyerek karşılamış popçuyu mu desek artık rockçıyı mı, onu. 
   Yine Cihangir'de yeni açılan ve sandviçleriyle popülerleşmeye başlayan Rafineri adlı kafede şair Lale Müldür, yönetmen Çağan Irmak ve içmimar Selçuk Arıkan karın doyuruyorlardı. 
   Cihangir'in klasiği Savoy'da ise bütün gece koşmaktan yorulmuş Mirkelam kahvaltı etti cumartesi sabahı. 
   Magazinin kraliçesi Şenay Düdek'in merakla beklenen kitabı ocak 15 gibi piyasada... Şaşırtıcı yaşam öykülerinin yer aldığı kitap, Nokta Yayınları'ndan Sayım Çınar'ın menajerliğinde çıkacak. Kitap için yayınevi, büyük bir tanıtım kampanyası planlıyor. 
   
   
</TEXT>
</DOC>
