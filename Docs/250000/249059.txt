<DOC>
<DOCNO> 249059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonspo25.html </URL>
<DATE> 2004/06/18/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Vestel Manisa, Oktay ve Murat Karakoç'u gönderdi 
</HEADLINE>
<TEXT>

     -VESTEL MANİSASPOR'DA OKTAY VE MURAT KARAKOÇ'UN SÖZLEŞMELERİ FESHEDİLDİ MANİSA A.A - 18.06.2004 - İkinci Futbol Ligi A Kategorisi ekibi Vestel Manisaspor'da, Oktay ve Murat Karakoç'un sözleşmeleri feshedildi. 
     Kulüp başkanı Cengiz Ergün, yaptığı açıklamada, Oktay ve Murat Karakoç'un alacaklarına karşılık, 1 yıl daha süren sözleşmelerini feshettiklerini kaydetti. 
     Sezon bitiminde 2 oyuncudan da kalmalarını istediklerini belirten Ergün, ''Ancak onların farklı düşünceleri oldu. Karşılıklı ve iyi niyetli bir şekilde sözleşmelerini feshettik. Kendilerine Vestel Manisaspor'a yaptıkları hizmetler nedeniyle teşekkür ediyoruz'' dedi. 
     Ergün, Ankaragücü'nde forma giyen Gökmen'in transferinden vazgeçtiklerini, Mersin İdmanyurdu'nda oynayan Özgür Vurur ile de kesin anlaşmaya vardıklarını ifade etti. 
     Öte yandan, siyah-beyazlı ekibin, Malatyaspor'dan Göksel ile yaptığı görüşmelerin olumlu geçtiği öğrenildi. 
     
</TEXT>
</DOC>
