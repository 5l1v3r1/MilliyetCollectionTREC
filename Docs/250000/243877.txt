<DOC>
<DOCNO> 243877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/ekonomi/eko10.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye'den 'Basiretli tüccar olsaydınız' savunması 
</HEADLINE>
<TEXT>


ANKARA Milliyet 

Gelirler Genel Müdürü Osman Arıoğlu, hurda araçlardaki özel tüketim vergisi indiriminin yüzde 50 düşürülmesine gelen tepkileri, "Böyle kararlar sektörle tartışılmaz. Basiretli tüccar gibi davranılmalı" sözleriyle yanıtladı. 
Hesap Uzmanları Kurulu'nun kuruluş yıldönümü nedeniyle önceki gün verilen davette Arıoğlu ile tartışan Ankara Ticaret Odası Başkanı Sinan Aygün, "Hurda indirimi konusunda her an dava açabilirim" dedi. İndirime ilişkin düzenlemede Bakanlar Kurulu'nun rakamı yüzde 50'ye kadar indirebileceği hükmünün bulunduğunu hatırlatan Arıoğlu ise "İthalat çok arttı. Hükümet de böyle bir tedbir düşündü" diye konuştu. 

'Sizden çok tüy çıkar' 
Aygün'ün sektörle tartışılmadan karar alındığı yönündeki sözleri üzerine Arıoğlu, "Bunlar, sektörlerle tartışılacak kararlar değil. Yıl sonunda zaten bitiyordu. Basiretli davranan tüccar ihtiyatlı hareket eder" dedi. Aygün, "Kümesteki kazınız geldi. Yolun beni" deyince Arıoğlu, "Sizden bir hayli tüy çıkar" diye espri yaptı. 


</TEXT>
</DOC>
