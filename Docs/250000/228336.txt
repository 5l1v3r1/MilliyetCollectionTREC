<DOC>
<DOCNO> 228336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/guncel/gun20.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Teşhirciye 111 milyon lira para cezası geldi 
   Niğde'nin Bor ilçesine bağlı Badak köyünde tartıştığı akrabasına cinsel organını gösteren Bülent Aydoğan'a 30 111 milyon lira para cezası verildi. Aydoğan aralarında husumet bulunan akrabası A.A. 38 ile tartıştı. İddiaya göre akrabasına cinsel organını gösteren Aydoğan, kadının şik yeti üzerine gözaltına alındı. 111 milyon lira peşin para cezası verilen Aydoğan'a ceza davası açılıp açılmayacağına cumhuriyet savcısı karar verecek. 
   
   Türban takmadı diye kafa derisi yüzüldü 
   Malezya'da Müslüman bir kamyon şoförü, başörtüsü takmayı reddeden karısının kafa derisini yüzdü. Muhammed Azhar Ngah ifadesinde karısı Rafidah İbrahim'in kafa derisini türban takmadığı ve saçlarını boyadığı için yüzdüğünü itiraf ederek, "Başını örtmüyordu ve saçlarını boyamıştı. Ben bundan hoşlanmıyordum" dedi. 28 Mart'ta meydana gelen olaydan sonra tutuklanan Ngah'ın sadece 3 yıl hapis, kırbaç veya para cezası alabileceği belirtiliyor. 
   
   Aksu Operasyon güzel netice verdi 
   İçişleri Bakanı Abdülkadir Aksu, DHKP-C'ye yönelik yapılan operasyonları "Güzel neticeler alındı" diye değerlendirdi. Aksu ve Adalet Bakanı Cemil Çiçek görevine yeni başlayan İstanbul Büyükşehir Belediye Başkanı Kadir Topbaş'ı ziyaret etti. Terör örgütü DHKP-C'ye yönelik 5 ayrı ülkede yapılan operasyonlara da değinen Aksu, şunları söyledi "Bugüne kadar 44 ülke ile ikili, 6 ülke ile de üçlü güvenlik işbirliği anlaşması imzaladık. 5 ülkede birden eşzamanlı başlatılan operasyonlarda güzel neticeler alındı. İleride bu operasyonlarla ilgili geniş bilgiler sunulacaktır" dedi. 
   
   Japonya, PKK'yı yakın takibe aldı 
   Başbakan Recep Tayyip Erdoğan'ın Japonya'da açılan PKK-KADEK bürosuyla ilgili uyarısına Tokyo'dan yanıt geldi. Japon hükümeti, Erdoğan'a Ankara Büyükelçisi Tomoyüki Abe aracılığıyla "Ülkemizde örgütle ilgili araştırma yapıyoruz. Açılan, Kürtlere yakın bir büro. Yakından takip ediyoruz. Şu ana kadar teröristlerle bağlantısı saptanamadı. Uluslararası terörle mücadele konusunda işbirliğine her zaman hazırız" mesajı gönderdi. Erdoğan'ın Japon hükümetine teşekkür ettiği belirtildi 
   
   '750 milyon maaşa polislik olmaz' 
   Eşit işe eşit ücret ödenmesini isteyen Denizli Emniyet Müdürü İhsan Ünal, "Trilyonların naklini yapan polis, 750 milyon lira maaşla görev yapamaz" dedi. Ünal, kentte ev kiralarının 350 - 400 milyon lira olduğunu, yol ve diğer günlük giderleri eklediğinde, polisin maaşının yetersiz kaldığını söyledi. Sözlerinin ideolojik bir slogan olmadığını belirten Ünal, şöyle konuştu "Haksız kazanç peşinde değiliz. Eeşit işe, eşit ücret' istiyoruz. Polisin intihar ve suiistimale yönelmesinin altında yetersiz ücret yatıyor." 
   
   'Kendini yak' dediler 
   DHKP-C operasyonu kapsamında İzmir ve Bursa'da sekiz kişi daha gözaltına alındı. Yakalananlardan Nurhan Yılmaz'ın örgütün İzmir sorumlusu olduğu iddia edildi. Sebahattin Filazoğlu 24 ve Ozan Anar'ın 24 Mart'ta İzmir Valiliği önünde üzerine benzin döküp kendisini ateşe veren Yusuf Boyraz'ı 28 azmettirdiği iddia edildi. Boyraz , yakma talimatını Nurhan Yılmaz'ın verdiği söyledi. 
   
   
   
</TEXT>
</DOC>
