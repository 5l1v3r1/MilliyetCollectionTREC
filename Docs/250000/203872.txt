<DOC>
<DOCNO> 203872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/yazar/dundar.html </URL>
<DATE> 2003/12/23/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
'N zım'ın kalbinin kızıl saçlı bacısı' 
</HEADLINE>
<TEXT>

   
      Aşkı ayakta tutan sır, vuslatsızlık mıdır 
   Ferhat, Şirin'ine kavuşamadığı için mi aşkları destan olmuştur 
   Romeo, Jülyet'le evlenip çoluk çocuğa karışsa, ilişkileri yine asırlarca dilden dile gezer miydi 
   Yoksa Enis Batur'un dediği gibi "Aşkın sigortası mesafeler" midir 
   Bu görüşte olanlar için en iyi kanıt, N zım - Piraye aşkıdır. 
   "Yüzyılın Aşkları" belgeseli bu akşam, "kavuşunca dağılan" ama şiirlerde h l yaşayan bu ilişkinin öyküsünü getiriyor ekrana... 
   N zım, "kalbinin kızıl saçlı bacısı"yla 1930 yılında tanıştı. 
   1950'ye kadar 10 yıldan az birlikte olabildiler. Kalanını hapiste geçirdi N zım... 
   Hapislik yıllarında, bu topraklarda hemen her aşka düşenin birbirine yazıp yolladığı güzelim şiirler ve mektuplar yazdı tablolar, sandıklar, kutular, kolyeler yaptı karısı için... 
   24 yaşındaki Piraye ise bir yanda ilk evliliğinden olan iki çocuğuna bakıyor, bir yandan hapisteki eşine kitap, elbise, moral taşıyordu. 
   
   40 yumurta 
   Şairin hayatında Piraye'nin yerini anlamak için onun A. Kadir'e söylediklerine kulak vermek yeter 
   "Çekmediği kalmadı benim yüzümden kadıncağızın... Ama ne sağlam kadındır bir bilsen... Hapiste 40 kişiysek bana bir yumurta yedirebilmek için etraftan bulup buluşturur 40 yumurta getirir hapishaneye. Çünkü bilir onlardan ayrı yiyemeyeceğimi... Tembelleştim mi, 'Hadi bakalım yeter bu kadar tembellik' der, kapatır beni odaya... Böyle yazdım Şeyh Bedrettin Destanı'nı..." 
   Piraye'nin oğlu Memet Fuat, hayatının son döneminde yazdığı "N zım Hikmet" biyografisinde o zor yılları birbirinden ilginç ayrıntılarla anlatır. Adam, 2000 . 
   N zım'ın, dayısı Ali Fuat Cebesoy'un çabalarıyla Bursa hapishanesine nakledildiğini, burada daha rahat çalışma imk nı verildiğini, arada iki saatliğine banyo iznine çıkıp Çekirge'de bir otel odasında Piraye ile hasret giderebildiğini anlatır. Lakin utangaçtır Piraye... Yalnız başına oraya gelip kocası da olsa iki saatliğine bir adamla otele kapanmaya çekinir. Hele bir gardiyanın "Gelin bizim evde buluşun" davetine N zım'ın sıcak bakmasıyla deliye döner 
   "Komünistler için neler dediklerini biliyorsun. Bunu nasıl kabul ederiz" diye çıkışır kocasına... 
   O buluşmalarda çekilmiş fotoğraflar, o fotoğraflara bakılarak yapılmış tablolar, o buluşmaların ardından yazılmış hasret dolu mektuplar ve aşk yüklü şiirler bugün Piraye'nin müzeleştirilmek için destek beklenen evinde saklanıyor. 
   
   Neler hissetmişti 
   Memet Fuat mektupların çoğunu sağlığında yayımladı. 
   N zım'ın mektupları iki cilt tutmuştu. Ancak Piraye'nin cevap mektupları yayımlanmadı. O, bu ilişkiyi nasıl yaşamıştı Neden eşinin istediği gibi, peşinden gidip hapishane çevresinde bir eve yerleşmemişti N zım bir gün başka bir sevdaya düşüp çekip gidiverdiğinde neler hissetmişti 
   Memet Fuat'ın oğlu Kenan Bengü ve eşi Yeşim sayesinde, bir dosya içinde gün ışığına çıkacağı günü bekleyen o sevda mektuplarına ve ikilinin özel albümünden fotoğraflara ulaştık. 
   "Görülmüştür" diye damgalanacağı için mahcubiyetle yazılmış o mektuplarda, en güzel aşk şiirlerine ilham olmuş bir kadının sevdası ve çilesi okunuyordu. 
   
      Adı, N zım'ın saatinin kayışında yazan kadın PİRAYE    İşte o saat...    Ankara cezaevinde kol saatinin içini boşaltmış ve oraya karısıyla çocuklarının bir fotoğrafını koymuştu N zım... "Artık her zaman gözümün önündeler" diyordu. Saatin kayışına ise tırnağıyla Piraye yazmıştı. Yıllardır Piraye'nin evinde saklanan o saat, N zım'ın çok bilinen bir şiirine konu oldu 
   "Senin adını kol saatimin kayışına tırnağımla kazıdım. 
   Malum ya, bulunduğum yerde 
   ne sapı sedefli bir çakı var, 
   bizlere l tlı katıa verilmez , 
   ne de başı bulutlarda bir çınar. 
   Belki avluda bir ağaç bulunur ama 
   gökyüzünü başımın üstünde görmek bana yasak..." 
   
   Bu gece CNN Türk'te 
   N zım - Piraye ilişkisini konu alan Can Dündar imzalı "Yüzyılın Aşkları" belgeseli, bu akşam saat 22.05'te CNN Türk'te yayımlanacak. Belgeseli Barış Duran hazırladı. Müziklerini Fahir Atakoğlu yaptı. N zım'ı Genco Erkal, Piraye'yi Özlem Ersönmez seslendirdi. Belgeselde Piraye ile N zım'ın daha önce hiç yayımlanmamış kimi fotoğrafları ile mektupları yer alacak. 
   
      
   
   
</TEXT>
</DOC>
