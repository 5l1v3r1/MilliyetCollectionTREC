<DOC>
<DOCNO> 240490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/soneko23.html </URL>
<DATE> 2004/05/16/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Hazine'nin dış borç ödemeleri 6 milyar doları aştı... 
</HEADLINE>
<TEXT>

     Hazine, bu hafta 68.3 milyon dolarlık dış borç ödeyecek. Bu yılki toplam dış borç ödemeleri 6 milyar doları aşacak. Hazine'nin verilerine göre, bu haftaki ödemelerin 60 milyon dolarla en büyük bölümü yarın yapılacak. 
     Salı günü 0.2 milyon dolarlık dış borç ödeyecek olan Hazine'nin, çarşamba gününe ilişkin ödemesi bulunmuyor. İzleyen iki gün ise sırasıyla 8 ve 0.1 milyon dolarlık dış borç ödemesi yapılacak. 
     Bu haftaki ödemenin yapılmasıyla birlikte Hazine'nin mayıs ayının ilk üç haftasındaki toplam ödemeleri 517.6 milyon dolara ulaşacak. Hazine'nin yılbaşından 21 Mayıs'a kadar olan dönemdeki toplam ödemeleri de 6 milyar 22 milyon dolara yükselecek. Ocak ayında 996.3 milyon dolarlık dış borç ödeyen Hazine, ödemelerin 2 milyar 69.8 milyon dolarla en büyük bölümünü şubat ayında gerçekleştirmişti. Hazine, mart ayında 1 milyar 837 milyon dolar, nisanda ise 601.3 milyon dolarlık borç ödemişti. 
     
</TEXT>
</DOC>
