<DOC>
<DOCNO> 224885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonspo23.html </URL>
<DATE> 2004/03/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Beşiktaş'ta Gaziantepspor maçı hazırlıkları... 
</HEADLINE>
<TEXT>

     Beşiktaş, Gaziantepspor ile yapacağı lig maçının hazırlıklarını BJK Nevzat Demir Tesisleri'nde gerçekleştirdiği idmanla sürdürdü. 
     Siyah-beyazlı takımın futbolcuları, Teknik Direktör Mircea Lucescu yönetiminde gerçekleştirilen idmanda kondisyon ve pas çalışmasının ardından 4 gruba ayrılarak 2 sahada çift kale maç oynadı. 
     Rumen teknik adam, pas çalışması sırasında hata yapan oyuncularını sert bir dille uyardı. Özellikle hatalı paslar veren Sinan ve Okan'a bağıran Lucescu, futbolcularından daha dikkatli olmalarını ve isabetli pas vermelerini istedi. 
     Antrenmana sakatlıkları süren Ronaldo, Kaan Dobra ve Sergen ile annesinin hastalığı nedeniyle Romanya'da bulunan Pancu katılmadı. 
     Bu arada, Kulüp Asbaşkanı ve Futbol Şube Sorumlusu Haşmet Bedii Kürüm ile Transfer Komitesi Başkanı Muzaffer Nasıroğlu da tesislere gelerek idmanı izledi. 
     Beşiktaşlı beyazlı futbolcular, bu akşam yapacakları antrenmanla hazırlıklarını sürdürecek. 
     Öte yandan, 2 Japon gazeteci tesislere gelerek antrenmanı izledi ve çalışma bitiminde bazı futbolcularla röportaj yaptı. 
     
</TEXT>
</DOC>
