<DOC>
<DOCNO> 203884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun03.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecilere göre, 2003'te dünyanın en önemli haberi Irak savaşı 
</HEADLINE>
<TEXT>

     Amerikan Associated Press AP haber ajansı anketine göre, gazeteciler 2003 yılında dünyanın en önemli haberinin ABD'nin Irak savaşı olduğu konusunda hemfikir. 
     AP'nin 28 ülkede 67 gazete, haber ajansı ve radyo-televizyon aboneleri arasında yaptığı geleneksel yıl sonu haber anketinde, ikinciliği geçen yıl ortaya çıkan akut solunum yetmezliği sendromu SARS alırken, terörle savaşla birlikte İstanbul'daki bombalı saldırılar sekizinci sıraya yerleşti. 
     Ankete göre, 2003'ün dünyada en önemli haber sıralaması şöyle 
     1- Irak'ta Saddam Hüseyin'i deviren ABD liderliğindeki savaş, 
     2- Yaklaşık 800 kişinin hayatına mal olan SARS salgını, 
     3- İsrail-Filistin şiddet olayları ve yol haritası barış planı, 
     4- Irak savaşı nedeniyle BM'de ortaya çıkan diplomatik kriz, 
     5- Irak'ta Amerikan işgaline karşı direniş, BM ve Kızılhaç'a yönelik bombalı saldırılar, 
     6- Uzay mekiği Colombia'nın, 7 astronotun ölümüne neden olan düşüşü, 
     7- Hu Jintao'nun Çin Devlet Başkanı olması, 
     8- Terörle savaş, kilit konumundaki zanlıların yakalanması, İstanbul ve Cakarta'daki bombalı saldırılar, 
     9- Avrupa Birliği'nin 10 yeni üyeyle 2004'de genişlemeyi onaylaması, 
     10- Çin'in ilk insanlı uzay yolculuğu. 
     AP'nin anketinde 3. ve 4. sıraya yerleşen haberler eşit puan alırken, İsrail-Filistin haberi 2, BM krizinin 1 abone tarafından birinciliğe yerleştirilmesi sıralamayı belirledi. 
     
</TEXT>
</DOC>
