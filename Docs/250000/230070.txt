<DOC>
<DOCNO> 230070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/guncel/gun20.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   'Avukatlara tek tarife doğru değil'    Rekabet Kurulu, Türkiye Barolar Birliği'nin TBB avukatlık ücret tarifesi belirlemesinin rekabeti kısıtlayıcı etkisi bulunduğuna karar verdi. Kurul, TBB, Türk Diş Hekimleri Birliği, Türk Tabipler Birliği, Türk Mühendis ve Mimar Odaları Birliği, Türkiye Serbest Muhasebeci Mali Müşavirler ve Yeminli Mali Müşavirler Odaları Birliği'nin hizmetlerde uygulayacağı ücretlerle ilgili alt sınırı belirlemek yoluyla Rekabetin Korunması Hakkında Kanun'u ihlal ettikleri yönünde yapılan şik yetleri karara bağladı. 
   Şik yetler haklı 
   Kurul, şik yetleri yerinde bulurken, Rekabetin Korunması Hakkında Kanun'la Avukatlık Kanunu arasında ihtilaf bulunduğunu tespit etti. Avukatlık Yasası'nda değişik yapılması için TBMM, Başbakanlık ve bakanlık nezdinde girişimlerde bulunulmasına karar verildi. Kararda, yasal değişikliklerden sonra tarife belirlemek isteyen meslek birliklerinin Rekabet Kanunu'nun muafiyet hükümleri çerçevesinde ayrıca değerlendirileceği belirtildi. 
   
   Bir Türk'e terörden tutuklama    Fas'ın Casablanca kentinde geçen yıl meydana gelen terör saldırısıyla ilgili olarak Fransa'da süren soruşturma çerçevesinde Atilla Türk isimli bir Türk tutuklanarak cezaevine gönderildiği bildirildi. İlişki içinde bulunduğu terörist örgütün lojistik işlerinden sorumlu olduğu tahmin edilen Türk'ün geçen hafta Paris'te gözaltına alınan 13 kişilik grupla yakın ilişki içinde olduğu belirtildi. Gözaltına alınanlardan yedisi daha sonra serbest bırakılırken, beşi dün terörle mücadele savcığına çıkartıltıldı. 
   
   Pülümür'de patlama ölü, 2 yaralı 
   Tunceli Pülümür'de bir cismin patlaması sonucu 1 kişi öldü, 2 kişi yaralandı. Fatih Kartal ile Serhat Fırat'ın, Sağman köyü yakınlarında bulduğu, ne olduğu belirlenemeyen cisim, köy merkezine geldikleri sırada patladı. İki çocuğun yanında bulunan Zihni Erdem 73 olay yerinde ölürken, durumu ağır olan Kartal, Elazığ Devlet Hastanesi'ne Fırat, sağlık ocağına götürüldü. Soruşturmanın sürdüğünü belirten yetkililer, patlayan maddenin el bombası veya havan mermisi olabileceğini bildirdi. 
   
   
   
   
</TEXT>
</DOC>
