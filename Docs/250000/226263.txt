<DOC>
<DOCNO> 226263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/tv/ekran.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
En sevimli uzaylı 
</HEADLINE>
<TEXT>

   Sinema tarihinin en yüksek gişe hasılatlı filmlerinden "E.T."yi çocuklar kaçırmasın 
      ALİN TAŞÇIYAN 

   Seksenli yıllara damgasını vuran filmlerden biri de bir uzaylı çocukla bir dünyalı çocuğun dostluk bağını anlatan "E.T."dir, kuşkusuz. Kazara dünyada kalan küçük uzaylıyı, üç kardeş evlerinde saklar. FBI ajanlarını atlatıp onun anne-babasına kavuşması için çabalar. 
   Soğuk Savaş boyunca uzaylılar dünyayı istilaya gelen canavarlar olarak betimlenirken Steven Spielberg, eciş bücüş bir yaratığı sevimlilik muskası haline getirdi. Tür sinemasıyla da oynayıp hem gözyaşı döktüren hem iyi hissettiren filmler arası bir tonu tutturmayı da başardı. Ortaya çıkan film bir fenomen olup gişe rekorları kırdı. Hatta sokaktaki adamın terminolojisini değiştirdi Yabancı anlamına gelen "alien" yerine uzaydan gelenlere "extra terrestrial dünya dışı varlık" demeyi öğretti. O günlere ve "E.T."nin 20'nci yıldönümüne yetişememiş çocuklarınızla birlikte güzel bir öğleden sonra geçirebilirsiniz. 
   Show TV 14.30 
   
   
   Huzura fırsat yok    "Federal Koruma" karizmatik Armand Assante'nin oynadığı gerilimli bir gangster öyküsü 
   Mafya üyesiyken federal ajanların eline düşen Frankie Carbone, hapse girmemek için çareyi itirafçı olmakta bulur. Tanık koruma programına alınıp sakin bir kasabaya gönderilir. Burada mutsuz komşusuyla ilişkiye girer. Ancak mafya başına ödül koymuştur ve sonsuza dek huzur içinde yaşamayı hayal edemez... 
   Yönetmen Hickox, "Payback Gününü Göreceksin"deki gibi bizi gerilimli bir gangster öyküsü içinde sürüklüyor. Armand Assante de ilerlemiş yaşına rağmen mafyozo karizmasını h l taşıyor. 
   ATV 23.00 
   
   
   SEÇME FİLMLER    "Kansas'lı Süvariler" 
   Yönetmen Ray Enright 
   Oyuncular Audie Murphy, Marguerite Chapman, Richard Long 
   TRT'nin pazar sabahı "western kuşağı"nda 1950'de çekilen bir film var. Daha sonra Vahşi Batı'nın ünlü haydutlarından biri olacak Jesse James'in ailesinin intikamını almak için Kansas'a gelişi ve burada halkı canından bezdiren bir çeteye katılmasıyla gelişen olaylar anlatılıyor. TRT 1 10.30 
   
   "Bir Zamanlar Askerdik" 
   Yönetmen Randall Wallace 
   Oyuncular Mel Gibson, Madeleine Stowe, Sam Elliot 
   Savaşı yaşamış bir yarbay ve gazetecinin yazdığı romandan uyarlanan film cephenin her iki tarafına odaklanmış bir Vietnam öyküsü. Film, zaman zaman cephedeki askerlerin evde bıraktıkları eşlerinin yaşamlarına da dönüyor. 
   KANAL D 22.30 
   
   "Gecelerin Efendisi" 
   Yönetmen Mark Joffe 
   Oynayanlar Tom Jennings, Nicole Kidman 
   Robbie ve Amy gündüz sıradan öğrenci, geceleri ise yeni geliştirilen bir savaş oyununda en dişli iki rakiptir. İki genç, antrenör Robbie'nin dayanıklılık sınırını sonuna kadar zorlar ama bir süre sonra oyun gerçeğe, gerçek hayat ölümcül bir oyuna dönüşecektir. STAR 01.00 
   
      Bol rakamlı seçim ekranına alternatifler    Buyrun Soframıza Yıllardır Anadolu'yu adım adım dolaşan Nuray Yılmaz programında, gittiği yörelere özgü yemekleri de tanıtıyor. İşte bu bölümler bir süredir "Buyrun Soframıza" adıyla ekrana geliyor. TRT 1 10.00Evim Evim Güzel Evim Berna Laçin ve arkadaşları, bir izleyicinin istediği mekanı "baştan yaratıyor"... KANAL D 12.40Basketbol 12. Bayanlar Türkiye Kupası Finali, Bursa Atatürk Spor Salonu'nda oynanacak. TRT 2 16.30 . FIBA Avrupa Kupası'nda ise 3.'lük TV8 14.30 ve final maçları TV8 17.00 canlı yayınlanıyor.La Boheme Mehmet Teoman, tiyatro oyuncusu Zeyno Günenç'i ağırlıyor. ELMAVISION 18.30Sihirli Annem Kanal D'nin fantastik dizisinde Dudu ve Kendal evlenmeye karar verir. Eda ve Taci buna çok sevinir, Betüş ise üzülür. KANAL D 19.50İspanya Ligi TRT 1 ve TRT 2 kanalları seçime endekslenince, İspanya Ligi maçları TRT 3'e alındı. R. Betis-Barcelona maçı saat 20.00, Real Madrid-Sevilla karşılaşması ise saat 22.00'den itibaren TRT 3'ten naklen yayınlanacak. 
   
</TEXT>
</DOC>
