<DOC>
<DOCNO> 200624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sonspo03.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter Vieri'ye duacı, Everton fırsat tepti 
</HEADLINE>
<TEXT>

     İtalya Serie A'da zirve mücadelesi veren Inter, sahasında konuk ettiği Perugia'yı, Christian Vieri'nin golleriyle 2-1 mağlup etti. 'Bobo' lakaplı Vieri, 22 ve 76. dakikalarda attığı gollerle takımını galibiyete taşırken, Perugia'nın tek golü 84'te Tedesco'dan geldi. Emre Belözoğlu 72 dakika Inter forması giyerken, Vieri'nin ilk golünü hazırlayan isim oldu. Mavi-Siyahlılar bu skorla puanlarını 25'e yükselttiler. Diğer maçlarda şu sonuçlar alındı Bologna-Ancona 3-2, Lecce-Parma 1-2, Modena-Brescia 1-1, Sampdoria-Siena 2-1, Udinese-Reggina 1-0. 
     
     Everton'ın ayağına gelen fırsat 

     Bu arada, İngiltere Premier Ligi'nde alt sıralardan kurtulma mücadelesi veren Everton, sahasında Manchester City ile 0-0 berabere kaldı. Konuk ekip ilk yarıda Fowler ve Anelka ile etkili oldu. Everton ise 85'te en tehlikeli pozisyonunu buldu ancak Radzinski'nin şutunda top direkten döndü. Golsüz biten maç sonrası Everton puanını 15'e, M. City ise 20'ye yükseltti. Southampton ise, Charlton'ı sahasında 3-2 yendi. Ev sahibinde golleri 5'te Svensson, 45 ve 86'da Ormerod atarken, Charlton'ın gollerini 46 ve 65'te Parker kaydetti. 
     
</TEXT>
</DOC>
