<DOC>
<DOCNO> 246035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo28.html </URL>
<DATE> 2004/06/07/ </DATE>
<TIME> 19.26 </TIME>
<AUTHOR>  </AUTHOR>
<HEADLINE>
Ankaraspor'lu Alp, Denizlispor'da... 
</HEADLINE>
<TEXT>

     Denizlispor, Büyükşehir Belediyesi Ankaraspor'dan forvet oyuncusu Alp'i renklerine bağlayarak, ilk transferini gerçekleştirdi. 
     Kulüp binasında düzenlenen ve Profesyonel Futbol Şubesi Başkanı Turgut Dalaman'ın da katıldığı törende, Alp ile 3 yıllık ön anlaşma imzalandı. 
     Törende konuşan Dalaman, Alp ile birlikte transfer dönemini başlattıklarını, yeni sezonda daha güçlü bir kadro oluşturmak için çalıştıklarını ve transferlerin devamının geleceğini söyledi. 
     Alp de Denizlispor'da ilk 11'de oynamanın kolay olmadığını, ancak kadroya girmek için tüm gücüyle çalışacağını belirterek, ''Amacım, takımın başarılı olması için çalışmak. Takım arkadaşlarımın da desteğiyle iyi bir sezon geçirip, gol krallığı yarışında iddialı olacağım'' dedi. 
     
</TEXT>
</DOC>
