<DOC>
<DOCNO> 216822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur39.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef genel sağlık sigortasına geçiş. 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, nihai hedeflerinin bütün vatandaşların genel sağlık sigortasına geçmesi olduğunu söyledi. 
     Başesgioğlu, Sinop'ta Durağan Devlet Hastanesi ek binasının açılış töreninde yaptığı konuşmada, Türkiye'deki bir çok hastanenin yatak kullanım oranının yüzde 50'nin altında olduğunu bildirdi. Bu nedenle Sağlık Bakanlığı ile tesislerinin ortak kullanım kararı alındığını belirten Başesgioğlu, kaynakların verimli kullanılarak gereken tasarrufun sağlanması gerektiğini ifade etti. 
     Genel sağlık sigortasıyla ilgili çalışmaların devem ettiğini de kaydeden Başesgioğlu, ''Bütün vatandaşları genel sağlık sigortasına geçirerek, vatandaşlarımızın, devletin bütün hastanelerinden, bütün sağlık tesislerinden yararlanması bizim en nihai hedefimizdir'' dedi. 
     Başesgioğlu, Saraydüzü İlçesi'nde de incelemelerde bulunduktan sonra Ankara'ya dönecek. 
     
</TEXT>
</DOC>
