<DOC>
<DOCNO> 204164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/soneko12.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil pazarı kızıştı... Küçük sınıfta büyük rekabet... 
</HEADLINE>
<TEXT>

     Dünya genelinde olduğu gibi Türkiye'de de özellikle kadın ve genç sürücüler tarafından tercih edilen küçük sınıftaki otomobillere olan ilgi her geçen gün büyürken, bu durum rekabeti de beraberinde getirdi. 
     Motor hacimlerinin küçüklüğünden dolayı düşük yakıt tüketimleri, ''Şirin'' görünümleri ve park ederken sağladıkları manevra kolaylıkları gibi nedenler, tüketicilerin küçük otomobillere olan talebini artırıyor. 
     Bu yıl içinde ''Citroen C3'', ''Yeni Nissan Micra'', ''Hyundai Getz'' ve ''Yeni Toyota Yaris'' modelleri Türk otomobil severlerin beğenisine sunulurken, ''Renault Clio'', ''Opel Corsa'', ''Peugeot 206'', ''Honda Jazz'', ''Ford Fiesta'', ''Mini Cooper'' ve ''Volkswagen Polo'' gibi aktörlerin de yer aldığı bu sınıfta, genişleyen ürün yelpazesi, tüketicilere bütçe ve zevklerine uygun otomobil alma kolaylığı sağlıyor. 
     Otomobil firmaları, küçük sınıfa mensup modellerin satışlarını artırmak için donanım seviyelerini bir üst sınıfı aratmayacak şekilde yükseltirken, bu sınıftaki modellerin fiyatı 30 milyar liraya kadar ulaştı. 
     Donanım açısından artık ''ağabeylerini'' aratmayan küçük otomobillerin baz modellerinde bile hidrolik direksiyon standart olarak sunulurken, CD çalar, klima, ABS, EBD, far ve yağmur sensörü, alaşım jant, hava yastığı, açılır tavan gibi hem konfor hem de güvenliğe yönelik unsurlar, tüketicilerin beğenisine sunuluyor. Küçük otomobillerin artık dizel versiyonlarının da satışa sunulması, bu modele olan ilginin büyümesinde önemli rol oynuyor. 
     Çeşitli firmaların piyasaya sürdükleri küçük otomobil sınıfındaki bazı modellerin fiyatları şöyle 
     
     
MODEL FİYAT Milyar Citroen C3 1.4 SX 5 P 26.0 Fiat Palio 1.2 16 V 23.2 Ford Fiesta Comfort 5 K 1.4i 24.4 Honda Jazz 1.4 ES CVT 29.7 Hyundai Getz 1.3 22.3 Nissan Micra 1.4 Tekna 5 K. 28.3 Opel Corsa 1.4İ Enjoy 26.1 Peugeot 206 XR X-Line 1.4 24.9 Renault Clio Privilege 1.4 16 V 30.2 Seat İbiza 1.4 16 V Signo 4 K. 27.0 Skoda Fabia Spesial HB 1.4i 101 HP 25.4 Toyota Yaris 1.3 Sol 26.6 Volkswagen 1.4 Polo Comfortline 75HP 29.4 
     
</TEXT>
</DOC>
