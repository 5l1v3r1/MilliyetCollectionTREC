<DOC>
<DOCNO> 218957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko08.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Sigarada vergileri artırdık, zam yapmayın diyemeyiz 
</HEADLINE>
<TEXT>

     Maliye Bakanı Kemal Unakıtan ÖTV artışı sonrası sigaraya zam gelip gelmeyeceği konusunda, ''biz vergileri arttırdık, özel sektöre TEKEL'e zam yapın veya yapmayın diye bir şey dememiz mümkün değil'' dedi Unakıtan, ÖTV artışı sonrası olası sigara zammı konusunu da değerlendirdi. Unakıtan, bu konuda şunları söyledi 
     ''Şimdi biz vergileri arttırdık, sigarada hem özel sektör hem de TEKEL zam yapacak mı Yapmayacak mı Onların satış politikalarına bağlı. O bakımdan benim bir şey söylemem mümkün değil. Bir taraftan özel sektör ve Tekel var, onların fiyat politikalarına bağlı bir husus, Bizim onlara zam yapın veya yapmayın diye bir şey dememiz mümkün değil. Ama biz vergileri arttırdık.'' Bu arada Avrupa'da sigara fiyatlarının çok yüksek olduğunu hatırlatan Unakıtan, Türkiye'nin ise ucuz ülkelerden biri olduğunu vurgularken, 'bu sağlığa zararlı bir şey. Ancak 'içmeyin' diyecek halimiz yok. Vatandaşımızı, vergileri artırarak uyarmış oluyoruz'' dedi. 
     
     AB, TÜRKİYE, ROMANYA VE BULGARİSTAN 

     Unakıtan ayrıca, Uluslararası Para Fonu IMF ile ilgili olumsuz bir gelişmenin beklenmemesi gerektiğini belirtti. 
     Bakan Unakıtan, ''IMF ile 7. Gözden Geçirme ne olacak Gayet rahat şekilde eskisi nasıl olduysa, bu defa da aynı şekilde olur, telaş edilecek bir durum yok'' diye konuştu. 
     Unakıtan, Prag'ta AB Komisyonu yetkilileriyle görüşmeler yaptığını ifade ederken, ''hepsi konuşmalarına başlarken, girecekler arasında Romanya, Bulgaristan ve Türkiye diye sayıyorlar. Tabii netice ne olur hep beraber göreceğiz'' dedi. 
     
</TEXT>
</DOC>
