<DOC>
<DOCNO> 238238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonyas02.html </URL>
<DATE> 2004/05/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Brad Pitt, ''eteği'' çıkarıp, ''frak'' giymeye hazırlanıyor... 
</HEADLINE>
<TEXT>

     ''Troy'' filminin Tanrı Aşil'i Brad Pitt, bu yapımda giydiği ''eteği'' çıkarıp ''frak'' giymeye hazırlanıyor. Pitt, Jane Austen'in ''Pride and Prejudice'' adlı ölümsüz eserindeki ''Bay Darcy'' karakterine hayat verecek. 
     Internetteki ''imdb'' sitesinin haberine göre, romanın beyazperde versiyonu için yapımcılar, Brad Pitt'i seçti. Klasik romanın sinema versiyonunda Pitt'e ''gurur yapan'' Elizabeth Bennet'ı ise Keira Knightley canlandıracak. 
     ''Pride and Prejudice'' adlı klasik, 1995 yılında BBC'de televizyon dizisi olarak yayınlanmış ve ''Bay Darcy'' karakterini Colin Firth üstlenmişti. Büyük beğeni toplayan Firth, bu hızla ''Bridget Jones'un Günlüğü'' filminde de esprili bir biçimde ''Mark Darcy'' rolüne seçilmişti. 
     Brad Pitt, şu günlerde ünlü aktris Angelina Jolie ile kamera karşısına geçtiği ''Mr and Mrs Smith'' adlı filmin çekimlerini sürdürüyor. 
     
</TEXT>
</DOC>
