<DOC>
<DOCNO> 208491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/spor/spo01.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Giunti krizi kapıda 
</HEADLINE>
<TEXT>

   Beşiktaş, İtalyan yıldızın transferinde büyük bir kaosa girdi. Brescia, Giunti'yi kiralamayacağını resmen açıkladı, Kartal'a 25 Ocak'a kadar süre tanıdı 
      ORHAN YILDIRIM 

   
   Anlaşması 31 Ocak'ta bitiyor 
   İÇ transfer görüşmelerini yoğun bir şekilde sürdüren Beşiktaş, Giunti konusunda köşeye sıkıştı. İtalyan yıldızın 31 Ocak'ta sözleşmesinin sona ereceği öğrenildi. Bonservisi elinde bulunduran Brescia Kulübü, Giunti'yi kiralamayacağını resmen açıkladı. İtalyan yöneticiler, Beşiktaş'a bu transferi bitirmeleri için 25 Ocak'a kadar süre tanıdı. 
   
   Temaslar hızlandı 
   BONSERVİS için 2.5 milyon EURO isteyen İtalyan kulübü, bu süre içinde anlaşma olmaması durumunda Giunti'yi geri alacak. Teknik Direktör Mircea Lucescu, "Kesinlikle kiralamayacaklar. Satıp para kazanmak istiyorlar" derken, yöneticilerden bir an önce harekete geçmelerini istedi. Siyah - Beyazlılar, Brescia Başkanı ile pazarlıklarını hızlandırdı. 
   
   Kartal saklandı    SİYAH - Beyazlı takım ikinci yarı hazırlıklarını dün basına kapalı yaptığı antrenmanla sürdürdü. Mircea Lucescu yönetiminde yapılan idmanda, Siyah - Beyazlı futbolcuların kondisyon çalışmasının ardından çift kale maç oynadığı öğrenildi. Sergen ve Tümer'in takımdan ayrı çalıştığı açıklandı. Beşiktaş, ikinci bölüm çalışmaları için bugün Antalya'ya uçacak. 
   BAŞKAN Serdar Bilgili dün yaptığı resmi açıklamada, hiçbir yönetici arkadaşı adına, seçimlerle ilgili siyasi parti genel başkanlarıyla görüşmediğini bildirdi. Bilgili, "Beşiktaş Kulübü geçmişte olduğu gibi bugün de siyasetten uzak bir çizgide duracaktır" ifadelerini kullandı. Bu arada Beşiktaş Belediyesi'nin Hakkı Yeten anısına yaptırdığı heykel bugün açılacak. 
   
   Zago'da indirim    YILLIK 1 milyon 750 bin dolarlık ücretle, Beşiktaş'ın en pahalı oyuncusu olan Zago, yeni sözleşme için indirim yapmaya sıcak bakıyor. Siyah - Beyazlı yönetimin 1 milyon 500 bin dolarlık önerisini ilk etapta kabul etmeyen Brezilyalı futbolcu geri adım attı. Zago'nun Fiorentina ile anlaşamaması nedeniyle Beşiktaş'ta kalmaya sıcak baktığı bildirildi. 
   
   Rakip Feyenoord    BEŞİKTAŞ ikinci yarı öncesindeki ilk hazırlık maçını bugün Aksa WOW Cup'ta Feyenoord ile oynayacak. Saat 18.00'de başlayacak olan zorlu karşılaşmayı TV8 naklen ekranlara getirecek. Beşiktaş'ın yeni transferi Adrian İlie'de bu karşılaşmada ilk kez Siyah - Beyazlı formayla mücadele edecek. 
   
   Scala'dan suçlama    KARTAL'IN eski hocası Nevio Scala, Siyah - Beyazlı kulübü eleştiri bombardımanına tuttu. İtalyan teknik adam, kendisine çok büyük yanlışların yapıldığını iddia ederek, "Kamuoyunu yanlış yönlendirdiler. Ucuz bahanelerle beni kopardılar. Hep yalan söylediler. Sağlık sorunlarımdan dolayı ayrılmadım. Şu anda Spartak Moskova'yı çalıştırıyorum. Demek ki sağlıklıyım" yorumunu yaptı. İtalyan hoca kimsenin kendisini aramamasına da üzüldüğünü belirtti. n MEHMET DEMİRCAN 
   
   
</TEXT>
</DOC>
