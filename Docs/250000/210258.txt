<DOC>
<DOCNO> 210258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/guncel/gun07.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencileri uğurladı 
</HEADLINE>
<TEXT>

      M. AKİF ERDEM İstanbul 
   
   Gazetemİzİn insan hakları hukuku konusunda sık sık görüşlerine başvurduğu Anayasa Hukuku Profesörü Aslan Gündüz, toprağa verildi. Türkiye'nin önde gelen uluslararası hukuk ve insan hakları uzmanlarından olan Gündüz, 1950'de Elazığ'da doğdu. İstanbul Üniversitesi Hukuk Fakültesi'ni 1976'da bitiren Gündüz, 1993'te de Essex Üniversitesi'nden master derecesi aldı. 1995'te "devletler hukuku profesörü" oldu. Milliyet'in Anayasa Hukuku ile ilgili tartışmalarda görüşüne başvurduğu Bilim Danışma Kurulu'nda yer alan Gündüz, İstanbul, Marmara ve Kültür üniversitelerinde öğretim üyeliği yaptı. 
   Avrupa Topluluğu Enstitüsü ve İnsan Hakları Merkezi Müdürlüğü de yapan Gündüz, 1995 - 1997 arasında Avrupa İnsan Hakları Mahkemesi nezdinde Türkiye ile ilgili davalarda Dışişleri Bakanlığı yetkilisi ve Türk hükümetinin temsilcisi olarak hizmet verdi. 
   
   
   
   
</TEXT>
</DOC>
