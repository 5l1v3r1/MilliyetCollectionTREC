<DOC>
<DOCNO> 212792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/ekonomi/eko05.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Lirası'na dönen yüzde 78 kazandı 
</HEADLINE>
<TEXT>

   Yılbaşında bin dolar bozdurarak bir yıl vadeli Türk Lirası mevduata yatıran tasarruf sahibinin birikimi bin 778 dolar eşdeğerine ulaştı 
   
   Türk Lirası'nın TL dolar karşısında hızla değer kazanması sonucu bir yıl önce döviz bozdurup TL mevduata geçenler dolar bazında vadelere göre yüzde 78'e ulaşan oranlarda k r elde etti. Geçen yıl ocak sonunda bozdurularak TL mevduata yatırılan bin dolar bin 778 dolar eşdeğerine kadar yükseldi. 
   Son bir yılda sürekli olarak bir ay vadeyle çevrilen dolar mevduatı bileşik olarak yüzde 2.9, üç ay ve altı ay vadede tutulan da net yüzde 3.3 faiz getirisi sağladı. Bir yıl önce açılan bir yıl vadeli dolar mevduatından da vade sonunda net yüzde 3.5 faiz getirisi elde edildi. 
   
   Kur yüzde 18.3 geriledi 
   Son bir yılda dolar kurunda cari olarak yüzde 18.3 gerileme yaşandı. Dolar mevduatında vadelere göre yüzde 12.6 - 13.1 zarar oluştu. Buna karşılık son bir yılda sürekli olarak bir ay vade ile çevrilen TL tasarruf mevduatı net olarak yüzde 35.7, üç ay vadeli yüzde 36.1, altı ay vadeli yüzde 39.5 getiri sağladı. Yılın başında açılan bir yıl vadeli mevduattan da net olarak yüzde 45.3 faiz getirisi elde edildi. 
   Bin dolar bozdurularak elde edilen 1 milyar 635.5 milyon lira son bir yıl boyunca sürekli bir ay vadeli TL mevduatla çevrildiğinde, 2 milyar 219.4 milyon liraya ulaştı. Bin dolar bozdurularak elde edilen 1 milyar 635.5 milyon lira üç ay vadeli TL mevduatta 2 milyar 226 milyon liraya, altı ay vadelide 2 milyar 281.6 milyon liraya, bir yıl vadeli TL mevduatta da 2 milyar 377.2 milyon liraya ulaştı. Parayı üç ay vadeli TL mevduatta tutanlar bin doları bin 665 dolara, altı ay vadelide tutanlar bin 706.5 dolara, bir yıl vadelide bin 778 dolara çıkardı. 
   
   TL'yi dönen bin dolar 1778 dolara yükseldi    
   Bin dolar son bir yılda ne oldu TL MEVDUATTA Milyon TL Dolar -Bir ay vadeli TL mevduatta 2.219.4 1.660.0 - Üç ay vadeli TL mevduatta 2.226.0 1.665.0 - Altı ay vadeli TL mevduatta 2.281.6 1.706.5 - Bir yıl vadeli TL mevduatta 2.377.2 1.778.0 
   
   DÖVİZ HESABINDA Dolar Milyon TL -Bir ay vadeli döviz hesabında 1.028.8 1.375.5 - Üç ay vadeli döviz hesabında 1.033.1 1.381.2 - Altı ay vadeli döviz hesabında 1.033.1 1.381.3 - Bir yıl vadeli döviz hesabında 1.034.6 1.383.3 
   
   Dolara geçenler kaybetti    TL'den dolar mevduatına geçenler TL bazında yüzde 16'ya yaklaşan oranda zarara uğradı. Bir yıl önce 1 milyar 635.5 milyon lira karşılığı satın alınan 1000 dolar bir yıl boyunca bir ay vadeli döviz tevdiat hesabında çevrildiğinde 1028.8 dolara çıktı. 
   Bu portföyün Türk Lirası cinsinden değeri ise yıl sonundaki kurla 1 milyar 375.5 milyon lira etti. Üç ve altı ay vadeli döviz mevduatında tutulan 1000 dolar faiziyle birlikte 1033.1 dolara çıkarken, bunun TL karşılığı 1 milyar 381.2 milyon lira oldu. 
   Aynı tarihte bir yıl vadeli döviz hesabına yatırılan 1000 dolar ise 1034.6 dolara çıkarken, bunun Türk Lirası cinsinden değeri de 1 milyar 383.6 milyon lira düzeyinde gerçekleşti. 
   
   
</TEXT>
</DOC>
