<DOC>
<DOCNO> 228554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/yasam/ayas.html </URL>
<DATE> 2004/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sayın yolcular bu köşeye dikkat ' 
</HEADLINE>
<TEXT>

   Dolapdere'de dönüş için yavaşlanan köşe, kapkaççıların dolmuşları 'talan' meydanı oldu. Buna karşı alınan tek önlem ise, dolmuşçuların bu anonsu 
      Gülay Fırat 
   
   Taksim'den Dolapdere'ye inen tali yolda trafiğin ağırlaşması, kapkaççılar için kaçırılmaz fırsat haline gelince, dolmuş şoförleri çareyi yolculara uyarı anonsu yapmakta buldu "Şu anda riskli köşeden geçiyoruz, pencereleri kapatın, cep telefonuyla konuşmayın ve çantanızı sıkı tutun." 
   Sadece dolmuş şoförleri, taksi ve özel araçların değil, polisin de mimlediği bu nokta, Taksim'den Dolapdere'ye giden tali yol üzerindeki Çarık Sokak. Araçların yavaşlamasını fırsat bilen 15 - 18 yaş arası kapkaççılar bu sokağı korku köşesine çevirdi araçları camı kırarak, kapısını açarak talan etmeye başladı. 
   
   'Tüh Çantayı alamadım' 
   Taksim - Bakırköy hattında altı yıldır k hyalık yapan Murat Yalçın, bir yıldır kapkaçta artış olduğunu anlatarak, "Tedbir için şoförler Çarık Sokak'ta yolcuları ikaz ediyor. O noktada camlar kapatılıp, kapıları kitleniyor" dedi. 
   Vatandaş ise hem tedirgin, hem usanmış. Bu noktada, kapkaç kurbanı olan Nurcan Gülenç yaşadıklarını şöyle anlattı "Akşam arabamla eve gidiyordum. Kırmızı ışıkta bir genç kapımı açtı. Çantamı aldı ve kaçtı, bakakaldım." 
   Ayten Şentürk de geçen hafta ablasının aynı istikamette özel otosundan cep telefonunu çaldırdığını anlatırken, taksici Ömer Fidan, "Burası kapkaç noktası. Mecburen geçmek zorunda kalıyorum, ama taksinin içinde bile kendimi güvende hissetmiyorum" dedi. Sigortacı Onur Şahin de, şahit olduğu olayı şöyle anlattı "Eve giderken mecburen bu hattan geçiyoruz. Geçen gün ön koltukta oturan kadın yolcunun çantasını almak için dolmuşun kapısını açmaya çalıştılar. Şoför kapıları kitleyip, bizi de uyardığı için başarılı olamadı. Ama çocuk yüzsüzce 'Tüh Çantayı alamadım' bile dedi." 
   
   Polis Biz de korkuyoruz    'Çarık Sokak'taki köşede yaşanan kapkaç vukuatlarını polis de biliyor. Bölgeyi sürekli kontrol eden bir polis ekibi, "Yankesicilik potansiyeli fazla. Araç yol kenarında durunca cep telefonu veya çantayı kapıp kaçıyorlar. Yakalıyoruz, iki ay yatıp çıkıyorlar" diye konuştu. Bölgede 3'ü sivil 13 emniyet aracının görev yaptığını belirten bir başka polis de, "Biz bile resmi olmamıza rağmen korkuyoruz. Genelde hap alıyorlar. Vatandaş tedbirli olmalı, araçta görünür yerlere çantasını ve cep telefonunu bırakmamalı" dedi. 
   
   
</TEXT>
</DOC>
