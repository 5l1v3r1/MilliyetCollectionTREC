<DOC>
<DOCNO> 217077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/spor/spo06.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbola soğuk damga 
</HEADLINE>
<TEXT>

   
   10 maça erteleme 
   KARADENİZ ve Doğu bölgelerimizdeki yoğun kar yağışı nedeniyle İkinci ve Üçüncü Lig'de toplam on karşılaşma yapılamadı. İkinci Lig B Kategorisi'nde Bulancakspor - Karabükspor ve Gümüşhanespor - Eyüpspor, C Kategorisi'nde de Cizrespor - Osmaniyespor, Erzurumspor - Erzincanspor, Siirtspor - Kahramanmaraş ve Mardinspor - Aksarayspor müsabakaları bugüne ertelendi. 
   
   Ünye ulaşamadı 
   ÜÇÜNCÜ Lig'deki maçlar da olumsuz hava koşullarından nasibini aldı. 1. Grup'ta Muş - Kilis Belediye ve Özgüzeldere - Nusaybin Demir ile 2. Grup'ta Ofspor - Ünye ve Murgul Bakır - Hopa maçları oynanamadı. Of'taki karşılaşma için ilk yapılan incelemede oynanma kararı verilirken, konuk Ünye'nin hava ve yol muhalefeti nedeniyle bu şehre ulaşaması üzerine tehir kararı çıktı. 
   
   Ali Kunter'den rekor 
   ANKARA Büyükşehir Belediye'nin, deplasmanda Uğur'un kırmızı kart görmesiyle 32 dakika on kişi oynamasına rağmen İzmirspor'u yendiği maçın tek golünü atan Ali Kunter rekora imza attı. Kunter, 10. saniyede kaleci Altay'ı avlayıp, 2. Lig'in en hızlı golünü ağlara gönderdi. Bu oyuncu, Dünya Kupası'nda 11. saniyede G.Kore'ye gol atan Hakan Şükür'den daha iyi bir zaman yakaladı. 
   
   
   
</TEXT>
</DOC>
