<DOC>
<DOCNO> 212625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/magazin/amag.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bana milyon dolar harcayan aptaldır' 
</HEADLINE>
<TEXT>

   'Yılmaz Erdoğan, şık olduğu için Vizontele Tuuba'yı yaptı' iddialarına, Tuba Ünsal işte böyle yanıt veriyor... 
      ilknur Gülmez 
   
   Vizontele Tuuba filminin genç ve güzel yıldızı Tuba Ünsal, "Yılmaz Erdoğan Tuba'ya şık oldu, adına film yaptı" dedikodularına karşı ilginç bir yorum yaptı. Kendisine şık bir adamın milyon dolarlar harcayıp film yapmasını 'aptallık' olarak değerlendiren Ünsal'la daha başında olduğu oyunculuğu, hedeflerini, özlemlerini ve özel hayatını konuştuk 
   
   Filmle ilgili ne tür eleştiriler aldın 
   Hiç negatif eleştiri almadım. Aslında birileri beni negatif yönde eleştirsin istiyorum ki ben daha çok ilerleyebileyim, ama yok. Galadaki herkes 'Kendin gibisin, çok doğalsın, aslında bu en zoru' dedi. Rolüme çok iyi çalıştım ve filmde gördüğüm şeyi beğendim. Eleştirdiğim tek şey, çok gülmem oldu. Film boyunca gülmüşüm. Filmi izledikten sonra, şanslı insanlar olduğumuzu düşündüm. Galadan önce 'Ağlamayacağım, makyajım bozulmasın' diye kendimi şartlandırmıştım ama olmadı, ağladım. 
   
   Filmin ismi yüzünden seni kıskanan oldu mu 
   Yılmaz Erdoğan, bu film için milyon dolarlar harcadı. Bu kadar zeki, Türkiye'deki sayılı beyinlerden biri nasıl olur da sırf bir kadın için film yapar. 'Tuba'ya şık oldu, film yaptı' denildi. O kadar basit değil bu işler. Milyon doları kimse benim için harcamaz. Bana şık olan bir adam benim için bu kadar para harcarsa onun aptal olduğunu düşünürüm. Bu da hoşuma gitmez, çünkü aptal insana tahammülüm yoktur. Filmi izledikten sonra bu dedikodular bir gecede kesildi. Benim hak ederek o rolü oynadığımı gördüler. Tamer Karadağlı, Osman Yağmurdereli gibi birçok kişi gelip 'Bu rolde başkasını düşünemezdik' dediler. Bundan sonra hata yapma lüksüm yok. Vizontele Tuuba, benim hayatımda dönüm noktası oldu. 
   
   Mankenlik defterini tümüyle kapattın mı 
   İnsanlar ilk kez adımın altına oyuncu yazıyor ki, bu çok gurur verici. Artık manken olmadığımı anladılar. Podyumda yürümesini beceremiyorum. Manken olsaydım da gerçek mankenler arasında yer alırdım. Sürüden ayrılmasını çok iyi becerebilen biriyim. Beşiktaş Kültür Merkezi'ne BKM girdikten sonra gelen tüm tanıtım işlerini oyunculuğuma zarar verecek diye reddettim ve 1.5 yıl ciddi maddi sıkıntı çektim. 23 yaşındaki bir genç kız için 'Paramı kazanayım, ilerde ne olursa olsun' diye düşünebilirdim ama yapmadım, sıfırdan başladım. 
   
   Çıkan aşk haberleri sonrası sevgilinle aran nasıl 
   Aşk dedikoduları tabii ki Aksel'le beraberliğimizi etkiliyor. Ben normal bir genç kız gibi yaşıyorum, hayatım sadece oyunculuk değil. Burnu havalarda biri değilim. Aksel, bu kadar göz önünde olmamı kıskanmıyor. Tam tersi ben onun başarılarını kıskanıyorum. Filmi izledikten sonra yorumu 'Güzel oynamışsın' oldu. 
   
   Mustafa Sandal'la birlikteyken yaptırdığın dövmeden pişman mısın 
   Hayatımda bariz olarak yanlış olduğunu anladığım tek çılgınlık, koluma bu dövmeyi yaptırmak. Aynı hatayı ikinci defa yapmam. Bunun sevmenin derecesiyle alakası yok, bu dövme salaklığın derecesi. Sevgiyi başka şekilde gösterebilirsin buna gerek yokmuş, onu anladım. Biriyle beraberken başka bir erkeğe şık olursam, ilişkimi hemen bitiririm. Bu benim başıma geldi, ilişkimi bitirdim ve şık olduğum diğer insanla devam ettim. 
   
   
   
</TEXT>
</DOC>
