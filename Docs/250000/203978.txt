<DOC>
<DOCNO> 203978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo19.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kamp programı belli oldu 
</HEADLINE>
<TEXT>

     Trabzonspor'un devre arasında Antalya'da gerçekleştireceği kampın programı belli oldu. 
     2 Ocak'ta Trabzon'da toplanacak bordo-mavililer, kamp süresi içinde Efes Cup 2004'e katılarak Hollanda'nın PSV Eindhoven ve Almanya'nın Werder Bremen gibi güçlü takımlarla karşılaşmalar yapacak. 
     Bordo-mavililer, 18 Ocak'ta Trabzon'a dönerek, ikinci yarı öncesi hazırlıklarını sürdürecek. 
     
     SEMERCİOĞLU'NUN GÖRÜŞLERİ 
     Teknik Direktör Turgay Semercioğlu, ligin ikinci yarısında iyi bir tempo yakalamak istediklerini söyledi. 
     Semercioğlu, görevde bulunduğun süre içerisinde özellikle Galatasaray maçında takımının ortaya koyduğu oyundan memnun olduğunu belirterek, ''Birlikte savunmayı ve hücumu düşünen ekip anlayışı ile mücadele eden bir takım oluşturmak istediğimizi söylemiştik. İkinci yarıda iyi bir tempo yakalamak istiyoruz'' dedi. 
     Yeni yönetimin kendileriyle devam etmesi konusunda da Semercioğlu, ''Herkes bize güvensin. Biz yıllarımızı bu işe verdik. Trabzonspor, başarılı günlerine dönecektir'' diye konuştu. 
     
</TEXT>
</DOC>
