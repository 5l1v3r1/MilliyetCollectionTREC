<DOC>
<DOCNO> 233088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun25.html </URL>
<DATE> 2004/04/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ecevit'e alkış, Talat'a protesto 
</HEADLINE>
<TEXT>

     KKTC Başbakan Mehmet Ali Talat, Türkiye'deki temaslarını tamamlayarak adaya döndü. 
     Talat'ın geldiği uçakla Demokratik Sol Parti DSP Genel Başkanı, eski Başbakan Bülent Ecevit ile DSP Genel Başkan Yardımcısı eşi Rahşan Ecevit de ''hayır'' kampanyasına destek için KKTC'ye geldi. 
     Ecevitler, havaalanında, yaklaşık 50 kişilik bir grup tarafından sevgi gösterileriyle karşılandı. Aynı grup, KKTC Başbakanı Talat'ı görünce "arkasını" dönerek protesto etti. 
     Başbakan Talat, Geçitkale Havavalanı'nda yaptığı açıklamada, ''referandum da 'hayır' çıkması için KKTC'ye gelen marjinal grupların eylemlerinden kaygı duyduklarını'' belirterek, ''yasalar çerçevesinde gerekli önlemlerin alınması gerektiğini'' söyledi. 
     DSP Genel Başkanı Ecevit, daha sonra, Cumhurbaşkanı Rauf Denktaş'ı ziyaret etti. Denktaş'a destek belirten Ecevit, ''Denktaş'ı cananından bezdirmek için uğraşıldığını'' söyledi. 
     Kıbrıs'ta iki ayrı devlet olduğunu, dili, dini ayrı iki halk olduğunu ifade eden Ecevit, Kıbrıs'ta iki tarafın biraraya gelerek devlet idare etmesinin zor olduğunu kaydetti. 

     
</TEXT>
</DOC>
