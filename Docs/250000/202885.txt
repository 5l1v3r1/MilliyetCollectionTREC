<DOC>
<DOCNO> 202885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/yasam/yas06.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinden kaçtı 12'sini biçti 
</HEADLINE>
<TEXT>

   Öndeki kamyona çarpmamak için direksiyonu boş sokağa kıran şoför, 12 otomobili hurdaya çevirdi 
      MURAT EĞİLMEZ DHA 
   
   İzmir Bornova'da freni patlayan bir kamyon, önündeki kamyona çarpmamak için sokağa daldı. Park halindeki 11 otomobili hurdaya çeviren salça yüklü kamyon, karşı yönden gelen bir otomobili de altına aldı. 
   Gençlik Parkı'na giren kamyonun altında kalan otomobildeki iki kişi, ekiplerin iki saatlik çabasıyla kurtulabildi. 
   Halil İbrahim Erkan'ın kullandığı kamyonun frenleri, dün saat 08.15'te, Bornova İstanbul Caddesi'nde patladı. Direksiyon hakimiyetini yitiren Erkan 30 , önünde giden bir kamyona çarpmamak için yan yola daldı. 
   Kamyon, sokakta park halinde bulunan 11 otomobili hurdaya çevirdikten sonra da duramadı ve karşı yönden gelen 09 SF 050 plakalı araçla park halindeki bir aracı altına alarak Gençlik Parkı'na uçtu. 
   
   Sıkışıp kaldılar 
   Kamyonun hurdaya çevirdiği araçlardan birinin sürücüsü Ender Kelmen 34 ile Ali Çeçen 33 araç içinde sıkıştı. uzun uğraşlardan sonra havalı makaslarla otomobilin üstü kesilerek yaralılar kurtarıldı. 
   Ege Üniversitesi Hastanesi'ne kaldırılan yaralıların hayati tehlikeleri bulunduğu belirtilirken, gözaltına alınan Erkan freninin patladığını, yoğun trafiğe dalmamak için boş gördüğü sokağa girdiğini, ancak kontrolü kaybettiğini söyledi. 
   
   
</TEXT>
</DOC>
