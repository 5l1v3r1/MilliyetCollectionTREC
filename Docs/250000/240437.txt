<DOC>
<DOCNO> 240437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/yasam/yas06.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey oğlunu duvara çarptı 
</HEADLINE>
<TEXT>


MUSTAFA İNSAN DHA 

Mersin'de Mevlani Bozdemir 47 , altını ıslattığı gerekçesiyle oğlu Mehmet Çakmak'ı 3 duvara vurarak öldürdü. 
İlk eşinden boşanan 2 çocuk annesi Ayşe Çakmak, 8 ay önce Bozdemir'le nik hsız yaşamaya başladı. İddiaya göre Bozdemir, önceki gece alkollü şekilde Tece Beldesi Cumhuriyet Mahallesi Seymenli Caddesi'ndeki eve geldi. Bozdemir, Çakmak'ın uyuyan oğlu Mehmet'in altını ıslattığını görünce sinirlendi. Çocuğu yumruklayıp duvara çarpan Bozdemir, kendinden geçen Mehmet'i ayıltmak için suya soktu. Bu sırada bağırmaları duyup gelen komşular, 112 Acil Servis'e haber verdi. Mehmet, hastaneye götürülürken yolda öldü. Bozdemir ise kaçtı. 
Yeğeninin cenazesini alan dayı Mikail Çakmak, "Bozdemir, daha önce de yeğenim Özlem'i elektrikli sobanın üstüne oturtmuş" derken, acılı anne Çakmak, "Çocuklarımı sürekli döverdi" diye konuştu. Jandarma soruşturma başlattı. 


</TEXT>
</DOC>
