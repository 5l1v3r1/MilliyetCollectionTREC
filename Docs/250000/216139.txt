<DOC>
<DOCNO> 216139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/spor/bbas.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes hakem kararıyla 107-103 
</HEADLINE>
<TEXT>

   Lacivert - Beyazlılar, birinciliği garantiledikleri C Grubu'ndaki son maçında deplasmanda Pamesa'ya hakemlerin de tarafı yönetimi ile uzatmada yenildi 
      
   AVRUPA Ligi'ndeki temsilcimiz, Pamesa'ya yenilerek, grubu 10 galibiyet, 4 yenilgi ile tamamladı. Grupta ikincilik savaşı veren Pamesa'yı ilk dakikadan itibaren "kollayan" hakemlerin bariz taraflı kararlarına rağmen 19 sayı geriye düştüğü maçı Ender, Alper, Ermal ve Ömer'in mükemmel oyunuyla üçüncü çeyrekte çeviren Efes, son periyotta bir ara 9 sayı öne geçmesine rağmen, normal süre 94 - 94 sona erdi. Bitime 2.40 saniye kala Yunanlı hakemin yarattığı hücum faul, Pamesa'ya önce uzatmayı, ardından da galibiyeti getirdi. 
   
   Maçın karnesi 
   HAKEMLER Pitsilkas Yun , Beloseviç Sır.Karadağ , Rocha Portekiz 
   PAMESA VALENCİA Rigaudeu 23 8, Dikoudis 11 7, Tomaseviç 15 7, Montecchia 20 8, Kammerichs 8 7, Oberto 8 6, Lıompart 6 5, Luengo 1 3, Garcia 6 5, Paraiso 9 6 
   EFES PİLSEN Ender 25 9, Nikoliç 13 6, Langdon 12 6, Ermal 19 7, Granger 3 4, Alper 9 7, Ömer 12 7, Kaya 10 6 
   1.PERİYOT 32 - 20 P.VALENCİA , 2.PERİYOT 52 - 42 P.VALENCİA , 3.PERİYOT 71 - 71, NORMAL SÜRE 94 - 94, MAÇ SKORU 107 - 103 P.VALENCİA , 
   BEŞ FAUL Kaya 37.38 , Paraiso 39.26 , Ender 44.46 
   
   Ülkerspor Barcelona    BASKETBOL Avrupa Ligi A Grubu'nda yer alan Ülkerspor, ilk turdaki son grup maçında bugün Barcelona ile karşılaşacak. Son beş maçını kazanarak müthiş bir çıkış yakalayan ve ikinci turu garantileyen Turuncu - Yeşilliler, Abdi İpekçi Spor Salonu'nda 21.40'ta başlayacak karşılaşmada rakibini yenerek, 6'da 6 yapmaya çalışacak. Maç, Sky Türk'ten naklen yayınlanacak. 
   
   Usta hakemlere atama neşteri    BASKETBOL Federasyonu, ligde 19. hafta maçlarının hakem atamalarında geniş çaplı bir operasyona gitti. FIBA listesinde bulunan Mehmet Keseratar, Memduh Öget, İsmail Özgün, Fatih Söylemezoğlu, Emin Moğulkoç, Engin Kennerman, Fatih Dalay, Haluk Yeşiloğlu ve ULEB hakemi Recep Ankaralı ile ligin en deneyimli hakemlerinden Mustafa Can'a bu haftaki karşılaşmalarda görev verilmedi. 
   
   
</TEXT>
</DOC>
