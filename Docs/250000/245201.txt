<DOC>
<DOCNO> 245201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/spor/axspo02.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan eve dönüyor 
</HEADLINE>
<TEXT>


Galatasaray'da stat bilmecesi son buldu. Ergun Gürsoy, yeni sezonda Ali Sami Yen'e döneceklerini müjdeledi. Şişli Belediye Başkanı Mustafa Sarıgül ise stadın 15 Temmuz'da hazır olacağını söyledi 


Sponsorlar devrede 
GALATASARAY'DA aylardır bilmeceye dönen stat krizi dün son buldu. Seyrantepe'de yapılması düşünülen stad için devletten izin bekleyen Sarı - Kırmızılılar, bu süre içinde maçlarını Ali Sami Yen Stadı'nda oynama kararı aldı. Şişli Belediye Başkanı Mustafa Sarıgül, "Stadı sponsorların katkısı ile 15 Temmuz'da hazır hale getireceğiz. Çalışmaları hızlandırdık" diye konuştu. 

'Hepimiz özledik' 
İKİNCİ Başkan ve Futbol Şube Sorumlusu Ergun Gürsoy, Seyrantepe arazisiyle ilgili gelişmeler sonuca ulaşana kadar herkesin özlediği Ali Sami Yen'de kalacaklarını dile getirdi. Gürsoy şunları söyledi "İTÜ'den gelecek olan rapor doğrultusunda eski açık tribüne de seyirci alabiliriz. Olimpiyat Stadı'nın yolları yapılırsa bazı maçlarımızı orada da oynarız." 

Proje değişiyor 
MALİ İşlerden Sorumlu Asbaşkan Refik Arkan ise yeni Ali Sami Yen Stadı Projesi'ni Seyrantepe'de uygulamayacaklarını açıkladı. Bu projede kulübün isteklerine mimarların karşı çıktığını söyleyen Arkan, "Yeni proje, daha ucuza yapılacak. Böylece bizim istediğimiz gibi olacak" dedi. Bu arada Florya Tesisleri'nin de Küçükçekmece'ye taşınması için onay beklendiği açıklandı. 

Bu sorunlar ne olacak 

Galatasaray, Futbol Federasyonu'na sadece Olimpiyat Stadı'nın lisansı için başvurdu. Federasyon, Ali Sami Yen için de lisans verecek mi 
Futbol Federasyonu, lisans için Ali Sami Yen'de kendi ekiplerine inceleme yaptıracak. Diğer tribünlerde de sorun çıkarsa ne olacak 
Beden Terbiyesi ile Ali Sami Yen'in inşaatı için yapılan sözleşme ve verilen 5 milyon dolarlık teminat mektubu ne olacak 
Eski açık tribün büyük ihtimalle yıkılacak. Ali Sami Yen'e gelecek olan misafir takım taraftarları nerede oturacak 
Kombine biletler Ali Sami Yen'e göre ayarlanır ve lisans çıkmazsa ne olacak Yeni ayarlamalar hangi zaman dilimi içinde organize edilecek 






</TEXT>
</DOC>
