<DOC>
<DOCNO> 249115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sonyas03.html </URL>
<DATE> 2004/06/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İşte FORBES'a göre dünyanın en ünlü 10 ismi... 
</HEADLINE>
<TEXT>

     Burak Coşkun 

Tartışmalı ''İsa'nın Çilesi'' filmi Mel Gibson'ı dünyanın bir numaralı ünlüsü yaptı. 
     Amerikan finans çevrelerinin dergisi Forbes'in ABD'de bugün piyasaya çıkacak temmuz sayısında yayımlanan habere göre, ''İsa'nın Çilesi'' filminin yönetmen ve yapımcısı Gibson, filmden 12 ayda 210 milyon dolar kazandı. 
     Büyük tartışmalarla şubatta gösterime giren film, ABD'de 370 milyon dolar, dünya çapında da 600 milyon dolar gişe hasılatı yaptı. 
     Forbes'in en ünlü 100 kişi listesinde geçen yılın birincisi ''Friends'' adlı ''sitcom'' durum güldürüsü dizisinin yıldızı Jennifer Aniston bu yıl 17'nciliğe düşerken, listede 37. sırada yer alan kocası Brad Pitt ile Hollywood'un en ünlü çifti unvanını aldılar. 
     Ay başında video çekimi sırasında düşerek dizini yaraladıktan sonra yaz konser turnesini iptal etmek zorunda kalan 2002'nin en ünlüsü Britney Spears ise bu yıl listede yer alamadı. 
     Forbes dergisinin 100 ünlü listesinde ilk 10 şöyle oluştu 
     1- Mel Gibson sinema oyuncusu, yönetmen . 
     2- Tiger Woods golf oyuncusu . 
     3- Oprah Winfrey talk show'cu . 
     4- Tom Cruise sinema oyuncusu . 
     5- Rolling Stones rock grubu . 
     6- J. K. Rowling Harry Potter'ın yazarı . 
     7- Michael Jordan eski basketçi . 
     8- Bruce Springsteen rock şarkıcısı . 
     9- Steven Spielberg yönetmen . 
     10-Johnny Depp sinema oyuncusu . 
     Forbes, 2004 listesinin, ünlülerin kazandığı para, basın klibi, televizyon ve radyoda anılma oranı, dergilerde hakkında yapılan haberler ve internette aldığı arama sayısının dahil olduğu yıldız gücünün ortalaması alınarak hazırlandığını belirtti. 

     
</TEXT>
</DOC>
