<DOC>
<DOCNO> 223606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/magazin/mag04.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşkan galaya zorla geldi 
</HEADLINE>
<TEXT>

      DENİZ ALTUNTAŞ 
   
   Çağan Irmak'ın yönettiği, Fikret Kuşkan, Nejat İşler ve Başak Köklükaya'nın başrol oynadığı 'Mustafa Hakkında Her şey' filminin galası Maçka'daki G-Mall Cine Bonus sinemalarında yapıldı. Daha önce "Galaya gitmem" diyen Kuşkan da, galaya katılanlar arasındaydı. Sevgilisi Göksun Çam'ın eşlik ettiği Kuşkan, bu konudaki soruları da, "Yapımcılar istediği için buraya geldim. Beni rahatsız etmeyin" diye yanıtladı. Bu sözleri, ANS'nin ortağı ve İcra Kurulu Başkanı Abdullah Oğuz, "Fikret böyle bir adam. Filmde çok iyi bir performansı var. Niye böyle bir şey söyledi anlayamadım. Ukalalık etmiş" diyerek yorumladı. Yönetmen Çağan Irmak ise, filmin beğenileceğini düşündüğünü belirterek, "Önemli olan filmin yerinin seyircinin gönlünde olması. Benim için en büyük gişe budur" diye konuştu. 
   
</TEXT>
</DOC>
