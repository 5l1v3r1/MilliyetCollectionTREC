<DOC>
<DOCNO> 230457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sontur24.html </URL>
<DATE> 2004/04/11/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Sabancı'nın naaşı evinde... Ailesi naaş önünde dua etti... 
</HEADLINE>
<TEXT>

     İstanbul'da dün vefat eden Hacı Ömer Sabancı Holding'in Yönetim Kurulu Başkanı Sakıp Sabancı, ebedi istirahatgahına yarın uğurlanmadan önceki saatlerini, uzun yıllar ikamet ettiği Atlı Köşk'te ailesiyle birlikte geçirmeye başladı. 
     Sabancı'nın hayata gözlerini yumduğu Amerikan Hastanesi morgundan ambulansla alınan naaş, motosikletli polislerin eskortluğunda Atlı Köşk'e getirildi. 
     Köşk'ün girişindeki ''Kırmızı Oda'' tabir edilen soldaki odada katafalka konulan Türk bayrağına sarılı naaş önünde, eşi Türkan Sabancı, çocukları Metin, Dilek ve Sevil Sabancı ile torunu Melisa, çiçek koyup dua etti. 
     Sabancı ailesi fertleri de Atlı Köşk'e gelerek, ailenin en büyüğü olan Sabancı'ya son görevlerini yerine getiriyorlar. 
     Açılan deftere de duygularını aktarıyorlar. 
     Özel soğutma sistemi oluşturulan odada, Sakıp Sabancı'nın bir fotoğrafı da bulunuyor. 
     
</TEXT>
</DOC>
