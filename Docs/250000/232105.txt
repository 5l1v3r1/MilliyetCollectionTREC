<DOC>
<DOCNO> 232105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur20.html </URL>
<DATE> 2004/04/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İdrar içerik tedavi olmaya çalışıyorlar 
</HEADLINE>
<TEXT>

     Güneydoğu Anadolu Bölgesi'nde bazı siroz hastalarının, kendi idrarını içerek hastalığına çare aradığı bildirildi. 
     Dicle Üniversitesi D.Ü Tıp Fakültesi İç Hastalıkları ve Gastroenteroloji Anabilim Dalı Öğretim Üyesi Prof. Dr. Vedat Göral, AA muhabirine yaptığı açıklamada, bazı siroz hastalarının modern ilaç tedavisi yerine, ilkel ve zararlı yöntemler kullandığını söyledi. 
     Prof. Dr. Göral, siroz hastalığının tedavisinde ilaç ve karaciğer naklinin modern tedavi yöntemi olduğunu belirterek, Türkiye'de karaciğer naklinin çeşitli merkezlerde yapıldığını ifade etti. 
     Ancak, bazı hastaların çağdışı tedavi yöntemlerini tercih ettiğini kaydeden Göral, şöyle konuştu 
     ''Siroz hastalığının tedavisi bir çok sağlık merkezinde modern ilaçlarla tedavi yapılmaktadır. Ancak, buna rağmen bazı hastalar, ilkel ve zararlı yöntemlere başvuruyor. Kulaktan dolma, bazı yalan, yanlış bilgilerle 'koca-karı' diye tabir edilen ilaçları da tercih ediyor. Bu hastalar, kendi idrarını içerek, dilinin altını veya kulağının arkasını kesip kan akıtarak, iyileşeceğini düşünüyor.'' Göral, siroz hastalığında ilkel tedavi yöntemlerinin son derece tehlikeli olduğunu sözlerine ekleyerek, hastaları bu yöntemleri uygulamamaları konusunda uyardı. 
     
</TEXT>
</DOC>
