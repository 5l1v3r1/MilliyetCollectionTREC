<DOC>
<DOCNO> 207088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sonspo35.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen 74 - Tau Ceramica 65 
</HEADLINE>
<TEXT>

     Efes Pilsen Basketbol Takımı, Erkekler Avrupa Ligi C Grubu'nda, İspanya'nın Tau Ceramica takımını 74-65 yendi. 
     Her iki takımın da adam adama savunmayla başladığı karşılaşmada, iyi savunma yapan Efes Pilsen, Langdon'ın sayılarıyla ilk periyodu 17-14 üstün geçti. 
     Rakibinin düşük şut yüzdesiyle oynamasını iyi değerlendiren ve 12. dakikada 7 sayılık 21-14 farka ulaşan Efes Pilsen, Scola ve Macijauskas'ı durdurmakta başarılı olamayınca, İspanya temsilcisi 18. dakikada 26-24 öne geçti. Efes Pilsen, Granger'in son saniye basketiyle, ilk yarıyı 33-31 önde kapattı. 
     Karşılıklı basketlerle geçen 3. periyotta pota altını iyi kapatamayan, David ve Scola'nın basketlerine de engel olamayan Efes Pilsen, son çeyreğe girerken 2 sayı geriye düştü 49-51 Büyük çekişmeye sahne olan son periyotta, Langdon ve Granger ile oyuna ağırlığını koyan Efes Pilsen, son 5 dakikadaki performansıyla mücadeleden 74-65 galip ayrıldı. 
     
</TEXT>
</DOC>
