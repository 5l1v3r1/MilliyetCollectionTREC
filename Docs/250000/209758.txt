<DOC>
<DOCNO> 209758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/ekonomi/eko02.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Denetlenemeyen işlemler hukuk sisteminden ayıklansın' 
</HEADLINE>
<TEXT>

   TÜSİAD'ın hazırlattığı Yargı Reformu raporunda, OHAL kararnameleri ve YAŞ kararlarının denetlenebilir hale gelmesi gerektiği belirtildi 
      EKONOMİ SERVİSİ 
   
   Türk Sanayici ve İşadamları Derneği'nin TÜSİAD hazırlattığı "Avrupa İnsan Hakları Sözleşmesi ve Adil Yargılanma İlkesi Işığında Hukuk Devleti ve Yargı Reformu Anayasa Hukuku, İdare Hukuku ve Ceza Hukuku Açısından" raporunda denetlenemeyen işlemlerin hukku sisteminden ayıklanması istendi. 
   Anayasa'nın 105. maddesinde yer alan "Cumhurbaşkanı'nın resen imzaladığı kararlar ve emirler aleyhine, Anayasa Mahkemesi dahil yargı mercilerine başvurulamaz" hükmünün yeniden gözden geçirilmesinin gerekli olduğu belirtilen raporda, Anayasa'nın 125. maddesinde yer alan Yüksek Askeri Şura'nın YAŞ kararlarının yargı denetimine tabi olmamasının da tartışmaya konu olduğu kaydedildi. 
   Ancak, Avrupa İnsan Hakları Mahkemesi'nin AİHM birçok kararında YAŞ kararlarının disiplin hukukuna yönelik olduğu gerekçesiyle AİHS'nin 6. maddesi kapsamına girmediğini belirlediğine işaret edilen raporda, "Bu durumda YAŞ kararlarının sadece idari işlem niteliğinde olanlarının denetime açılması yönünde bir değişikliğin yapılması gerçekleştirilmelidir" denildi. 
   Raporu hazırlayanlar arasında bulunun Prof. Dr. Süheyl Batum da etkin bir hukuk devletini kurabilmek için ilk önce denetlenemeyen işlemlerin Türk hukuk sisteminden ayıklanması gerektiğini söyledi. Batum, "Olağanüstü Kanun Hükmündeki Kararnameler, YAŞ kararları, Cumhurbaşkanı'nın işlemleri, YSK kararları bunların mutlaka denetlenebilir hale gelmesi lazım. Denetlemeyen kişilerin denetlenebilir hale gelmesi lazım" dedi. 
   
   'Bilirkişi adaleti bitmeli' 
   Batum'un koordinatörlüğünde Bahçeşehir Üniversitesi Öğretim Üyesi Prof. Dr. Feridun Yenisey, Galatasaray Üniversetisi Öğretim Üyesi Doç. Dr. Celal Erkut ve Marmara Üniversitesi Öğretim Üyesi Doç. Dr. Sibel İnceoğlu tarafından hazırlanan raporda yargılamanın yerine getirilmesinde bilikişi ve tebligat gibi faktörlerin süreci uzattığına da dikkat çekildi. Raporda, 'Bilirkişi adaleti önlensin' denildi. Raporun tanıtım toplantısında konuşan Doç. Dr. Celal Erkut da Türkiye'ye aleyhine AİHM'de açılan 2 bin dava olduğunu hatırlatarak bunun maddi yükünün 4 milyar dolar olduğunu da belirtti. 
   
   Ev hapsi ve özgürlükler h kimi    TÜSİAD raporunda yer alan öneriler arasında iki ay süren adli tatile ilişkin hükümlerin yeniden düzenlenerek, yargıçların da diğer memurlar ve kamu görevlileri gibi hizmeti aksatmayacak şekilde izin haklarını kullanmaları önerildi. 
   
   'İfade delil sayılmamalı' 
   Raporda, diğer öneriler şöyle sıralandı 
   "Kolluk ve savcılıkta alınan ifadenin tutanağının delil olmayacağı kanuna açıkça yazılmalı. 24 saat nöbetçi 'Özgürlükler H kimi' bulundurulmalıdır. Adli Kontrol Kurumu kabul edilmelidir. Tutuklama yerine şu tedbirler uygulanabilir H kimin belirleyeceği çevre sınırları dışına çıkamamak, konutundan ancak hakimin belirleyeceği sebeple çıkabilmek ev hapsi , hakimin belirleyeceği bazı yerlere gidememek, savcılığa pasaportunu makbuz karşılığında teslim etmek, bazı kişileri ziyaret etmekten kaçınmak gibi." 
   
   
</TEXT>
</DOC>
