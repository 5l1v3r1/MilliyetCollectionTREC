<DOC>
<DOCNO> 221315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur02.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırıda yaralanan terörist hastanede tedavi altında 
</HEADLINE>
<TEXT>

     Kartal'daki silahlı ve bombalı saldırıda yaralanan, bir teröristin de aralarında bulunduğu 6 kişiden 5'inin tedavisi sürüyor. 
     AA muhabirinin aldığı bilgiye göre, olayda, üzerindeki bombayı patlatarak ağır yaralanan teröristin Kartal Eğitim ve Araştırma Hastanesi'ndeki ameliyatı devam ediyor. 
     Olayda yaralananlardan Kadir Dadaloğlu'nun da ameliyata alındığı, 1 kişinin taburcu edildiği, diğer yaralıların ise tedavisinin sürdüğü kaydedildi. 
     Hür ve Kabul Edilmiş Masonlar Büyük Locası Yakacık Şubesi'ne düzenlenen, Hüseyin Kurugöl adlı garson ile bir teröristin öldüğü saldırıda, Ömer Aksu, Bilgehan Bilge, Kadir Dadaloğlu, Mehmet Lamba, Bedri Sevim ile adının ''Abdullah İslam'' olduğunu söyleyen terörist yaralanmıştı. 
     
</TEXT>
</DOC>
