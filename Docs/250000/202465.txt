<DOC>
<DOCNO> 202465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun48.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı aktör Robin Williams Bağdat'ta... 
</HEADLINE>
<TEXT>

     Irak'taki Amerikan askerlerine moral vermek amacıyla Bağdat'a gelen, ''Good Morning Vietnam'' Günaydın Vietnam filminin Amerikalı yıldızı Robin Williams, havaalanında kendisini karşılayan askerleri, ''Günaydın Bağdat'' sözleriyle selamladı. 
     Uluslararası Bağdat Havaalanı'nda kendisini izleyen 200 Amerikalı ve Avustralyalı askerle şakalaşan Williams, ''Burada silahlı insanlara sesleniyorum, çoğunun zırhı ve miğferi var ve kendime diyorum ki eğer komik olamazsan, sorun çıkar'' dedi. 
     Daha önce de Afganistan'daki Amerikan askerlerine moral veren Williams, yönetmen Barry Levinson'un 1987'de çektiği ''Günaydın Vietnam'' filminde, askerliğini yapmak üzere Vietnam'a gelen ve ''Günaydın Vietnam'' diye bağırarak başladığı programlarla dikkatleri üzerine çeken bir radyo sunucusunu canlandırmıştı. 
     
</TEXT>
</DOC>
