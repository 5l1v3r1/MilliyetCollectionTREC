<DOC>
<DOCNO> 210381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/soneko13.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doç Dr. Civan Kayıt dışı ekonomi, sosyal bir sorun haline geldi 
</HEADLINE>
<TEXT>

     Gaziantep Üniversitesi GAZÜ Öğretim Üyesi Yrd. Doç. Dr. Mehmet Civan, kayıt dışı ekonominin, Türkiye için yalnızca ekonomik sorun olmaktan çıkıp aynı zamanda bir sosyal sorun haline geldiğini belirtti. 
     Civan, yaptığı açıklamada, Maliye Bakanlığı'nın geçen yıl 10 milyar liranın üzerindeki ödemelerin bankalar aracılığıyla yapılması zorunluluğu getirdiğini, bu uygulamanın kayıt dışı ekonomiyle mücadele yolunda atılmış önemli bir adım olduğunu söyledi. 
     Yeterince vergi denetimi yapılamamasının kayıt dışı ekonominin büyümesine yol açtığına dikkati çeken Civan, vergi denetimlerinin etkinleştirilerek kayıt dışı ekonomiye yönelimin önüne geçilebileceğini vurguladı. 
     Civan, kayıt dışı ekonominin devleti gelir kaybına uğrattığını, haksız rekabete yol açarak ekonominin sağlıklı işlemesine engel olduğunu ifade ederek, şunları anlattı 
     ''Kayıt dışı ekonomi Türkiye için yalnızca ekonomik bir sorun olmaktan çıktı, aynı zamanda sosyal bir sorun olmaya başladı. Kayıt dışı ekonominin önlenmesi Avrupa Birliği'ne uyum süreci açısından da önem taşıyor. Türkiye üyelik sürecinde kayıt dışı ekonomisini en aza düşürmek zorunda. 
     Kayıt dışı ekonominin önlenmesi için doğru politikalar uygulanması ve denetimlerin etkinleştirilmesinin yanı sıra ekonomik çevrelerin yasalara uyması, yasalara destek vermesi gerekir.'' 
     
</TEXT>
</DOC>
