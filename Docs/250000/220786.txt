<DOC>
<DOCNO> 220786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo31.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Ankaragücü maçını hazırlıklarına başladı 
</HEADLINE>
<TEXT>

     Trabzonspor, 12 Mart Cuma günü deplasmanda Ankaragücü ile yapacağı maçın hazırlıklarına ara vermeden başladı. 
     Teknik Direktör Ziya Doğan yönetiminde, Mehmet Ali Yılmaz Tesisleri'nde yapılan antrenmana tüm futbolcular katıldı. Sakatlığı büyük ölçüde düzelen İbrahim Ege, takımdan ayrı bir süre koşu yaptı. 
     Beşiktaş maçında 90 dakika forma giyen oyuncular hafif bir çalışma yaparken, diğer oyuncular yarım alanda çift kale maç oynadılar. Kart cezalıları Romaschenko ile Volkan'ın Ankaragücü maçında forma giyemeyecek olması nedeniyle Teknik Direktör Doğan, yedek oyuncularla özel olarak ilgilendi. 
     Trabzonspor, yarın yapacağı çift antrenmanla Ankaragücü maçının hazırlıklarını sürdürecek. 
     Ankara'ya perşembe günü gidecek olan bordo-mavililer, oradan da Türkiye Kupası'nda İstanbulspor ile yapacağı maç için İstanbul'a giderek kamp yapacak. 
     
</TEXT>
</DOC>
