<DOC>
<DOCNO> 239142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sontur04.html </URL>
<DATE> 2004/05/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kayseri'de 3 gün önce kaybolan işadamı kaçırılarak öldürülmüş .. 
</HEADLINE>
<TEXT>

     Kayseri'de bir işadamı kaçırılarak öldürüldü. Olaya karıştıkları iddia edilen, öldürülen müteahhidin şoförüyle 2 kişi gözaltına alındı. 
     AA muhabirinin aldığı bilgiye göre, 3 gün önce kaybolan müteahhit Kemal Korkmaz 64 , Talas İlçesi'ne bağlı Başakpınar Beldesi yakınlarındaki bir dere kenarında iple boğulup bıçaklanarak öldürülmüş halde bulundu. 
     Olaydan sonra gözaltına alınan Korkmaz'ın şoförü Fevzi K 24 , sorgusunda, cinayeti arkadaşları Yakup İ. 23 ve Sedat M. 25 ile birlikte işlediklerini itiraf etti. Polis, bu kişileri de gözaltına aldı. 
     Fevzi K'nin, ifadesinde, ''Patronum Kemal Korkmaz, bir evin satışından aldığı 60 bin euroyu işyerindeki kasaya kilitlediğini gördüm. Arkadaşlarım Yakup ve Sedat'a durumu anlattım ve paraya ulaşmak için birlikte plan yaptık. Kemal Korkmaz'ı otomobile birdirdik. Yakup boğazını iple sıktı, Sedat da bıçakladı. Korkmaz'ın cesedini daha sonra dere kenarına attık. İşyerine gelip anahtarla kasayı açtık, ancak gizli bölmedeki paraya ulaşamadık'' dediği öğrenildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
