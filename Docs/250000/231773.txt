<DOC>
<DOCNO> 231773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur11.html </URL>
<DATE> 2004/04/15/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
YDS'ye başvuru için yarın son gün .. 
</HEADLINE>
<TEXT>

     Üniversitelerin yabancı dil ile ilgili bölümlerinde okumak isteyen adayların katılabilecekleri 2004-Yabancı Dil Sınavı'na YDS 5 Nisan'da başlayan başvuru süresi yarın mesai saati bitiminde sona erecek. 
     YDS'ye başvurabilmek için, ÖSS'ye başvurmuş olmak gerekiyor. YDS'ye girmek isteyen adaylar, yarın mesai saati bitimine kadar Ziraat Bankası şubelerinden birine, kimlik numaralarını söyleyerek 40 milyon lira yatıracaklar ve karşılığında dekont alacaklar. Bu ücreti yatırmak, YDS'ye başvurmuş olmak için yeterli sayılacak. 
     YDS, 27 Haziran 2004'te devlet üniversitesi rektörlüklerinin bulunduğu 40 merkez ile Kuzey Kıbrıs Türk Cumhuriyeti'nde Lefkoşa'da yapılacak. 
     Bu sınava girecek adaylara, fotoğraflı sınava giriş ve kimlik belgeleri 2004 Mayıs ayı içinde postayla gönderilecek. Sınav sonuçları, adaylara 2004-ÖSS Sınav Sonuç Belgesi ile duyurulacak. 
     
</TEXT>
</DOC>
