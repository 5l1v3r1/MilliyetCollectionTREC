<DOC>
<DOCNO> 206233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/son/sonspo01.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Filenin Sultanları" olimpiyatlara hazırlanıyor... 
</HEADLINE>
<TEXT>

     A Milli Bayan Voleybol Takımı, Avrupa Olimpiyat eleme karşılaşmaları için geldiği Bakü'de, ilk hazırlık maçını Azerbaycan Voleybol Milli Takımı ile yaptı. 
     Bakü El Oyunları Sarayı'nda yapılan ve dostluk havasında geçen maç 2-2 berabereyken, galibin belirleneceği son set, her iki takımın isteğiyle oynanmadı. 
     Milli Takım Antrenörü Reşat Yazıcıoğulları, maçtan sonra A.A muhabirine yaptığı açıklamada, finalde Azerbaycan takımıyla karşılaşmak istediklerini belirterek, ''Herkesin kendi hayali var. Bizim de isteğimiz şampiyon olmaktır'' dedi. 
     Olimpiyat elemeleri süresince, 5 Ocak'ta İtalya, 7 Ocak'ta Bulgaristan ve 8 Ocak'ta Hollanda ile karşılaşacak olan A Milli Takım, yarın Azerbaycan ile bir hazırlık maçı daha yapacak. 
     
</TEXT>
</DOC>
