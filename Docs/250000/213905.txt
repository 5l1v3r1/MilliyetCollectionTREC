<DOC>
<DOCNO> 213905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/son/sonspo10.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - Adanaspor 1 maç bitti 
</HEADLINE>
<TEXT>

     Stat Hüseyin Avni Aker. 
     Hakemler Bülent Demirlek, Oğuz Akar, Ahmet Çalışkan. 
     Trabzonspor Petkoviç, D'Haene, Tolga, Erdinç, Volkan, Hüseyin, İbrahim Ege, Somers, Gökdeniz, Fatih, Mehmet Yılmaz. 
     Adanaspor Atilla, Mehmet, Güngör, Serkan, Sancak, Lalik, İlker, Gürhan, Murat, Ümit, Ali Asım. 
     Goller Dk. 19 Ümit, Dk. 49 Gökdeniz, Dk. 79 Erdinç. 
     Sarı Kartlar Dk. 34 D'Haene, Dk. 90 Fatih Trabzonspor , Dk. 77 Sancak Anadaspor . 
     Birinci Süper Futbol Ligi'nde Trabzonspor, Adanaspor'u 2-1 yendi. 
     Yeni teknik direktörü Ziya Doğan yönetiminde ilk maçına çıkan Trabzonspor, karşılaşmanın ilk yarısında bir türlu organize olamadı. 
     Sık sık pas hatası yapan ve etkili gol pozisyonu üretemeyen bordo-mavililer savunmasını kalabalık tutup, hızlı hücümlarla gol arayan rakibi karşısında yediği golle devreyi 1-0 yenik kapadı. 
     10. dakikada gelişen Adanaspor atağında, ceza alanı dışında İlker'in sert vuruşunda, Petkoviç'in müdahale edemediği top, üst direkten oyun alanına döndü. 
     19. dakikada Gürhan'ın şutunda savunmadan seken top, ceza alanı içindeki Ümit'in önüne düştü. Bu futbolcu da plase bir vuruşla Petkoviç'in solundan topu filelere gönderdi 1-0. 
     20. dakikada Fatih, ceza yayı üzerinden aşırtma vuruşunda top, direğin az farkla üzerinden auta gitti. 
     23. dakikada Somers'in sağdan ortasında, ceza alanı içinde yükselen Tolga'nın kafa vuruşunda, top yandan auta gitti. 
     33. Gökdeniz'in sağdan kullandığı köşe vuruşunda, ceza alanı içinde iyi yükselen Tolga'nın kafa vuruşunda, top yandan auta çıktı. 
     37. dakikada Mehmet Yılmaz'ın kafayla aşırdığı topu önünde bulan Somers'in gelişine şutunda, top kaleci Atilla'da kaldı. 
     Bu dakikadan sonra başka gol olmayınca, ilk yarı Adanaspor'un1-0 üstünlüğüyle sonuçlandı. 
     
     İKİNCİ YARI 

     47. dakikada Volkan'ın ceza alanı dışında yerden vuruşunda top, direğin yanından auta çıktı. 
     49. dakikada Mehmet Yılmaz'ın kısa pasında bir anda ceza alanı içinde kaleci Atilla ile karşı karşıya kalan Gökdeniz, topu kalecinin solundan filelerle buluşturdu 1-1 
     54. dakikada Yattara'nın sağdan ortasında ceza alanı içinde Fatih'in vuruşunda top, yandan auta gitti. 
     72. dakikada Gökdeniz'in sağdan ortasında ceza alanı içindeki Erdinç'in kafa vuruşunda yerden seken top, az farkla üstten auta gitti. 
     79. dakikada Trabzonspor öne geçti. Bu dakikada İbrahim Yattara'nın sağdan kullandığı serbest vuruşta, ceza alanı içinde Erdinç'in yakın mesafeden yatarak vuruşunda top, kalecinin solundan filelere gitti 2-1 
     90. dakikada gelişen Adanaspor atağında, ceza alanı içinde topla buluşan Ali Asım'ın rakiplerinden sıyrılarak yaptığı sert vuruşu kaleci Petkoviç, yatarak güçlükle çelmeyi başardı. 
     Karşılaşma, Trabzonspor'un 2-1 üstünlüğüyle sonuçlandı. 

     
</TEXT>
</DOC>
