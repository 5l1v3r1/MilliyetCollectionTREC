<DOC>
<DOCNO> 221825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sonspo09.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Acı tablo Almanya Avrupa Kupaları'nda yok oldu... 
</HEADLINE>
<TEXT>

     7 takımla Avrupa sahnesine çıkan Almanya’nın kupalardaki son temsilcisi Bayern Münih, Real Madrid’e yenilerek Şampiyonlar Ligi’ne veda etti. 
     Alman kulüpleri tarihinin en kötü dönemini yaşıyor. Dünya Kupası’nı 3 kez kazanan, son şampiyonada final oynayan Almanya’da kulüpler, Avrupa Kupaları’nda adeta sefilleri oynuyor. 
     Stuttgart’ın Chelsea’ye elenmesiyle Avrupa arenasında yalnız kalan Bayern Münih de Real Madrid’e yenildi. Bu sezon Avrupa kupalarında 7 takımla mücadele eden Alman ekipleri, bir bir elendi. 
     
     Yabancı isyanı 
     Milli takım teknik direktörü Rudi Völler, Alman futbolunda büyük bir sıkıntı yaşadıklarını itiraf ederken Milli takımla kazanılan başarılar herkesi yanıltıyor. Aslında lige baktığımızda sorunun nerden kaynaklandığını görebiliriz. Kulüplerde yabancı sayısı çok fazla. Gollerin çoğunu yabancılar atıyor. Lige yabancı kısıtlaması getirilmezse, Alman futbolunu daha kötü günler bekliyorö diye konuştu. 
     Nasıl elendiler 
     Bayern Münih Şampiyonlar Ligi’nde 2. turda elendi. 
     Stuttgart Şampiyonlar Ligi’nde 2. turda elendi. 
     B.Dortmund Şampiyonlar Ligi ön eleme turunu geçemedi. UEFA Kupası 2. turunda elendi. 
     Hamburg UEFA Kupası 1. turunda elendi. 
     Hertha UEFA Kupası 1. turunda elendi. 
     Kaiserslautern UEFA Kupası 1. turunda elendi. 
     Schalke UEFA Kupası 2. turunda elendi. 
     
</TEXT>
</DOC>
