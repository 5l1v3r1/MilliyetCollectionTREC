<DOC>
<DOCNO> 235503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun16.html </URL>
<DATE> 2004/04/28/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
AP, Rum kesimindeki referandumu mercek altına alıyor... 
</HEADLINE>
<TEXT>

     Avrupa Parlamentosu'nun AP , Kıbrıs Rum anamuhalefet partisi DİSİ'nin, "Rum tarafında referandumun antidemokratik ortamda yapıldığı" yolundaki şikayeti üzerine harekete geçtiği bildirildi. 
     Brüksel'den yayın yapan ABHaber.com sitesine göre, AP Başkanı Pat Cox, Parlamento'nun Yurttaşların Hak ve Özgürlükleri Komitesi'ne yazı yazarak konunun incelenmesini istedi. 
     Komite'nin, referandumda demokratik ilkelere uyulmadığı sonucuna varması halinde Kıbrıs Rum kesimi hakkında bir rapor hazırlanacağı bildirildi. 
     Bu arada, yapılacak değerlendirmeler sonucunda iddiaların doğru çıkaması halinde Rum tarafına yaptırımların gündeme gelebileceği ifade ediliyor. 
     DİSİ Genel Başkanı Nicos Anastasiades, 21 Nisan'da AP Başkanı Pat Cox'a yazdığı mektupta, Rum Cumhurbaşkanı Tasos Papadopulos'u, referandum öncesinde "antidemokratik, taraflı ve kabul edilemez" bir ortam yarattığı gerekçesiyle şikayet etmişti. 
     Anastasiades, Papadopulos'un devletin araçlarını kullanarak, kamu çalışanları üzerinde baskı uyguladığını, medyada özgür bir ortamı engellediği ve kamuoyunu yanlış yönlendirdiğini savunmuştu. 
     
</TEXT>
</DOC>
