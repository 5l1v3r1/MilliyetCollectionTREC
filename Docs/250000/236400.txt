<DOC>
<DOCNO> 236400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/yasam/yas06.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte mayısta gökyüzü... 
</HEADLINE>
<TEXT>


Mayıs ayı boyunca, gökyüzüne 'dalmak' için çok sebep olacak.. Ay, Venüs ve Neat kuyrukluyıldızı şov yapacak 

SERHAT OĞUZ 

Mayıs, gök olaylarının bu yılki trafiğinin en yoğun yaşanacağı ay olacak. Tam ay tutulması ve Neat kuyruklu- yıldızının izlenebileceği ayın en büyük gökyüzü şovunu 21 Mayıs'ta Ay'ın önüne geçmesiyle daha kolay gözlemlenebilecek olan Venüs yapacak. Meraklı vatandaşlar, hava koşullarının uygun olması halinde, başta 'Venüs örtülmesi' olmak üzere, Ay'ın kurşun mavisinin yavaş yavaş kızıla boyanacağı 'tam Ay tutulması' ve 'Neat kuyrukluyıldızının hareketlerini teleskop olmadan, çıplak gözle izleyebilecekler. 

Mayıs ayının gökyüzü olayları şöyle 

Tam Ay tutulması Yılın iki Ay tutulmasından ilki 4 - 5 Mayıs gecesi gerçekleşecek. 'Tam ay tutulması' üstte gece yarısından önce gözlemlenecek.Neat kuyrukluyıldızı Neat kuyrukluyıldızı, mayısın ilk günlerinden itibaren Büyük Köpek Takımyıldızı'ndan geçtikten sonra, ay sonunda Büyük Ayı'ya ulaşacak. Uzmanlar, parlak kuyrukluyıldızların son anda görülmesine rağmen, Neat'ın bu yıl Türkiye'den çıplak gözle gözlemlenebileceğini belirtiyorlar.Venüs örtülmesi 21 Mayıs'ta Ay, Venüs'ün önünden geçecek. Bu, gökyüzünde bulunması zor olan Venüs'ün çok daha rahat görülebilmesi anlamına geliyor. Örtme öncesi ve sonrası Ay'a çok yakın olacağı için gezegen kolayca tespit edilebiliyor. Venüs örtülmesi, Türkiye'den de gündüz görülebilecek. Bunun için en uygun zaman dilimi saat 13.15 - 14.25 arası. 

</TEXT>
</DOC>
