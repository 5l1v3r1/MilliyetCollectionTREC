<DOC>
<DOCNO> 245804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sontur02.html </URL>
<DATE> 2004/06/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Kalbine tek kurşun 
</HEADLINE>
<TEXT>

     İzmir'in Konak ilçesinde 1 kişi silahla vurularak öldürüldü, 1 kişi yaralandı. 
     Gece, vatandaşlar Yeşilyurt semtinde 9029 ve 9044. sokakların kesiştiği yerden silah sesleri geldiği yönünde polise ihbarda bulundu. 
     Olay yerine gelen güvenlik güçleri, su deposu önünde bir kişinin cesediyle karşılaştı. Yapılan kontrolde ölen kişinin üzerinde Esener İsbir 34 adına düzenlenmiş nüfus cüzdanı bulundu. İsbir'in kalbine isabet eden mermi sonucu hayatını kaybettiği belirlendi. 
     Öte yandan, olayın geçtiği yerden kaçtığı belirtilen bir kişi Merkez Camii önünde yaralı olarak bulundu. Çevredeki vatandaşlar tarafından Yeşilyurt Atatürk Eğitim ve Araştırma Hastanesi'ne kaldırılan yaralının Şahin Kurt 22 olduğu öğrenildi. Sağ dizinden silahla yaralanan Kurt, ameliyat edilerek ortopedi servisinde gözlem altına alındı. 
     Yapılan soruşturmada, Şahin Kurt'un seken kurşunla yaralandığının anlaşıldığı kaydedildi. 
     Esener İsbir'in ölümü, Şahin Kurt'un yaralanmasıyla sonuçlanan olayla ilgili soruşturmanın sürdürüldüğü bildirildi. 

     
</TEXT>
</DOC>
