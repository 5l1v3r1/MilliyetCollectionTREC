<DOC>
<DOCNO> 205591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/son/sonspo07.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor, yeni yılda seferberlik ilan etti... 
</HEADLINE>
<TEXT>

     İkinci Futbol Ligi A Katagorisi'nde mücadele eden Antalyaspor, yeni yıla seferberlik ilan ederek giriyor. 
     Antalyaspor Kulübü Futbol Şubesi Sorumlusu Necdet Alacan, yaptığı açıklamada, Antalyaspor'da yeni yıla yeni bir sayfa açarak girdiklerini bildirdi. Alacan, yeni yılda takımın ve takıma gönül vermiş taraftarların başarılı günlere kavuşabilmesi için adeta seferberlik ilan ettiklerini bildirdi. 
     Teknik direktör Tarık Söyleyici'nin takıma daha fazla katkı yapacağına inandıklarını belirten Alacan, şunları kaydetti 
     ''Kırmızı-beyazlı ekibimize gönül vermiş taraftarlarımızın bilmesini istediğimiz en büyük konu, şu anda görevde bulunan Antalyaspor'un icra ve yönetim kurulunun birlik ve beraberlik içinde, yalnızca takımın başarısı için çalıştığıdır. Yönetimimiz bugüne kadar alışagelmişin dışında her konuda ince eleyip sık dokuyarak, titiz bir çalışma içindedir. Antalyaspor'un menfaatlerini ve başarısını planlamakta ve gerçekleştirmektedir.'' Yönetimin, Antalyaspor'un maddi ve manevi sorunlarını çözebilecek güçte olduğunu belirten Alacan, şöyle devam etti 
     ''Gecemizi gündüzümüze katarak yapmış olduğumuz çalışmaların semeresini de önümüzdeki günlerde göreceğimizi herkesin bilmesini istiyoruz. Antalyaspor taraftarlarından destek bekliyoruz.'' 
     





</TEXT>
</DOC>
