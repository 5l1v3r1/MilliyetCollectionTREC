<DOC>
<DOCNO> 212985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/guncel/gun05.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan taşlamaya bir Türk kurban daha... 
</HEADLINE>
<TEXT>

   251 kişinin yaşamını yitirdiği Mina'daki izdihamda yaralanan Türk hacı Mehmet Kaya da vefat etti 
      
   Mina'da bayramın birinci günü şeytan taşlama sırasında meydana gelen izdihamda hayatını kaybeden Türk hacıların sayısı, olayda yaralanan Çorumlu Mehmet Kaya'nın da vefat etmesiyle 10'a yükseldi. 
   Çok sayıda kişinin yaşamını yitirmesine neden olan şeytan taşlamanın son gününde de Mina'da zaman zaman izdiham yaşandı. Diyanet İşleri Başkanlığı Hac İdare Merkezi, kutsal topraklarda yaklaşık bir aydır bulunan Türk hacıları, dün sona eren şeytan taşlama konusunda acele edilmemesi konusunda uyardı. 
   "Küçük, orta ve büyük şeytan"a 7'şer taş atan Türk hacılar bugünden itibaren Türkiye'ye dönmeyece başlayacak. 
   Hac görevini yetirene getiren yaklaşık 100 bin Türk'ten ilk kafile, bugün Cidde Havaalanı'ndan saat 10.00'da Ankara'ya hareket edecek. 
   
   Hacılardan yakınlarına 'cep'li tavaf 
   Yaşamın ayrılmaz bir parçası haline gelen cep telefonu, bu yıl kutsal mek nlarda da hacıların elinden düşmedi. Kabe'de ibadet eden Müslümanların, özellikle dua okuyarak tavaf ve say yapmaları gereken sırada, cep telefonlarıyla konuştukları, ezan sesini yakınlarına dinlettikleri görüldü. Konuyla ilgili açıklama yapan Diyanet İşleri Başkanlığı Fetva Grubu yetkilileri, "Müslümanlar, ibadetlerini konuşarak değil dua ederek geçirmeli. Tavaf sırasında cep telefonu ile görüşmek dinen engel değil, ancak kazanılacak sevaptan insanı mahrum kılar" dedi. 
   
   
   
</TEXT>
</DOC>
