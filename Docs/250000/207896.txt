<DOC>
<DOCNO> 207896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun27.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "Yeni hükümet hayırlı olsun" 
</HEADLINE>
<TEXT>

     KKTC Cumhurbaşkanı Rauf Denktaş, Cumhuriyetçi Türk Partisi CTP ve Demokrat Parti'den DP oluşan koalisyon hükümetinin ülkeye hayırlı olmasını diledi. 
     İstanbul'da bulunan Cumhurbaşkanı Denktaş, telefonla AA muhabirinin sorularını yanıtlarken, ''yeni hükümetin hayırlı olması'' temennisinde bulundu. 
     Cumhurbaşkanı Denktaş, ''Hükümetten beklentim, KKTC devletini koruyacak, halkının da mutluluğu ve esenliği yönünde çalışacak bir hükümet olması'' dedi. 
     Denktaş, Kıbrıs konusunda gelinen önemli aşamada, tüm siyasi partilere, ''hassasiyet içinde Kıbrıs Türk halkının haklarını koruyacak yönde gerekli duyarlılığı göstermeleri'' çağrısında da bulundu. 
     Cumhurbaşkanı Rauf Denktaş, yarın öğle saatlerinde KKTC'ye dönecek. 
     
</TEXT>
</DOC>
