<DOC>
<DOCNO> 224202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sondun21.html </URL>
<DATE> 2004/03/21/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Afganistan Sivil Havacılık Bakanı Sadık, öldürüldü... 
</HEADLINE>
<TEXT>

     Afganistan Sivil Havacılık ve Turizm Bakanı Mirvais Sadık'ın, ülkenin batısındaki Herat kentinde öldürüldüğü bildirildi. 
     Bölge yetkilileri, Herat Valisi İsmail Han'ın oğlu olan Sadık'ın, Herat'ta pusuya düşürülerek öldürüldüğünü söylediler. 
     Vali İsmail Han'ın sözcüsü Gülam Muhammed Masoan, Reuters'e yaptığı açıklamada, Sadık'ın, aracının içinde vurulduğunu söyledi. 
     Saldırıda araçta bulunan 2 polis memurunun da öldüğünü kaydeden sözcü, saldırıdan, Herat'taki üst düzey ordu komutanı Zahir Nayebzade'nin sorumlu olduğunu ileri sürdü. 
     Bu arada, Sadık'ın öldürülmesinden sonra Herat'ta çatışma çıktığı kaydedildi. 
     Masoan, çatışmaların, Nayebzade'nin evi yakınlarında yoğunlaştığını söyledi, başka ayrıntı vermedi. 
     Afganistan Devlet Başkanlığı da, Sadık'ın öldürüldüğünü doğruladı. 
     
</TEXT>
</DOC>
