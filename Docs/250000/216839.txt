<DOC>
<DOCNO> 216839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/dunya/dun01.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Denktaş biraz Hıristiyanlaştı 
</HEADLINE>
<TEXT>

      UTKU ÇAKIRÖZER Lefkoşa 

   
   KKTC Başbakanı Mehmet Ali Talat, Milliyet'e verdiği demeçte Cumhurbaşkanı Rauf Denktaş'ın bir süre önce "Talat'ı Müslümanlaştırıyoruz" ifadesiyle referandum sonucunun Türk kesiminde olumsuz çıkabileceği yolundaki sözlerini ve üç gün ara verilen müzakereleri değerlendirdi. Talat'ın sorularımıza verdiği yanıtlar şöyle 
   
   Denktaş'ın açıklamalarında referandumun olumsuz çıkmasına yönelik imalar var. Sizce Denktaş, sonucun Türk tarafında "hayır" çıkmasına mı oynuyor    "Olabilir. Eğer böyle yapıyorsa, bu iyi niyetli olmaz. Bu halka yapılacak en büyük kötülük, çözümün referandumla reddedilmesini sağlamaktır. Referandumda olumsuz sonuç çıkması, görüşmelerin şimdi çökmesinden bile daha büyük felakettir." 
   
   Denktaş'ın, üslubundaki sertliği nasıl buluyorsunuz    "Geleneksel duruşundan büyük değişiklik göstererek bu noktaya geldi. Bunun için rahatsız olabilir." 
   
   Denktaş'ın açıklamalarında olumsuzluklar sürerse tedbir alacak mısınız    "Tabii ki planın halk tarafından bilinmesi için tanıtım kampanyaları yapacağız. Eğer ortağımız Serdar Denktaş'la anlaşabilirsek bunu hükümet olarak yaparız. Anlaşamazsak partim CTP , planı tanıtmak için kampanya yürütecek. Denktaş'ın tutumuna rağmen halkta iyimserlik olduğuna ve planın reddedilmeyeceğine inanıyorum." 
   
   New York'a giderken, "Talat'ı Müslümanlaştırıyoruz" diyordu. Şimdi gelinen nokta nedir    "Kendi geçirdiği evrime bakılırsa, kendisi de biraz Hıristiyanlaşmış olabilir mi Şahsi kanaatim şu New York'ta sağlanan mutabakat öncesinde burada cumhurbaşkanlığı seçimi yapılsaydı Denktaş kesinlikle kaybederdi. Şimdi, çözüm yanlısı gibi imajıyla şansı arttı." 
   
   Görüşmelerden memnun musunuz    "Genel olarak gidişat pozitif. Ancak çok yavaş çalışılıyor. Özellikle dünkü önceki gün görüşmenin bu kadar çabuk bitmesinden rahatsız oldum. Toplantı bitince bekleyip De Soto ile konuştum. 'Bir şey mi oldu Niye yavaşladık ' diye sordum. 'Halledeceğiz. Merak etmeyin' dedi." 
   
   
   
</TEXT>
</DOC>
