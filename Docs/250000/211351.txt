<DOC>
<DOCNO> 211351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/magazin/mag01.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk n Hanım'a h l kırgınım..' 
</HEADLINE>
<TEXT>

   Hülya Koçyiğit'le 'Hababam Sınıfı'nı, genç oyuncuları konuştuk. Söz, Türk sinemasının geleceğine gelince... 
      MAGAZİN SERVİSİ 
   
   'Merhaba Hababam Sınıfı' filminde okulun müdiresini canlandıran Hülya Koçyiğit, Türk sinemasının yeniden sektör haline gelebilmesi için büyük kadrolu filmlerin çekilmesi gerektiğini söyledi. Yeşilçam'a 40 yılını veren Koçyiğit'le yeni filmleri, genç oyuncuları konuştuk 
   
   'Hababam Sınıfı' içinize sindi mi    Yola çıkış amacımız, özellikle çocuklar ve gençlerden oluşan daha geniş bir kitleyi sinemaya çekmekti. Bu açıdan çok başarılı sonuç aldık. Konu sürükleyici, teknik olarak fevkalade, gençler çok başarılı özellikle Mehmet Ali Erbil olağanüstü. Bu yüzden sinemaya gidip de beğenmemeleri mümkün değil. 
   
   Yeni kuşak sinemacılardan gelen teklifleri nasıl değerlendiriyorsunuz    Artık yeniden bir yere gelmeyeceğim. 'Hülya Koçyiğitlikten daha büyük bir Hülya Koçyiğitlik yok. Yeni kuşak sinemacıların teklifleri sıcak geliyorsa, halkın izlerken mutlu hissedeceğini düşünüyorsam sırf destek olmak için seve seve kabul ediyorum. 
   
   Türk sinemasının yıldızları neden bir araya gelmiyor    Uçan Süpürge Festivali'nde ben, Fatma Girik, Türk n Şoray, Filiz Akın bir araya geldik ya, o dönem bu kadınları birlikte gösterecek iki ayrı proje geldi. Fatma ve Türk n'dan olumlu cevap gelmediğini duydum. Özellikle Türk n Hanım ya konuyu yeterince anlamadı ya da ilk olarak kendisine açılmadı diye istememiş ama ben kırıldım. Böyle projeler kaçırılmaz. Türk halkına böyle bir armağan bırakmak zorundayız, bu görevimiz. 
   
   Yılmaz Erdoğan, "Asmalı Konak seyirciyi tatmin etseydi, daha güzel bir sinema iklimi yaşanırdı" dedi...    Evet, çünkü kalite alışkanlığı beraberinde getiriyor. Ben Yılmaz Erdoğan'ı elimden geldiği kadar göklere çıkarmak istiyorum. Sinemaya bu kadar emek harcadığı için bütün övgülere layık bir insan. 
   
   Genç oyuncular arasında en beğendiniz isimler hangileri    Nehir Erdoğan, Yelda Kaymakçı, Nurgül Yeşilçay sinema ışığı taşıyan iyi gençler. Bundan sonra bu mesleği onlar götürecekler, desteklenmeleri gerekir. Mesela Nurgül, harika bir oyuncu ama bir anda o kadar popüler oldu ki, sadece gençliği ve güzelliğiyle değerlendirilebileceği işler önüne sunuluyor. Aynı şekilde Deniz Akkaya da, güzelliği ile insanı heyecanlandıran bir kadın ama bu, sinemada istediği roller için önünde bir engel. 
   
   'Estetikten uzak durun'    Deniz Akkaya, Nehir Erdoğan, Hande Ataizi gibi genç oyuncularımız arasında estetik çok yaygın ama siz h l estetikten korktuğunuzu söylüyorsunuz..    "Oyuncu yüzü, insanın aklına gelebilecek bütün ifadeleri verebilecek mimikleri yapabilmesi için olabildiğince doğal olmalı. Yüzü belli bir kalıba sokarsan, o zaman kimliğini kaybediyor. 57 yaşımdayım, dünyada en çok korktuğum şey yüzümün ifadesinin değişmesi. Ben hep Türk sinemasının en güzel kadını değil, en iyi oyuncusu olmak iddiası taşıdım. Bu nedenle genç oyunculara estetikten olabildiğince uzak durmalarını tavsiye ediyorum." 
   
   
</TEXT>
</DOC>
