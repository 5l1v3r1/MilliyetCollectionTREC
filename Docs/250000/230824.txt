<DOC>
<DOCNO> 230824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/spor/spo07.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dokun, bin ah işit 
</HEADLINE>
<TEXT>

   İsveç'te ülkemizi gururlandıran Bayram Özdemir, Nazmi Avluca ve Bünyamin Emik, geçim sıkıntısı ve ilgisizlik gibi sorunlarla boğuşuyor, artık geleceğe daha umutlu bakmak istiyor 
      HAMİT TURHAN 

   
   Bu sese kulak verin 
   AVRUPA Grekoromen Güreş Şampiyonası'nda altın madalyaya ulaşan Bayram Özdemir ve Nazmi Avluca ile bronz madalya alan Bünyamin Emik karışık duygular yaşıyor, yaşadıkları zorluklara ayna tutuyor. Özdemir dört aydır işsiz, TMOK'tan üç ayda bir aldığı bir milyar 500 milyon liralık bursla anne - babasına yardım ediyor, evlilik hazırlıkları yapıyor. Genç sporcu, "Ben para - pul istemiyorum. Çalışmak istiyorum. Kendi yağımla kavrulurum" diye konuştu. 
   
   Yerlikaya öfkesi 
   NAZMİ Avluca ise, devletin kadrolu memuru. Evli ve bir kız çocuğu var. Onun sıkıntısı farklı, Hamza Yerlikaya ile birbirlerine düşürülmeye çalışıldığını savunuyor, "Minder dışında dostuz. Bizi rahat bıraksınlar" diyor. Bünyamin Emik de, İstanbul Büyükşehir Belediye'den 1 milyar maaşla hem geçimini sürdürüyor, hem de spor yapmaya çalışıyor. Milli güreşçi, "Aldığım para ancak evimin ihtiyaçlarına gidiyor. Tek umudum sponsorlar" mesajını gönderiyor. 
   
   
   
</TEXT>
</DOC>
