<DOC>
<DOCNO> 213718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/soneko02.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fındık ihracatından 465 milyon 731 bin dolar döviz elde edildi... 
</HEADLINE>
<TEXT>

     Dünya fındık üretim ve ihracatının büyük bölümünü elinde bulunduran Türkiye, 1 Eylül'de başlayan 2003-2004 ihraç sezonunun 22. haftasında bu üründen 465 milyon 731 bin dolar döviz elde etti. 
     Karadeniz Fındık ve Mamülleri İhracatçıları Birliği'nden alınan bilgiye göre, geçen sezonunun 22. haftasında kentali 100 kilo 225 dolardan alıcı bulan standart naturel iç fındık, bu sezonun aynı döneminde 369 dolardan işlem gördü. 
     Yaklaşık 80 ülkeye fındık ihraç eden Türkiye, 22 haftalık dönemde 127 bin 779 ton fındık ihraç ederek karşılığında 465 milyon 731 bin 679 dolar gelir elde etti. 
     İhracatın 103 bin 690 tonu AB ülkelerine gerçekleştirilirken, AB dışındaki Avrupa ülkelerine 12 bin 851, denizaşırı ülkelere 7 bin 264, diğer ülkelere ise 3 bin 704 ton fındık ihraç edildi. 
     Türkiye, geçen sezonun aynı döneminde 170 bin 558 ton iç fındık ihraç ederek karşılığında 384 milyon 763 bin 898 dolar döviz girdisi sağlamıştı. 
     
</TEXT>
</DOC>
