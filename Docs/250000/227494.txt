<DOC>
<DOCNO> 227494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/yazar/tamer.html </URL>
<DATE> 2004/04/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Çözüm üretme 0 sıfır , mazeret üretme 10 
</HEADLINE>
<TEXT>

   
   İtiraz istemem. 3 gündür anlatıp duruyorlar. Bu seçimlerde CHP de çok başarılı olmuş, DSP de, SP de, DYP de, MHP de 
   Dahası başarılarına başarı katmak işten bile değilmiş, ama medya, sandık başına gitmeyen seçmen, anketler v.s. gibi "suçlular", daha büyük başarıları engellemiş 
   Çözüm üretmede son derecede başarısız olan liderlerimizin, mazeret üretmede üzerlerine yok SHP lideri Murat Karayalçın'ın Birleşik Sol'un seçim başarısızlığından Barzani ve Talabani'yi sorumlu tuttuğunu dünkü gazetelerde görünce, dayanamayıp son 3 gündür üretilen mazeretleri sizler için altalta diziverdim. Umarım beğenirsiniz 
   SHP Lideri Murat Karayalçın "Bizi yıkan Barzani ve Talabani oldu, oylarımız onlar yüzünden düştü. Barzani ve Talabani, Kemalist SHP'ye oy vermeyin diye bölgede kampanya açtılar."DSP Lideri Bülent Ecevit "3 Kasım'da olduğu gibi bu seçimlerde de partimizin önü kesilmek istendi. Hem sahte anketler, hem de kasıtlı yayınlarla 'DSP'nin hiç şansı yok' propagandası yapıldı. Bu yüzden de sandığa gitmeyen seçmen sayısı arttı. Oy vermeyenlerin gönlü DSP'dedir." 
   
   Al birini, vur ötekine 
   DYP Lideri Mehmet Ağar "Yerel seçimler, Cumhuriyet tarihinde görülmedik ölçüde yoğun baskı, tehdit ve şantajın olduğu bir süreçte yapıldı. Basın organlarında seçim süresince DYP'ye 3 - 5 santimetrekarelik yerler ayrıldı. Anket kuruluşları aracılığıyla sonuçlar manipüle edilmeye çalışıldı."MHP Başkan Yardımcısı Faruk Bal "Baskı ve şantaj, oy seviyemizin bu noktada kalmasına sebep oldu. Anket oyunları, devlet imk nlarının ve gücünün kullanılması, tehditler, bol vaatler ve popülizme rağmen AKP, istediği oyu alamadı." Bal'a göre Devlet Bahçeli'nin doğum yeri Osmaniye'de bile seçimin kaybedilmesinde MHP'nin suçu yok "Hükümetin bir bakanı ev ev dolaşıp işsizlerin listesini almış ve iş bulacağı vaadinde bulunmuş "SP'nin 2. adamı Recai Kutan "Ak Parti'ye inanılmaz ölçüde medya desteği yapıldı. Buna karşılık SP'nin haberlerine tam bir ambargo uygulandı. Sandık başına gitmeyen 10 milyon seçmen de SP'nin oy oranını düşürdü."DEHAP "Demokratik Güç Birliği adı altında SHP'de toplanılması, DEHAP oylarını düşürdü. İttifakın başarısızlığında CHP de etkili oldu."DYP İstanbul Belediye Başkan adayı Ahmet Vefik Alp "Medyadaki haber ve anketler yüzünden ben ve partim DYP hak ettiğimiz oyu alamadık. AKP sandıktan ezici üstünlükle çıkmasın diye seçmen CHP'ye yöneldi. Benim yakın arkadaşlarım bile aynı nedenle CHP'ye oy verdi. Anket sonuçları, AKP'nin oylarını da aşağı çekti." 
   
   CHP'nin mazereti 
   CHP İstanbul Büyükşehir Belediye Başkan adayı Sefa Sirmen "İstanbul'da sadece AKP'liler değil, sosyal demokrat geçinen gruplar da AKP lehine çalıştı." CHP Genel Sekreter Yardımcısı Sinan Yerlikaya'dan gazetecilere "Niye öyle oralarda dolaşıyorsunuz Gelin de bizim yerimize oturun. Nasıl olsa partiyi siz yönetiyorsunuz. Seçimlerde ve seçim sonrasında bizi infaz edip partiye el koydunuz " 
   
   CHP'de özeleştiri 
   Neyse ki Sirmen ve Yerlikaya gibi mazeretlerin arkasına sığınmak, ya da Deniz Baykal gibi kendinden menkul bir başarıyı ilan etmek yerine, Kemal Derviş gibi seçimlerin ertesinde hiç vakit yitirmeden parti örgütüne yönelttiği çok ciddi bir suçlamayla, parti içi özeleştiri sürecini tetikleyenler de var. Umarız devamı gelir 
   CHP Başkanvekili Kemal Derviş "Adaylar iyi çalıştı, ama örgütlerimiz eş zamanlı olarak iyi çalışmadılar. CHP'li bazı il ve ilçe başkanları, adaylara yardımcı olmak yerine rant peşinde koştular." 
   
   AKP'nin mazereti 
   Seçimlerden başarıyla çıkan, kendi yaptırdığı anket sonuçlarına ANAR yakın oy alan AKP'nin bile, daha da fazla oy alınamamasıyla ilgili mazereti var 
   AKP lideri Başbakan Tayyip Erdoğan'dan BM Genel Sekreteri Kofi Annan'a "Kıbrıs başıma çok iş aştı. Yerel seçimde çok iyi oy alacakken Kıbrıs yüzünden çözüm karşıtı CHP'ye ve MHP'ye 6 puanım gitti. Elimi güçlendirin." 
   
      
   
</TEXT>
</DOC>
