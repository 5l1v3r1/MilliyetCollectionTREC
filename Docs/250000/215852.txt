<DOC>
<DOCNO> 215852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/ekonomi/eko01.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzanlar'ın gizli nakitleri olabilir' 
</HEADLINE>
<TEXT>

   Başbakan Yardımcısı Şener, Uzanlar'ın İmar Bankası'ndan çıkarttığı paranın bir kısmının şirketlere gittiğini belirtip, 'H l gizli nakitleri olabilir' dedi 
      ÖNDER YILMAZ Tahran 
   
   Başbakan Yardımcısı Abdüllatif Şener, Uzanlar'a ait olan ve el konulan 219 şirketin ihaleye çıkılarak satılabileceğini söyledi. 
   Uzanlar'ın gizli nakitlerinin olabileceğini öne süren Şener, gözyaşları ekranlara yansıyan Uzan'ın değil, 400 bin mağdur vatandaşın dramına dikkat edilmesini istedi. AKP'ye siyasi rakip olacağı endişesiyle Uzanlar'ın üzerine gidilmediğini belirten Şener, "Keşke çalıp çırpmasaydı da siyasi rakibimiz olsaydı" dedi. 
   Cumhurbaşkanı Ahmet Necdet Sezer'le D - 8 zirvesine katılmak için Tahran'a gelen Şener, yurtdışına nakit para aktarmış olabileceğini ima eden Şener, şunları söyledi 
   "Böyle tespit edilmiş bir şey yok. 7.5 katrilyonluk hayali kağıt satmış ama kasa bomboş bu paralar nerede Paralar nakit olarak çuvallarla şubeden çıkarılmış, özel araçlarla bir yerlere gitmiş. Bir kısmı şirketlere gitmiştir ama h l gizli ilave nakitleri olabilir." 
   El konulan şirketlerin devlete olan borçları karşılayamayacağını kaydeden Şener, "Şirketler ihaleye çıkılıp satılabilir veya bu şirketler borç tahsil edilene kadar devlet tarafından işletilir. Ama nihai kararı TMSF verecektir" dedi. 
   Şirketlerine el konulmasının ardından Uzan'ın ağlayan görüntülerinin ekranlara yansımasından etkilenmediğini belirten Şener, "Uzan dramının önemi yok, çünkü o kişi 400 bin insana ağır dramlar yaşattı. El konulan şirketler de, paralar da Uzan'ın değil, halkın parası" dedi. 
   Şener, el konulma işlemi ile Motorola'nın Telsim'den alacağı borcu devletin üstlenip üstlenmediğine ilişkin soruya, "Devlet olarak benim alacağım var. Borcu önce ben tahsil edeceğim kalırsa Motorola alır" diye konuştu. 
   
   'Faizleri yüzde 3 artırdı'    Abdüllatif Şener, devletin 7.5 katrilyonunu çarpan Uzan'dan bu parayı tahsil edeceklerini dile getirirken, "Uzanlar'ın çarptığı bu para yüzünden faizler yüzde 2.5 - 3 oranında arttı" ifadesini kullandı. Uzan operasyonunun GP'nin AKP hükümetine siyasi alternatif olacağı endişesi ile gerçekleştirilmediğini savunan Şener, "Keşke çalıp çırpmasaydı da, 400 bin insanı mağdur etmeseydi de siyasi rakibimiz olsaydı" dedi. 
   
   
</TEXT>
</DOC>
