<DOC>
<DOCNO> 240575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/astro/index.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı ve verimli bir gün 
</HEADLINE>
<TEXT>


Boğa burcundaki Ay yapıcı ve verimli bir güne işaret ediyor. Özellikle akşam saatlerine odaklanmalı ve girişimlerimizin elle tutulur hale gelmesine çalışmalıyız. Akıl ve duygu arasında denge var. Koç'lar kendi kaynakları konusunda dikkatli olmaya çalışmalı. Bu alanda ileriye dönük planlar yapmalarında fayda var. Boğa'lar parasal konularda harcama yaparken sınırları zorlayabilirler. Olaylar karşısında ılımlı olmalılar. Bu arada aileleriyle ilgili bazı sorumluluklar almaları gerekebilir. İkizler parasal endişeleri nedeniyle kendilerini zorda hissedebilirler. Geçmişte yapılan hatalardan ders almaları gerekiyor. Yengeç'ler için verimli bir gün sayılır. Sosyal çalışmalar ve ortaklaşa konularda dostlardan destekler var. Aslan'lar biraz çaba göstererek çok şeyi yoluna koyacaklar. İş hayatında dikkat etmeleri gereken konular öne çıkabilir. Başak'lar engelleri aşabilecek durumdalar. Beraberlikleri ve ortaklaşa konularda önemli adımlar söz konusu olabilir. Fırsatları değerlendirmeliler. Terazi'ler ortaklaşa konulardaki girişimlerden fayda görebilirler. Yeni kazançlar ve bekleyen paralar gündeme gelebilir. Akrep'ler bugün yeni anlaşmalar yapabilir. Bu alanda kazançlı görünüyorlar. Başkalarından çok şey öğrenebilecekleri bir gün. Yay'lar göz ardı ettikleri konular yüzünden problemler yaşayabilir. Zaman alan işler onlar için fazlasıyla oyalayıcı olabilir. Oğlak'lar için maddi konularda başarılı olacakları bir gün. Hayatın güzel yanlarını görmeleri iyi olur. Keyif alacakları uğraşlara zaman ayırmalılar. Kova'lar evle ilgili konularda çaba göstermek zorunda kalabilirler. Pek çok işi bir arada yapmaları gerekebilir. Balık'lar için eğitim ve iletişim konuları öne çıkabilir. Yeni fikirlerini uygulama imkanları var. Kardeşlerle ilişkilerde uyumlu olabilecekler.. 



</TEXT>
</DOC>
