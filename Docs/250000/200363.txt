<DOC>
<DOCNO> 200363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sondun22.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan'da veremli sayısı yılda yüzde 12 artıyor 
</HEADLINE>
<TEXT>

     Ermenistan Sağlık Bakanı Hayk Darbinyan, ülkedeki veremli hasta sayısının yılda yüzde 10-12 oranında arttığını söyledi. 
     Darbinyan, açıklamasında, kayıtlara göre ülkede halen 5 bin 620 veremli hasta bulunduğunu, hükümetin bu hastalıkla mücadele için 2003-2006 yıllarını kapsayan bir program hazırladığını belirtti. 
     Merkezi Erivan'da bulunan Arminfo'nun haberine göre Darbinyan, bu amaçla devlet bütçesinden ayrı bir ödenek çıkarıldığını da ifade etti. 
     Hayk Darbinyan, hasta sayısında yıllık artışın 1000-1200 civarında olabildiğini de kaydetti. 
     Öte yandan, Sosyal Güvenlik Bakanlığı'ndan yapılan açıklamada, ülkedeki üzürlü vatandaş sayısının 115 bin olduğu, bunun 11 bininin 18 yaşın altında bulunduğunu bildirdi. 
     Özürlülük durumuna bağlı olarak bu kişilere belirli oranda düzenli maddi yardım yapıldığı kaydedilen açıklamada, çalışabilecek düzeydeki özürlülerin çeşitli işyerlerinde istihdam edilmeleriyle ilgili araştırmaların devam ettiği belirtildi. 
     
</TEXT>
</DOC>
