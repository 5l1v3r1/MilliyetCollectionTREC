<DOC>
<DOCNO> 215365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/siyaset/asiy.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Başbakanı Mehmet Ali Talat, Kıbrıs sorununu Milliyet'e değerlendirdi 
</HEADLINE>
<TEXT>

   Halkta dayanılmaz birleşme isteği yok    Talat, "Halk arasında yer yer birleşmenin sıkıntı yaratacağı bile düşünülüyor. Aslında biraz gevşek federasyon kuruluyor. Annan Planı böyle. Kıbrıs hapishane olmaktan çıkarılmalı" diyor 
      SOHBET ODASI 

   Derya SAZAK 

   NEW YORK 

   
   Kıbrıs'ın 1 Mayıs'ta AB üyesi olmasını hedefleyen bir programla seçime girdiniz ve başbakan oldunuz. BM'deki görüşmelere de Denktaş'la birlikte katılan ilk hükümet başkanısınız. KKTC'nin geleceğini nasıl görüyorsunuz 
   Öncelikle, Mayıs 2004'e kadar Kıbrıs'ta çözüm öngörüyoruz. Hükümet olduktan sonra ortaya çıkan gelişmeler, seçimde söylediklerimizin haklılığını gösteriyor. 
   Kıbrıs'ta halkın çözüm yönünde büyük bir arzusu ve heyecanı var. Kıbrıs sorununun bitmesi isteniyor. Seçimler de bunu gösterdi. Dolayısıyla büyük bir umudu var bu hükümetten. Çünkü yeni hükümet dışındaki unsurlar eskiyi temsil ediyor. Çözüme giden yolu açacak olan bizleriz. 
   
   Kuzey Kıbrıs bugüne dek Türkiye'ye bağımlı yaşayan bir ülke konumundaydı, AB üyeliği gerçekleşirse nasıl etkilenecek 
   Ekonomisiyle, bütçesiyle, savunmasıyla Kıbrıs Türkiye'ye çok yakın duruyor. 
   
   Annan Planı zemininde çözüm 
   
   650 milyon euroluk bütçenin yarısını Türkiye karşılıyormuş. Hükümet olunca 2004 için nasıl bir ekonomik program çizdiniz 
   Önceliğimiz siyasi çözüm. Her şey çözüme endekslenmiş durumda. Herhangi bir ekonomik öngörü, Kıbrıs'ta AB'den yana çözümden ayrı düşünülemez. 
   
   1 Mayıs'tan önce Kıbrıs'ta çözüm olasılığına inanıyorsunuz. 
   Evet biz ona bakıyoruz. 
   
   Nasıl bir çözüm 
   Annan Planı zemininde olacak çözüm. 
   
   Nasıl bir Kıbrıs hayal ediyorsunuz 
   Bambaşka bir Kıbrıs olacak. İki kurucu devlete dayalı. Kıbrıslı Türklerin Kıbrıslı Rumlarla siyasi eşit olduğu, Kıbrıs Türk Devleti'nin Kıbrıs Rum Devleti'yle eşit olduğu, aslında biraz 'gevşek federasyon' kuruluyor. Annan Planı'nı böyle yorumlayabiliriz. 
   
   Gelinen aşama kazanç mı, kayıp mı 
   Kazanç... AB üyeliği ek bir faktör. AB olmasa da, çözüm çok şey getirecek. 
   
   Uluslararası tanınma açısından... 
   İzolasyon var şu anda Kıbrıs'ta. Hiçbir malımızı satamıyoruz. Hiçbir spor etkinliğine katılamayız. Gençlerimiz Türkiye ile futbol bile oynayamıyor. 
   
   Seçimden önce bir sözünüz vardı 'Kıbrıs Türkleri hapishanede' demiştiniz. 
   Öyle, aynen öyle. Şu anda da hapishane... 
   
   Muhalefette öyle düşünüyordunuz, hükümet olunca bu görüşünüz değişmedi mi 
   Gardiyan değişti. Hapishane aynı. Önemli olan Kıbrıs'ı hapishane olmaktan çıkarmak. 
   
   KKTC kendi içinde özgür değil mi Bağımsız devlet... 
   Kendi içinde çok fazla özgürlük sorunu yok. Türkiye'den kötü değildir, mesela. Ama Türkiye'nin dışındaki ilişkilere baktığımızda KKTC'nin uluslararası ilişkileri yok. Türkiye üzerinden yapıyoruz... 
   
   Birleşme hayalleri geride kaldı 
   
   Türkiye ile birleşme düşüncesi vardı bir zamanlar... 
   Hayal... Hayal. Bunlar hep geride kaldı. 
   
   Birleşik Kıbrıs'ın gelecekteki garantileri ne olacak Kıbrıs'ın Türkiye açısından stratejik önemi, Ege ve Doğu Akdeniz'in güvenliği açısından vazgeçilmezliği ne olacak 
   Türkiye için Kıbrıs dost bir ülke kalacak. Askeri stratejik önemini, asker olmadığım için bilemiyorum. Kıbrıs'ın askeri stratejik önemi varsa, bugünkü gibi tutmak durumundayız deniyorsa, bu haliyle kimse tutamaz. 
   Bu iş bitti artık. Kim bu haliyle kalmalıdır, diyorsa başka yol bulmalıdır. Bu haliyle kalamaz. 
   
   Siz hükümete geldikten sonra çözüm daha mı kolaylaştı 
   Bizim hükümetimiz çözüm ve toplumsal uzlaşma amacıyla kuruldu. 
   
   Serdar Denktaş'ın katılımı ve çözüme verdiği destek tarihi önemde, baba Denktaş'la oğlunun siyasi tercihleri arasındaki farkı nasıl yorumluyorsunuz 
   Bu hükümeti yürütmek zorundayız. Daha iyisi olur muydu Olurdu ama seçim sonuçları izin vermedi. 
   
   Referandum sonrası seçim 
   
   Misyonumuz AB diyorsunuz... 
   Çözüm ve AB. 
   
   2004 Mayıs'ından sonra ne olacak 
   1 Mayıs sonrası ne olacağını kimse bilmiyor. Anlaşmanın gerekleri yapılacak. İki tane kurucu devlet. Bugünkü yapı şekil değiştirecek. 
   
   Referandumdan sonra... 
   Seçim olacak. 
   
   Anlaşmanın Türkiye tarafından da onayı gerekiyor. 
   Garantör devlet olduğu için TBMM de onaylayacak. 
   
   Seçimlerden önceki bir söyleşinizde Türk askeri çekilirse adada sıkıntı doğacağını söylemiştiniz. Güvenlik açısından... 
   Türk ordusu çözümün gereği olarak zaten çekilecek. Ben çekilmesin derken bambaşka konseptte söylemiştim. Yoksa Türkiye AB'ye girdikten sonra Kıbrıs'ta asker bulundurmanın ne kadar önemli olduğunu doğrusu ben bilmiyorum. Önemli de olabilir, olmayabilir de. O soru bana, 'çözüm olmadan Türk ordusu çekilirse ne olur' diye sorulmuştu. 
   
   İki halk adada uzun yıllar ayrı yaşadılar. Birleşmeyi gerçekten istiyorlar mı Sınırlar açılırsa geçmişin duvarları yıkılacak mı Siz nabzı tutuyor olmalısınız... 
   Halkın birbirine yönelik, dayanılmaz arzuyla birleşme isteği yok. Halk arasında yer yer birleşmenin sıkıntı yaratacağı bile düşünülüyor. 
   
   Halk istiyor, yöneticiler yokuşa sürüyor, kendi saltanatları uğruna deniliyordu. 
   Doğru, halk istiyor ama değişik gerekçelerle... Kıbrıs Türk halkı izolasyondan kurtulmak için istiyor. Daha iyi bir ekonomik hayat istiyor. 
   
   Rum dönmek istiyor 
   
   Güneydeki Rumlar niye istiyor 
   Rumlar, mülklerine dönmek için istiyor. Kuzeyde serbest dolaşabilmek için istiyor. 
   
   Bunlar sağlanacak mı 
   Elbette... İlk günden serbest dolaşım başlayacak. Halk birbirine çok hasret, o yüzden birleşmek istiyor, yok öyle bir şey. Çözümün gerekçesi değişik. 
   nBosna'da, Kosova'da, Kuzey Irak'ta ayrılık teşvik edilirken Kıbrıs niye birleştirilmek isteniyor Sağlanacak fayda nedir 
   Kıbrıs sorunu esasta mülk sorunudur. 
   
      Sınırla ilgilenmedim    
   Sınır çizgisinin düzleştirilmesi isteği gerçekçi mi 
   Benim ilgilendiğim bir konu olmadı. 
   
   Başbakan olarak siz bu işin neresindesiniz 
   Benim muhalefette söylediklerim bugün devlet politikası haline geldi. Çözüm 1 Mayıs'a kadar şarttır, diyordum. Çözüm olmazsa Türkiye AB'ye giremez diyordum. Bugün gelinen nokta o. Görüşlerim şimdi daha iyi anlaşılıyor. 
   
   Başbakan Erdoğan da, 28 Ocak'taki Beyaz Saray ziyareti öncesinde atağa geçti. Davos'ta Annan ile görüştü, BM müzakerelerine ortam hazırladı. Denktaş'a yol haritası verildi. Neden 
   1 Mayıs geldi de ondan. 
   
   AB baskısı... 
   Elbette. Hep söylüyorum. 1 Mayıs gerçek bir tarihtir. 
   
   Ertesi gün ne olacak 
   Kıbrıs AB üyesi olacak. Adayı sadece Rumlar temsil edecek. 
   
   Rumlar isteksizdi    
   AB süreci zamanla kuzeyi eritir çünkü güneydeki Rumlar 15 bin dolar seviyesinde iken Türkler 2 - 3 bin dolarla bugünkü varlıklarını koruyamazlar iddiası var. Aradaki refah uçurumu da AB üyeliğini zorluyor mu 
   Kuzeydeki Türkler de şu anda AB vatandaşı. Tek fark AB müktesebatı kuzeyde geçerli değil. AB, kuzeyde müktesebatı uygulamıyor. Çünkü başka bir yönetim var. Tanımadığı... 
   
   KKTC. 
   Çözüm olmazsa bu sadece Rumlara yarar. 
   
   O zaman niye itiraz ediyorlar New York görüşmelerinde Güney Kıbrıs'ın da Annan Planı'na ciddi itirazları gözlendi. Anlaşmayı istemiyorlar mı 
   İstemiyorlar. Rumlar 1 Mayıs'ı geçirmeye çalışıyorlar. Çözümsüzlük Rumların işine geliyor. İşin en kötü yanı, hem bireysel olarak hem de AB vatandaşı olarak müktesebat kuzeyde geçerli değil. Bu durumda, Rum hükümeti ve kurumlarıyla vatandaş olarak Türkler temas haline geçecek. 
   
   Tutamayız lafı nereden çıkıyor 
   Tutamayız değil. Tutamadık. Bitti. Şu anda her Kıbrıslı Türk aynı zamanda AB vatandaşı. 
   
   AB pasaportu alacak. 
   Alsın, almasın AB vatandaşı olacak. Benim pasaportum yok, Denktaş Bey'in de yok. İkimiz de AB vatandaşıyız. Düşünün eğer ben AB vatandaşı olmanın haklarını kullanmak istersem, hangi devlet üzerinden kullanacağım KKTC değil herhalde... Neyin üzerinden bireysel vatandaşlık haklarımı kullanırım Rumların üzerinden. Tehlike bu. Bir odada yaşarsınız, eşyalar başkasının. 
   
   CHP ayıp ediyor...    
   Güney Kıbrıs AB üyesi olunca 2004 sonunda Türkiye'nin müzakere takvimi aşamasında Yunanistan'la birlikte 'çifte veto' yemesi olası mı 
   O Türkiye için felaket olur. AB kurumlarında Rumlar tek başına temsil edilecek. 
   
   Bu tehlikeyi görmeyen partiler var, örneğin CHP'nin tepkisi sizi şaşırtıyor mu CHP'yi 'fetihçi'likle suçlamıştınız. 
   CHP, Kıbrıs sorununda son derece statükocu çizgi sürdürüyor. Şahin bir politika izliyor. Sosyal demokrasiyle bağdaşmayan bir tutumu var. Oysa mensup olduğu Sosyalist Enternasyonal Kıbrıs sorununun çözümünü izleyen bir kuruluş. 
   Kıbrıs sorunu maalesef Türkiye için iç politika malzemesi olarak kullanılıyor. Yerel seçimler yaklaştıkça bunu görüyorum. Ayıp ediyorlar. 
   
   Süreç kesintiye uğrarsa, Türkiye AB'den takvim alamazsa AKP'nin iktidardaki etkinliğinin de azalacağı yönünde senaryolar var. 
   Onu bilemem. Kıbrıs gerçekten ulusal dava kabul ediliyorsa CHP ve öteki muhalefet partileri tarafından yapılmamalı. 
   
   Siz BM görüşmelerinde Rum tarafıyla masaya oturdunuz. Ver kurtul havası gözlediniz mi 
   Ver kurtul ne demek .. Neyi veriyoruz. Kıbrıs kimin ki veriyorsunuz Akıl dışı bir terim icat ettiler. Herkesi de bunun peşinden sürüklüyorlar. 
   Kıbrıslı Türkler haklarını verirse kurtulamaz. Tersine baskı altına girer. Ver kurtul ne demek 
   
   Tarihi bir çözüm olacak mı 
   Öyle umuyorum. 
   
   
   
</TEXT>
</DOC>
