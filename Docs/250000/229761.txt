<DOC>
<DOCNO> 229761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/ekonomi/eko05.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Sabancı için dua ediyoruz 
</HEADLINE>
<TEXT>

   Sakıp Sabancı ile tedavi gördüğü Amerikan Hastanesi'nde görüşen Başbakan Tayyip Erdoğan, "İyileşeceğim diyor. Biz de dualarımızı eksik etmeyeceğiz" dedi 
      M. AKİF ERDEM, ŞAKİR AYDIN İstanbul 
   
   Başbakan Tayyip Erdoğan, Amerikan Hastanesi'nde tedavi gören Sabancı Holding Yönetim Kurulu Başkanı Sakıp Sabancı'yı ziyaret etti. 
   Başbakan Erdoğan, İstanbul Büyükşehir Belediye Başkanı Kadir Topbaş ve AKP İstanbul İl Başkanı Mehmet Müezzinoğlu ile birlikte hastaneye geldi. Sabancı'yı odasında ziyaret eden Erdoğan'ı çıkışta Ömer ve Erol Sabancı uğurladı. Erdoğan, gazetecilerin "Sakıp Sabancı'yı gördünüz mü " sorusu üzerine şu yanıtı verdi 
   "Gördüm, görüştüm. Sağolsun bize tavsiyelerini sundu. Kararlılığını gördüm, 'iyileşeceğim' diyor. Biz de dualarımızı eksik etmeyeceğimizi söyledik. Attığımız adımları takdirle karşıladığını bize söyledi, ülkedeki ekonomik gelişmeler konusunda. Dikkatimi çeken bir şey var h l ekonomiyi takip ediyor." 
   
   'Durumu ciddi' 
   Sakıp Sabancı'yı ziyaret eden Devlet Bakanı Ali Babacan da yaklaşık 15 dakika içeride kaldıktan sonra çıkışta yaptığı açıklamada şöyle dedi 
   "Kendisi uyuyordu. Bizzat görüşemedim. Ailesiyle görüştüm. Acil şifalar diliyorum." 
   Babacan, Sabancı'nın sağlık durumunun ciddi olduğunu ifade etti. 
   
   
</TEXT>
</DOC>
