<DOC>
<DOCNO> 206492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/spor/spo09.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyondan ilk adım 
</HEADLINE>
<TEXT>

      
   İstanbul ve Adana önlemi 
   FUTBOL Federasyonu, Aykut Kocaman'ın istifasıyla yeni bir kriz sürecine giren İstanbulsporlu futbolculara jest yapacak. Sarı - Siyahlı oyuncuların hakedişlerinin ödenmemesi halinde serbest kalmaları yolunda hazırlık yapan federasyon, anlaşmazlığın çözüm tarihinin 2. transfer dönemini aşması durumunda kendilerine "ekstra süre" verecek. Federasyon Hukuk Kurulu, İstanbulspor ve Adanaspor'un durumunu da yarın masaya yatıracak. 
   
   Ekstra süre verilecek 
   İSTANBULSPORLU futbolcuların henüz fesih başvurusunda bulunmadığına dikkat çekilirken, maddi krizin kısa sürede çözülemeyeceği üzerinde durulduğu ve "Futbolcunun oynama hakkının elinden alınmaması ve taahüt edilen alacaklarının ödenmesi" prensibinden yola çıkarak hazırlık yapıldığı bildirildi. Yetkililer, "Serbest kalmaları 7 Şubat'ı geçerse, her iki kulüp futbolcularına ekstra transfer hakkı tanınması yolunda çalışmalarımız var" ifadelerini kullandılar. 
   
   
</TEXT>
</DOC>
