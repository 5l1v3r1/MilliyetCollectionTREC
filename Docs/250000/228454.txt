<DOC>
<DOCNO> 228454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo14.html </URL>
<DATE> 2004/04/04/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Fenerbahçe evinde coşuyor... 
</HEADLINE>
<TEXT>

     Birinci Süper Lig'in lideri Fenerbahçe, bu sezon kendi sahasında yaptığı maçlarda adeta coşuyor. 
     Akçaabat Sebatspor ile dün akşam yaptığı maçta ilk dakikada yediği gole rağmen rakibe baskısını sürdürüp ilk yarıya 3 gol sığdıran ve karşılaşmayı 4-2 kazanan Fenerbahçe, kendi sahasında taraftarlarına bol gollü maçlar izletiyor. 
     Bu sezon kendi evinde yaptığı 13 lig maçında 40 gol atan sarı-lacivertliler, 3 gol ortalaması tutturdu. 
     
     ALTERNATİF ÇOK 
     Van Hooijdonk, Nobre, Tuncay ve Serhat gibi etkili gol silahları bulunan sarı-lacivertli takımda her hafta farklı bir isim sahneye çıkıyor. 
     Uzun bir aradan sonra ilk 11 kişilik kadroda sahaya çıkan Serhat, attığı 2 gol ve sergilediği performansla dünkü Akçaabat Sebatspor maçına damga vuran isim oldu. 
     Sarı-lacivertlilerde bir önceki hafta Adanaspor maçında, Nobre attığı iki golle takımına galibiyeti getirirken, ligin 26. haftasındaki Bursaspor maçında da Tuncay, rakip filelere 2 gol göndererek 3-1'lik galibiyette önemli pay sahibi olmuştu. 
     
     KADIKÖY'DEKİ MAÇLAR VE SONUÇLARI 
     Fenerbahçe'nin bu sezon kendi sahasında yaptığı maçlarda aldığı sonuçlar şöyle 
     1- İstanbulspor........ 0 - 3. 
     2- Elazığspor.......... 7 - 1. 
     3- Gaziantepspor....... 3 - 1. 
     4- Adanaspor........... 3 - 0. 
     5- Çaykur Rizespor..... 4 - 1. 
     6- Beşiktaş............ 2 - 2. 
     7- Denizlispor......... 2 - 0. 
     8- Trabzonspor......... 3 - 1. 
     9- Diyarbakırspor...... 2 - 2. 
     10- Galatasaray........ 2 - 1. 
     11- Konyaspor.......... 5 - 2. 
     12- Bursaspor.......... 3 - 1. 
     13- Akçaabat Sebatspor. 4 - 2. 
     Not Fenerbahçe 7. hafta Gençlerbirliği'ni 1-0 yendiği maçı cezası nedeniyle İzmir'de oynamıştı. 
     
</TEXT>
</DOC>
