<DOC>
<DOCNO> 237507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/soneko39.html </URL>
<DATE> 2004/05/05/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Babacan 6.5'lik faiz dışı fazla, borç stoğunun düşmesi için gerekli 
</HEADLINE>
<TEXT>

     Devlet Bakanı Ali Babacan, yüzde 6.5'luk faiz dışı fazla rakamının, bugünün şartlarında borç stoğunun düşmesi için gerekli bir rakam olduğunu söylerken, ''2005 ve sonrası için bakacağız. Borç stoğunun düşmesi için nasıl bir 'faiz dışı fazla' rakam gerekiyorsa öyle bir rakam...'' dedi. 
     Gazetecilerin ekonomiye ilişkin sorularını yanıtlayan Babacan, ''Objektif bir bakışla son bir kaç haftadır olayların ne kadar abartıldığını, çok iyi görüyorlar görüştüğümüz kişiler. 'Neden içeride böyle şeyler oluyor ' diye soruyorlar. Türkiye'de şu ana kadar ekonomik göstergeler performans dikkati çekiyor'' diye konuştu. 
     
     IMF İLE İLİŞKİLER... 
     IMF ile önümüzdeki dönem ilişkiler konusunda da Babacan, ''IMF ile 2005 sonrası ne yapılacağı önümüzdeki aylarda netleşecek. Detaylara girmedik. Sadece üç yol var. Onun birini seçeceğiz'' değerlendirmesinde bulundu. 
     Babacan, Türkiye için önemli olanın borç stoğunun düşmeye devam etmesi olduğunu belirterek, ''Yapılacak teknik çalışmalar sonucunda Türkiye'nin borç stoğunun düşmeye devam edebilmesi için nasıl bir faiz dışı fazla rakamı gerekliyse onun yapılacağını'' söyledi. 
     IMF'nin bu konudaki tavrının sorulması üzerine de Babacan matematiğin evrensel bir bilim olduğunu hatırlatarak, ''Onların matematiği ile bizim matematiğimiz farklı değil'' diye konuştu. 
     Yüzde 6.5'luk faiz dışı fazla rakamının bugünün şartlarında borç stoğunun düşmesi için gerekli bir rakam olduğunu söyleyen Bakan Babacan, ''2005 ve sonrası için bakacağız. Borç stoğunun düşmeye devam etmesi için nasıl bir rakam gerekiyorsa, öyle bir rakam. Tabi yüksek bir faiz dışı fazlanın devam etmesi gerekiyor'' şeklinde konuştu. 
     
</TEXT>
</DOC>
