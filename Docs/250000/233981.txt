<DOC>
<DOCNO> 233981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonyas17.html </URL>
<DATE> 2004/04/22/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
''Söz dinleyen'' kredi kartı... 
</HEADLINE>
<TEXT>

     Kullanıcısının sesini tanıyan yeni bir kredi kartı geliştirildi. 
     ''New Scientist'' dergisinde yayımlanan habere göre, ABD'nin Santa Monica kentindeki ''Beepcard'' şirketinde görevli mühendisler, içinde hoparlör, mikrofon, pil ve ses tanıma çipi olan kredi kartı üretmeyi başardılar. 
     Ses tanıma çipi sayesinde kredi kartının başkaları tarafından kullanılmasının engelleneceği belirtilen haberde, kredi kartının kullanıcısı tarafından söylenen şifreyle çalıştığı kaydedildi. 
     Haberde, böylece dolandırıcıların şifreyi bilseler dahi kartı kullanamayacakları ifade edildi. 
     Kartın içindeki pilin ömrünün, günde 10 kullanım ile 2 yıl olduğu belirtildi. 
     Haberde, kartın normal bir kredi kartı büyüklüğünde, fakat 3 kat daha kalın olduğu kaydedildi. 
     Beepcard şirketinin yöneticisi Alan Sege, ileride daha incelerini geliştirmeyi hedeflediklerini söyledi. 
     
</TEXT>
</DOC>
