<DOC>
<DOCNO> 240518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/sonspo18.html </URL>
<DATE> 2004/05/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Trabzonspor, Celaleddin ile henüz anlaşmaya varamadı... 
</HEADLINE>
<TEXT>

     Trabzonspor, transfer çalışmalarını sürdürüyor. 
     Bordo-mavili kulübün yönetim kurulu, geçen hafta bonservisini Malatyaspor'dan aldığı Celaleddin ile henüz anlaşmaya varamadı. 
     Futbolcunun menajeri Süleyman Arslan, maddi konuda Trabzonspor yönetimiyle aralarında büyük bir fark bulunmadığını belirterek, ''Biz gerekli anlayışı gösterdik. Onlardan da bu konuda anlayış bekliyoruz'' dedi. 
     Arslan, Celaladdin'in dün Almanya'ya ailesinin yanına gittiğini, anlaşılması halinde Türkiye'ye döneceğini kaydetti. 
     
     SERKAN BENSOL'UN TRANSFERİ 
     Trabzonspor'da teknik direktör Ziya Doğan'ın istediği öğrenilen Serkan Bensol ise Malatyaspor ile yeniden anlaştı. 
     Serkan Bensol, Malatyaspor ile dün 2 yıllık sözleşme imzaladığını söyledi. 
     
     DOĞAN, RAPORU SUNUYOR 
     Trabzonspor Teknik Direktörü Ziya Doğan, bordo-mavili kulüpten gönderilecek oyuncular konusunda raporu yarın yönetime sunacak. 
     Doğan'ın Avrupa Şampiyonlar Ligi'ni düşünerek kadrodan fazla futbolcu göndermeyeceği bildirildi. 
     Bordo-mavili kulübün Romaschenko ve Mehmet Kahraman ile yollarını ayrılacağı, Cemre ve Yavuz gibi oyuncuları da kiralık verebileceği öğrenildi. 
     
</TEXT>
</DOC>
