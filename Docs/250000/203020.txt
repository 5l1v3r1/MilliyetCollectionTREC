<DOC>
<DOCNO> 203020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sonspo13.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet'ten 9 sayı, Hidayet'ten 3 asist 
</HEADLINE>
<TEXT>

     ABD Profesyonel Basketbol Ligi'nde NBA 8. hafta mücadelesine, bu sabaha karşı yapılan 10 maçla devam edildi. 
     Merkez Grubu'nda 3. sırada bulunan Detroit Pistons, 4 maçtır süren yenilgiler serisine, sahasında Chicago Bulls'u yenerek son verdi. 
     25. maçında 15. galibiyetini alan Pistons'da Mehmet Okur, ilk 5'te sahaya çıktı ve 30 dakika forma giyerek bu sürede 9 sayı, 7 ribaunt 3 hücum-4 savunma , 1 asist ve 1 top çalma performansıyla mücadele etti. Okur, serbest atışlarda 4'de 3, 2 sayılık atışlarda 8'de 3 ve 3 sayılık atışlarda da 1'de 0 isabetle oynadı. 
     Takımda Richard Hamilton, 20 sayı, 4 ribaunt ve 5 asistle en skorer oyuncu olurken, Chauncey Billups, 14 sayı ve 4 ribaunt, Tayshaun Prince, 11 sayı, 7 ribaunt ve 5 asist, Corliss Williamson 12 sayı, Ben Wallace da 7 sayı, 15 ribaunt ve 9 blokla galibiyete büyük katkı yaptı. 
     Chicago Bulls'da ise Cemal Crawford, 22 sayı, 4 asist ve 6 top çalma, Kendall Gill, 12 sayı ve 8 ribaunt, Rick Brunson, 12 sayı, 4 ribaunt ve 5 asist, Antonio Davis de 10 sayı ve 14 ribauntla oynamalarına karşın yenilgiye engel olamadı. 
     Ayrıca bu karşılaşmada Detroit Pistons Antrenörü Larry Brown da kariyerindeki 1300. maçına çıkmış oldu. 
     Geçen sezonun şampiyonu San Antonio Spurs ise sahasında ligin Kanadalı temsilcisi Toronto Raptors'a da şans tanımayarak, üstüste 8. galibiyetini aldı ve çıkışını sürdürerek Ortabatı Grubu'nda bu sezon ilk kez 2. sıraya yükseldi. 
     27. maçında 17. galibiyetini alan San Antonio Spurs'de Hidayet Türkoğlu, yalnızca 7 dakika forma giydi ve sayı atamayıp 3 asist yaptı. 
     Evsahibi ekibin yıldız pivotu Tim Duncan, 30 sayı, 13 ribaunt, 5 asist ve 5 blokluk performansıyla yine galibiyete damgasını vururken, Fransız oyun kurucu Tony Parker 16 sayı, Sloven pivot Radoslav Nesteroviç de 10 ribauntla Duncan'a eşlik etti. 
     Konuk ekipte ise Donyell Marshall, 19 sayı ve 14 ribaunt, Vince Carter, 16 sayı, 4 ribaunt ve 5 asist, Jalen Rose, 14 sayı ve 4 ribaunt, Alvin Williams da 10 sayı, 4 ribaunt ve 7 asistle oynadı. 
     Lige, yarın sabaha karşı yapılacak Minnesota Timberwolves-Dallas Mavericks, New Orleans Hornets-Sacramento Kings, Portland Trail Blazers-Phoenix Suns maçlarıyla devam edilecek. 
     NBA'de, günün maçlarında alınan sonuçlar şöyle 
     Philadelphia 76'ers-Miami Heat 87-76. 
     Cleveland Cavaliers-Houston Rockets 85-89. 
     Indiana Pacers-Orlando Magic 90-94. 
     New Jersey Nets-Utah Jazz 87-74. 
     Atlanta Hawks-Golden State Warriors 85-98. 
     Detroit Pistons-Chicago Bulls 77-73. 
     Boston Celtics-Dallas Mavericks 105-103. 
     San Antonio Spurs-Toronto Raptors 73-70. 
     Seattle Supersonics-Denver Nuggets 98-99. 
     Los Angeles Clippers-Milwaukee Bucks 93-83. 
     
</TEXT>
</DOC>
