<DOC>
<DOCNO> 222100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/dunya/dun03.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

   
   Fransa demiryolu ağında bombalı terör korkusu 
   Fransa'da demiryolları ağına 10 adet bomba yerleştirdiğini ileri sürerek, 4 milyon dolar ve 1 milyon euro isteyen AZF adlı örgütün, Fransız yetkililerle 10 gün aradan sonra yeniden irtibata geçtiği bildirildi. Polis kaynaklarına göre, ay başında taleplerinin basında yer almasının ardından yetkililerle teması kesen örgüt, yeniden "demiryollarına ve demiryolları dışındaki üç sembolik yere yerleştirdiği bombaları patlatacağı" tehdidinde bulundu. 
   
   ABD, Afganistan'da operasyon başlattı 
   ABD'nin, Afganistan'da El Kaide ve Taliban'ın altyapısının çökertilmesini hedefleyen yeni bir operasyona başladığı bildirildi. Bir Amerikalı askeri sözcü, operasyonun, ülkenin güney ve doğu kesimlerinde olduğunu belirtti. Operasyon açıklamasının, ABD'nin, Afganistan ile Pakistan sınır bölgesi arasında saklandıkları tahmin edilen El Kaide lideri Usame Bin Ladin ve yardımcısı Eymen El Zevahiri'yi yakalama girişimlerini artırdığı bir zamanda yapılmasına dikkat çekiliyor. 
   
   Washington, Paul Bremer'i gözden çıkardı 
   Beyaz Saray'ın, Irak'ta geçici hükümet kurulmasına yönelik girişimlerin başarılı olması amacıyla bu ülkeye bir üst düzey yetkilisini göndereceği bildirildi. Washington Post gazetesinde dün yayımlanan haberde, güvenlik nedenleriyle kimliği açıklanmayan yetkilinin, Irak'a bugünlerde gelmesinin planlandığını yazdı. Gazete, ABD'nin Irak'taki sivil yöneticisi Paul Bremer'in, Geçici Yönetim Konseyi GYK üyeleri arasındaki tartışmaları sona erdirmede başarısız olduğunu da yazdı. 
   
   Sırp generale kelepçeli poster 
   NATO, savaş suçlusu olarak aranan eski Bosnalı Sırp komutan general Ratko Mladiç'e doğum günü hediyesi olarak "kırmızı kurdeleye sarılmış kelepçe" posteri hazırladı. Mladiç'in 62. doğum gününde Bosna'da dağıtılan posterde, "Ratko, unutmadık. Tek hediye, çok yakında" yazıldı. Eski Bosnalı Sırp lider Radovan Karadziç ve Mladiç, Hollanda'nın Lahey kentindeki BM Savaş Suçları Mahkemesi tarafından, Srebrenica ve diğer bölgelerde "insanlığa karşı suç ve soykırım" ile suçlanmıştı. 
   
   Filistin'in kurulmasını 16 yıl önce istedim 
   Filistinlilere karşı sert tutumuyla tanınan İsrail Başbakanı Ariel Şaron, 15 - 16 yıl önce İzak Şamir'in başkanlığındaki hükümette bakanlık yaparken, Filistin devletinin kurulmasını önerdiğini iddia etti. 
   Şaron, "15 - 16 yıl önce Şamir başbakandı, ben de bakandım. Diğer bakanlara, toprak paylaşımı yoluyla Filistin devletinin kurulmasını kabul etmeyi önerdim. Kabul edilmedi" dedi. Şaron, "O dönemde bunu yapsaydık, bugün bazı şeyler daha kolay olabilirdi" diye konuştu. 
   
   Savaş gazisi kocasını öldürdü 
   İngiltere'de Audrey Hingston adlı 81 yaşındaki kadın, savaş gazisi olan eşini bıçaklayarak öldürmekten hapse mahk m edilerek, İngiltere tarihinin en yaşlı mahk mu unvanını aldı. Hingston, ilk duruşmalarda eşini eve giren hırsızların bıçakladığını iddia etmiş, sık sık markette karşılaştığı 2 adamın eşk lini vererek katilin onlar olduğunu söylemişti. 2 adamın olay sırasında başka yerde olduğunun kanıtlanması üzerine bu kez eşinin intihar ettiğini öne süren yaşlı kadın, sonunda suçunu oğluna itiraf etti. 
   
   
   
   
</TEXT>
</DOC>
