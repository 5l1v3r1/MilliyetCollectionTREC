<DOC>
<DOCNO> 237926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sontur25.html </URL>
<DATE> 2004/05/06/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Susurluk Belediye Başkanı değişti, Avşar Kızı'na açılan dava düştü... 
</HEADLINE>
<TEXT>

     Balıkesir'in Susurluk İlçe Belediye Başkanlığı'nca, ''İlçenin imajını zedelediği'' iddiasıyla Hülya Avşar hakkında açılan 10 milyar liralık tazminat davası, davacının çekilmesi üzerine düştü. 
     Susurluk Belediye Başkanı İsmail Güneş, AA muhabirine, Hülya Avşar'ın, Gülben Ergen ile ilgili kaset olayının ''Susurluk skandalına benzediği'' yönünde açıklama yaparak ilçenin imajını zedelediği iddiasıyla dönemin Belediye Başkanı Hayrettin Köroğlu tarafından açılan davadan çekildiklerini söyledi. 
     Susurluk Asliye Hukuk Mahkemesi'nde görülen davanın düştüğünü belirten Güneş, ''Açılan dava anlamsızdı. Avşar'ın bu ifadeyi kullanırken ilçemizi rencide ettiğini sanmıyorum. Yerel yönetim olarak bizim bu davalarla meşgul olacak ne vaktimiz ne de paramız var'' dedi. 
     
</TEXT>
</DOC>
