<DOC>
<DOCNO> 228332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/guncel/gun04.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen, maaşıyla bir türlü geçinemiyor 
</HEADLINE>
<TEXT>

   Türk Eğitim-Sen'in yaptığı araştırmada öğretmenlerin kazandıkları paranın zorunlu ihtiyaçlarını bile karşılamadığı ortaya çıktı 
      BURCUM DEVREZ İstanbul 
   
   Türk Eğitim-Sen, öğretmenlerin bir ürünü satın alabilmesi için ne kadar çalışması gerektiğini ortaya koyan bir araştırma yaptı. Sonuç Eğitimcilerin kazandığı para zorunlu ihtiyaçlara bile yetmiyor. 
   Araştırmaya göre, derecesi 9 1 olan maaşı 600 milyon 650 bin lira sınıf öğretmeninin bir kilo et alabilmesi için 3.5 saat, bir kilo peynir için 1 saat 12 dakika, bir kilo zeytin için bir saat, 10 kilo deterjan için 5 saat 12 dakika, bir kilo bal için 2 saat 6 dakika, 2.5 kilogram pirinç için 1 saat 6 dakika, iki kilo zeytinyağı için 2 saat 48 dakika ders vermesi gerekiyor. Bir çift ayakkabı için 32 saat 24 dakika, takım elbise için 54 saat, tiyatro için 1 saat, kitap için de 2 saat 42 dakika çalışmak şart. 
   
   Elbise için 42 saat 
   Derecesi 4 1 olan maaşı 751 milyon 50 lira bir sınıf öğretmenin de 1 kilo dana eti alabilmesi için 2 saat 42 dakika, 10 kilo deterjan için de 4 saat 6 dakika çalışması gerekiyor. Takım elbise için 42 saat 48 dakika, ayakkabı için 25 saat 42 dakika çalışıyor. 
   Türk Eğitim - Sen Genel Başkanı Şuayip Özcan öğretmenleri haftalık 18 saatten hesapladıklarını söyledi. 
   
   
   
</TEXT>
</DOC>
