<DOC>
<DOCNO> 208248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/spor/bvol.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybola teselli 
</HEADLINE>
<TEXT>

   Filede, Dünya Kupası'na katılacak olan Avrupa takımlarının belirleneceği eylül ayındaki final ayağı Türkiye'de yapılacak 
      
   7 takım katılacak 
   VOLEYBOL Federasyonu Başkanı Hüsnü Can, bayanların son dönemlerde gösterdiği başarının sonucunda eylül ayında Dünya Kupası'na katılacak Avrupa takımlarının belirleneceği final ayağının, Türkiye'ye alınmasını sağladığını söyledi. Can, 20 - 27 Eylül'deki grand - prix niteliğindeki final ayağına da Türkiye'nin yanı sıra İtalya, Bulgaristan, Almanya, Hollanda, Rusya ve Polonya'nın mücadele edeceğini ve ilk üç takımın Dünya Kupası'na katılacağını ifade etti. 
   
   Lozan'a çıkarma 
   AZERBAYCAN'DA, tecrübesizlik yüzünden finalde Almanya'ya boyun eğdiklerini vurgulayan Can, antrenörler Reşat Yazıcıoğulları ile Ali Oktay'a güvenlerinin tam olduğunu ve yollarına bu ekiple devam edeceklerini belirtti. 14 Ocak'ta Lozan'da Avrupa Voleybol Federasyonu'nun mali toplantısına belge ve kasetlerle katılacaklarını açıklayan Can, "Bu toplantıda Türkiye'nin olimpiyatlara katılması halinde voleybola kazandıracakları anlatılacak" dedi. 
   
   
</TEXT>
</DOC>
