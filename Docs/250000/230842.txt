<DOC>
<DOCNO> 230842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/yazar/asik.html </URL>
<DATE> 2004/04/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Felluce gezintisi 
</HEADLINE>
<TEXT>

   
   Pazar günkü Hürriyet'in baş sayfasında haber 
   "Irak'ta işgal koalisyonu çatırdıyor" 
   Doğru... ABD ve müttefikleri Irak'ta ölüm çemberine girdi... 
   AKP iktidarı Irak'a iki kez asker göndermeye teşebbüs etmişti. 
   Girişimi bir defasında TBMM engelledi, 6 ay önceki ikinci girişimi de Kürtler... 
   Hayli çok sayıda köşe yazarı Irak'a asker göndermemiz için çırpındı. 
   Eğer istekleri yerine gelseydi bugün Mehmetçik Felluce'de umutsuz bir savaşın içinde çırpınıyor, yurda peş peşe tabutlar geliyor olacaktı.. 
   O köşe yazarları 6 ay sonrasını göremediler. 
   Bugün en azından bir kuru özür dilemeleri gerekir. Ne var ki hiç oralı değiller. Ayrıca çok meşguller de Engin vizyonlarıyla Kıbrıs ve AB gibi konularda Türkiye'ye yol gösteriyorlar... Üstelik de sınıfta çakmış öğrenci gibi değil, büyük uzman havasında her biri... İtibarlarında leke yok. Güvenliler... Çünkü yanılıp yanılmamaları önemli değil... Kritik sürelerde kamuoyunu yanıltma görevinde başarılı olup olmamaları önemli... O konuda problem yok 
   
   Dünyayı sarmalayan ince tabaka üzerinde hastalık vardır. Bu hastalığın adı "insan"dır. 
   Nietzsche 
   
   
   Yurtdışındaki gençlerimiz terörist olup papayı vurunca değil ama porno filmde oynayınca utanıp kahroluyoruz... 
   
</TEXT>
</DOC>
