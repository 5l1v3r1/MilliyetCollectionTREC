<DOC>
<DOCNO> 217303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/guncel/gun20.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Ayşe'nin dramı İngiliz basınında 
   MAHİR TAN Londra DHA 
   5 yıl önce kaçak yollardan İngiltere'ye götürülerek daha 14 yaşındayken yeğeniyle Kuzey Londra'daki belediyede düzmece bir törenle evlendirilen ve evde köle gibi çalıştırılan Ayşe'nin dramı İngiliz gazetelerinde yer aldı. Küçük yaşta evliliğin yasal olmadığı İngiltere'de evli kaldığı 4.5 yıl boyunca okula gönderilmeyen ve dışarı tek başına çıkması engellenen genç kız, 19 yaşına kadar 2 kez intihara teşebbüs etti. Türk kızı, en son çare olarak önce polise daha sonra da bır sığınma evine başvurdu. 
   İngiltere'ye doğu ülkeleri göçmenlerinin getirdiği "cemaaat evliliği" adı altında yürütülen yasal olmayan evlilikleri inceleyen The Observer gazetesi de, 23 Şubat tarihli sayısında, Ayşe'yle yaptığı röportajı yayımladı. Türk kızı şunları söyledi "Tuzağa düşürülmüştüm. Evden kaçmanın cezasının ölüm olduğunu biliyordum. Şu anda onlar tarafından öldürülme tehdidi altında yaşıyorum. Türkiye'ye dönme isteğimi de kendi ailem reddetti." 
   
   Yargıda çete operasyonu 
   ANKARA Milliyet 
   H kimler ve Savcılar Yüksek Kurulu HSYK , "Bolu Dağı Operasyonu" soruşturmasında yargıya yönelik iddialar kapsamında adı geçen Bolu Ağır Ceza Mahkemesi üyesi Selami Bereket'i açığa aldı. HSYK, daha önce 2 h kim ve 1 savcı hakkında çeteye yardım ettikleri gerekçesiyle soruşturma başlatmıştı. Adalet Bakanlığı Teftiş Kurulu müfettişleri, Yusuf Bayrak'ın kurucusu olduğu çıkar amaçlı suç örgütünün devletin hemen hemen tümü birimlerinin desteğiyle suç merkezine çevirdiği Bolu'da yargı kararlarını etkilemeye yönelik eylemleri bulunduğu iddialarına ilişkin ön rapor hazırlayarak, HSYK'ye sundu. HSYK, müfettiş raporu doğrultusunda, Bolu Ağır Ceza Mahkemesi üyesi Bereket'i açığa aldı. HSYK'nin, diğer h kim ve savcıya yönelik iddialara ilişkin soruşturmayı ise sürdürdüğü bildirildi. 
   
   İki polise rüşvet tutuklaması 
   İSTANBUL Milliyet 
   Fatih İlçe Emniyet Müdürlüğü'nde görevli iki polis, gözaltındaki yabancı uyruklu bir kişiden, serbest bırakılması karşılığında rüşvet istedikleri iddiasıyla tutuklandı. 
   Fatih İlçe Emniyet Müdürlüğü Asayiş Bürosu'nda görevli polis memurları Ahmet I. ve Mustafa E., uyuşturucuyla ilgili gözaltında bulunan İran uyruklu bir kişiden, serbest bırakılması karşılığında 20 milyar lira rüşvet istedikleri yönündeki bir ihbar üzerine takibe alındı. Takip sonucunda, kendi aralarındaki konuşmalarından suçlarını ele verdikleri öne sürülen iki polis memuru, gözaltına alındı. Sorgularının ardından Fatih Cumhuriyet Savcılığı'na gönderilen polis memurları, savcılıkça ifadeleri alındıktan sonra tutuklanmaları istemiyle nöbetçi mahkemeye sevk edildi. Polisler, nöbetçi mahkemece, görevi kötüye kullanmak ve rüşvete teşebbüs suçundan tutuklanarak cezaevine gönderildi. 
   
   Haluk Kırcı'ya tahliye yolu 
   GÖKÇER TAHİNCİOĞLU Ankara 
   Yargıtay 1. Ceza Dairesi, 1980'de 12 kişiyi öldürmekten idama mahk m edilen AKP'li Zülfikar İzol'un yeğeni Mustafa İzol'un cezasını, idamı kaldıran 4771 sıyılı yasa uyarınca 12 değil, tek müebbete, 3713 sayılı yasa uyarınca da müebbet ağır hapsi 8 yıla dönüştürüldüğünü belirtip tahliyesine karar verince, Bahçelievler katliamından 7 kez idama mahk m olan Haluk Kırcı da aynı hesaplamadan yararlanıp tahliye olabilmek için Yargıtay'a başvurdu. Bu karar temyiz başvurusuyla değişmezse 1991 öncesi idama mahk m edilenler, öldürdükleri kişi başına 1 yıl 1 ay 7 gün hapis yatarak kurtulacak. Kırcı'nın 16 yılını cezaevinde geçirdiğini anımsatan Avukatı Hüseyin Ayan, idam cezalarının tek müebbet hapse dönüşmesi, bunun da 8 yıla indirilmesi gerektiğini, Susurluk Çetesi'ne üye olmaktan aldığı 4 yıllık cezanın infaz süresi 3 yıl da eklendiğinde toplam cezanın 11 yıl olduğunu kaydetti. Ayan, "Göreceksiniz, 1 hafta içinde tahliye edilecek. Devletten 4 - 5 yıl da alacağı var" dedi. 
   
   
   
</TEXT>
</DOC>
