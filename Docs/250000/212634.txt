<DOC>
<DOCNO> 212634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/siyaset/siy02.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak - Ceyhan'da Kürtçe tartışması 
</HEADLINE>
<TEXT>

   Botaş'ın Bak - Tiflis - Ceyhan Boru Hattı çalışmalarında Kürtçe konuşanların dışlandığı iddia edildi 
   SEÇKİN ÜREY Ankara 

   
   Kürtçe tartışması, Bak - Tiflis - Ceyhan Boru Hattı'na da yansıdı. Türkiye'deki istimlak ve halkı bilgilendirme çalışmalarından sorumlu devlet kuruluşu Botaş'ın çalışmalarında Kürtçe konuşanları dışladığı iddia edildi. Hattaki çalışmaları inceleyen bağımsız kurul, şikayetleri "Hattın geçtiği bölgede Tükçe okur yazarlığı yaygındır" yorumuyla yersiz buldu. 
   BP Yönetim Kurulu Başkanı Lord John Brown, sadece kendisine rapor verecek ve Hat'ı sosyal ve güvenlik boyutuyla değerlendirecek dört kişilik bağımsız bir kurul atadı. 11 ay çalışan ve izlenimlerini 157 sayfalık raporda toplayan kurul, "Azınlıklar" başlığı altında iddiaları değerlendirdi. Kürt yerine Kürtçe konuşanlar denilen raporda, bazı sivil toplum örgütlerinin BOTAŞ'tan şik yet ettiği, Kürtçe konuşanların istimlakten ve inşaatın etkileri hakkında yapılan bilgilendirmelerden yararlanamadığı yönünde iddialar bulunduğu kaydedildi. Kurul, raporunda BOTAŞ ekipleri içinde Kürtçe bilen personel olduğunu kaydetti. Şik yetler, Dünya Bankası'nın özel sektör finansman kuruluşu IFC'ye de gitti. Raporda, IFC'nin de istimlak işlemleri sırasında Kürtçe konuşanların dezavantajı olduğuna kanaat getirmediği belirtildi. 
   
   
   
   
   
</TEXT>
</DOC>
