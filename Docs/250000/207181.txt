<DOC>
<DOCNO> 207181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/siyaset/siy05.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroğlu sahneye çıktı 
</HEADLINE>
<TEXT>

   DSİ Genel Müdürlüğü'ne kadın mühendis aldırmayan Eroğlu, İstanbul için AKP'den aday adaylığı başvurusunda bulundu 
      TAHSİN AKSU İstanbul 

   
   DSİ Genel Müdürlüğü'nden istifa eden Prof. Dr. Veysel Eroğlu, yerel seçimlerde İstanbul Büyükşehir Belediye Başkanlığı aday adaylığı için AKP İstanbul İl Başkanlığı'na başvurdu. 
   Okmeydanı'ndaki İl Başkanlığı binasında dün başvurusunu yaptıktan sonra basın toplantısı düzenleyen Eroğlu, "hayatının en önemli günlerinden birini" yaşadığını söyledi. Eroğlu, "Adaylık şansınız nedir " sorusu üzerine, "Şansım olmasa müracaat etmezdim" yanıtını verdi. "Aday olamazsanız tekrar aynı göreve dönecek misiniz " sorusuna üzerine Eroğlu, "Öyle bir ihtimal yok, görmüyorum" dedi. AKP İstanbul İl Başkanı Mehmet Müezzinoğlu'nun "Güzel bir kızım var, damat adayları etrafında dolaşıyor. En uygununa vereceğiz" sözlerinin anımsatılması üzerine Eroğlu, "Ben iyi bir damat adayıyım" diye espri yaptı. 
   "AKP Genel Başkanı ve Başbakan Recep Tayyip Erdoğan'a danışmadan DSİ Genel Müdürlüğü'nden istifa ettiğiniz söyleniyor. Bu doğru mu " sorusu üzerine Eroğlu, "bunun gerçekle bir ilgisi bulunmadığını" söyledi. 
   
   
   
</TEXT>
</DOC>
