<DOC>
<DOCNO> 224262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo15.html </URL>
<DATE> 2004/03/21/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Gençlerbirliği 3 - Akçaabat Sebatspor 1 maç bitti 
</HEADLINE>
<TEXT>

     Birinci Süper Futbol Ligi'nde Gençlerbirliği, Akçaabat Sebatspor'u 3-1 yendi. 
     Akçaabat Sebatspor sahaya, "Sizi UEFA Kupası şampiyonu olarak görmek istiyoruz" yazılı bir pankartla çıktı. Konuk takımın bu jesti, başkent ekibinin taraftarlarından alkış aldı. 
     Gençlerbirliği'nde Nihat, Bülent Akın, M'Bayo ve Veysel ilk 11'de görev yaparken, Mustafa Özkan, Skoko, Ümit ve Ali Tandoğan gibi as oyuncular yedekler arasında yer aldı. 
     6. dakikada Youla'nın ceza alanı dışından şutunda, top kaleci Metin'de kaldı. 
     14. dakikada Serkan'ın yaklaşık 25 metreden sert şutunda, kaleci Metin topu 2 hamlede kontrol etti. 
     23. dakikada Gençlerbirliği ceza alanında topla buluşan Muzaffer'in sağ çaprazdan vuruşunda, kaleci Botanjiç gole izin vermedi. 
     27. dakikada Gençlerbirliği'nin ceza yayı üzerinden kazandığı serbest vuruşu Filip kullandı, ancak meşin yuvarlak kaleci Metin'de kaldı. 
     36. dakikada kaleci Metin'in ileri çıktığını gören Serkan'ın sol çaprazdan yaptığı aşırtma vuruşta, top az farkla üstten auta gitti. 
     Karşılaşmanın ilk yarısı 0-0 sona erdi. 
     
     İKİNCİ YARI 

     Karşılamanın ikinci yarısı, ilk yarının tersine son derece tempolu ve güzel bir mücadeleye sahne oldu. Her iki takım da çok sayıda gol pozisyonu bulurken, daha etkili futbol oynayan Gençlerbirliği zorlanmadan sonuca gitti. 
     47. dakikada Bülent Akın'ın büyük hatası sonucu topu kapan Muzaffer'in ceza alanı içinden oldukça yavaş vuruşunda, kaleci Botonjiç topu kontrol edemedi. Boşta kalan topu Muzaffer filelere gönderdi 1-0. 
     53 dakikada El Saka'nın pasıyla savunmanın arkasına sarkan Youla, yerden düzgün bir vuruşla takımının beraberlik golünü attı 1-1. 
     55. dakikada Abdurrahman'ın yaklaşık 35 metreden mükemmel vuruşunda kaleci Botonjiç topu güçlükle kornere çeldi. 
     62. dakikada, M'Bayo'nun soldan kale alanına ortaladığı topa yakın mesafeden Youla ayak koydu. Direğe çarpan top, kaleci Metin'in çabalarına karşın gol çizgisini geçince Gençlerbirliği 2-1 öne geçti. 
     75. dakikada Filip'in sağ taraftan kullandığı köşe atışından gelen topa El Saka kafayı vurdu. Kaleci Metin son anda topu tokatladı. 
     81. dakikada Filip'in soldan kullandığı köşe atışında kaleci Metin boşa çıktı. Ancak Veysel topu boş kaleye gönderemedi. 
     87. dakikada Serkan ile verkaç yaparak ceza alanına giren Mustafa Özkan yerden sert ve düzgün bir vuruşla topu filelere gönderdi 3-1. 
     Karşılaşmada başka gol olmayınca Gençlerbirliği, Akçaabat Sebatspor'u 3-1 yendi. 
     MAÇIN KARNESİ 
     

Stat 19 Mayıs Hakemler Cüneyt Çakır xx, Murat Şahin xx, Orkun Aktaş xx Gençlerbirliği Botonjiç x, Erkan xx, El Saka xx, Deniz xx, M'Bayo xxx Dk. 86 Doğa , Nihat x Dk. 63 Mustafa xx , Bülent x, Serkan xxx, Filip xx, Veysel x, Youla xx Dk. 71 Ali Tandoğan xx Akçaabat Sebatspor Metin x, Sedat x, Hamza x, Macit x, Abdurrahman xx, Bayram x Dk. 66 Oktay Dk. 71 Sumiala xx , Marek xx, Erman Özgür x, Semavi x, Muzaffer x, Selahattin xx Goller Dk. 47 Muzaffer, Dk. 53 ve 62 Youla, Dk. 87 Mustafa Özkan Sarı Kartlar Dk. 26 Bayram Akçaabat Sebatspor , Dk. 31 M'Bayo, Dk. 45 Erkan Gençlerbirliği      

     
</TEXT>
</DOC>
