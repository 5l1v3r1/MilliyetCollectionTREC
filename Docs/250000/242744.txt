<DOC>
<DOCNO> 242744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur04.html </URL>
<DATE> 2004/05/25/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
100. Yıl Mahallesi Isı Merkezi'nde patlama .. 
</HEADLINE>
<TEXT>

     100. Yıl Mahallesi İşçi Blokları'nın Isı Merkezi'nde patlama meydana geldi. Olayda can kaybı ya da yaralanma olmadı. 
     AA muhabirinin aldığı bilgiye göre, Çankaya İlçesi 100. Yıl Mahallesi'nde bulunan İşçi Blokları'nın Isı Merkezi'nde saat 23.20 sıralarında patlama oldu. Patlamada, çevredeki binaların camları kırıldı. 
     Patlamanın, merkezde bulunan sanayi tüplerinden kaynaklandığı açıklandı. Ankara Emniyet Müdürlüğü'ne bağlı bomba ekipleri ve Ankara Büyükşehir Belediyesi İtfaiye ekipleri, olay yerinde ortak çalışma yürüttüler. Çalışma sonrasında, patlamanın, merkezin mutfak bölümünde bulunan 3 sanayi tüpünden birinin karlanması neticesinde oluşan gaz sıkışması sonucu meydana geldiği bildirildi. 
     Yetkililer, patlama sırasında merkezde bekçinin bulunduğunu ve sağlık durumunun iyi olduğunu kaydettiler. 
     Patlama sonrasında çevre sakinleri deprem korkusuyla evlerinden dışarı çıktılar. 
     EGO yetkilileri, patlamayla ilgili çalışmaların sağlıklı yapılabilmesi ve herhangi bir tehlike oluşturmaması için Isı Merkezi'nin ve çevredeki binaların doğalgazını kestiler. 
     
</TEXT>
</DOC>
