<DOC>
<DOCNO> 211382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/spor/spo15.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu turu... 
</HEADLINE>
<TEXT>

   MEHMET ALİ SABUNCU 

   
   Tersine dünya    BUGÜNE kadar hep hakemlerden yana dert yanan kulüpler, bu kez teşekkür mesajı yolladı. Samsunspor Başkanı İsmail Uyanık ile Gençlerbirliği Başkanı İlhan Cavcav, Futbol Federasyonu'na gönderdiği yazıda, hakemlerin çok iyi bir yönetim gösterdiklerini vurguladı. Uyanık, "Cem Papila ve yardımcıları, içimizde tükenen rekabet edebilme umutlarını yeşertmiştir" dedi. 
   
   'Neresi eksik '    TÜRKİYE Kupası'nda yarın Beşiktaş ile karşılaşacak olan Gaziantepspor'un Teknik Direktörü Nurullah Sağlam, rakibinin eksik olmadığını savundu. Afrika Kupası'nda bulunan futbolcuları Jaziri ile Bouazizi'nin yerinin dolmadığını belirten Sağlam, "İlhan'ın yerine İlie, İbrahim'in yerine Serdar, Pancu'nun yerine Sergen, Zago'nun yerine Ronaldo, Ahmet'in yerine Emre'yi kullanacak. Bunların neresi eksik " dedi. 
   
   Çilingir aranıyor    AKÇAABAT Sebat'a kendi sahasında 2-1 yenilen Denizlispor'un Teknik Direktörü Giray Bulak, "Kapanan takımları açacak, anahtar özellikli bir golcü şart" dedi. Rakiplerinin de defans yaptığına dikkat çeken Bulak, "Boliç işini bitirmek zorundayız" diye konuştu. Öte yandan Yeşil - Siyahlılar'da yenilgisi nedeniyle futbolculara 2'şer milyar lira ceza verdi. 
   
   Doğan'a gönderme    KONYASPOR Başkanı Mehmet Köseoğlu, Trabzonspor karşısında alınan farklı galibiyeti, Ziya Doğan'a ithaf etti Yeşil - Beyazlılar'ın iyi bir takım olduğunu vurgulayan Köseoğlu, "İskeleti bozmak isteyen ve bize amatör diyen bir insan umarım bu maçtan sonra hatalarını anlamıştır. Amatör olabiliriz ama profesyonelce davranmasını, hoca bulmasını ve takım yönetmesini biliriz" yorumunu yaptı. 
   
   Kaleci Kerem dönmek istiyor    DEVRE arasında uyum sorunu yaşadığı gerekçesiyle Rize'den ayrılan kaleci Kerem tekrar Rize'ye dönmek istiyor. Genç kalecinin, takımın İstanbul'da kamp yaptığı Crown Plaza'ya gelerek Teknik Direktör Hikmet Karaman ile görüştüğü ve özür dilediği öğrenildi. Karaman'ın ise Kerem için kararı önümüzdeki günlerde vereceği öğrenildi. 
   
   'Elazığspor'un önü açık'    GENÇLERBİRLİĞİ karşısında bir puan bulan Elazığspor, kaçan iki puana yanıyor. Teknik Direktör Güvenç Kurtar, oynadıkları futbolla rakiplerini yendiklerini ancak bunu skora yansıtamadıklarını belirtti. Kurtar şöyle devam etti Effa 84. dakikada boş kaleye topu atsa durum bizim lehimize olacaktı. 6 transfer yaptık. Daha da güçlendik. Uyum sorununu açtığımız zaman takımın önü açıktır." 
   
   'Kenarda durmak daha zormuş'    ANTRENÖRLÜK kariyerine Adanaspor galibiyetiyle başlayan Malatyaspor teknik sorumlusu Mehmet Özdilek, "Yeşil sahaları özlemişim ama kenarda durmak daha zormuş. Bunu daha ilk maçta anladım" diye konuştu. Özdilek şöyle devam etti "Şimdi tüm gücümüzü kupa da oynayacağımız Gençlerbirliği maçı için harcayacağız. Kulübede durmak zor ancak hedeften hiç sapmak yok." 
   
   Özür ve düzeltme    GAZETEMİZDE dün yayınlanan haberde Malatyaspor Teknik Direktörü olarak Tevfik Lav'dan söz edilmiştir. Doğrusu Mehmet Özdilek olacaktır. Düzeltir, özür dileriz. 
   
   
</TEXT>
</DOC>
