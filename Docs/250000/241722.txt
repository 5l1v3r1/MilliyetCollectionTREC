<DOC>
<DOCNO> 241722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo06.html </URL>
<DATE> 2004/05/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Valencia sildi süpürdü 
</HEADLINE>
<TEXT>

     İspanya Ligi’nde Real Madrid ve Barcelona’yı geçerek şampiyonluk kupasını kaldıran Siyah-Beyazlılar, UEFA Kupası’nı da müzesine götürerek gelecek sezon için rakiplerine gözdağı verdi. 
     Oynadığı futbolla ve altyapıdan yetiştirdiği genç yıldızlarla İspanya Ligi’ni kasıp kavuran Valencia, yurtdışına açıldı La Liga’da, devre arasında 7 puan gerisinde oldukları Real Madrid’i geçerek şampiyonluk kupasını kaldıran Benitez’in öğrencileri, UEFA Kupası Finali’nde de Marsilya’yı mağlup edip UEFA Kupası’nı üçüncü kez kazandı. En son 1980 yılında Kupa Galipleri Kupası’nı kazanarak Avrupa’da kupa kaldıran Siyah-Beyazlılar, 24 yıllık özleme son noktayı koydu. 
     
     Mista şov yaptı 
     Sezon boyunca Valencia’yı sırtlayan genç Mista, UEFA Finali’nde de şov yaptı. 45. dakikada Barthez’le karşı karşıya kalan ve penaltı yaptırıp rakibinin oyundan atılmasını sağlayan golcü oyuncu, bir de gol atıp geceye damgasını vurdu. 
     Bu sezon elde edilen başarıları taraftarlara armağan ettiğini açıklayan Teknik direktör Benitez yaptığı açıklamada Oyuncularım sezon başında koyduğumuz hedefleri gerçekleştirdi. Gelecek yıl çok daha farklı olacakö diye konuştu. 
     
</TEXT>
</DOC>
