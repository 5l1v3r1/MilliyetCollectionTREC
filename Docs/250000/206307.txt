<DOC>
<DOCNO> 206307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/siyaset/siy06.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polisten destek almazsa mafya yaşayamaz' 
</HEADLINE>
<TEXT>

   Denizli'de göreve başlayan Emniyet Müdürü Ünal,"Destek aldığı için mafya yaşıyor. Kökünü kazıyacağız" dedi 
      FERAH IŞIK, RAMAZAN ÇETİN DHA 

   
   Denizli Emniyet Müdürü İhsan Ünal, mafyanın polisten destek almaması durumunda yaşayamayacağını belirterek, "Rantın olduğu her yerde asalak geçinen şehir eşkıyaları olur. Denizli'de rant çok. Maalesef mafyanın kalıntıları da çok. Meslek yaşamım boyunca mafyayla mücadele ettim, etmeye devam edeceğim" dedi. 
   1997-99 arasında Emniyet Müdürü olarak görev yaptığı Balıkesir'i mafyadan temizlediğini belirten Ünal, kendi sorumluluk alanında asla mafyanın yaşayamayacağını savunarak, şunları söyledi 
   
   'İhlal yok' 
   "Emniyet Müdürlüğü'nün sorumluluk alanında mafyayla mücadele etmenin zorluğunu biliyorum. Hiçbir polisin mafyayla adının anılmasına asla izin vermeyeceğim. Hukukun üstünlüğü her zaman olduğu gibi bize yol gösterecek. İnsan haklarını ihlal etmeden Denizli'de mafyayı temizleyeceğiz. Mafya destek aldığı için h l barınıyor. Yakında kökünü kazıyacağız." 
   Denizli'de bir hafta önce göreve başlayan ve "Bana bir tek makam şoförü yeter" diyerek korumasız dolaşan Ünal, kendisi dahil görevi başındaki herkesin resmi elbise giyeceğini sözlerine ekledi. 
   
   
   
</TEXT>
</DOC>
