<DOC>
<DOCNO> 214250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sondun27.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NYT "Uzanlar'ın ikinci temyiz başvurusu da reddedildi" 
</HEADLINE>
<TEXT>

     ABD'de yayımlanan New York Times gazetesi, Motorola ve Nokia firmalarının aleyhine açtığı davayla ilgili olarak Uzan grubunun yaptığı ikinci temyiz başvurusunun da reddedildiğini yazdı. 
     New York güney bölge mahkemesinin geçen yaz Uzanların söz konusu iki firmaya toplam 4.2 milyar dolar tazminat ödemesini kararlaştırdığını hatırlatan gazete, Uzanların bu karara 26 Eylül'de yaptıkları ikinci itirazın da 2. bölge temyiz mahkemesi tarafından reddedildiğini belirtti. 
     Son kararda, bir önceki bidayet mahkemesi hükmüne de atıfta bulunuldu. 
     
     YÜKSEK MAHKEME'YE BAŞVURABİLİRLER 
     Bu durumda Uzanların ABD Yüksek Mahkemesi'ne başvurma hakları bulunuyor. 
     Motorola ve Nokia firmaları, New York güney bölge mahkemesi yargıcı Jed Rakoff'un verdiği karar çerçevesinde, Uzanların toplam 150 milyon dolar tutarındaki mallarına el koymuşlardı. 
     Bunlar arasında New York'taki apartman daireleri, uçaklar, Londra'daki emlak ve Amerikan bankalarındaki mevduatları bulunuyor. 
     
</TEXT>
</DOC>
