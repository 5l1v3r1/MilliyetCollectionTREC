<DOC>
<DOCNO> 214332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sontur07.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK, seçim genelgesini yayımladı... 
</HEADLINE>
<TEXT>

     Yüksek Seçim Kurulu'nun YSK 28 mart 2004 tarihinde yapılacak Mahalli İdareler Genel Seçimine ilişkin karar ve ek genelgesi bugünkü Resmi Gazete'de yayımlandı. 
     Karar ekindeki genelgede, sandık kurulları, sandık başkanı ve üyelerinin görevleri, oy verme yetkisi, oy verme düzeni, oy sayımı ile şikayet ve itiraz yöntemlerine dair açıklamalar yer alıyor. 
     Genelgeye göre, oy verme işlemi Adıyaman, Ağrı, Artvin, Bingöl, Bitlis, Diyarbakır, Elazığ, Erzincan, Erzurum, Gaziantep, Giresun, Gümüşhane, Hakkari, Kars, Malatya, Kahramanmaraş, Mardin, Muş, Ordu, Rize, Siirt, Sivas, Trabzon, Tunceli, Şanlıurfa, Van, Bayburt, Batman, Şırnak, Ardahan, Iğdır ve Kilis illerinde 07 00-16 00 saatleri arasında olacak. 
     Bu illerin dışında kalan diğer illerde oy vermenin baslangıç ve bitiş saatleri ise 08 00-17 00 olarak belirlendi. Belediye seçimleri için mavi, il seçimlerinde turuncu, mahalle ve köy seçimlerinde ise sarı renkli oy zarfı kullanılacak. 
     Okuma yazma bilemeyen seçmenlere, oylarını kullanma konusunda başkaları tarafından yardım edilemeyecek. 
     Okuma yazma bilmeyen seçmenin talebi halinde kurul başkanı tarafından birleşik oy pusulası üzerinde bulunan siyasi parti işaretlerinin hangi partiye ait olduğu veya bağımsız adaylara nasıl oy verileceği konusunda açıklama yapılabilecek. 
     
</TEXT>
</DOC>
