<DOC>
<DOCNO> 229581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun48.html </URL>
<DATE> 2004/04/08/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Irak'ta 1 İngiliz kaçırıldı 
</HEADLINE>
<TEXT>

     Irak'ın güneyindeki Nasıriye kentinde bir İngiliz sivilin kaçırıldığı bildirildi. 
     Bir koalisyon yetkilisi, kaçırılan İngilizin Gary Teeley adlı bir müteahhit olduğunu belirtti. 
     Olayı doğrulayan İngiltere Dışişleri Bakanlığı'ndan bir yetkili, Teeley'in Irak'ta ne yaptığı ve nasıl kaçırıldığı hakkında bilgi vermekten kaçındı. 
     Teeley'in 5 Nisan'dan beri kayıp olduğunun bilindiği, yetkililerin Teeley'in yakınları, askeri ve sivil makamlarla bağlantı halinde olduğu bildirildi. 
     İngiliz basını, 37 yaşındaki Teeley'in evli olduğunu, Ortadoğu'da yaşadığını ve bir Amerikan hava üssünde görev yaptığını yazdı. 
     
</TEXT>
</DOC>
