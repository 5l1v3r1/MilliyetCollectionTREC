<DOC>
<DOCNO> 213166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/ekonomi/eko03.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Google markalar liginde en önde 
</HEADLINE>
<TEXT>

   4 bin marka endüstrisi profesyoneli 2003'ün en iyi markalarını seçti. Google ilk sırada yer alırken bunu Apple ve BMW'nin Mini modeli izledi 
      EKONOMİ SERVİSİ 
   
   Internet arama motoru Google, 4 bin marka endüstrisi profesyoneli arasında yapılan ankette, 2003'ün en başarılı markası olarak belirlendi. Endüstri uzmanı Interbrand'ın yaptığı ankette, markaların yıl boyunca yarattığı etki ölçüdü. 
   
   iPod ikinciliğe taşıdı 
   Google'nin en tanınan marka seçildiği ankette, ürettiği müzikçalar iPod büyük ilgi gören bilgisayar şirketi Apple ikinciliği elde etti. Hollywood filmlerinde sık sık boy gösteren ve BMW tarafından baştan yaratılan araba markası Mini ise üçüncü oldu. 
   En tanınan markaları değil, en çok kullanılan ve son 12 aydaki performansları en beğenilen markaları belirlemek amacıyla yapıldığı açıklanan ankette, internette bilgi arayan her 10 kişiden 7'sinin başvurduğu bir arama motoru haline gelen Google, en başarılı marka seçildi. En başarılı markalar sıralamasında, Google, Apple ve BMW'yi, Coca Cola ile Samsung izledi. 
   
   Asya'nın lideri Sony 
   Anketin bölgelere göre yapılan sıralamalarında ise Asya - Pasifik bölgesinin lideri Sony, mobilya şirketi İkea Avrupa ve Afrika'da, inşaat şirketi Cemex Latin Amerika'nın en iyi markası oldu. 
   
   
</TEXT>
</DOC>
