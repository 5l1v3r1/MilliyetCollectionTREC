<DOC>
<DOCNO> 236515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo31.html </URL>
<DATE> 2004/05/01/ </DATE>
<TIME> 21.07 </TIME>
<AUTHOR>  </AUTHOR>
<HEADLINE>
Fenerbahçe, Ankaraspor'uda yenerek şampiyonluğa yaklaştı. 3 - 1 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, Ankaragücü'nü 3-1 yenerek, liderliğini sürdürdü. 
     
     İlk Yarı 

     Birinci Süper Futbol Ligi'nde yapılan maçta Ankaragücü, Fenerbahçe karşısında ilk yarıyı 1-0 önde kapadı. 
     17. dakikada Van Hooijdonk'un ceza alanı dışından kullandığı serbest vuruşta, kaleci Orkun, son anda topu kornere çeldi. 
     20. dakikada Ankaragücü'nün sol çaprazdan kazandığı serbest vuruşta Yılmaz, güzel bir vuruşla topu filelere gönderdi 0-1. 
     29. dakikada Tuncay'ın ceza alanı dışından şutunda, top üstten auta gitti. 
     36. dakikada Ali Güneş'in sağdan ortasında, Nobre'nin ceza alanı içinde kafa vuruşunda, top yandan auta çıktı. 
     38. dakikada Nobre'nin uzun pasıyla sağ çaprazdan topla hızla ceza alanına giren Mehmet'in kaleci Orkun ile karşı karşıya kaldığı pozisyonda vuruşunda, kaleci ayaklarıyla topu çeldi. Daha sonra savunma tehlikeyi uzaklaştırdı. 
     41. dakikada Mehmet'in sağdan kullandığı serbest vuruşta, ceza alanı içinde önce Selçuk, daha sonra Luciano topa vuramayınca savunma meşin yuvarlağı uzaklaştırdı. 
     Ankaragücü, ilk yarıyı da 1-0 önde kapadı. 
     
     İkinci yarı 

     47. dakikada Mehmet'in sağdan kullandığı korner atışında, ceza alanı içinde sağ çaprazda topla buluşan Selçuk'un kale çizgisine paralel ortasına son anda ayak koyan Semih, meşin yuvarlağı filelere göndererek, beraberliği sağladı 1-1. 
     54. dakikada sağ çaprazdan serbest vuruş kullanan Van Hooijdonk'un vuruşunda, ceza alanında kimsenin dokunamadığı top, filelere gitti 2-1. 
     61. dakikada Nobre'nin ceza alanı içinde kafayla indirdiği topa Semih'in sağ çaprazdan sert şutunda, meşin yuvarlak üstten auta gitti. 
     64. dakikada ceza alanı içinde Nobre'nin pasıyla müsait durumda topla buluşan Semih, meşin yuvarlağa vurmakta gecikince savunma topa müdahale ederek, tehlikeyi uzaklaştırdı. 
     69. dakikada Van Hooijdonk'un orta sahadan uzun pasında kaleciyle karşı karşıya kalan Nobre, topu kontrol edemeyince kaleci Orkun, meşin yuvarlağı uzaklaştırdı. 
     71. dakikada Semih'in ceza yayı içinden vuruşunda, kaleci Orkun topu iki hamlede kontrol etti. 
     88. dakikada Mehmet'in sağdan kullandığı korner atışında, ceza alanı içinde topa iyi yükselen Van Hooijdonk, güzel bir kafa vuruşuyla meşin yuvarlağı filelere gönderdi 3-1. 
     Stat Fenerbahçe Şükrü Saracoğlu Hakemler Cem Papila xx, Mustafa Emre Eyisoy xx, Birol Budan xx Fenerbahçe Volkan xx, Selçuk xx, Luciano xxx, Tomas xx, Ali xxx, Mehmet xxx Dk. 90 Servet , Ümit xx, Aurelio xx, Tuncay x Dk. 46 Semih xxx , Van Hooijdonk xxx, Nobre xx Dk. 90 Rebrov 
     Ankaragücü Orkun x, Baidoo xx, Gökmen x, El Desouki x, Adem xx, Yılmaz xx Dk. 87 Özgür , İsmet xx Dk. 81 Mehmet x , Umut xx, Erhan xx, Hakan Keleş xx, Hüseyin x Dk. 77 Ceyhun x 
     Goller Dk. 20 Yılmaz, Dk. 47 Semih, Dk. 54 ve 88 Van Hooijdonk Sarı Kartlar Dk. 12 Selçuk, Dk. 35 Nobre Fenerbahçe , Dk. 35 Baidoo, Dk. 61 Hüseyin, Dk. 67 Umut Ankaragücü 
     
</TEXT>
</DOC>
