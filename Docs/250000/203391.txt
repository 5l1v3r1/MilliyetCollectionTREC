<DOC>
<DOCNO> 203391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/soneko08.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalar... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 7.38 oranında değer kazandı. 
     Borsadaki çıkışın yanında İMKB Tahvil ve Bono Piyasası ortalamalarında 1 puan dolayında düşüşler meydana geldi. Dolar ve İsviçre Frangı dışındaki döviz türlerinde artış oldu. 
     24 ayar külçe altının gram satış fiyatı ile Cumhuriyet altınının satış fiyatı değişmedi. Türk Lirası karşısında dolar yüzde 0.49 gerilerken, euro yüzde 0.80 oranında değer kazandı. 
     Önceki hafta sonundaki oranlara göre, 1 aylık mevduat faizinin haftalık net getirisi yüzde 0.41, haftalık reponun net getirisi yüzde 0.39 olarak gerçekleşti. 
     İstanbul Menkul Kıymetler Borsası İMKB , haftaya yüzde 2.68'lik artışla başladı. Hisse senetleri Salı günü ortalama yüzde 1.16 oranında değer yitirirdi. Daha sonra gelen artış trendiyle hisse senetleri Çarşamba günü ortalama yüzde 0.13 oranında, Perşembe günü ortalama yüzde 2.97 oranında, Cuma günü de ortalama yüzde 2.61 oranında artış kaydetti. İMKB Bileşik Endeksi hafta boyunca bin 250.90 puan ve yüzde 7.38'lik artışla 16,955.20 puandan 18,206.10 puana çıktı ve 2003 yılının kapanış rekorunu kırdı. 
     İMKB Ulusal-Mali Endeksi bin 820.79 puan artarak 23,247.67 puandan 25,068.46 puana, İMKB Ulusal-Sanayi Endeksi 893.48 puan artarak 14,968.64 puandan 15,862.12 puana ve İMKB Ulusal-Hizmetler Endeksi 758.79 puan artarak 8,889.38 puandan 9,648.17 puana yükseldi. 
     Böylece, mali grup hisseleri ortalama yüzde 7.83 oranında, sanayi grubu hisseleri ortalama yüzde 5.97 oranında ve hizmetler grubu hisseleri ortalama yüzde 8.54 oranında değer kazandı. 
     Borsada geçen hafta işlem gören 291 hisse senedinden 251'i değer kazanırken, 32 hisse senedi değer yitirdi, 8 hisse senedinin değeri değişmedi. 
     İMKB Ulusal Pazar'da geçen hafta toplam 2 trilyon 34 milyar 44.3 milyon adet hisse senedi işlem gördü ve karşılığında 6 katrilyon 351 trilyon 831.6 milyar liralık işlem hacmi gerçekleşti. 
     Önceki hafta sonuna göre ABD Doları'nın Türk Lirası satış fiyatı 7 bin lira düşerek 1 milyon 431 bin liraya inerken, euronun satış fiyatı 14 bin lira artarak 1 milyon 775 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.52 oranında artarak 2 milyon 523 bin liraya çıkarken, İsviçre Frangı'nın satış fiyatı yüzde 0.44 oranında düşerek 1 milyon 140 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 429 bin liradan, Euro 1 milyon 769 bin liradan, İngiliz Sterlini 2 milyon 0 bin liradan ve İsviçre Frangı da 1 milyon 141 bin liradan satılıyordu. 
     Yatırım fonlarına katılma belgeleri önceki hafta sonuna göre ortalama yüzde 1.45 oranında değer kazandı. 
     Hazine'nin Salı günü düzenlediği 91 gün vadeli Türk Lirası cinsinden iskontolu referans bono ihalesine 1 katrilyon 258.5 trilyon lira nominal teklif gelirken, nominal satış 1 katrilyon 133.4 trilyon lira, net satış 1 katrilyon 70.5 trilyon lira oldu. İhalede bileşik faiz yüzde 25.65, basit faiz yüzde 23.5 olarak gerçekleşti. İhalede satılan kağıtların geri ödemesi 17 Mart 2004 olarak belirlendi. 
     Hazine'nin Salı günü düzenlediği ikinci ihale olan 700 gün vadeli altı ayda bir yüzde 12.5 faiz ödemeli Türk Lirası cinsinden devlet tahvili ihalesine, nominal 1 katrilyon 852.3 trilyon lira teklif geldi. 
     İhalede nominal satış 1 katrilyon 88.2 trilyon lira, net satış 1 katrilyon 107.8 trilyon lira oldu. Tahvil ihalesinde bileşik faiz yüzde 26.58, basit faiz ise yüzde 25.02 oldu. İhalede satılan kağıtların geri ödemesi 16 Kasım 2005 olarak belirlendi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.38 ile yüzde 0.55 arasında gerçekleşti Önceki hafta sonunda İMKB Repo Ters Repo Pazarı'nda ortalama faizi yüzde 26'nın hemen altında olan haftalık reponun net getirisi de yüzde 0.39 olarak gerçekleşti. 
     
</TEXT>
</DOC>
