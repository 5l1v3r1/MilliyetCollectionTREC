<DOC>
<DOCNO> 223049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun18.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid'i kana bulayan dinamitler Burgos'da yapılmış 
</HEADLINE>
<TEXT>

     İspanya'nın başkenti Madrid'de 11 Mart'ta düzenlenen bombalı saldırıda kullanılan dinamitlerin geçen Şubat ayında İspanya'nın kuzeyindeki Burgos kentinde yapıldığı belirlendi. 
     El Pais gazetesinin soruşturma yapan polis kaynaklarına dayanarak verdiği haberde, saldırıda kullanılan dinamitlerin Burgos'taki İspanyol Patlayıcılar Birliği'nde yapıldığı ve ''çok kısa bir süre depolarda bekletildiği'' belirtildi. 
     Saldırı, tren vagonlarına, içine dinamit konulmuş sırt çantalarının yerleştirilmesiyle yapılmıştı. Saldırılar sonrasında, polisin yolculardan birinin eşyası olduğunu sanarak aldığı bir spor çantasının içinde patlamayan dinamitler bulunmuştu. 
     Goma 2 ECO tipi dinamitlerin, trenlerin hareket noktası olan Alcale de Henares kentinde, istasyonun yanında bulunan Renault Kangoo marka araçta bulunan dinamitlerle aynı olduğu kaydedildi. 
     
</TEXT>
</DOC>
