<DOC>
<DOCNO> 221291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo19.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcu yardımcı hakemin donunu indirince... 
</HEADLINE>
<TEXT>

     Belçika Birinci Amatör Ligi'nde yapılan Young Stars Eeklo-FC Zelzate karşılaşmasında, 19 yaşındaki Thomas de Meyere, maç sırasında yardımcı hakemin donunu indirdi. 
     Olaydan sonra çok üzgün olduğunu dile getiren futbolcu, ''Arkadaşlarım ile maç öncesi şaka olsun diye iddiaya girdik. Maç sırasında yardımcı hakemin suratına baktım, sempatik bir kişi gibi geldi. Sonra yanına yaklaşıp donunu indirdim'' dedi. 
     Şakaya maruz kalan yardımcı hakem Jacky Temmerman ise ''Bu olaylardan bıktım artık. Hakemlik veya yardımcı hakemlik kadar zor bir meslek yok. Her türlü olay ile karşılaşıyorum ama böylesi ilk defa başıma geldi. Artık bu mesleği bırakacağım'' diye konuştu. 
     Öte yandan Belçika Futbol Federasyonu yaptığı açıklamada, bu tür davranışların özel hayata müdahaleye girdiğini belirterek, ''Bu futbola hiç yakışmıyor'' yorumunu yaptı. 
     Olaydan sonra birçok kişinin tepkisini alan Meyere'ye, federasyon tarafından ağır bir ceza verilmesi bekleniyor. 
     
</TEXT>
</DOC>
