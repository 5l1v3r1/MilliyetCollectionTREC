<DOC>
<DOCNO> 207496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sondun32.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, terör alarmının düzeyini düşürüyor... 
</HEADLINE>
<TEXT>

     ABD, terör alarmının düzeyini bugünden itibaren bir basamak düşürerek, ''sarı''ya indiriyor. 
     ABD İç Güvenlik Bakanlığı'nın bir yetkilisinin verdiği bilgiye göre, böylece terör tehdidinin düzeyinin de ''çok yüksek''ten, ''yüksek''e düştüğü kabul ediliyor. 
     Genel terör alarmının düzeyinin düşürülmesine karşın yolcu uçaklarına yönelik güvenlik önlemleri azaltılmayacak, tam tersine artırılmaya devam edilecek. 
     Terör alarmı, Noel döneminde saldırılar olabileceği yönündeki istihbaratlar değerlendirilerek, 21 Aralık'ta, ''çok yüksek'' düzeyini temsil eden ''turuncu''ya yükseltilmişti. 
     Yeni durumla ilgili ayrıntılı bilgilerin İç Güvenlik Bakanlığı tarafından bugün düzenlenecek bir basın toplantısıyla açıklanması bekleniyor. 
     
</TEXT>
</DOC>
