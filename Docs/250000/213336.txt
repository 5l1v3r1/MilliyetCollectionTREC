<DOC>
<DOCNO> 213336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo08.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Ankaragücü'ne büyük üstünlüğü var... 
</HEADLINE>
<TEXT>

     Beşiktaş ile Ankaragücü, yarın yapacakları lig maçıyla birlikte 113. kez karşı karşıya gelecek. 
     Beşiktaş'ın 8-0'lık galibiyetiyle 1 Haziran 1935 tarihinde başlayan 69 yıllık rekabette, bugüne dek yapılan 112 maçın 71'ini Beşiktaş, 15'ini de Ankaragücü kazanırken, 26 karşılaşma ise beraberlikle sonuçlandı. 
     2 takım arasında bugüne dek yapılan maçlarda Beşiktaş 207, Ankaragücü ise 85 gol kaydetti. 
     
     LİG MAÇLARI 
     Beşiktaş ile Ankaragücü, 1959 yılında başlayan Birinci Futbol Ligi'nde, bugüne dek 81 kez karşı karşıya geldi. 
     Beşiktaş, 81 maçta , başkent ekibi ise 7 galibiyet alırken, 21 karşılaşmada da taraflar birbirine üstünlük sağlayamadı. 
     Lig maçlarında siyah-beyazlıların attığı 144 gole, sarı-lacivertliler golle karşılık verdi. 
     2 takım arasında sezonun ilk yarısında İstanbul'da yapılan maçı Beşiktaş, Tümer, Sergen ve Sinan'ın golleriyle 3-0 kazanmıştı. 
     
     BAŞKENTTE DE BEŞİKTAŞ ÜSTÜN 
     2 ekip arasında Ankara'da yapılan lig maçlarında da Beşiktaş'ın belirgin üstünlüğü göze çarpıyor. 
     Siyah-beyazlılar, Ankara'da yapılan 39 lig maçının 21'ini kazanırken, 13 beraberlik alıp, 5 kez de yenildi. Beşiktaş, başkentte attığı 60 gole karşılık kalesinde 29 gol gördü. 
     Bu arada 1982-83 sezonunda Ankara'da yapılması gereken lig maçı, Ankaragücü'nün cezası nedeniyle Bursa'da yapılmış ve karşılaşma 1-1 berabere sona ermişti. 
     
     BEŞİKTAŞ, ANKARA'DA 5 SEZONDUR KAZANIYOR 
     Beşiktaş, Ankaragücü karşısında deplasmanda son 5 sezonda yaptığı tüm maçları kazandı. 
     Ligde rakibine Ankara'da en son 1997-98 sezonunda 2-1 yenilen siyah-beyazlılar, sonraki 5 sezonda başkentte yaptığı 5 maçı da kazandı. 
     Beşiktaş, Ankaragücü karşısında deplasmanda 1998-99 sezonunda1-0 1999-2000 sezonunda 3-2, 2000-01'de 5-1, 2001-02'de 4-3, son olarak da geçen sezon 1-0 galip geldi. 
     
     FARKLI SKORLAR 
     Beşiktaş ile Ankaragücü arasındaki en farklı skor, 1 Haziran 1935'te Ankara'daki özel maçta elde edildi. 
     2 takımın ilk kez karşı karşıya geldiği bu maçta Beşiktaş, rakibini 8-0'lık skorla yendi. 
     Beşiktaş, 14 Mart 1993'te Ankara'daki lig maçında rakibini 6-0, 18 Aralık 1994'de İstanbul'da ve 23 Eylül 2000'de de Ankara'da rakibini 5-1 yenerek farklı skorlu galibiyetler elde etti. 
     
</TEXT>
</DOC>
