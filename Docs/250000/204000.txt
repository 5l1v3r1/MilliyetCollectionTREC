<DOC>
<DOCNO> 204000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sontur06.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç, Hıristiyan vatandaşların Noel Gününü kutladı... 
</HEADLINE>
<TEXT>

     TBMM Başkanı Bülent Arınç, Hıristiyan vatandaşların kutsal Noel gününü kutladı. 
     Arınç, Noel dolayısıyla yayımladığı mesajda şunları kaydetti 
     ''Hıristiyan dinine mensup vatandaşlarımızın ve tüm Hıristiyan aleminin kutsal Noel gününü kutluyorum. 
     Noel gibi kutsal ve anlamlı günler, insanlığa kırgınlıkların, dargınlıkların aşılarak sevgi ve hoşgörü duygularının egemen olması gerektiğini en güzel biçimde hatırlatır. 
     Hazreti İsa'nın 2003'üncü doğum yıldönümünün, hayırlara vesile olmasını Cenabı Allah'tan niyaz eder, bu günde Hıristiyan vatandaşlarımıza ve onların mutluluğuna tanık olan tüm vatandaşlarımıza en iyi dileklerimi ve sevgilerimi sunarım.'' 
     
</TEXT>
</DOC>
