<DOC>
<DOCNO> 204233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sontur13.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden kar ve yağmur geliyor 
</HEADLINE>
<TEXT>

     Türkiye, bugünden itibaren Orta Akdeniz üzerinden gelen ılık ve yağışlı havanın etkisine giriyor. Hava sıcaklığı özellikle geceleri yağışa rağmen batı bölgelerimizden başlayarak 5-7 derece artacak. 
     Bugün akşama kadar Marmara, Ege, Batı Akdeniz, İç Anadolu'nun batısı ve Bolu çevresi sağanak yağışlı, diğer yerler parçalı ve az bulutlu bir gün yaşayacak. Yağışlar Marmara'nın batısı, Kıyı Ege ve Batı Akdeniz'de etkili ve sürekli olurken, iç kesimlerde yoğun sis görülecek. Hava sıcaklığı yağış alan yerlerde değişmezken, diğer yerlerde artacak. 
     Gün gün hava durumu ise şöyle 
     
     PERŞEMBE 

     Marmara, Batı Karadeniz, Ege, Akdeniz, İç Anadolu'nun kuzeyi, güneyi ve batısında sağanak yağış var. Yağışlar özellikle Kıyı Ege ve Akdeniz'de çok etkili olurken, Trakya'da kar görülecek. Diğer bölgelerimiz parçalı bulutlu ve açık. Doğu Anadolu'da sabah saatlerinde sis etkili olacak. 
     
     CUMA 

     Türkiye'nin tamamı kara ve yağmura teslim oluyor. Trakya, İç Anadolu'nun kuzeyi ve batısı, Doğu Anadolu'nun tamamında kar altında kalacak, diğer bölgelerin tamamı yağmurlu. 
     
     CUMARTESİ 

     Cuma günü kar yağışı olan bölgelerde Trakya dışında değişiklik yaşanmayacak, kar yağışı sürecek.Yağmur Karadeniz'in kıyı şeridi ve Doğu Akdeniz'de etkili olacak. Ege bölgesi açık bir gün geçirecek, diğer yerler parçalı bulutlu. 
     
</TEXT>
</DOC>
