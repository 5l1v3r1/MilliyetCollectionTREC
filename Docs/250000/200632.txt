<DOC>
<DOCNO> 200632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sonspo11.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş tarihin eşiğinde... 
</HEADLINE>
<TEXT>

     Beşiktaş, Avrupa Şampiyonlar Ligi'nde yarın, grubundaki son maçına çıkarken, turu geçmesi halinde tarihi bir başarıya imza atacak. 
     Tarihinde 3. kez Avrupa Şampiyonlar Ligi'nde mücadele eden siyah-beyazlılar, daha önce 2. tura çıkamamıştı. 2. tur şansını ilk kez yakalayan Beşiktaş, Chelsea karşısındaki son maçında başarılı olursa, tarihinde ilk kez 2. tur sevinci yaşayacak. 
     Şampiyonlar Ligi'ne ilk kez 1997-98 sezonunda katılan ''Kara Kartallar'', Bayern Münih, Paris Saint Germain ve IFK Göteborg'la birlikte yer aldıkları E Grubu'nda topladığı 6 puanla 3. olmuştu. 
     Beşiktaş, 2000-2001 sezonunda ise H Grubu'nda Milan, Leeds United ve Barcelona'nın ardından 4 puanla son sırada yer aldı. 
     
     BU SEZON İLKLERE İMZA ATTI 
     Bu sezon Avrupa Şampiyonlar Ligi'nde başarılı bir grafik çizen ve birçok ilke imza atan siyah-beyazlılar, tarihi bir başarının eşiğine geldi. 
     Şampiyonlar Ligi'nde 7 puanla, en çok puan topladığı sezonu yaşayan Beşiktaş, tarihinde ilk kez bu ligde bir deplasman galibiyeti, İngilizlere karşı ilk galibiyetini ve İtalyanlara karşı ilk deplasman beraberliğini elde etti. 
     Siyah-beyazlıların, Avrupa Şampiyonlar Ligi'nde sezonlara göre puan durumu şöyle 
     
     
Sezon O G B M A Y P 1997-98 6 2 - 4 6 9 6 2000-01 6 1 1 4 4 17 4 2003-04 5 2 1 2 5 5 7 
     
</TEXT>
</DOC>
