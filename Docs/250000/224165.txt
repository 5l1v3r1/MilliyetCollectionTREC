<DOC>
<DOCNO> 224165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/yasam/yas05.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Boynuzlu efe krizi 
</HEADLINE>
<TEXT>

   Bir kooperatif takvimindeki 'beli kasaturalı, sırtı tüfekli efe kılıklı iki inek', Aydınlı efelerin canını sıktı 
      YALÇIN ATA Aydın DHA 
   
   Aydın'da AKP Milletvekili Ahmet Ertürk'ün başkanı olduğu Tarımsal Kalkınma ve Süt Toplama Kooperatifi, efe kıyafetli 2 ineğin harmandalı oynarken resmedildiği takvim bastırınca, Aydın Efeler Derneği Başkanı Cafer Sağdıç isyan etti. Takvimde beli kasaturalı, sırtı tüfekli efe görünümlü 2 inek resminin bardağı taşırdığını söyleyen Sağdıç, "Mahkemeye vereceğiz. Üstelik boynuzları var" diyerek isyan etti. 
   Kooperatif Halkla İlişkiler sorumlusu Mehmet Panayırcı ise, takvimle efelerin ekonomiye katkısını anlatmayı amaçladıklarını savundu. 
   Aydın'da 7 yıl önce bıyıksız Yörük Ali Efe heykeli tepkiler üzerine 'bıyıklı hale' getirilmiş, Çine Efeler Derneği, 'Şeytana bel bağlanır mı Yardımcımızdır bağlanır' şeklindeki efe yemininiyle 'satanist efe' krizine neden olmuştu. 
   
   
</TEXT>
</DOC>
