<DOC>
<DOCNO> 217376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun11.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
En güvenilir işletim sistemi hangisi 
</HEADLINE>
<TEXT>

     Yapılan bir araştırma, en güvenilir bilgisayar işletim sisteminin OS , sanıldığı gibi Windows ya da Linux değil, şimdiye kadar adı pek duyulmamış bir sistem olan Berkeley Software Distribution BSD ve Apple'ın en son geliştirdiği Mac OSX olduğunu ortaya koydu. 
     Bilgisayar korsanlarının saldırıları baz alınarak yapılan araştırmanın sonuçlarına göre, Linux ''server''lerin saldırılara Windows'tan dayanıksız olduğu gün ışığına çıktı. 
     Deneme amacıyla yapılan hacker saldırılarında Linux'un yüzde 80 oranında açık verdiği ve 13 bin 654 kere ''isabet aldığı'' belirtildi. Windows'un saldırılara karşı çok daha dayanıklı olduğu ve sadece 2 bin 5 isabet aldığı da uzmanlar tarafından saptandı. 
     Resmi makamlarca yapılan denemelerde ise Linux'un, saldırıların yüzde 57'sine karşı koyamadığı belirlendi. 
     Buna karşılık tüm işletim sistemleri içinde en güvenlikli olanların, BSD ve Mac OSX olduğu anlaşıldı. 
     Uzmanlar, araştırmanın sadece hacker saldırısı açısından yapıldığını ve işletim sistemlerinin virüs ve böceklere dayanıklılığının araştırılmadığını ifade ettiler. 
     
</TEXT>
</DOC>
