<DOC>
<DOCNO> 203151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/yazar/temelkuran.html </URL>
<DATE> 2003/12/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Deniz Seki ve Bayhan Hapishane ve Hastane 
</HEADLINE>
<TEXT>

   
   Deniz Seki'nin alameti farikası mini eteğiyle "Suç ve Ceza"yı yeniden yazıp canlı yayını terk ettiği gecenin ardından aklınızda ne kaldı Herkes kendini tuhaf bir biçimde "Bayhan'ı affetmeli mi, affetmemeli mi " diye sormadı mı kendine Yoksa günah sarımsaklanarak saklanmalı mıydı Eğer suçun bedeli hapishanelerde ödeniyorsa ve Bayhan cezasını çektiyse onu yeniden cezalandırma hakkımız var mıydı Ayrıca Deniz Seki muhtemelen tecavüzden mahkum olmuş Doğuş hakkında ne düşünüyordu mesela Sabahları kadın programlarına çıkıp Seda Sayan Ablasından aferinler alan Doğuş'un hala tedavülde olmasını Deniz Seki nasıl açıklıyor acaba 
   
   Katil aşçı mıdır    Meslektaşım, üstat avukatlar aralarında birbirlerine böyle derler Armağan Bey, Bayhan'ı bir kriminolojik vaka olarak ele alırken söylediği gibi Bayhan cezaevinde ıslah olmuş değil midir Yoksa halkımız için "ıslah" olmak yeterli değil midir Elimize geçmişken ümüğüne mi çökülmelidir 
   Bir de şu var Bayhan bir popstar olamıyorsa neden aşçı Bayhan'ın eski işi olabiliyor Aşçılık popstarlıktan daha önemsiz midir Yoksa U2'nun solisti Bono'nun söylediği gibi, bugünün dünyasında bu şarkı söyleme işi hemşirelikten ve öğretmenlikten daha önemli sayılarak abartılmakta mıdır 
   Ya da "Bayhan gitsin" diyenler, gitmeyince kendi gidenler, sütten çıkmış akça pakça kaşık mıdır Hayatlarında kimsenin ölümünü ta içlerinden dilememişler midir O vakit suç nerede başlar Kalpte mi yoksa tetikte mi Birinin acı çekmesini en az bir kere kalpten istemiş bir insan o kadar da rahat konuşmamalı bana sorarsanız. Ve hepimiz istedik, istiyoruz, isteyeceğiz de 
   Ben istedim misal. Geçenlerde çok istedim... 
   
   Doktorlar ve hastalıkları    Türkiye'deki hastanelerin çoğunda hastanın söz hakkı yoktur. Hatta soruları bile fırça çekilmesiyle ağızlarına tıkanır. Hastaneye girmiş bir beden artık doktorların ve ulu tıp aleminin malıdır. Oysa bu, düpedüz insan haklarına aykırıdır. Diğer yandan, Başbakan Erdoğan'ın düştüğü hataya da düşmek istemem 
   5 Kasım'da doktorların iş bırakma eylemine gitmesi üzerine Başbakan, "Doktorların böyle bir hakkı yoktur" demişti. Hayır vardır. Çünkü doktorlar şu anda insanlık dışı koşullarda yaşamaktadırlar. Hayatlarımızı emanet ettiğimiz insanlar yoksulluk sınırındadır. Ama bu durum, geçen günkü manzarayı açıklamaz 
   Taksim İlk Yardım Hastanesi'nde tomografi ünitesinin önü. Sedyedeki adam nefes alamıyor ve sırası bekliyor. Tomografiye giriyor ve solunum yapamadığı için elbette ölü çıkıyor. Bıçaklanmış bir genç kanaması varken ve bilinci kayıpken tomografi sırası bekliyor ve o da tomografiden ölü çıkıyor. İlerde kıkırdayan doktorlara soruyorsunuz, "Adam ölüyor" diyorsunuz. Ama oranın hükümdarı onlar, "Tomografiye girecek " diye bağırıyorlar. Bu iki ölüm bir saatten az bir süre içinde gerçekleşiyor ve koridorda şu donuk ses duyuluyor 
   "Hasta ex oldu " 
   Ben işte o doktorların acıyla terbiye edilmesini istedim. Çok istedim. Kötü doktorların kolayca kapılabileceği "tanrı kompleksinden" çıkması için acı çekmesini, bıçaklanmasını, nefes alamamasını istedim... 
   Ben işte bu yüzden, sanırım, Bayhan'dan daha masum değilim... Siz Bayhan'dan daha masum musunuz Gerçekten mi Neden acaba 
   
      
   
   
</TEXT>
</DOC>
