<DOC>
<DOCNO> 209420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/yazar/theper.html </URL>
<DATE> 2004/01/18/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Rakamlar akıl karıştırıyor 
</HEADLINE>
<TEXT>

   
   Yeni bir yıla girdik ya, yeni yıla girilirken sorulan belli sorular vardır, onlardan biri de "Bu yıl kiraya ne kadar zam yapacağız" sorusudur. Okuyucularımın pek çoğundan bu soruyu soran mektup ve mesaj aldım, ancak içlerinden biri İstanbul'dan A. S. bu soruyu bayağı detaylı sormuş, diyor ki 
   Yeniden değerleme oranı 28.5, tüketici enflasyon oranı 18.4, Güngör Uras Bey 25 diyor, peki biz ne yapacağız 
   Biz, yeni yılda kira bedelinin artış oranını, Devlet İstatistik Enstitüsü'nün Toptan Eşya Fiyat Endeksi'nin 12 aylık ortalamasına göre bulacağız. Güngör Uras Hoca'nın verdiği diğer rakamlar elbette ki doğru, ancak diğerleri kira artışı için hesaplamaya esas olmaz. Dolayısı ile size verilecek rakam DİE'nin TEFE'sinin 12 aylık ortalamasıdır ki bu rakam da 25.6'dır. 18.4'lük oran Toptan Eşya Fiyat Endeksi'nin, bir önceki yılın aynı ayına göre yapılan hesaplamayı gösterir ki bu rakam vatandaşın cebinden çıkan parayı göstermediği gibi kira artış oranı olarak da kabul edilmez. Yeniden değerleme oranları ise kirada tüm bir yılın artış oranı olarak kullanılamaz zira yeniden değerleme oranı dediğiniz rakam her yılın ekim ayı toptan eşya fiyat indeksinin 12 aylık ortalamasının oranıdır ki, kira sözleşmesi ekim aylarında yenilenecek kimseler için uygulanabilir. 
   
      
   
</TEXT>
</DOC>
