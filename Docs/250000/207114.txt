<DOC>
<DOCNO> 207114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/son/sontur26.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Kar yemek sakıncalı... 
</HEADLINE>
<TEXT>

     ''Kar yemenin'' sağlık açısından son derece sakıncalı olduğu, karın, taşıdığı mikroplar nedeniyle ciddi hastalıklara yol açabileceği belirtildi. 
     Sakarya Sağlık Müdürü Aziz Öğütlü, kar yağışının günlük hayatı olumsuz etkilediği gibi sağlık açısından da bazı riskleri beraberinde getirdiğini söyledi. Bazı yörelerde kar yeme alışkanlığı bulunduğunu ifade eden Öğütlü, ''Sadece ülkemize özgü bu alışkanlık, sağlık açısından son derece sakıncalı'' dedi. 
     Havadaki kirliliğin kara bulaştığını vurgulayan Öğütlü, şunları söyledi 
     ''Karın beyaz rengine aldanmamak gerekir. Çünkü kar yere düşmeden kirlenmektedir. Oyun olsun diye ya da alışkanlık sonucu yenilen kar, taşıdığı mikroplar nedeniyle ciddi hastalıklara neden olabilir. Şehir merkezlerindeki yoğun hava kirliliği göz önüne alınırsa, buralara düşen kar hiçbir şekilde tüketilmemelidir. Bu mikroplar kar yoluyla insanlara geçebilir. Özelikle çocuklar, oynarken kar yememeleri için uyarılmalıdır.'' 
     
</TEXT>
</DOC>
