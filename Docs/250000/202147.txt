<DOC>
<DOCNO> 202147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/yasam/yas04.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğüne giderken ölüme yakalandılar 
</HEADLINE>
<TEXT>

   Düğün konvoyundaki minibüslerden biri hatalı sollama yapınca TIR'ın altına girdi Sekiz ölü, dört ağır yaralı 
      FIRAT KESKİNKILIÇ , ERSİN ERCAN Bolu DHA 
   
   Bolu'da, gelin almaya giden düğün konvoyunda bulunan minibüs hatalı sollama yapınca karşı yönden gelen TIR'la çarpıştı. Minibüsteki 8 kişi öldü, 4'ü ağır yaralandı. 
   Damat adayı Mustafa Tatoğlu'nun yakınlarının bulunduğu konvoy dün saat 11.30'da Zonguldak'tan yola çıktı. 
   Saat 13.45 sıralarında D - 100 Karayolu Köroğlu mevkiine ulaşan Murat Çelik 26 yönetimindeki 67 S 0025 plakalı minibüs, hatalı sollama yapınca İsa Gültekin'in 39 kullandığı 14 BB 526 plakalı TIR'la çarpıştı. 
   TIR şarampole yuvarlanırken, minibüsteki 8 kişi olay yerinde hayatını kaybetti. Ağır yaralanan Gültekin, Hayri Karaoğlu 42 , Cemil Emre Karaoğlu 10 ve Melih Köse, uzun süre acı içinde kıvranarak ambulans bekledi. 
   TIR'ın içinde sıkışıp kalan Gültekin'i polis ve sağlık ekipleri uzun uğraşlardan sonra kurtarabildi. Yaralılar İzzet Baysal Bolu Devlet Hastanesi'ne kaldırıldı. Minibüsün altında kalan bir ceset de vinç yardımıyla çıkartılabildi. 
   
   Damat fenalık geçirdi 
   Annesi ve kardeşleriyle birlikte evlenmeye hazırlandığı Nilüfer Yılmaz'ın evine sabah saatlerinde gelen Tatoğlu, kazayı haber alınca olay yerine koştu. 
   Sinir krizi geçiren Tatoğlu ve kardeşlerini, yakınları teselli etmeye çalıştı. Karayolunun yaklaşık iki saat trafiğe kapalı kalması nedeniyle araçlar TEM'e yönlendirildi. 
   
   Kazada ölenler 
   Murat Çelik 26 
   Ulviye Karaoğlu 36 Nuray Karail 44 
   Habibe B. Kılıçarslan 51 
   Cengizhan Kılıçarslan 50 
   Fadime Demir 40 
   Habibe Karaoğlu 59 
   Habibe Karaoğlu 38 
   
   
</TEXT>
</DOC>
