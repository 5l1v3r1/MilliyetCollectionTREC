<DOC>
<DOCNO> 202517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo11.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Spurs kazandı, Hidayet'ten 4 sayı... 
</HEADLINE>
<TEXT>

     ABD Profesyonel Basketbol Ligi'nde NBA San Antonio Spurs, Memphis Grizzlies engelini 78-67'lik skorla aşarken, sahada 22 dakika kalan Hidayet Türkoğlu, 4 sayı, 4 ribaunt ve 1 asistle oynadı. 
     Spurs'ta Tim Duncan, 21 sayı ve 13 ribauntla maçı tamamlarken, oyun kurucu Tony Parker, 18 sayı ve 5 asist yaptı. 
     Grizzlies'te ise Bonzi Wells 12 sayı kaydederken, İspanyol pivot Pau Gasol, James Posey ve Stromile Smith, maçı 10'ar sayıyla tamamladılar. 
     Ortabatı Grubu lideri Dallas Mavericks'in, Toronto Raptors'ı 111-94 yendiği maçta, Antoine Walker, Mavericks adına 27 sayı, 8 ribaunt ve 5 asistle oynadı. Steve Nash'in 23 sayı ve 11 asist yaptığı maçta, Antaawn Jamison, 23 sayı ve 9 ribaunt, Josh Howard ise 14 sayı ve 14 ribauntla sahadan ayrıldı. 
     Raptors'ta ise Vince Carter 21 sayı, Donyell Marshall 18 sayı ve 8 ribauntluk performans gösterdi. 
     Merkez Grubu lideri Indiana Pacers, Cleveland Cavaliers'i 95-85 ile geçti. 
     Pacers'ta Jermaine O'Neal, 24 sayı, 10 ribaunt ve 6 asist, Ron Artest de 16 sayıyla oynadı. 
     Cavaliers'te ise Lebron James'in 27 sayı ve 6 asistlik performansı yenilgiyi engelleyemedi. 
     Ligde alınan sonuçlar şöyle 
     Boston Celtics-Minnessota Timberwolves 95-116. 
     Indiana Pacers-Cleveland Cavaliers 95-85. 
     Dallas Mavericks-Toronto Raptors 111-94. 
     San Antonio Spurs-Memphis Grizzlies 78-67. 
     Los Angeles Clippers-New Orleans Hornets 109-80. 
     
</TEXT>
</DOC>
