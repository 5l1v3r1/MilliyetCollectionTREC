<DOC>
<DOCNO> 219111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/spor/spo03.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'da yeniçağ 
</HEADLINE>
<TEXT>

   Galatasaray Başkanı Canaydın, holdingleşme konusunda düğmeye bastı. Ünal Aysal ve Bülent Tulun ile yaptığı zirve sonrası Mayıs ayında olağanüstü kongreye gitme kararı aldı 
   HALİL ÖZER 

   
   Üyeler istedi 
   SARI - Kırmızılı kulübün başkanı Özhan Canaydın Mali Kongre'de üyelerin büyük çoğunluğunun isteği olan holdingleşme konusunda düğmeye bastı. Canaydın, dün UNIT'ın sahibi Ünal Aysal ve eski yöneticilerden Bülent Tulun ile biraraya geldiği toplantının ardından mayıs ayında olağanüstü toplantıya gitme kararı aldı. Toplantıda tüm Galatasaray şirketlerini bünyesinde toplayacak holdingin kurulma şeklinin masaya yatırıldığı öğrenildi. 
   
   Yarısı Cim - Bom'un 
   KURULACAK holding için bulunması gereken yaklaşık 70 milyon doların 50 milyon dolarının yabancı ve yerli yatırımcılardan karşılanması planlanıyor. Geriye kalan miktarı ise Ünal Aysal kendi şirketlerinden karşılayacak. Canaydın'a söz veren Aysal para miktarı artsa da gerekli desteği sağlayacak. Şirketler ve holding profesyonel elemanlar tarafından yönetilecek, Cim - Bom bu holdingin yüzde 50'sine sahip olacak. 
   
   Başkanlardan destek 
   ÖZHAN Canaydın'ın bu projeyle mart ayı sonundaki seçim kongresine gittiği zaman başkan olması hemen hemen kesinleşecek. Holdingleşme için genel kurulun onayını almayı düşünen Canaydın bu yüzden mayıs ayında olağanüstü kongreye gidecek, ardından holdingleşme resmen start alacak. Proje için eski başkanlar Selahattin Beyazıt, Faruk Süren ve Mehmet Cansun da Özhan Canaydın'a destek verecek. 
   
   '10 puan fark yapardık'    Ömer'in iddiası 
   MURAT AKBAŞ 

      SAVUNMADA görev yapmasına rağmen, Galatasaray'ın Fenerbahçe karşısında tek golünü atan Ömer Erdoğan, Şükrü Saracoğlu'nun atmosferine hayran kaldı. Maçtan önce bir karar aldıklarını ve soyunma odasında ısındıklarını vurgulayan Sarı - Kırmızılı oyuncu, "Ama ilk kez böyle bir atmosfere çıktım ve çok etkilendim. Böyle bir stat bizde olsa, 10 puan farkla şampiyon olurduk" diye konuştu. 
   
   'Yenilgiyi hak etmedik' 
   ATTIĞI gole çok sevindiğini, ancak mağlup olmalarının sevincini yarım bıraktığını ifade eden Sarı - Kırmızılı futbolcu, "Özellikle Galatasaray formasıyla Fenerbahçe'ye karşı attığım ilk golün anlamı çok daha büyük" dedi. Maçın hakkının bu olmadığını vurgulayan Ömer, "En kötü ihtimalle beraberlikle ayrılmamız lazımdı. Rakibimiz bizden üstün oynamadı" yorumunu yaptı. 
   
   Hakan Şükür gidiyor ama...    48 saatlik bekleyiş 
   ERHAN TELLİ 

   ASLAN, Hakan Şükür krizini aşamadı. Belindeki ağrılar nedeniyle Villarreal ve Fenerbahçe karşılaşmalarında yer alamayan Sarı - Kırmızılı oyuncu, UEFA Kupası rövanşında da yer alamayacağını belirtti. Tokalaşırken bile belinin ağrıdığını vurgulayan golcü, gitmek istemedi. Ancak Terim, kendisine ihtiyacı olduğunu belirtince, İspanya kadrosuna alındı. Buna rağmen forma giymesinin zor olduğu, ancak durumunun 48 saat içinde kesinlik kazanacağı vurgulandı. 
   
   Ayhan - Bratu gitmedi 
   FENERBAHÇE maçının ardından dün hafif bir çalışma yapan Galatasaray, öğleden sonra İspanya'ya gitti. Sarı - Kırmızılılar'da, cezalı olan Ayhan'ın yanı sıra, statü gereği yarınki maçta oynayamayacak olan Bratu kafileye dahil edilmedi. Ayrıca, erken sözleşme teklifinden henüz yanıt alınamayan Berkant da Villarreal maçı kafilesinde kendisine yer bulamadı. Florya'da futbolcularıyla bir toplantı yapan Fatih Terim'in derbiyi unutmalarını istediği öğrenildi. 
   
   'Bana hiç yakışmadı'    FENERBAHÇE'NİN ikinci golünde hatalı olduğunu kabul eden Ergün, "Benim gibi bir adama bu hata yakışmadı" diye konuştu. Rebrov'un inanılmaz bir pas attığını vurgulayan tecrübeli futbolcu, "Bir an penaltı yapmayı düşündüm. Ancak kaleye arkam dönük olduğu için Mehmet'e yetişemedim. Depar atmak çok zordu. Tek umudum Mondragon'du, o da olmadı" yorumunu yaptı. Ergün, iyi oynadıklarını, iyi götürdüklerini ancak sonunun gelmediğini söyledi. 
   
   Hey gidi günler    CİM-BOM, 23. haftalar sonunda, 19 yıl aradan sonra en kötü dönemini yaşıyor. 1984-85'te, Derwall'in ilk sezonunda 8 galibiyet, 9 beraberlik bulan Galatasaray, yüzde 54.3'lük bir başarı ortalaması bulmuştu. Aslan, bu sezon da 23 lig maçında 10 galibiyet, 8 beraberlik ile 38 puan topladı, yüzde 60.86'lık bir ortalamaya ulaştı. 
   SEZON O G B M A Y YÜZDE 1984-85 23 8 9 6 25 20 54.3 1985-86 22 12 10 - 38 13 77.2 1986-87 21 11 8 2 32 14 71.4 1987-88 23 16 5 2 52 23 80.4 1988-89 22 12 6 4 48 18 68.1 1989-90 23 14 3 6 41 15 67.3 1990-91 23 14 7 2 41 22 76 1991-92 23 16 3 4 39 20 76 1992-93 23 15 4 4 49 19 73.9 1993-94 23 17 3 3 52 22 80.4 1994-95 23 15 3 5 52 23 71.7 1995-96 23 15 2 6 51 28 69.5 1996-97 23 16 5 2 60 19 80.4 1997-98 23 14 4 5 52 29 69.5 1998-99 23 16 5 2 62 23 80.4 1999-00 23 19 3 1 51 16 89.1 2000-01 23 15 4 4 52 23 73.9 2001-02 23 15 5 3 55 27 76 2002-03 23 16 3 4 37 19 76 2003-04 23 10 8 5 35 28 60.86 
   
   Milli seferberlik    İSPANYOLLAR, Villarreal'in UEFA Kupası'nda tur atlamasını ulusal bir mesele haline getirdi. Daha önce bilet fiyatlarını 5 Euro'ya kadar düşürüp, tüm koltukları satan kulüp yönetimi, şimdi yeni bir açıklama daha yaparak, karşılaşmaya gelen her seyirciye sarı bayrak hediye edeceğini ilan etti. İspanyol gazeteleri ise, Benito Floro'nun istifasıyla yaşanan teknik direktör krizinin, Galatasaray karşısında turun geçilmesiyle aşılabileceğini savundu. 
   
   
</TEXT>
</DOC>
