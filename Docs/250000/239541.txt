<DOC>
<DOCNO> 239541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/dunya/dun03.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Kilisesi, Fener'e karşı Yunan Kilisesi'ni destekliyor 
</HEADLINE>
<TEXT>


YORGO KIRBAKİ Atina 


İstanbul Fener Patriği Bartolomeos ile otosefal Yunanistan kilisesinin lideri Atina Başpiskoposu Hristodulos arasındaki kavga, Ortodoks leminde cepheleşme yarattı. 
Bartolomeos'un en büyük rakibi sayılan Moskova Patriği Aleksios, Fener Patriği'nin Atina Başpiskoposu ile kavgasında Yunan Kilisesi'nden yana tavır aldı. Aleksios, Başpiskopos Hristodulos'a bir mektup göndererek, "Rus Kilisesi size hayran" dedi. Aleskios'un halefi sayılan Smolensk Metropoliti Kirillos da, Atina Başpiskoposu'na gönderdiği destek mektubunda, "İçinde bulunduğunuz güçlüklerin bilincindeyiz. Tüm kalbimizle dayanışmamızı dile getiriyoruz" dedi. 
Fener Patrikhanesi'nin Yunan başkentindeki çevreleri, Ortodoks leminde Bartolomeos'ya karşı bir "ittifak" kurulmasına çalışıldığını belirterek, birliğin çatırdadığını söylediler. 



</TEXT>
</DOC>
