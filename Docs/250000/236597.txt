<DOC>
<DOCNO> 236597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/spor/spo02.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz kurtuldular 
</HEADLINE>
<TEXT>


YUSUF DURSUN 


Riske edilmedi 
ANKARAGÜCÜ karşısında üç futbolcusu sakatlanan Fenerbahçe, bundan kayıpsız ayrıldığına şükrediyor. İlk yarının son dakikalarında sakatlanarak devreyi zor tamamlayan Tuncay Şanlı'nın adalesinde ezilme bulunduğu, riske edilmemesi için Daum tarafından kenara alındığı ifade edildi. 

Kırık bulunmadı 
ERHAN Albayrak'ın kafasıyla burnuna darbe alan Mehmet Yozgatlı'da da kırılma bulunmadığı belirlendi. Filmi çekilen başarılı oyuncunun, önemli bir durumunun olmadığı bildirildi. Sol koluna darbe alan Nobre'de de kırığa rastlanmadığı, sadece dirseğinde ödem oluştuğu açıklandı. 

Avrupa yolcuları tamam 

FENERBAHÇE ve Trabzonspor, bu hafta Şampiyonlar Ligi'ni garantiledi, Avrupa yolcularının durumu da kesinleşti. Buna göre Türkiye Kupası'nı kim kazanırsa kazansın, finalist Gençlerbirliği UEFA Kupası'na gidecek. Ayrıca lig üçüncüsü Beşiktaş da UEFA'da ülkemizi temsil edecek. 


</TEXT>
</DOC>
