<DOC>
<DOCNO> 211270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sonspo01.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat deplasmanda 2 gol attı, Real Sociedad 5-2 galip 
</HEADLINE>
<TEXT>

     İspanya Birinci Futbol Ligi'nde La Lega , 21. haftada deplasmanda Celta Vigo'yu 5-2 yenen Real Sociedad'ta ilk defa AB statüsünde sahaya çıkan Nihat Kahveci 2 gol attı. 
     Son 3 haftadır galip gelen Real Sociedad, Celta Vigo karşısında aldığı 3 puanla bu serisine devam ederken, 27 puanla 11. sıraya yükseldi. Karşılaşmanın 24. saniyesinde Gustavo Lopez'in golüyle 1-0 yenik durumu düşen Real Sociedad, 22. dikakada Kovaçeviç ve 42. dakikada Miloseviç'in kendi kalesine attığı gollerle ilk yarıyı 2-1 önde kapattı. 
     İkinci yarının 5. dakikasında Luccin ile beraberliği yakalayan evsahibi ekip, biraz olsun ümitlense de, 59. dakikada Xavi Alonso, 70. ve 71. dakikada da Nihat'ın golleri Real Sociedad'a zorlu deplasmandan 5-2'lik galibiyeti getirdi. 
     Hafta içinde Madrid Yüksek Mahkemesi'nin kararı ile AB statüsünde oyuncu olarak tanınan Nihat, bu statüyle çıktığı ilk maçında 90 dakika mükemmel bir performans göstererek 2 güzel gol attı. 
     La Lega'da bu sezon istikrarsız bir grafik sergileyen Barcelona ise Sevilla deplasmanından Kluivert'ın 30. dakikada attığı golle 1-0 galip ayrıldı. Victor Valdes'in kaleyi koruduğu Barcelona'da, Rüştü Reçber yedek kaleci olarak kulübede oturdu. 
     Öte yandan UEFA Kupası'nda Beşiktaş'ın rakibi olan Valencia, kendi sahasında Osasuna'ya 1-0 yenilirken, Galatasaray'ın rakibi Villareal'i 1-0 yenen Real Madrid liderliğe yükseldi. 
     Toplu sonuçlar 
     Albacete-Atletico Madrid 1-1 . 
     Real Madrid-Villareal 2-1 . 
     Celta Vigo-Real Sociedad 2-5 . 
     Espanyol-Betis 1-2 . 
     Malaga-Valladolid 2-3 . 
     Racing-Murcia 3-2 . 
     Sevilla-Barcelona 0-1 . 
     Valencia-Osasuna 0-1 . 
     Zaragoza-Mallarco 1-3 . 
     Puan durumu Real Madrid 46, Valencia 44, Deportivo 40 1 maçı eksik , Atletico Madrid 35, Osasuna 33, Villareal 33, Barcelona 31, Racing, 29, Valladolid 29, Athletic Bilbao 27 1 maçı eksik , Real Sociedad 27, Mallarco 27, Betis 26, Malaga 26, Sevilla 25, Albacete 22, Celta 21, Zaragoza 20, Espanyol 14, Murcia 13. 
     
</TEXT>
</DOC>
