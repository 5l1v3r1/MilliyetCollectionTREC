<DOC>
<DOCNO> 222011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/soneko19.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkswagen'in ürettiği yeni Golf tanıtıldı... 
</HEADLINE>
<TEXT>

     Volkswagen'in ürettiği beşinci nesil yeni Golf bugün yapılan bir kokteylle ve test sürüşüyle tanıtıldı. 
     Genoto Ankara Showroomu'nda yapılan tanıtımda, yeni Golf, ''Efsaneler Asla Ölmez, Sadece Şekil Değiştirir'' sloganıyla Volkswagen kullanıcılarının beğenisine sunuldu. 
     Beşinci nesil yeni Golf, ''kaliteli mühendislik, üstün sürüş özellikleri, dinamik ve kalıcı tasarım, hassas üretim teknikleri, iyi düşünülmüş ergonomisi, üst düzeyde aktif ve pasif güvenliği, geniş iç hacmi, yenilikçi motor ve şanzıman teknolojileriyle'' hem görsel hem de teknik olarak büyük bir değişimin en güzel örneği olarak gösteriliyor. 
     En küçük ayrıntısına kadar yeniden tasarlanmış olan gövde ön bölümü, aerodinamik olarak verimli biçimde rüzgarı geçiyor. Dikkat çekici şekilde yukarı kıvrılmış olan çamurluk yüzeyleri farların üzerine yükseliyor. Kaputun bir parçası olarak farlar radyatör ızgarası ile birlikte, yeni Golf'ün dinamiklerini vurgulayan V şekilli bir tasarım özelliği yaratıyor. 
     İç hacmi diğer nesillere göre daha geniş ve ferah olan yeni Golf'ün saklama sistemi, aracın günlük kullanımda büyük rahatlık sağlıyor. Filtreler ve yüksek bir hava akışı sağlarken, akıllı havalandırma kontrollü klimatronik, hava akımının yolculara çarpmasını büyük oranda engelliyor. 
     
</TEXT>
</DOC>
