<DOC>
<DOCNO> 212065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/magazin/amag.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elenenler de star 
</HEADLINE>
<TEXT>

   Popstar yarışmasından elenen Aydan, Barış ve Eser'in Fly Inn D R'da hayranlarıyla buluşmasında büyük izdiham yaşandı. İmza gününde kahkaha da vardı, kavga da... 
      Bayram Kaygusuz 
   
   Popstar hayranları, yarışmanın finalistleri kadar, yarışmadan elenenlere de ilgi gösteriyor. 
   Kanal D'nin milyonları ekrana kilitleyen ve gündem oluşturan yarışması Popstar'dan elenen Aydan Kaya, Barış Kömürcüoğlu ve Eser Bayar, önceki gün Florya'daki Fly Inn D R'da düzenlenen 'Türkiye Popstar' albümünün imza gününe katıldı. Haftalardır Kanal D'nin canlı yayınlarında seyrettikleri Popstar yarışmacılarını yakından görmek ve imza almak isteyenler de, müthiş bir izdihama yol açtı. 
   3 elenen Popstar yarışmacısı hayranlarına imza dağıtmaktan yorgun düşerken, Barış Kömürcüoğlu'na bir hayranının çikolata ikram edip burnunu sıkması izleyenleri kahkahaya boğdu. 
   
   Aydan'ın pantolon kavgası 
   İmza gününe düşük belli pantolon giyerek katılınca frikik vermekten kurtulamayan Aydan Kaya ise, kendisiyle röportaj yapmak isteyen bir televizyon muhabiriyle kısa bir süre tartıştı. Kaya, Medyapım'ın kendilerine konuşma yasağı koyduğunu söyledi. 
   
   
   
</TEXT>
</DOC>
