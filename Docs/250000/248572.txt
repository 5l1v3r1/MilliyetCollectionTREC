<DOC>
<DOCNO> 248572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/ekonomi/eko07.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den borçlara tahkim teklifi 
</HEADLINE>
<TEXT>


EKONOMİ SERVİSİ 

CHP Mersin Milletvekili Mustafa Özyürek, Hazine'nin mahalli idarelerden olan alacağının 12.6 katrilyona çıktığını belirterek, bu borcun Hazine tarafından devralınarak tahkime tabi tutulması için yasa teklifi verdi. Özyürek, tahkim nedeniyle ortaya çıkacak açığın ise Devlet İç Borçlanma Senedi çıkartılarak kapatılması amacıyla hazırladığı 9 maddelik yasa teklifini TBMM'ye sundu. 
Belediyelerin ve belediyelere bağlı müessese ve işletmelerin büyük ölçüde mali imk nsızlıktan kaynaklanan hizmet yetersizliklerinin giderilmesi ve giderek artan hizmetlerini yerine getirebilmesi için bazı önlemlere acilen ihtiyaç duyulduğunu belirten Özyürek, mart 2004 itibariyle hazinenin mahalli idarelerden alacaklarının 12.6 katrilyon olduğunu, bunun 8 katrilyonunun vadesi geçmiş, 4.6 katrilyon lirasının ise vadesi gelmemiş borçlardan oluştuğunu bildirdi. 


</TEXT>
</DOC>
