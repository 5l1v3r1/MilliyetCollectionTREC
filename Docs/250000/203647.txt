<DOC>
<DOCNO> 203647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/yazar/pulur.html </URL>
<DATE> 2003/12/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Batıda ne varsa bizde de olsun " 
</HEADLINE>
<TEXT>

   
   NE oldu bu Fransa'ya böyle Birdenbire "laiklik elden gidiyor " diye ayaklandılar. 
   Dünkü sömürgelerin çocukları, hatta torunları, sanki Fransa'yı işgal edip sömürge yapacaklar 
   Ne istiyorlar 
   İnançlarına göre yaşamak istiyorlarmış... 
   Mesela 
   
   MÜSLÜMAN kadınları, erkek doktorların, hem de Katolik doktorların muayene etmesine karşı çıkıyorlarmış, hastane basıp doktorlarla tartışıyorlarmış... 
   Hasta isimleri Hıristiyan azizlerini çağrıştıran doktorlara hemşirelere, kadın da olsalar muayene olmuyorlarmış. 
   Hastane koridorları mescit haline gelmiş, toplu namazlar kılınıyormuş. 
   Okullarda ilkyardım dersleri alan kız öğrenciler, erkek yaralılara yardım etmiyormuş. 
   Kamu hizmetlerinde kadınlar için ayrı, erkekler için ayrı saatler ayrılmasını istiyorlarmış. 
   
   TÜRBANLI kadınlar, erkeklerin ellerini sıkmıyormuş... 
   Tesettüre uygun giyinmeyen Müslüman kadınlar tehdit ediliyormuş... 
   Hatta hatta ikinci sınıf insan haline getirilmek istenen kadınlar, çalıştıkları işyerlerinde erkeklerin üstüne çıkmamak için, terfi etmemeye gayret gösteriyorlarmış... 
   
   FRANSIZLAR bakmışlar ki "laiklik" elden gidiyor, onların, Başbakan olmadan önce "Giderse gider, millet isterse gider " diyen başbakanları da olmadığı için, işe önce türbandan başlayıp "yasak" getirmişler. 
   İlk, orta, lisede, hastanelerde, kamu kurumlarında türbanı yasaklamışlar. 
   
   "KOMŞUDA pişer, bize de düşer " diye bir deyim vardır. 
   Bizdeki bazı "demokrasi meftunları" bu lafı nalıncı keseri gibi kendilerine göre yorumlayıp "Batı'da, batı demokrasilerinde ne varsa bizde de olsun " derler... 
   Öne sürdükleri de gayet masumanedir. 
   "Ne olmuş efendim, onlarda Hıristiyan partisi varsa, biz de Müslüman partisi olsun " 
   Yani devlet, şeriatla idare edilsin. 
   
   PEKİ şimdi ne olacak 
   "Batı demokrasilerinde ne varsa bizde de olsun " 
   Hay hay, buyrun olsun, "türban yasağı" da olsun mu 
   
   DÜZELTME Dünkü yazımızdaki fayans parçaları deyimi yanlış kullanılmıştır, doğrusu "Markiz'in fayans panoları" olacaktır. 
   
      
   
</TEXT>
</DOC>
