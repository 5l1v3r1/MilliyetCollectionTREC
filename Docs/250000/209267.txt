<DOC>
<DOCNO> 209267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sondun10.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 2 yeni SARS vakası daha görüldü... 
</HEADLINE>
<TEXT>

     Çin'de iki kişinin daha SARS hastalığına yakalandığı açıklandı. 
     Resmi Çin Haber Ajansı, Sağlık Bakanlığı'na dayanarak verdiği haberde, Guangzhou kentinde gözetim altında tutulan iki kişinin yapılan testler sonucu SARS hastası olduğunun kesinleştiğini belirtti. 
     İki SARS hastasının, 20 yaşında bir kadın garsonla 35 yaşında bir işadamı olduğu kaydedildi. 
     Soyadı Zhang olan kadın garsonun, bugün taburcu edildiği ve kadın garsonla teması olan 100 kişinin karantina ve tıbbi gözlem durumuna da son verildiği belirtildi. 
     Soyadı Yang olan işadamınınsa sağlık durumunun istikrarlı olduğu ve ateşi olmadığı, ancak karantinada tutulacağı ve tedavisinin devam edeceği, kendisiyle teması olan 28 kişiden 22'sinin de artık gözlem altında tutulmayacağı açıklandı. 
     Çin'de, bu yılın ilk SARS hastası da Guangzhou kentindeydi ve geçen hafta tedavi edildikten sonra taburcu edilmişti. 
     
</TEXT>
</DOC>
