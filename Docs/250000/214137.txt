<DOC>
<DOCNO> 214137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur24.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IKYB yetkilisi Salih Ankara'da... 
</HEADLINE>
<TEXT>

     Irak Kürdistan Yurtseverler Birliği IKYB üst düzey yetkilisi Berham Salih, temaslarda bulunmak üzere Ankara'ya geldi. 
     Salih, Esenboğa Havaalanı'nda gazetecilerin soruları üzerine, Irak'taki gelişmelerle ilgili olarak Türk hükümetiyle düzenli olarak yürütülen görüşmeler ve hükümetin Erbil'deki terörist saldırılarda yararlananlara yardımından ötürü şükranlarını iletmek için Ankara'ya geldiğini söyledi. 
     Irak'ın komşularıyla ve özellikle Türkiye ile danışmalarda bulunmanın önemli olduğunu kaydeden Salih, Erbil'deki saldırılarda yaralananlardan bazılarının Türk hastanelerinde tedavi gördüğünü hatırlattı. 
     Salih, şunları söyledi 
     ''Türk hükümetinin terörist saldırıların ardından bize ilettiği başsağlığı mesajları ve yaralılara yaptığı yardımdan ötürü IKYB lideri Celal Talabani ve halkımız adına şükranlarımızı iletmek için geldim.'' Yaralıların Türk hastanelerinde tedavi edilmesinden çok memnun olduğunu belirten Salih, Türk hükümeti ve Türk halkının gösterdiği dayanışmayı takdir ettiklerini belirtti. 
     Salih, Washington'dan Türkiye'ye masaj getirip getirmediği yönündeki bir soru üzerine, ''tüm oyuncuların'' bir gerçeği kabul ettiğini, bunun da Irak halkının ülkelerinin geleceğiyle ilgili kararları kendilerinin vermesi olduğunu kaydetti. 
     Washington, Londra ve İspanya'da temaslarda bulunduğunu ve Irak'ın geçiş dönemiyle ilgili bütün sorunları ele aldıklarını ifade eden Salih, Iraklılar olarak Irak'ın birliği çerçevesinde sorunları müzakere edeceklerini ve çözeceklerini kaydetti. 
     Salih, Ankara'daki temasları çerçevesinde, Trafik Hastanesi'nde tedavi gören yaralıları da ziyaret edecek. 
     
</TEXT>
</DOC>
