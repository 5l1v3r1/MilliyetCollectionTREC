<DOC>
<DOCNO> 228065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonyas01.html </URL>
<DATE> 2004/04/02/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'de dev ikramiyenin talihlisi Benim için büyük para değil 
</HEADLINE>
<TEXT>

     ABD'de tarihin en büyük ikinci piyango ikramiyesi olan 239 milyon doları kazanan emekli kamyon şoförü, ''Benim için büyük para değil'' dedi. 
     Virginia eyaletinin Winchester kentinden J.R. Triplett isimli emekli şoför, 20 Şubat tarihinde çekilen ''5 1 Mega Millions'' piyangosundaki numaraları tutturduğunu görünce, eşine sakince durumu bildirdi. 
     Bayan Triplett, kocasının daha sonra diz çökerek Tanrı'ya teşekkür ettiğini söylerken, emekli sürücü, ''Beni çok da heyecanlandırmadı. Benim için büyük para değil'' diye konuştu. 
     Virginia eyaleti piyango şirketi yetkilileri, 239 milyon dolar kazanan numaraları, 1-13-20-21-30 ve 24 olarak açıkladılar. 
     ABD tarihinin tek bilette en büyük ikramiyesi olan 314.9 milyon doları 2002 Noel'inde Batı Virginia'dan Jack Whittaker kazanmıştı. Emekli şoförun bugüne kadar kazandığı ikramiyeyi açıklamaması nedeniyle spekülasyonlar yapılmıştı. Kazanan biletin son bildirim tarihi 18 Ağustos'tu. 
     Triplett, ikramiyesini 26 eşit yıllık taksitle ya da tek ödeme olarak 141.4 milyon dolar alacak. Bu miktarlardan önemli ölçüde vergi kesintisi yapılacak. 
     
</TEXT>
</DOC>
