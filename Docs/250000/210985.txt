<DOC>
<DOCNO> 210985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/yasam/yas05.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İkisi de okumuş 'turşucular' 
</HEADLINE>
<TEXT>

   Biri turizm, diğeri halkla ilişkiler mezunu Öğretmen kardeşler, diplomalarını baba mesleği turşucu dükk nının duvarına asıp tezg hın başına geçmişler... 
      ÜMRAN AVCI İstanbul 
   
   İstanbul'un en iyi 10 turşucusu arasına girmeyi başaran Soydan Turşuları'nın üçüncü kuşaktan sahibi Ahmet Öğretmen, dördüncü kuşak olarak işi üstlenmeleri için kızları İpek 25 ve Nigar Öğretmen'i 32 işin başına oturttu. 
   Şişli'deki dükkanı yöneten İpek, Marmara Üniversitesi Turizm ve Otelcilik, Nigar Öğretmen de Anadolu Ünivesitesi Halkla İlişkiler mezunu. İki kız kardeş, bu bölümleri, ileride iyi bir turşucu olabilmek için tercih etmişler. Nigar, müşteriyle doğru iletişimin sırlarını iyi öğrenebilmek için halkla ilişkiler okuduğunu söylerken, İpek Öğretmen, "Zaman zaman oteller ve restoranlarla da çalışıyoruz. Doğru hizmet için bu bölüm çok işime yaradı" diyor. 
   
   Erdoğan müdavimleri 
   Daha üniversite sıralarında arkadaşlarının kendilerini 'turşucu güzeller' diye çağırdığını söyleyen Nigar Öğretmen, 'işlerini' şöyle anlatıyor 
   "Turşularımızı babamızla temmuz, ağustos ve eylül aylarında Bursa Orhangazi, Gedelek köyünde hazırlıyoruz. Üç ayda 40 - 50 ton turşu kurup, salça yapıyoruz. İşimiz hem keyifli hem lezzetli. Hem çalışıp, hem turşu yiyoruz. Günde yarım kilo turşu yediğimiz oluyor." 
   İpek Öğretmen de, kadın olmalarının müşterileri rahatlattığını belirtip, "Kadın görünce ak-la temizlik geliyor. Selim İleri, Yılmaz Erdoğan, Selami Şahin ve Beşiktaşlı Ronaldo müşterilerimiz arasında" diyor. 
   Daha fazla yükselebilmek için beyin fırtınası yaptıklarını da anlatan kız kardeşlerin, ilginç bir de gözlemi var 
   "Adile Naşit ve Münir Özkul'un turşucuları oynadığı 'Neşeli Günler'in her yayımlanışında müşteri akıyor. Gece filmi izleyen sabah dükk na koşuyor." 
   
   
</TEXT>
</DOC>
