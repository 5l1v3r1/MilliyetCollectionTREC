<DOC>
<DOCNO> 217673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun32.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Rum Sözcüsü "Türk tarafının belgesine yanıt vereceğiz" 
</HEADLINE>
<TEXT>

     Kıbrıs Rum yönetimi sözcüsü Kipros Hrisostomidis, Türk tarafının Annan planında istediği değişikliklerle ilgili olarak dün gece geç saatlerde Rum tarafına sunduğu belgeye yanıt vereceklerini söyledi. 
     Hrisostomidis, ''Elbette Denktaş'ın bize sunduğu fikirlere uygun şekilde yanıt vereceğiz'' dedi. 
     Kipros Hrisostomidis, Rum gazetecilerin konuya ilişkin soruları üzerine, ''Türk tarafınca söz konusu belgede dile getirilen tüm noktalara cevap vereceklerini'' belirterek, ''Eğer herhangi bir noktayı Annan planı çatısı dışında görüyorsak bu dikkate getirilecektir. Eğer hazırda başka konular da varsa bunlara ilişkin görüşlerimizi de ayrıntılı biçimde ortaya koyacağız'' diye konuştu. 
     Hrisostomidis, yanıtlarının, Cumhurbaşkanı Rauf Denktaş'a mektup yoluya mı, yoksa müzakere masasında mı sunulacağının sorulması üzerine, ''Buna zaman içinde karar verileceğini'' söyledi. 
     Kıbrıs müzakerelerine yarın saat 10.00'da devam edilecek. 
     
</TEXT>
</DOC>
