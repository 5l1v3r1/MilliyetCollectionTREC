<DOC>
<DOCNO> 210343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun09.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Kürtler'in özerlik talebi ile ilgili kaygılarını iletecek 
</HEADLINE>
<TEXT>

     Başbakan Recep Tayyip Erdoğan, Irak'taki Kürtler'in özerk bir bölgeye sahip olmalarının bu ülkenin istikrarını tehdit edeceğini belirterek, bu konudaki kaygılarını, ABD Başkanı George Bush ile görüşmesinde kendisine ileteceğini söyledi. 
     Erdoğan, Associated Press'e yaptığı açıklamada, ''Açık ve çok samimi olarak söylüyorum. Etnisiteye dayalı herhangi bir federal sistem sağlıklı olmayacaktır ve Irak'ın geleceğini tahrip edecektir'' dedi. 
     Bu düşüncenin İran ve Suriye gibi ülkelerle de paylaşıldığını söyleyen Erdoğan, ABD'nin Irak'ta istikrarın garanti edilmesi ve adil bir yapının oluşturulması için gerekeni yapacağına inandığını bildirdi. 
     Kerkük konusundaki bir soru üzerine Erdoğan, Irak'ın tüm kaynaklarının tüm Irak halkına ait olması gerektiğini vurguladı. 
     
</TEXT>
</DOC>
