<DOC>
<DOCNO> 226981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sontur14.html </URL>
<DATE> 2004/03/30/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Tecavüze uğradığı öne sürülen kızın babası Kızım yalan konuşuyor 
</HEADLINE>
<TEXT>

     Samsun'da 2 kişi tarafından kaçırılıp, tecavüz edildiği öne sürülen küçük yaştaki kızın babası, ''Kızım yalan konuşuyor, bu adamların suçu yok'' dedi. 
     Samsun 2. Ağır Ceza Mahkemesi'nde görülen davada, Derecik Köyü'nde yaklaşık 1 ay önce G.Ö'yü 16 zorla bir araca bindirip ellerini, ayaklarını ve ağzını bağlayıp tecavüz ettikleri gerekçesiyle tutuklanan Eyüp Toprak 46 ve Yusuf Tuncel'in 41 yargılanmasına başlandı. 
     Sanıklar, iftiraya uğradıklarını belirterek, ''Kızın üvey annesi ve üvey ablasıyla tanışırız. Para karşılığı ilişkimiz de oldu. G.Ö'yü de onların sayesinde tanırız ama biz böyle bir suç işlemedik. Zaten kızımız yaşında'' diye kendilerini savundular. 
     G.Ö. duruşmaya katılmazken, babası Ali Ö. ise mahkeme heyetine, ''Kızım yalan konuşuyor, bu adamların suçu yok. Gelsin doğruyu konuşsun'' dedi. 
     Mahkeme heyeti, sanıkların 2'şer milyar lira kefaletle tutuksuz yargılanmak üzere tahliyelerine karar verdi. 
     
</TEXT>
</DOC>
