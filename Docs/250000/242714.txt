<DOC>
<DOCNO> 242714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo06.html </URL>
<DATE> 2004/05/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
NBA... Pistons, Pacerc'ı 72-67 yendi, Mehmet Okur 9 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA Doğu Konferansı play-off final serisinin ikinci maçında Detroit Pistons, deplasmanda Indiana Pacers'ı 72-67 yenerek seride durumu 1-1 yaptı. 
     Detroit Pistons'da oyuna sonradan girerek 16 dakika sahada kalan Mehmet Okur, maç boyunca 9 sayı, 4 ribaunt ve 1 top çalmayla oynadı. 
     Okur, 2 sayılık atışlarda 3'de 1, 3 sayılık atışlarda 1'de 1 ve serbest atışlarda 4'de 4 isabet buldu. 
     Pistons'da Richard Hamilton, 23 sayı, 8 ribaunt ve 3 asistle galibiyete en çok katkıda bulunan isim olurken, Rasheed Wallace, 10 sayı, 8 ribaunt ve 1 asist, Corliss Williamson da 9 sayı, 1 ribaunt ve 2 asistle Hamilton'ı izledi. 
     Karşılaşmanın ilk yarısını 43-37 önde kapamasına rağmen ikinci yarıda yenilgiyi engelleyemeyen Indiana Pacers'da ise Reggie Miller, 21 sayı, 6 ribaund ve 1 asist, Jermaine O'Neal, 16 sayı ve 8 ribaunt, Ron Artest da 13 sayı ve 7 ribauntluk oyun çıkardı. 
     Doğu Konferansı'nda bu 2 takım arasında 27 Mayıs Perşembe günü TSİ sabaha karşı yapılacak 3. maça, Detroit Pistons ev sahipliği yapacak. Ligde yarın sabaha karşı, Batı Konferansı play-off final serisinde Minnesota Timberwolves-Los Angeles Lakers maçı oynanacak. Seride 1-1 eşit olan takımlar, Los Angeles'da mücadele edecek. 
     
</TEXT>
</DOC>
