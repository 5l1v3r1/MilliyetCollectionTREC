<DOC>
<DOCNO> 216081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur32.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakış etkisini sürdürüyor... 5 bin 760 köy yolu kapalı 
</HEADLINE>
<TEXT>

     Olumsuz hava şartları nedeniyle 5 bin 760 köy yolu ulaşıma kapalı bulunuyor. 
     Tarım ve Köyişleri Bakanlığı Köy Hizmetleri Genel Müdürlüğü'nden yapılan açıklamaya göre, olumsuz hava şartları nedeniyle kapalı bulunan köy yollarının yeniden ulaşıma açılabilmesi için karla mücadele ekipleri çalışmalarını sürdürüyor. 
     Bugün itibariyle 76 bin 486 köye ait 589 bin 463 kilometre köy yolunda karla mücadele çalışması sonucu, yollar ulaşıma açıldı. 5 bin 760 köye ait 45 bin 752 kilometre köy yolu ise ulaşıma kapalı. 
     Bu köy yollarının açılması için 97 kar makinesi, 706 greyder, 262 dozer, 482 kamyon ve 665 ekip görev yapıyor. 
     
     DERİK VE ÖMERLİ'DE OKULLAR TATİL EDİLDİ 
     Öte yandan, Mardin'in Derik ve Ömerli ilçelerinde, yoğun kar yağışı nedeniyle okullar yarın da tatil edildi. 
     Edinilen bilgiye göre, 3 gündür aralıklı olarak devam eden kar yağışı nedeniyle Derik ve Ömerli ilçelerindeki ilköğretim okulları ve liseler yarın da tatil edildi. 
     Derik ve Ömerli ilçelerindeki okullarda kar yağışı nedeniyle 3 gündür eğitim ve öğretime ara verilmişti. 
     
</TEXT>
</DOC>
