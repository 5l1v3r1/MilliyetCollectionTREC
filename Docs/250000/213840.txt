<DOC>
<DOCNO> 213840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/08/tv/ekran.html </URL>
<DATE> 2004/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiçbir şey gizli kalmaz 
</HEADLINE>
<TEXT>

   Ken Loach'tan Kuzey İrlanda sorunundan derinlemesine bir kesit veren, benzersiz bir politik gerilim 
      ALİN TAŞÇIYAN 

   
   Olay Kuzey İrlanda'da geçer. Bu cümle tek başına ülkemizde "Gizli Dosya" diye bilinen Ken Loach filmine dikkat çekmeye yeterli. Yönetmenin adı zaten her sinemaseverin gönlünü çelecek saygınlığı taşıyor. Politik yönden son derece çarpıcı, 1990 yılında İngiltere'de polemik yaratacak tezler ileri sürmesi ise en ilginç yanı kuşkusuz. 
   "Gizli Ajanda" politik gerilim türünde bir film. İngiliz güvenlik güçlerinin uyarıda bulunmaksızın bir otomobilde bulunan iki kişiye ateş açıp öldürmeleri olayı Kuzey İrlanda'da infiale yol açar. Olay "yargısız infaz" kokmaktadır. Uluslararası Af Örgütü misali bir insan hakları örgütüne mensup iki idealist Amerikalı gözlemci Frances McDormand, Brad Dourif ve işinin etik değerlerine bağlı bir İngiliz polisi Brian Cox olayı araştırmaya başlar. Her iki taraf da İrlanda'daki İngiliz yanlısı Ulster polisi tarafından düşmanca bir tavırla karşılanır. İnsan hakları savunucuları alenen tehdit edilirken İngiliz polis kibarca dışlanır. IRA'nın Amerikalılara verdiği bir teyp kaydındaki kanıtlar ise çifte cinayeti aydınlatmanın ötesine geçip aşırı sağcı bir İngiliz grubun ucu Margaret Thatcher'ı Muhafazakar Parti liderliğine seçtirmesine kadar uzanan kirli politik oyunlarını ortaya çıkarır. 
   
   Gerçek isimler ve olaylar 
   Sosyalist eğilimiyle tanınan Ken Loach ve senaristi Jim Allen, bu filmde gerçek bir olaydan, İngiliz polisinin işlediği bir cinayeti ortaya çıkaran yüksek rütbeli İngiliz polis subayı John Stalker'ın Thatcher hükümetini sarsan raporundan esinlendi. Filmdeki cinayet kurmaca olmakla birlikte dönemin politikacıları vb. kişilerin gerçek adlarını kullanmaktan da kaçınmadılar. Ayrıca Ken Loach, Kuzey İrlanda'daki politika ve silahlı çatışmalarla iç içe geçen gündelik yaşamı alıştığımız yalın ve hümanist yaklaşımıyla yansıtıyor. Kaçırmayın. 
   CNBC-e 16.00 
   
   
   Keyifli sohbetler, heyecanlı maçlar sizleri bekliyor    PAZAR EKİ Meltem İnan'ın hazırlayıp sunduğu programa "Vizontele Tuuba" ve "Neredesin Firuze" sinema filmlerinde oynayan Demet Akbağ konuk oluyor. Keyifli bir pazar sohbeti arayanlar için... TV8 12.05 
   KOKPİT Televizyonun tek havacılık programının "Jet Sohbet" köşesinde Uğur Cebeci, Çağla Kubat'ı ağırlıyor. KANAL D 13.50 
   GÜNLERİN GETİRDİĞİ Mehmet Barlas ve Ela Barlas Anter Veysel Eroğlu, Zekai Tunca ve Birol Güven'i konuk ediyorlar. ATV 16.45 
   ARTI EKSİ YEDİ Rıdvan Akar'ın sunduğu yapımda ilginç konu başlıkları ve haberler ekrana gelecek. "7.Cadde"de Zerrin Özer röportajı var. CNNTÜRK 20.05 
   TEKE TEK Fatih Altaylı uzun bir aradan sonra yeniden siyasete döndü. "Popstar", Okan Bayülgen ve Ali Eyüboğlu ile "magazin gazeteciliği", "Birol Güven'le "dizi sektörü"nü konuştu. Bu hafta AKP'nin İstanbul Belediye Başkanlığı'na aday dört konuk ağırlayacak.. KANAL D 23.30 
   
   

   SPOR GÜNLÜĞÜ    11.45 2.Lig Karşıyaka - Göztepe Lig TV 
   17.05 İtalya Ligi Sampdoria-İnter TV8 
   18.05 Premier Lig Chelsea-Charlton NTV 
   19.00 Süper Lig Galatasaray-Bursaspor Lig TV 
   20.00 İspanya Ligi Osasuna-Barcelona CINE5 
   21.05 Telestad TRT 2 
   21.45 Spor Stüdyosu TRT 1 
   22.00 İspanya Ligi Zaragoza-Sociedad CINE5 
   23.15 Spor Gazetesi TV8 
   23.20 Telegol STAR 
   00.05 Futbol Pazarı NTV 
   
   
</TEXT>
</DOC>
