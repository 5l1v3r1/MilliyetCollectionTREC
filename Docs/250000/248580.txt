<DOC>
<DOCNO> 248580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/guncel/gun05.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çevreyi kirleten zararını öder' 
</HEADLINE>
<TEXT>


ANKARA Milliyet 

Yargıtay, 17 Ağustos depreminin ardından Yalova'daki AKSA Akrilik Kimya'dan çevreye sızan akrilonitrilinin ACN gazından etkilenen İsmet Aydın'ın açtığı 100 milyar liralık maddi - manevi tazminat davasını reddeden yerel mahkeme kararını oybirliğiyle bozdu. Çevre hakkının insan haklarının temelini oluşturduğu belirtilen kararda, depremden kaynaklansa bile çevreyi kirletenin zararı ödemesi gerektiği vurgulandı. 
Aydın, depremde AKSA'dan kaynaklanan kimyasal madde sızıntısından dolayı vücudunda farklı biyolojik belirtilerin oluşması üzerine şirket aleyhine Yalova Asliye Hukuk Mahkemesi'nde tazminat davası açtı, ancak mahkeme reddetti. 

Karar bozuldu 
Kararı bozan Yargıtay 4. Hukuk Dairesi, deprem sonucu şirkete ait tesiste ACN sızıntısı olduğunu, bu gazın insan sağlığını bozucu belirtiler yarattığını ve canlıların ölümüne neden olduğunu belirtti. Kararda, "Bütün insanlar doğanın sağladığı olanaklardan yararlanmak hakkına sahiptir. Ancak bu değerler, sağlıklı olmayan bir çevrede elde edilemez" denildi. 


</TEXT>
</DOC>
