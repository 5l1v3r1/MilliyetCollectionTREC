<DOC>
<DOCNO> 215170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo14.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor 3-1 yenildiğimiz Gaziantepspor'dan rövanşı alacağız... 
</HEADLINE>
<TEXT>

     Konyaspor, hafta sonu karşılaşacağı Gaziantepspor maçından ilk yarıdaki 3-1'lik yenilginin rövanşını almayı hedefliyor. 
     Kulüp başkanı Mehmet Köseoğlu, son 3 haftadır yoğun maç trafiği içinde takımın beklenenin üzerinde performans gösterdiğini kaydetti. 
     İkinci yarıya çok iyi başladıklarını ve güzel bir çıkış yakaladıklarını ifade eden Köseoğlu, hafta içinde Türkiye Kupası'nda yaptıkları Trabzonspor maçından iyi oynamalarına karşın, hakem hataları yüzünden yenik ayrıldıklarını ve kupadan elendiklerini ileri sürdü. 
     Artık tamamen lige döndüklerini ve sıralamada ilk 10 hedefini yakalamak istediklerini vurgulayan Köseoğlu, şunları söyledi 
     ''Takım istenilen seviyeye ulaştı. Sahada çok etkili futbol ortayakoyuyoruz. İyi futbolumuzu puanlarla süslemeye başladık. Önümüzde zorlu bir Gaziantepspor maçı var. Kendi sahamızda oynanacak maç çok zor geçecek. İlk yarı 3-1 yenildiğimiz Gaziantepspor'dan rövanşı alacağız.'' Yakalanan çıkışı sürdürmek için Gaziantepspor maçından galibiyetleayrılmak zorunda olduklarını belirten Köseoğlu, ''Kart cezalısı Ali Uyanık ve Niyazi ile sakatlığı süren Altan bu maçta forma giyemeyecek.Ancak bu bahane olamaz. Biz lig başında bunları dikkate alarak takım kurduk'' dedi. 
     Köseoğlu, kendi sahalarında yapacakları maçta galibiyete ulaşmak için seyircinin desteğine ihtiyaç duyduklarını sözlerine ekledi. 
     
</TEXT>
</DOC>
