<DOC>
<DOCNO> 217523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur18.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabutun başında okunan şiir ağlattı... 
</HEADLINE>
<TEXT>

     Samsun'da balkondan eve girmek isterken 6. kattan düşerek ölen liseli genç kız için okulunda düzenlenen törende hüzünlü anlar yaşandı. 
     Bahçelievler Mahallesi'nde oturduğu binanın aydınlatma boşluğundan evine girmek için balkona geçmek isterken düşen ve kaldırıldığı hastanede yaşamını yitiren Ondokuzmayıs Lisesi 11. sınıf öğrencisi Cemile Melek Gümüş 16 için okulunda bir tören düzenlendi. 
     Okul bahçesindeki tören sırasında hüzünlü anlar yaşanırken, ailesi, arkadaşları ve öğretmenlerini yasa boğan genç kızın bazı yakınları tören sırasında fenalık geçirdi. 
     Şiire meraklı olan kızın ''Elvada'' isimli şiiri tabutu başında okundu. Genç kızın duygularını dile getirdiği şiirinin okunması sırasında törene katılanların büyük bölümü göz yaşlarını tutamadı. 
     Cenazenin okuldan götürülüşü sırasında ise arkadaşlarının ''Gitme Emel, senin mezuniyetin böyle mi olacaktı'' diye ağlamaları herkesi duygulandırdı. 

     
</TEXT>
</DOC>
