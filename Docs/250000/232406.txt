<DOC>
<DOCNO> 232406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/ekonomi/eko02.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Faiz gerçeğini iktidarda gördük' 
</HEADLINE>
<TEXT>

   MÜSİAD Genel Kurulu'na katılan Başbakan Recep Tayyip Erdoğan, kendilerinden beklenen faizleri kaldırma politikasının dünya gerçekleriyle bağdaşmadığını söyledi 
      EKONOMİ SERVİSİ 
   
   Başbakan Recep Tayyip Erdoğan, iktidara geldikleri gün faizi kaldıracaklarını söyleyenler olduğunu, ancak bunun "dünyanın gerçeği olmadığı" yorumunu yaptı. 
   Müstakil Sanayici ve İşadamları Derneği'nin MÜSİAD 13. Genel Kurulu'na katılan Erdoğan, faizin kaldırılacağına ilişkin vaatlerin bir dönem halkın aklına yattığını, ancak "dünyanın gerçeğinin bu olmadığını" ifade etti. Erdoğan sözlerini şöyle sürdürdü 
   "Biz de geldiğimizde önümüzde bunu gördük. Bugün faizler ödeniyorsa, işte o günlerin faizleri ödeniyor. İktidar olunca, ertesi gün bu faizleri ödemeyecek misiniz Buna inanıyor musunuz Bunun olması mümkün mü Mümkün değilse ödemek zorundasınız. Ama AKP iktidara geçtiğinde, yüzde 69 olan bileşik faizi yüzde 23'lere indirmiştir. Reel faizi de yüzde 10'lara indirmiştir." 
   Erdoğan, "Gerçekleşmeyecek şeyleri söylemeyip toplumu boş umutlarla oyalamıyoruz" dedi. İşbaşına gelirken, Türkiye ekonomisine ilişkin ayağı yere basan proje ve programlar getirdiklerini de savunan Erdoğan sözlerini şöyle sürdürdü 
   
   Elimizde sihirli değnek yok 
   "Geriye dönüp 18 aylık iktidar dönemine bakıldığında, bardağın yarısının dolduğunu görüyoruz. Toplum da bunu görüyor ki bizi destekliyor. 18 aya bakıp 'bardağın yarısı boş' diyenler olabilir. Kendilerince haklılar. Ama 3 Kasım seçimlerinden önce bu bardağın dibinde bir damla su bile kalmamıştı. Hatta neredeyse bardak bile kalmamıştı. Biz sihirbaz değiliz. Elimizde sihirli değnek yok. Türkiye ekonomisi uzun yıllar hırpalanmış, oradan oraya savrulmuş. Tutanın elinde kalmış. Şimdi değişikliklerin bedeli var. Bu bedeller ödeniyor." 
   
   "Cumhurbaşkanı" gafı    MÜSİAD'ın 13. Genel Kurulu, Kuran ve İstiklal Marşı'nın okunmasıyla başladı. MÜSİAD Başkanı Ali Bayramoğlu'nun ardından Genel Başkan Yardımcı Dr. Ömer Bolat bir konuşma yaptı. Başbakan Recep Tayyip Erdoğan'ı Genel Kurul'a sunan hatibin "İstanbul'da yaptığı başarılı çalışmalarla tanıdığımız 59. hükümetin cumhurbaşkanını kürsüye arzediyorum" demesi gülüşmelere ve yoğun alkışa neden oldu. 
   
   Faiz bizi sömürüyor 
   Erdoğan, 1988'de Pendik te yaptığı bir konuşmada şunları söylemişti 
   "...Osmanlı, barok koltuğu sedirin yerine koyduğu gün bitmiştir. O gün kültürel kölelik başladı. Sedir bizim, koltuk değil. Japonlar evlerinde h l yer yatağında yatıyor. Bizde oymalı moymalı yatak odaları, oturma odaları... 65 yıllık yönetim köle düzeni getirdi. Köleleştirme 5 yolla olur. israf ve lüks, içki, fuhuş, kumar, faiz. Bizde 5 i de var. Batı bizi sömürüyor..." 
   
   
</TEXT>
</DOC>
