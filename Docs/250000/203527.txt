<DOC>
<DOCNO> 203527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/soneko08.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom'dan ADSL atağı... 
</HEADLINE>
<TEXT>

     Türk Telekom, Asimetrik Sayısal Abone Hattı ADLS hizmetini yaygınlaştırmak için Bursa'da bir alışveriş merkezinde stand açtı. 
     Türk Telekom Bursa İl Müdürü Mustafa Öztürk, A.A muhabirine yaptığı açıklamada il genelinde 2 bin 208 aboneye ulaştıklarını, hedeflerinin 6 bin abone olduğunu kaydetti. 
     Bursa merkez, Ulucami, Beşevler, Buttim ve Organize Sanayi Bölgeleri'nin OSB tümüne hizmet verdiklerini belirten Öztürk, ''ADSL'den yararlanamayan bölgelerimiz, 2004 Şubat ayından itibaren hizmetten yararlanacak. Türk Telekom'un ülke genelindeki hedefi 200 bin abonedir. Biz, Bursa olarak kendi hedefimizin yüzde 75'ini bitirdik'' dedi. 
     Zafer Plaza Alışveriş Merkezi'ndeki ADSL standının açılışını yapan Öztürk, alışverişe gelen müşterilere hizmetlerini anlatıp, isteyenleri abone yapacaklarını bildirdi. 
     Öztürk, ''kablonet''teki internet havuzunun müşteri sayısı artınca kilitlendiğini vurgulayarak, sitelere girişteki yavaşlıktan dolayı yapılan şikayetler üzerine ADSL sistemine talebin arttığını belirtti. 
     
</TEXT>
</DOC>
