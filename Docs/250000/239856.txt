<DOC>
<DOCNO> 239856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/guncel/axgun00.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ATP İl Başkanı babadan oğluna akıl almaz ceza 
</HEADLINE>
<TEXT>


ATP Bursa İl Başkanı Mustafa Arı, okuldan kaçan oğlunu, ellerini halatla bağlayıp otomobiliyle sürükledi. Arı gözaltına alındı... 

DHA 

Aydınlık Türkiye Partisi ATP Bursa İl Başkanı Mustafa Arı, Timurtaşpaşa İlköğretim Okulu 7. sınıf öğrencisi oğlu A.A.'yı okuldan kaçtığı gerekçesiyle dün yakalayıp Elmasbahçeler Mahallesi Güllü Sokak'taki evinin önüne getirdi. Arı, bagajdan çıkardığı halatın bir ucunu çocuğunun ellerine, diğer ucunu da otomobilin tamponuna bağladı. Oğlunu düşük hızla hareket ettirdiği otomobiliyle 5 dakika dolaştıran Arı'nın verdiği cezayı görenler şoke oldu. Şik yet üzerine gözaltına alınan Arı, oğluyla birlikte ifade vermek için Muammer Sencer Polis Merkezi'nde getirildi. "Amacım, oğluma ders vermek, cezalandırmaktı" diyen Arı hakkında, "Aile efradına kötü muamele yapmak" suçundan soruşturma açıldı. 




</TEXT>
</DOC>
