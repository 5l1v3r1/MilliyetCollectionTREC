<DOC>
<DOCNO> 244696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/soneko08.html </URL>
<DATE> 2004/06/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Birleşik Arap Emirlikleri, petrol fiyatlarını düşürmek için önlem alıyor 
</HEADLINE>
<TEXT>

     Birleşik Arap Emirlikleri BAE , 40 doların üstüne çıkan ham petrol fiyatlarını düşürmek için kotasına ilave olarak günlük 400 bin varil petrol pompalayacak. 
     BAE Petrol Bakanı Obaid al-Nasseri, 21 yılın en yüksek düzeyine ulaşarak varil başına 42.45 dolar düzeyine çıkan petrol fiyatını düşürmek için Petrol İhraç Eden Ülkeler Örgütü OPEC'in, günlük kotasına ilave 2 milyon varilden fazla günlük ilave üretim gerçekleştirmesi gerektiğini bildirdi. 
     Obaid al-Nasseri, 2 milyonun altındaki bir artışın etkili olamayacağını da belirtirken, bu konuların OPEC'in Beyrut'taki toplantısında ele alınacağını ifade etti. 
     OPEC'in Beyrut'ta yarın başlayacak toplantısı öncesinde, şimdiye kadar sadece, Suudi Arabistan ve BAE petrol üretim kotasını artırma sözü vermiş bulunuyor. 
     
</TEXT>
</DOC>
