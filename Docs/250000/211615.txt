<DOC>
<DOCNO> 211615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/spor/spo00.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu açıklama 
</HEADLINE>
<TEXT>

      MİLLİYET 

   
   "GAZETECİLİK zor iştir, ama herkes yapar". Biz bu kuralı, gerek mesleğimizdeki yanlışları, gerekse medya içine sızmaya çalışan kurumları izlediğimizde, çoğu kez tebessümle, bazen de öfkeyle hatırımıza getiriyoruz. 
   Ancak, böylesine zor işi yapmaya çalışan herkes, acemilikten öte, haddini aşan bir seviyeye, özellikle histeri kriziyle, suçlama trendine ulaştığı an, "Orada dur bakalım" demekten kendimizi alamıyoruz. 
   Belki aşağıdaki satırlar okurların ilgisini pek çekmeyecek, fakat Fenerbahçe gibi koca bir camiayı temsil edenlerin, medyanın asırlık çınarlarından biri olan MİLLİYET'i karalamasına yanıt vermemek, sorumluluktan kaçmak olurdu. 
   
   Kamuoyunda pembe diziyle yarışır hale gelen Alex transferi için, oturduğumuz yerden yorum yapmaktansa, gazeteciliğin temel kuralı olan DERS 1 , haberi kaynağından alma prensibiyle hareket etmiş ve 12 Ocak'ta, İspanya muhabirimiz Mehmet Çiftçi ile Brezilya'da kararg hımızı kurmuştuk. Ve 14 Ocak'ta manşetimiz yayındaydı "Sorun eşim değil. Eşimin sağlık durumuyla, transferimin ilgisi yok. Fenerbahçe beni almak için ısrarcı davranmadı." 
   Aslında Alex transferiyle geçen bir ayı aşkın sürede de haberleri hep kaynağından almış, Fenerbahçe yönetiminin açıklamalarının yanı sıra, operasyonun seyrini adım adım takip etmiştik. Hatta bu transferin gerçekleşmesinin zor olduğunu da ısrarla vurgulamış, tepki almıştık. 
   Fenerbahçe TV'sinin, daha önce ustalarımızın da dikkat çektiği gibi, taraftarları bilgilendirme aracı değil de, bir yalanlama makinesi ve parmakların sürekli tetikte durduğu silah gibi kullanmaktan başka hedefi bulunmayanların elinde oyuncak olduğunun ilk kanıtı MİLLİYET'e yapılan saldırılardan anlaşıldı. 
   Şimdi bakalım, biz ne yapmışız. 
   1 - Alex'in, "Sorun eşim değil" sözünü ön plana çıkarmışız. Neden çıkarmışız Çünkü, 6 Ocak'ta Kanal D'de yayınlanan 3. Devre programına konuk olarak çıkan Başkan Aziz Yıldırım aynen şu cümleyi kurmuştu "Alex'in hamile eşi, Brezilya'dan ayrılmak istemiyor ve Alex'in buraya gelmesiyle ilgili sorun çıkarıyor". 23 Ocak'ta Fenerbahçe TV'sinde yapılan röportajda ise Alex ne diyor "Eşim normal bir hamilelik dönemi geçiriyor". O zaman, burada MİLLİYET mi yalancı, transfer yükünü hamile bir eşin sırtına yükleyenler mi 
   2 - Alex, Fenerbahçe TV'sindeki röportajında, medyaya karşı tüm dünyanın kullandığı en iyi silahı eline alıyor ve başlıyor ateşlemeye "Söylediğim her şey çarpıtılmış". Ama burada daha çarpıcı bölüm var "Bana İspanya'nın Marca gazetesi muhabiri olduğunu söyledi, Türk gazetecisi olduğunu yeni öğrendim". 
   Diyelim ki, Mehmet Çiftçi böyle davranmış. Haberin, röportajın, yorumun, ülkesine göre farklı bir dili mi var Yani haber ya da röportaj konusu olan bir kişi, İspanyol, Japon, Kenyalı, Çinli gazeteciye olunca, farklı demeçler mi verir Bizim bildiğimiz ağızdan çıkan sözler, dünyada kullanılan tek bir lisandır DÜRÜSTLÜK. DERS 2 . Bu bölümde işin komik yönü Alex, DHA mikrofununu gördüğünde, "Bu ne televizyonu " sorusuna "Türk" yanıtını aldığını bile unutmuş. Yani Alex öylesine umursamaz ki, her mikrofona konuşuyor. 
   2 - Alex diyor ki "Ben Brezilyalı gazetecileri bile evime almıyorum". Ne güzel bir prensip. MİLLİYET röportajında Alex'in eviyle ilgili tek bir satır olmadığı gibi, herhalde fotoğrafların çekildiği bölgenin evinin bahçesi olduğunu unutuyor. 
   3 - Gelelim "ISRAR" meselesine. Alex, Fenerbahçe TV'sine, Sarı - Lacivertli kulübün kendisine harika bir teklif sunduğunu söylüyor. Oysa DHA adına yapılan görüntülü röportajda, Çiftçi ile Alex arasında şu diyalog geçiyor 
   ÇİFTÇİ "Türkiye'den, Fenerbahçe seni ısrarla transfer etmek istedi, çok da gayret etti. Ancak başarısızlıkla sonuçlandı. Bunu anlatır mısın " 
   ALEX Hayır, çok önemli bir gelişme olmadı. Fenerbahçe benimle sözleşme yapmak istedi. Kendilerine Cruzeiro Kulübü'ne söz verdiğimi, onlarla konuşmaları gerektiğini söyledim. İki Fenerbahçe yöneticisiyle 1.5 saate yakın görüşme yaptık. Ancak, benim Cruzeiro ile olan konumumu değiştiremediler ve transfer yattı. 
   ÇİFTÇİ "Yani Fenerbahçe ısrarcı mı davranmadı " 
   ALEX "Ben, Cruzeiro ile konuşun dedim. Bana görüşmelere devam edeceğiz dediler. Hem, Libertodores Kupası'ndan sonra, hem de temmuz ayında transfer gelişmeleri olabilir. Cruzeiro ile konuşup, anlaşabilirlerdi. Ancak hiçbir gelişme olmadı." 
   
   Bakın ilgili, ilgisizler... Önce kurduğunuz TV'yi, yani basının önemli bir kolu olan görüntülü medyayı ne için kullanacağınızdan emin olun. Eğer gazetecilik için, MİLLİYET gibi "doğru haberi" mesleğin etik değerlerinde ilk sıraya yerleştiren bir kurumun karşısına, yarım yamalak anlayış ve kanıtlarınızla dikilecekseniz, iftiralarınız bumerang misali suratınızda patlar... İyisi mi siz işinizi iyi yapın, biz de sizi doğrularınızla övelim, yanlışlarınızla eleştirelim. 
   
   
   
</TEXT>
</DOC>
