<DOC>
<DOCNO> 216415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/yasam/yas01.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk erkeği için seks 'tek yönlü' 
</HEADLINE>
<TEXT>

   Türkiye'de 1500 kişinin katıldığı cinsellik araştırmasının çarpıcı özeti Türk erkeklerinin ezici çoğunluğu için, yatakta sadece kendi tatmini önemli... 
      Ayşegül Aydoğan 
   
   Pfizer İlaç'ın, 40 - 80 yaş grubu insanların cinsel davranışlarına yönelik başlattığı, 31 ülkede yaklaşık 30 bin kişiye yapılan 'Global Cinsel Tutum ve Davranışlar Araştırması' sonuçlandı. 
   İstatistikler, Türk erkeğinin diğer ülkelerdeki hemcinslerine göre cinselliğe daha çok önem verdiğini de ortaya koydu. Araştırmanın bazı sorularına Türk erkeklerinin verdiği yanıtlar, geleneksel tutumlarını da yansıttı. 'İlişkinizde erkeğin cinsel ilişki kurabilmesi ne kadar önemlidir ' sorusuna Türk erkeğinin yüzde 74'ü, 'Çok önemli' yanıtıyla karşılık verdi. Dünya ortalamasında ise bu oran yüzde 50'ydi. 
   Türk erkeğinin pek çok soruda dünya ortalamasının üstünde yanıt verdiği araştırmada, Türk kadını ise diğer ülkelerdeki hemcinslerine göre geride kaldı. 
   
   Araştırmanın bazı sonuçları şöyle    'Cinsellik genel olarak yaşamınızın ne kadar önemli bir parçası ' sorusuna 'Çok önemli' diyen Türk erkeklerin oranı yüzde 70 dünya ortalamasını yüzde 49 geçti. Kadınların oranı ise hemen hemen aynı düzeyde saptandı.Son 12 ay içinde eşiyle ilişkisini 'Çok zevk verici' olarak niteleyen Türk erkeklerinin oranı, dünya ortalamasıyla hemen hemen aynı Yüzde 53 . Kadınların oranı ise dünya ortalamasının neredeyse yarısıydı Yüzde 28 . 
   
   Ön sevişme önemli 
   Son bir yıl içinde cinsel ilişkiye giren Türk erkeklerinin oranı, dünya ortalamasının üstünde yüzde 88 , kadınların oranı ise altında yüzde 58 .Türk kadınlarının cinsel ilişkiye girme sıklığı ayda 1 - 4 kez.Türk erkeklerinin yüzde 84'ü, kadınlarının ise yüzde 67'si önsevişmenin 'son derece' önemli olduğunu belirtti. Ön sevişmeye 5 - 15 dakika ayıran Türk erkeklerin oranı yüzde 47, kadınların oranı ise yüzde 56 olarak saptandı. Yaşamınızın geri kalanında cinsel sağlığınız bugün olduğu gibi kalsa, ne hissedersiniz ' sorusuna 'Çok memnun olurdum' diyen Türk erkeklerinin yanıtı, dünyadaki hemcinslerine oranla daha yüksek bulundu yüzde 89'a yüzde 79 . Kadınların oranı ise yüzde 57'yle dünya ortalamasının altındaydı yüzde 68 . 
   
   Erkek 'iktidar' düşkünü 
   Yaşı ilerlemiş kişiler cinsel istek duymaz görüşüne ne kadar katılırsınız ' sorusuna Türk erkekleri yüzde 29'la dünya ortalamasının yüzde 16 üstünde yanıt verdi. Türk kadınlarının oranı da dünya ortalamasının iki katıydı. Sizin için kişisel faktörler cinsel ilişki sırasında ne kadar önemli ' sorusuna Kendi cinsel tatminimi sağlamak' diyen Türk erkeklerinin oranı yüzde 91, kadınlarının oranı ise yüzde 59 olarak saptandı. 
   - Türkiye'ye özgü yüksek bir oran da İlişkinizde erkeğin cinsel ilişki kurabilmesi ne kadar önemli ' sorusuna geldi. Çok önemli' diyen kadınların oranı dünya ortalamasıyla aynı oranda saptanırken, Türk erkekleri, yüzde 74'le dünya ortalamasını yüzde 50 geçti. 
   
   Türkler cinselliği ne sıklıkta düşünüyor    Her gün veya daha sık Erkeklerin yüzde 26'sı, kadınların yüzde 2.3'ü.Haftada bir ya da birkaç kez Erkeklerin yüzde 43'ü, kadınların yüzde 20'si.Ayda bir ya da birkaç kez Erkeklerin yüzde 17'si, kadınların yüzde 18'i.Ayda bir kereden az Erkeklerin yüzde 7.4'ü, kadınların yüzde 13.8'i. Hiç Erkeklerin yüzde 6.3'ü, kadınların yüzde 45'i. 
   
</TEXT>
</DOC>
