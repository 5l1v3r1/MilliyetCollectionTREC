<DOC>
<DOCNO> 205782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sonsiy11.html </URL>
<DATE> 2004/12/31/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
AKP'de Afyon depremi... 
</HEADLINE>
<TEXT>

     Afyon Milletvekili Reyhan Balandı'nın aşk iddialarının da içinde olduğu suçlamalar sonucu istifa etmesinin ardından, AKP yönetimi, suçlanan il başkanı Burhanettin Çoban'ı da istifa ettirdi. 
     Reyhan Balandı'nın partiden istifasına yol açan AKP'deki Afyon krizi yeni gelişmelerle sürüyor. Balandı'nın ikna edilemeyip istifasının kabul edilerek resmileşmesinin ardından parti yönetimi dün Balandı tarafından suçlanan Afyon il başkanı Burhanettin Çoban'ı Ankara'ya çağırarak savunmasını aldı. Burhanettin Çoban, "Milli Görüşçü olduğu, kadın eli bile sıkmadığı" yolundaki suçlamaları kabul etmedi. Ancak parti yönetimi, Afyon'daki iddiaların tümü hakkında soruşturma açma kararı aldı. 
     Bu karar doğrultusunda parti yönetimi Çoban'dan "soruşturma sonuçlanana kadar" görevden istifa etmesini istedi. Çoban da istifa dilekçesini parti yönetimine verdi. 
     Ancak parti yönetimi, Çoban'ın istifasını açıklamama kararı aldı. 

     
</TEXT>
</DOC>
