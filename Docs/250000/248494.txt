<DOC>
<DOCNO> 248494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur11.html </URL>
<DATE> 2004/06/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
''Ölü'' gösterildiği için mağdur oldu .. 
</HEADLINE>
<TEXT>

     Adana'da, kayıtlara ''ölü'' olarak geçirildiğini belirleyen yaşlı kadın, Cumhuriyet Savcılığı'na suç duyurusunda bulundu. 
     Adana'nın merkez Seyhan İlçesi Gülpınar Mahallesi'nde yaşayan evli ve bir çocuk annesi Gülen Tedik 69 , Emekli Sandığı'nda görevli bir memurun, ''öldüğü'' gerekçesiyle maaşının kesildiğini söylemesi üzerine şok yaşadı. 
     Tedik, ölen kız kardeşinin oğlunun, annesinin SSK'dan bağlanan maaşının kesilmemesi için kendisine ait nüfus kaydı bilgilerini belediyeye verdiğini iddia etti. 
     Gülen Tedik, yeğeninin ''evrakta sahtecilik'' yaptığını ve nüfus kayıtlarındaki ''ölü'' ibaresinin düzeltilmesi için Adana 6. Asliye Hukuk Mahkemesi'ne dava açtığını ifade ederek, ''Emekli maaşından başka bir gelirimiz yok. Bu para da kesilince perişan olduk'' diye konuştu. 
     Kalp hastası olduğunu, aynı zamanda iki gözünde katarakt bulunduğunu belirten Gülen Tedik, ''Kalp ve katarakt ameliyatı olmak için hastaneye gittim. Evrakta hasta kaydı yapmak için vatandaşlık numarası istendi. Ölü göründüğüm için ameliyat olamadım'' dedi. 
     Gülen Tedik, yeğeni hakkında Cumhuriyet Savcılığı'na suç duyurusunda bulunduğunu kaydetti. 

     
</TEXT>
</DOC>
