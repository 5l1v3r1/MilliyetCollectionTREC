<DOC>
<DOCNO> 234326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/yasam/ayas.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Baylan'ın v risi yok 
</HEADLINE>
<TEXT>

   Edebiyatçıların buluşma noktası, ünü ansiklopedilere taşan Baylan Pastanesi'nin sadece bir şubesi ayakta kaldı. Sahibi Lenas endişeli 'Bayrağı kim taşıyacak' diyor 
      H. Işıl Kuşin 
   
   MEYDAN Larousse Ansiklopedisi'nde de yer bulan 81 yıllık Baylan Pastanesi'nin Kadıköy'deki son şubesini işleten Arnavut kökenli Harry Lenas'ın, bayrağı devredeceği v risi yok. O şimdi, Baylan'ın kendisinden sonra ne olacağını düşünüyor. Baylan Pastanesi 1923'te L'Orient ismiyle kuruldu. 
   
   Sonuncusu Kadıköy'de 
   1934'te Türkçeleştirme çalışmaları kapsamında, pastaneye Prof. Burhan Toprak tarafından 'mükemmel, kusursuz' anlamına gelen Baylan ismi verildi. Baylan'ın İstanbul'da üç şubesi vardı. Özellikle, 1950 kuşağı edebiyatçılarının buluşup sohbetler yaptığı bir mek ndı. Önce seçkin müşterileri ve rahat ortamıyla ünlü Beyoğlu şubesi kapandı. Ardından, 1967'de Karaköy Şubesi kepenklerini indirdi. 
   
   En büyük korkusu 
   Kadıköy'deki sonuncu şubesi ise müşterilerini 43 yıldır arka bahçesindeki tarihi asma ağacının altında Lenas'a ait özel tariflerle buluşturmaya devam ediyor. V risi olmaması nedeniyle endişeli olan Lenas, "En büyük korkum, benden sonrasına ilişkin. Bir müessese, bayrak yarışıdır. Bayrağı babam bize verdi. Biz koştuk. Bizden sonra kime vereceğiz Evlendim, boşandım. Kimsem yok. Bunu düşünmek bile istemiyorum" diye konuştu. 
   
   Ünlü edebiyatçı müşterileri    Atill İlhan, Oktay Akbal, Behçet Necatigil, Fazıl Hüsnü Dağlarca, Haldun Taner, Tomris Uyar, Cemal Süreyya, Salah Birsel, Peyami Safa, Orhan Kemal... 
   
   Cemal Kutay'ın imzasıyla Baylan    Meydan Larousse'a "Baylan Pastanesi" maddesini, kendi ifadeleriyle yazdıran tarihçi Cemal Kutay, "Baylan o tarihlerde edebiyatçıların buluştuğu, sohbetlerin yapıldığı bir yerdi. Onların toplandığı masalar bile belliydi. Mesela Falih Rıfkı Atay Kadıköy'de otururdu, sık sık Baylan'a gelirdi" dedi. 
   
   
</TEXT>
</DOC>
