<DOC>
<DOCNO> 243524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun49.html </URL>
<DATE> 2004/05/28/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
Libya'ya ait zenginleştirilmiş uranyum kalıntıları bulundu 
</HEADLINE>
<TEXT>

     Uluslararası Atom Enerjisi Ajansı UAEA Libya'ya ait atom santrifüjlerinde zenginleşirilmiş uranyum kalıntıları bulunduğunu bildirdi. 
     UAEA tarafından hazırlanan raporda, UAEA'nın Libya'nın başkenti Trablus'daki bir üniversitede, araştırma laboratuvarı ve bazıları nükleer silah araştırma ve geliştirme konusunda kullanılabilecek araç gereç bulunduğu kaydedildi. 
     Atom santrifüjleri uranyum zenginleştirmede kullanılıyor. 
     Libya, mart ayında Nükleer Silahların Yayılmasının Önlenmesi Anlaşması NPT uyarınca ani ve ayrıntılı denetime izin veren ek protokolü, Avusturya'nın başkenti ve UAEA'nın merkezi Viyana'da imzalamıştı. 
     Libya, ABD ve İngiltere ile yaptığı gizli görüşmelerin ardından, aralık ayında kitle imha silah programından vazgeçtiğini açıklamıştı. 
     UAEA tarafından 1997'de hazırlanan ek protokol, nükleer çalışmaları uluslararası düzeyde kontrol eden başlıca araç olarak görülüyor. 
     Ek protokol, UAEA'nın işleyen tesisleri denetlemesine olanak vermesinin yanı sıra nükleer reaktörler, araştırma merkezleri ya da nükleer programa yarayabileceği düşünülen maddeler üreten fabrikalar gibi, NTP uyarınca girilmesine izin verilmeyen yerlere de teftişte bulunulmasına olanak veriyor. 
     
</TEXT>
</DOC>
