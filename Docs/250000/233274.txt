<DOC>
<DOCNO> 233274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur37.html </URL>
<DATE> 2004/04/20/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Kurtulmak için atladığı denizde boğuldu 
</HEADLINE>
<TEXT>

     Bursa'nın Mudanya İlçesi'nde, arkadaşıyla birlikte sandalda balık tutan kişi, ''İmralı 10'' kosterinin çarpması sonucu atladığı denizde boğuldu. 
     AA muhabirinin aldığı bilgiye göre, iki yıl önce emekli olarak Mudanya'ya yerleştiği öğrenilen Necati Görgülü 52 , arkadaşı Nurettin Dinçer 42 ile balık tutmak için sandalla Arnavutköy balıkçı barınağından denize açıldı. 
     Sahile 100 metre uzaklıkta balık tutan iki arkadaşın içinde bulunduğu sandala, İmralı Adası'na personel ve malzeme sevkıyatında kullanılan emekli astsubay Soner Taş'ın kaptanı olduğu ''İmralı 10''kosteri çarptı. 
     Kazadan kurtulmak için denize atlayan iki arkadaştan Necati Görgülü boğulurken, Nurettin Dinçer kosterden atılan can simidine tutunarak kurtuldu. 
     Denizden çıkarılan Görgülü'nün cesedi, otopsi yapılmak üzere Bursa Adli Tıp Kurumu morguna kaldırıldı. Olayla ilgili soruşturmanın sürdüğü bildirildi. 
     
</TEXT>
</DOC>
