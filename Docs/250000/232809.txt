<DOC>
<DOCNO> 232809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/soneko30.html </URL>
<DATE> 2004/04/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Unakıtan, özelleştirme turuna çıkıyor... 
</HEADLINE>
<TEXT>

     Maliye Bakanı Kemal Unakıtan, mali ve ekonomik işbirliğini arttırmak ve özelleştirmeyle ilgili görüşmelerde bulunmak üzere, ABD ve İngiltere'ye gidecek. 
     Yarın ABD'ye hareket edecek olan Unakıtan, Chicago'da uluslararası finans kuruluşlarının temsilcileriyle çeşitli görüşmelerde bulunacak. Unakıtan'ın gezisi sırasında özelleştirme çalışmaları kapsamında ABD'li firmalar için roadshowlar düzenlenecek. 
     Unakıtan 26 Nisan'da, İngiltere'nin başkenti Londra'ya geçecek. 
     Maliye Bakanı, üç gün sürecek Londra temasları sırasında da, mali ve ekonomik işbirliği konuları ile özelleştirmeye dönük temaslarda bulunacak. 
     Unakıtan'ın gezisi çerçevesinde, Londra'da da yabancı yatırımcılar için Türkiye'deki özelleştirme faaliyetlerine ilişkin tanıtım toplantıları düzenlenecek. 
     
</TEXT>
</DOC>
