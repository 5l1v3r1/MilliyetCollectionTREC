<DOC>
<DOCNO> 205546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/yazar/asik.html </URL>
<DATE> 2003/01/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ahmed’in göbeği 
</HEADLINE>
<TEXT>

     NTV’nin Berlin muhabiri Fulya Canşen arkadaşımız ne yazmış okuyalım 
     "Birkaç gün önce Mısır’daydım. Bir hafta boyunca Nil üzerinde yolculuk yaptık. Lüksor’dan Assuan’a gidip geri döndük. Yolda pek çok yerde durup Mısır medeniyetinin kalıntılarını keşfettik. İri yapılı kocaman göbeği olan kel bir rehberimiz vardı Ahmed... Alman kadınlarının değişik, tabii ekzotik bulduğu için bayıldığı bir Afrikalı erkek... Arkeoloji ve Mısır dili edebiyatını Alman üniversitesinde okuduğu icin ağzı iyi laf yapıyor, herkesle cüssesine uymayan bir kibarlıkta flört ediyordu. İstediğini alamayan Alman hatunlar, göbeğiyle kelini, o da yetmezse ülkesindeki geri kalmışlığı ön plana çıkartarak onu rencide etmeyi denediler. Fakat başaramadılar. 
     Çünkü Ahmed her olumsuzluğa "bununla gurur duyuyorum" yanıtını verdi. 
     Ahmed göbegiyle gurur duyuyor, 
     Ahmed keliyle gurur duyuyor, 
     Ahmed tarihiyle gurur duyuyor, 
     Ahmed ülkesiyle gurur duyuyordu. 
     Açıkçası ben de Ahmed ile gurur duydum. 
     Bizim de gurur duyacağımız çok şeyimiz var değil mi 
     Ülkemiz, halkımız, adımız, tadımız her şeyimizle gurur duymalıyız... 
     
     Çıkmaz sokaktan ne yazık ki güvenli bir geri dönüş yoktur. 
     Ne yazık ki mutluluk ona giden yolda bulunmuyor 

</TEXT>
</DOC>
