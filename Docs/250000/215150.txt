<DOC>
<DOCNO> 215150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/soneko12.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aygün Yangından zarar gören medikal firmalarının yaraları sarılıyor 
</HEADLINE>
<TEXT>

     Modern Çarşı Yangını'nda işyerleri zarara uğrayan medikal firmalarının hizmet vermeye başladığı Medikalciler Çarşısı, Ulus'ta açıldı. 
     Açılışa, Ankara Ticaret Odası Başkanı Sinan Aygün, Altındağ Belediye Başkanı Ziya Kahraman, Ankara Vali Yardımcısı Fethi Yorulmaz ile çok sayıda kuruluşun temsilcisi ve esnaflar katıldı. 
     ATO Başkanı Aygün açılışta yaptığı konuşmada, Modern Çarşı yangınından sonra zarar gören medikal firmalarının yaralarının az da olsa sarılmaya başladığını belirtirken, işyeri sahipleri esnafa ve verdiği destekten dolayı hükümete teşekkür etti. 
     Modern Çarşı'nın onarım çalışmalarına başlandığını ve tahminlerinegöre çarşının en kısa zamanda tamamlanacağını bildiren Aygün, ihale aşamasında Ankara Valiliği'nin özel statü uygulayacağını, böylelikle ihalenin uzun sürmeyeceğini kaydetti. 
     Yangın sonrasında zarar gören işyeri sahiplerinin isteğe göre açılan yeni çarşıda veya onarılacak Modern Çarşı'da hizmet vereceğini anlatan Aygün, Valiliğin bütün esnafın kazanılmış haklarının korunacağına dair söz verdiğini hatırlattı. 
     Esnafa daha önce rahavete kapınılmaması, yıkılmama tavsiyesinde bulunduklarını anımsatan Aygün, ''Gördüğünüz gibi yıkılmadık, ayaktayız'' dedi. 
     ATO Başkanı Aygün, daha sonra çarşıda açılan dükkanları gezdi. Gazeticilere Altındağ Belediye Başkanı Kahraman ile doktor önlüğü giyerek poz veren Aygün, tansiyon aleti satın aldı. 
     Bir tıbbi malzeme dükkanında boyunu ve kilosunu, daha sonra da tansiyonunu ölçtüren Aygün'ün, tansiyonunun yüksek çıkması dikkati çekti. 
     
</TEXT>
</DOC>
