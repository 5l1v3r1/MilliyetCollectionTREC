<DOC>
<DOCNO> 231125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/ekonomi/aeko.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi yoksulluk sınırı 310 milyon lira, 136 bin kişi 1 doların altında 
</HEADLINE>
<TEXT>

   Asgari ücretin 303 milyon lira olduğu Türkiye'de devlet resmi yoksulluk sınırını 310 milyon lira olarak ilan etti. DİE'nin araştırmasına göre 136 bin kişinin günlük geliri 1 doların altında 
      ANKARA Milliyet 
   
   Devlet İstatistik Enstitüsü DİE ilk defa açlık ve yoksulluk sınırını açıkladı. Dört kişilik bir ailenin gıda ve gıda dışı barınma, ulaşım, eğitim vb harcamaları 2002 verilerine göre 310 milyon liranın altında kalıyorsa yoksul, 103 milyon liranın altında kalıyorsa "aç" olarak tanımlanıyor. 
   Buna göre Türkiye'de 18.4 milyon kişi toplam nüfusun yüzde 27'si yoksulluk, 926 bin yüzde 1.4 kişi açlık sınırında yaşıyor. 
   
   'Hükümete mesaj' 
   Türk vatandaşlarının yüzde 27'si yoksulluk sınırının altında yaşarken yüzde 47.6'sı ise hayatından memnun olduğunu bildirdi. "2004 yılı daha iyi olacak" diyen vatandaşların oranı yüzde 44.6 seviyesinde olurken, ekonomik duruma ilişkin olumlu beklenti bildirenlerin oranı yüzde 43.2 olarak belirlendi. "Kendi geleceğinizden ne kadar umutlusunuz " sorusuna yanıt verenlerin yüzde 61.8'i "umutluyum", yüzde 7.2'si "hiç umutlu değilim" cevabını verdi. 
   DİE'nin ilk defa gerçekleştirdiği yoksulluk profili ve yaşam memnuniyeti çalışmalarını Devlet Bakanı Beşir Atalay açıkladı. Atalay, "Bu işin bizzat kendisi hükümet için bir mesajdır" dedi. 
   
   Yoksulluğun resmi    Türkiye'de 136 bin kişi günlük 1 doların altında gelirle yaşıyor. Bu hesaplama 2002 satın alma gücü paritesine yani 1 doların 618.3 bin liraya eşit kabul edilerek yapıldı İki milyon kişi günlük 1.15 dolar, 20.7 milyon kişi günlük 4.3 dolar gelir elde edebiliyor. Türkiye genelinde yoksulluk oranı yüzde 27 seviyesinde bulunurken, bu oran kentlerde yüzde 22, kırda yüzde 25 oldu.En büyük yoksulluk ekonomik olarak aktif olmayanlar arasında yaşanıyor. Bu gruba girenlerin toplam nüfus içindeki payı yüzde 34.6 olarak belirlendi. Ücretli ve maaşlı olduğu halde yoksul sınıfta yaşayan insanların toplam nüfusa oranı ise yüzde 13.4 olarak hesaplandı. Yoksulluk araştırması hanehalkı gelir ve tüketim harcamalarına dayalı olarak 1 Ocak - 31 Aralık 2002 tarihleri arasında yapıldı. Yıl boyunca 9.600 kişi üzerinde uygulanan araştırmada her kişi bir ay boyunca en az 8 kez ziyaret edilerek veriler derlendi. 
   
   Akrabalarla para dayanışması    Son bir yılda ayni ya da nakdi yardım alan hanelerin oranı yüzde 14 olarak tespit edildi.Yardım alan hanelerin yüzde 66.5'i akraba ve komşular tarafından destekleniyor. Vali ve kaymakamlıklardan yardım alanların oranı ise yüzde 16.2. Belediyelerden yardım alanların oranı da yüzde 8.8 oranında kaldı. Gelir grubuna göre yardım alan hanelerin yüzde 39.3'ünü 250 milyon - 500 milyon grubundakiler oluşturuyor. Bu grubun ardından yüzde 38.2 ile 250 milyon liranın altındakiler geliyor. Araştırmada en yüksek gelir grubu olarak gösterilen 1.5 milyar liranın üstündekilerin yüzde 3.4'ü de yardım alıyor. Hanelerin son bir yılda aldığı yardımın türü bakımından yüzde 38.7 ile nakit para başta geliyor. Nakit parayı yüzde 30.4 oranıyla yiyecek, yüzde 10 ile de giyecek izliyor. 
   
   En yardımsever ortadakiler    Düzenli para yardımı yapan hanelerin toplam hanelere oranı ise yüzde 7.8 seviyesinde bulunuyor.En çok yardım yapan gelir grubu olarak en yüksek grup olan 1.5 milyar liranın üstü değil, yüzde 33.9'la 500 milyon lira ile 1 milyar lira arasında olanlar tespit edildi. Bu grubu aynı zamanda en çok yardım alan gelir grubu olan 250 milyon - 500 milyon lira haneleri izledi. 1.5 milyar liranın üzerindeki gelire sahip hanelerin yardım yapma oranı ise yüzde 22.3 oldu. 
   
   Türk halkı yorgun ve sinirli    Türkiye akrabalık ve komşuluk ilişkilerinden memnun oldu. Ankete katılanların yüzde 67.6'sı komşuluk ilişkilerinden, yüzde 66.7'si de akrabalık ilişkilerinden memnun olduğunu belirtti. Aile ilişkilerinden memnuniyet ise yüzde 64.9 oldu. Çok memnun olanların oranı da yüzde 26.7 oranında gerçekleşti. Türkiye'nin yüzde 41.1'i belirgin bir neden yokken kendini sık sık yorgun ve bitkin hissediyor. Sürekli endişeli ve sinirli olanların oranı ise yüzde 30 seviyesinde. Yüzde 17.3'ümüzün aklına tekrar tekrar korkutucu düşünceler geliyor. Oran kadınlarda yüksek. 
   
   Türk halkı yoksul ama hayatından memnun Mutlu 47.6 Çok mutlu 11.9 Orta 33.2 Mutsuz 5.6 Çok mutsuz 1.7 
   
   136 bin kişi günlük 1 doların altında kazanıyor 2002 Yoksul kişi sayısı bin Yoksul kişi oranı Türkiye Kent Kır Türkiye Kent Kır Gıda yoksulluğu 926 376 550 1.35 0.92 2.01 Gıda ve gıda dışı yoksulluk 18.441 9.011 9.430 26.96 21.95 34.48 Günlük 1 doların altında kazanan 136 10 126 0.2 0.03 0.46 Günlük 2.15 doların altında kazanan 2.082 971 1.111 3.04 2.37 4.06 Günlük 4.3 doların altında kazanan 20.721 10.106 10.615 30.3 24.62 38.82 Göreli yoksulluk 10.080 4.651 5.429 14.94 11.33 19.86 
   Rakamlar satınalma gücü paritesine göre 1 dolar 618 bin lira alındı. 
   
</TEXT>
</DOC>
