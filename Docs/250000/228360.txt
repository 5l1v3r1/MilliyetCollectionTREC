<DOC>
<DOCNO> 228360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/spor/spo01.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mazeret istemiyorum' 
</HEADLINE>
<TEXT>

   Beşiktaş Başkanı Serdar Bilgili dün kampı ziyaret etti, oyunculara hem moral verdi, hem de "Şampiyonlar Ligi kaçarsa sonuçlarına hepiniz katlanırsınız" uyarısını yaptı 
      
   Yakın markajda 
   BEŞİKTAŞ Kulübü Başkanı Serdar Bilgili, derbi öncesi Ümraniye'de futbolcular ve teknik heyetle bir araya geldi. Maçın önemine değinen Bilgili'nin, "İkinci yarı sadece Gaziantep maçında gerçek gücünüzü ortaya koydunuz. Artık kalan tüm maçlarda aynı performansı bekliyorum. Herhangi bir mazeret kabul etmeyeceğim. Yeni sezonda Şampiyonlar Ligi'nde olmazsak sonuçlarına katlanırsınız" dediği öğrenildi. 
   
   Taraftara seslendi 
   BİLGİLİ, Beşiktaş dergisinde de taraftarlara seslenerek, zor bir dönemden geçtiklerini, bu günleri el ele ve omuz omuza vererek aşacaklarına inandığını söyledi. Beşiktaş Başkanı, "Bütün başarılarımıza birlikteliğimiz sayesinde ulaştık. Bu anlamda Türk sporuna örnek olduk. Şampiyonluk yolunda sahip olduğumuz büyük avantajı kaybettiğimiz bir gerçek. Ancak desteğinizi sürdürmelisiniz" dedi. 
   
   Luce'ye destek 
   FUTBOLCULARDAN kalan maçlarda Beşiktaş ruhuyla mücadele etmelerini, inanmalarını ve savaşmalarını istediğini de belirten Serdar Bilgili, "Sezon sonunda şampiyon olamasak bile tüm Beşiktaşlılar'ın başlarının dik olması gerekiyor" diye konuştu. Bilgili, Lucescu'nun daima arkasında olduğunu da hatırlattı, "Biz istikrardan yana bir yönetimiz. Gerekli transferlerle yolumuza devam edeceğiz" ifadesini kullandı. 
   
   Ronaldo şoku    DERBİ öncesi Beşiktaş'ta Ronaldo şoku yaşandı. Uzun süren sakatlığının ardından düzelen ve Galatasaray karşısında forma giymesi beklenen Brezilyalı oyuncu dün akşamki idmanda sakatlandı. Eski sakatlığı nükseden Ronaldo çalışmayı yarıda bıraktı. Kulüp doktoru Ayhan Optur, Ronaldo'nun sol üst baldırında problem olduğunu belirtti. 
   OPTUR, "Kontrolden geçirdik ve riske etmeme kararı aldık. Bugünkü maçta oynayamayacak" dedi. Sambacının sakatlığı, Teknik Direktör Lucescu'yu da sıkıntıya soktu. Daha önce yabancı kontenjanı nedeniyle Zago'yu tribüne çıkarmayı planlayan Rumen teknik adamın, Ronaldo'nun sakatlığının ardından bu futbolcuya şans tanıması bekleniyor. 
   
   Biletler bitti    GALATASARAY tarafından Beşiktaş'a verilen dört bin bilet tükendi. Olimpiyat Stadı'nda takımlarını yalnız bırakmak istemeyen Siyah-Beyazlılar, maça otobüslerle gidecekler. Bileti olmayanlar geri gönderilecek. 
   
   Derbi notları    Beşiktaş favori 
   BAHİS şirketleri Galatasaray ile Beşiktaş arasında yapılacak derbi maçında Siyah-Beyazlılar'ı favori gösteriyor. Kartal'ın galibiyetine 1'e 2.30-2.35, Galatasaray'ın galibiyetine ise 1'e 2.60 ile 2.75 arasında değerler veriliyor. Beraberliğe ise 1'e 3 ile 3.25 arasında şans tanınıyor. 
   
   Bilgili gülüyor 
   BEŞİKTAŞ, Serdar Bilgili başkanlığında Galatasaray ile oynadığı dokuz maçta 4 galibiyet, üç beraberlik alırken, sadece iki maçta yenilgi yüzü gördü. Galatasaray Başkanı Özhan Canaydın ise derbilerde hiç gülmedi, 3 maçta 2 yenilgi, bir beraberlik aldı. 
   
   Luce'nin boşu yok 
   TEKNİK Direktör Lucescu, Beşiktaş'ın başında çıktığı altı derbi maçında da yenilgi tatmadı. Rumen hoca, dört galibiyet, iki beraberlik alırken, yedi gol attı, 2 gol yedi. Lucescu, Türkiye'deki toplam 16 derbi maçında ise 7 galibiyet, 4 yenilgi, 5 beraberlik aldı. 
   
   PAF maçı 14.30'da 
   LİGİN ikinci yarısında iyi bir çıkış yakalayan Galatasaray PAF takımı, bugün Beşiktaş'la saat 14.30'da Florya Metin Oktay Tesisleri'nde karşılaşacak. İlk yarıda oynanan maç 1-1 sona ermişti. 
   
   Genel G.SARAY BEŞİKTAŞ 11 Galibiyet 17 8 Beraberlik 6 8 Malubiyet 4 40 Attığı Gol 58 35 Yediği Gol 33 41 Topladığı Puan 57 273 Toplam Şut 292 115 İsabetli Şut 113 72 Pas Yüzdesi 67 99 Korner 150 638 Taç 602 319 Faul 535 33 Sarı Kart 58 5 Kırmızı Kart 6 
   
   Lider oyuncular Hakan 12 , Bratu 5 Gol A.Hassan 14 , Sergen 8 Hakan 43 , Sabri 40 Toplam Şut A. Hassan 50 , Tümer 33 Hakan 26 , Sabri 16 İsabetli Şut A. Hassan 28 , Tümer 12 Ergün 276 , Bülent 275 Top Kazanma Ronaldo 371 , Zago 265 Prates 332 , Ergün 293 Top Kaybetme Tümer 248 , Pancu 231 Hasan 31 , Prates 21 Korner Atma Pancu 46 , Tümer 41 Prates 196 , Ergün 152 Taç Atma İbrahim 184 , K.Dobra 116 Sabri 32 , Ayhan 27 Faul Yapma Emre 49 , A.Yıldırım 33 
   
   GALATASARAY - BEŞİKTAŞ    Kadrolar 
   GALATASARAY 
   Mondragon 
   Prates 
   Suat Usta 
   Bülent 
   Orhan 
   Hakan Ünsal 
   Sabri 
   Petre 
   Batista 
   Hasan 
   Berkant 
   Arif 
   Ümit Karan 
   
   BEŞİKTAŞ 
   Cordoba 
   Emre 
   Zago 
   A.Yıldırım 
   Kaan Dobra 
   Tayfur 
   Giunti 
   Pancu 
   İbrahim 
   Tümer 
   A.Hassan 
   
   STAT Atatürk Olimpiyat, SAAT 19.00 
   HAKEM Ali Aydın 
   TV Lig TV - Naklen 
   
   Ezeli rekabetin tarihçesi O G B M A Y İst. Ligi 62 22 11 29 105 121 İst. Şildi 2 - 1 1 1 3 İst. Kupası 4 2 1 1 7 5 Milli Küme 20 7 7 6 40 34 Donanma 4 1 2 1 5 5 T.S.Y.D 35 12 13 10 55 48 Atatürk 2 1 - 1 4 2 Cumhurbaşk. 6 4 - 2 9 5 Fed. Türk. 19 7 8 4 20 15 1. Lig 89 29 36 24 102 92 Özel 66 23 25 18 99 85 Resmi 243 85 79 79 348 330 Özel 66 23 25 18 99 85 Toplam 309 108 104 97 447 415 
   En Farklı skorlar Galatasaray - Beşiktaş 9 - 2 30.6-1940 
   Beşiktaş - Galatasaray 5 - 0 18.3.33 ve 28.12.40 
   En çok oynayanlar Şeref Görkey BJK 63 maç 
   Bülent Korkmaz GS 46 maç 
   En çok gol atanlar Hakkı Yeten BJK 29 gol 
   Gündüz Kılıç GS 21 gol 
   Bir maçta en çok gol Gündüz Kılıç 5 gol 30.6.40 
   TAKIMLARINDA 
   En uzun süre oynayan Şeref Görkey 1930-50 20 Yıl 
   Turgay Şeren 1949-67 19 Yıl 
   En çok oynayanlar Rıza Çalımbay 745 
   Turgay Şeren 631 
   En fazla gol atanlar Hakkı Yeten 439 maç 382 gol 
   Metin Oktay 491 maç 545 gol 
   
   
</TEXT>
</DOC>
