<DOC>
<DOCNO> 249245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/soneko14.html </URL>
<DATE> 2004/06/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Binali Yıldırım Tüp geçit projesi, en güvenli yapıdır... 
</HEADLINE>
<TEXT>

     Ulaştırma Bakanı Binali Yıldırım, İstanbul'daki ''Tüp Geçit Projesi''ne ilişkin olarak, ''Milletin kafasını kimse karıştırmasın. Tüp Geçit Projesi, en güvenli yapıdır'' dedi. 
     Yıldırım, Borçelik'in ikinci tersinir hadde yatırımının açılışı töreni öncesi, bir gazetecinin, ''İstanbul, 1. derecede deprem riski olan bir yer. Yapı stoğu bu kadar tehdit altındayken, böyle bir Tüp Geçit Projesi'ne ihtiyaç var mıydı '' yönündeki sorusu üzerine, şunları söyledi 
     ''Tüp geçidi yapmayalım, sadece o işi mi yapalım Tamamen birbirinden ayrı konular. Bu, şu anlama gelmiyor tüp geçidi yapalım da, öbürüyle ilgili çalışma yapmayalım. Bu proje, 15 yıldan bu yana devam eden bir proje. İstanbul toplu ulaşımı için çok önemli bir proje. Bunun yanı sıra uluslararası transit demiryolu taşımacılığı ve tarihi İpek Yolu'nun da çok önemli bileşkesi, bir halkasını teşkil ediyor. 
     Birçok yönüyle, bu projede ilkler var. İlk defa dünyada bu kadar derinde bir tünel geçiş yapılıyor. O yüzden de, Türkiye'nin prestij projesi olduğu kadar, yüz yıllık da hayali. Sultan Abdülhamit tarafından ilk defa projeleri hazırlanıyor. Yapımına başlamaksa bizlere nasip oldu. Tüm emeği geçenlere teşekkür ediyorum. Milletin kafasını kimse karıştırmasın. Tüp Geçit Projesi, en güvenli yapıdır.'' 
     
</TEXT>
</DOC>
