<DOC>
<DOCNO> 230558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun03.html </URL>
<DATE> 2004/04/12/ </DATE>
<TIME> 01.20 </TIME>
<AUTHOR>  </AUTHOR>
<HEADLINE>
Irak'ta 7 Çinli kaçırıldı 
</HEADLINE>
<TEXT>

     Irak'ın orta kesiminde 7 Çinlinin kaçırıldığı bildirildi. 
     Çin resmi haber ajansı Xinhua, Irak'ın başkenti Bağdat'taki bir Çinli diplomata dayanarak verdiği haberde, Çinli grubun Irak'ın orta kesiminde silahlı kişilerce kaçırıldığını duyurdu. 
     Haberde başka bilgi verilmedi. 
     ÇİN'DEN IRAK'A ÇAĞRI 
     Çin, silahlı kişilerce kaçırılan 7 Çinli rehinenin kurtarılması için Irak'a çağrıda bulundu. 
     Çin Dışişleri Bakanlığı'ndan yapılan açıklamada, Irak'tan ayrıca, rehinelerin kurtarılması yönündeki çabaların koordine edilmesi için diplomatik ekip kurulması da istendi. 
     Çin Dışişleri Bakanlığı'nın internet sitesinde yeralan haberde Devlet ve Komünist Partisi liderlerinin Çinlilerin rehin alınmasından duyulan kaygıyı dile getirdikleri ve Dışişleri Bakanlığı ve Bağdat Büyükelçiliği'nden, kurtarma çalışmalarına acilen başlamalarını istediği belirtildi. 
     Öte yandan, Çin'in Irak Büyükelçisi Sun Bigan da Irak'tan, Çinlileri kimlerin kaçırdığının, nerede tutulduklarının ortaya çıkarılmasını ve kurtarılmaları için gerekli önlemlerin alınmasını istedi. 
     
</TEXT>
</DOC>
