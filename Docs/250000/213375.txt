<DOC>
<DOCNO> 213375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur06.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Annan'ın davetini değerlendirdi Vakit lazım... 
</HEADLINE>
<TEXT>

     KKTC Cumhurbaşkanı Rauf Denktaş, BM Genel Sekreteri Kofi Annan'ın Kıbrıs'taki taraflara 10 Şubat için yaptığı belirtilen davetin, ''müzakerelerin başlaması için' yapılması durumunda hazırlık gerektirdiğini belirtti. 
     Denktaş, Sheraton Oteli'nde bir grup gazetecinin soruları üzerine, 10 Şubat tarihi için şunları söyledi 
     ''10 Şubat'ta 'New York'a gelin görüşelim' diye bir davet ise teknik açıdan mümkün. Ama 10 Şubat'ta müzakerelerin başlaması üzerine geliniz derse, o zaman onun hazırlığı lazım.'' BM'den gece geç saatlerde yapılan açıklamada, BM Genel Sekreteri Kofi Annan'ın, KKTC Cumhurbaşkanı Rauf Denktaş ve Kıbrıs Rum yönetimi lideri Tasos Papadopulos'u müzakerelere yeniden başlamaları için 10 Şubat Salı günü New York'a davet ettiği belirtilmişti. 
     KKTC Cumhurbaşkanı Rauf Denktaş, BM Genel Sekreteri Kofi Annan'dan kendisine 10 Şubat için gelen bir davet bulunmadığını bildirdi. 
     Denktaş, Sheraton Oteli'nde bir grup gazetecinin soruları üzerine, 10 Şubat tarihi için kendisine bir davet gelmediğini kaydetti. 
     Annan'ın kendisiyle temas kuracağına ilişkin haberlerin hatırlatılması üzerine de Denktaş, ''Benden kurtulmak için büyük operasyon düzenlemişti. Önce ortadan kalkmam beklendi, ama bu olmayınca benimle temas kurmak zorunda hissettiler. Ama diplomaside gücenme olmaz'' diye konuştu. 
     Denktaş, Kofi Annan'dan davet gelmesi durumunda ne yapacağının sorulması üzerine de, şunları kaydetti 
     ''10 Şubat'ta New York'a gelin görüşelim diye bir davet ise teknik açıdan mümkün. Ama 10 Şubat'ta müzakerelerin başlaması üzerine geliniz derse o zaman onun hazırlığı lazım.'' Kıbrıs sorunu için çeşitli isimlerin gözlemci olarak geçtiğinin hatırlatılması üzerine de Denktaş, iki kesimli bir zemin üzerinde, iki eşit egemen halk olarak bir ortaklığın kurulmasının istenmesi durumunda bunun kolaylıkla yapılabileceğini, gözlemciye gerek olmayacağını kaydetti. 
     BM Genel Sekreteri Kofi Annan'ın eski Kıbrıs Temsilcisi Alvaro De Soto'nun gözlemci olarak geldiğini, ondan sonra da 150 sayfalık raporla ortaya çıktığını söyleyen Denktaş, dikkatli olmak gerektiğini bildirdi. 
     Denktaş, ABD'nin Ada'da garantör olarak asker bulundurmak istediğine ilişkin haberlerin hatırlatılması üzerine de, bu haberi gazetecilerden işittiğini kaydetti. 
     Denktaş, ABD'nin KKTC'de asker bulundurmak istemesi durumunda, önce KKTC makamlarıyla konuşup anlaşması ve bunun için KKTC'nin varlığını kabul etmesi gerektiğini söyledi. 
     ABD'nin KKTC'nin endişelerini gidermek için Ada'ya gelmek istediğinin söylenilmesi üzerine de Denktaş, ''Bizim endişemizi Mehmetçik gidermiştir, yabancı askere ihtiyacımız yok. Bizim endişemiz nedir Rum'un bize saldırmasıdır. Amerikan askeri bizim için ölecek mi '' dedi. 
     
</TEXT>
</DOC>
