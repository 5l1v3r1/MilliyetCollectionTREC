<DOC>
<DOCNO> 225000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/asiy.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin hesabına bak 
</HEADLINE>
<TEXT>

   AKP'li Çubukçu, Anayasayı değiştirmek için yerel seçimleri beklediklerini ifade ederek, yüzde 65 oy istediklerini söyledi 
      Şükran Özçakmak 

   
   AKP İstanbul Milletvekili Nimet Çubukçu, Anayasayı değiştirmek için yüzde 65 halk desteği istediklerini belirterek, "Biz bunun için yerel seçimleri bekledik" dedi. Başbakan Recep Tayyip Erdoğan'ın eşi Emine Erdoğan, Çubukçu ile birlikte kadın adaylara destek ziyaretleri kapsamında önceki gün Eyüp'ün Göktürk beldesini ziyaret etti. Erdoğan, Göktürklü kadınların "AKP seçilirse tapularımızı dağıtmayacak, evlerimizi yıkacakmış. Doğru mu " sorusuna, "Sorununuz Orman Kanunu'yla ilgili. Sorunuzu Çubukçu cevaplayacak" karşılığını verdi. Soruyu oturduğu yerden cevaplayan Çubukçu, Göktürklü kadınların, "Suyumuz akmıyor, sokak lambamız yanmıyor, elektriğimiz bağlanmadı, yollarımız çamur" gibi şik yetleriyle karşılaştı. Erdoğan, bunun üzerine Çubukçu'ya, "Ayağa kalk ve kendini tanıtıp soruları cevapla" dedi. 
   Ayağa kalkıp kendini tanıtan Çubukçu, şöyle konuştu "Başbakanımız Anayasa değişikliğini Cumhurbaşkanı'na sundu. Cumhurbaşkanı imzalamadan geri gönderdi. 368 oyla giden bir Anayasa değişikliğini geri göndermemesi gerekirdi. Cumhurbaşkanı geri çevirse de bunu gündemimizden düşürmedik. Yerel seçimlerde niçin daha fazla destek istiyoruz 'Siz çoğunluk değil yüzde 35'siniz' diyorlar. Diyeceğiz ki, 'Kardeşim halkın yüzde 65'i bizi destekliyor' Yerel seçimde daha fazla oy istiyoruz. Niye Biz zaten iktidarız, istediğimiz yasayı geçiririz. Ama halkın iradesi arkamızda olsun istiyoruz. Bize güç verin, cesaret verin." Erdoğan da Çubukçu'yu destekleyerek, "Bu yasa değişmeden kim gelirse gelsin size tapunuzu veremez. Siz bize güç verin, biz onu çözeriz" dedi. 
   
   'Meclis'teki kadın sayısı utanç verici'    Emine Erdoğan, Göktürk beldesini ziyaretinde, AKP'nin kadın adaylarına destek istedi. Türkiye nüfusunun yüzde 52'sinin kadınlardan oluştuğunu belirten Erdoğan, "Bunun yüzde 4'ünün Meclis'te olması bence utanç verici" dedi. AKP'nin sadece birkaç beldede kadın adayı olduğunu kaydeden Erdoğan, şöyle konuştu "Fazla müracaat olmadı. Bazı etkenler de bunu körükledi. Etkenlerden biri, cesaret edemediler. Erkekler kendi aralarında bile birbirleriyle savaşıyorken, kadınları kabullenmeleri biraz zaman alacak. Bunun yanında kadın olmanın, ev hanımı olmanın sorumluluk ve yükümlülükleri var. Başörtü de en büyük etkenlerden. Çok yetenekli, vasıflı kadın üyelerimiz, başörtülü olduğu için aday olmadı." 
   
   
   
</TEXT>
</DOC>
