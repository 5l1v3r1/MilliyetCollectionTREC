<DOC>
<DOCNO> 239899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/spor/spo10.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah beklentisi 
</HEADLINE>
<TEXT>


Teknik Direktör Nejat Biyediç, kümede kalmak için Samsunspor maçını kazanıp, rakiplerinin takılmasını bekleyeceklerini belirtip, "Başka çaremiz yok" diye konuştu 

M.ALİ SABUNCU 


'İşe yaramadı' 
BURSASPOR'DA kritik Samsunspor maçı öncesi hesaplar mutlak galibiyet üzerine yapılıyor. Nejat Biyediç, "Takımın başına geçtiğimizde söylediğimiz puanı tutturduk. Ancak rakipler de kazanınca, pek işe yaramadı. Artık Samsunspor'u yenip, rakiplerimizin takılmasını bekleyeceğiz. Başka çaremiz yok. Maç nerde oynanırsa oynansın kazanmamız gerek. Hırslıyız, moralimiz iyi ve form grafiğimiz yüksek" diye konuştu. 

Sakarya hazır kıta 
FEDERASYONUN ev sahibi ekibin cezası nedeniyle Adapazarı'na aldığı maç için Sakarya Valiliği harekete geçti. Vali M.Cahit Kıraç, İl Güvenlik Kurulu'nu toplayarak, maçta alınacak önlemleri değerlendirdi. Emniyet Müdürlüğü izinleri kaldırdı. Maçta 500'ü jandarma olmak üzere bin 500 güvenlik gücü görev yapacak. Cumartesi günü gerekirse Kocaeli Emniyet Müdürlüğü'nden de takviye isteneceği bildirildi. 


</TEXT>
</DOC>
