<DOC>
<DOCNO> 232921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur18.html </URL>
<DATE> 2004/04/19/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kocasını ve kızını rehin aldı... 
</HEADLINE>
<TEXT>

     Bahçelievler'de kocasını ve kızını bıçak zoruyla bir süre evde rehin alan kadın, polis tarafından ikna edildi. 
     A.A muhabirinin aldığı bilgiye göre, Çobançeşme Mahallesi Bağdat Sokak'ta oturan Dursun Bozkurt'un evinde bağrışma sesleri duyuldu. Komşuların kapıya gelmeleri üzerine Dursun Bozkurt, eşi Hatice Bozkurt'un cinnet geçirdiğini söyledi. 
     Hatice Bozkurt, komşuların eve girmek istemeleri nedeniyle, eşi Dursun Bozkurt ile 3 yaşındaki kızları Şeyma Bozkurt'u bıçak tehdidiyle rehin aldı. 
     Olay yerine gelen polislerin çabaları sonuç vermeyince, apartmanın 3'ncü katında bulunan dairenin balkonuna itfaiye merdiveni uzatıldı. 
     Hatice Bozkurt kendisini bir odaya kilitlerken, eşi ve kızı itfaiye ekipleri tarafından merdiven aracılığıyla binadan çıkarıldı. 
     Görevlilerin yaklaşık 1 saat süren çabaları sonucu Hatice Bozkurt da odadan çıkmaya ikna edildi. 
     Olay öncesinde eşiyle tartıştığı öğrenilen Hatice Bozkurt, ambulansla Bakırköy Ruh ve Sinir Hastalıkları Hastanesi'ne kaldırıldı. 

     
</TEXT>
</DOC>
