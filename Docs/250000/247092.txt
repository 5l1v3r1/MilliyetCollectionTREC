<DOC>
<DOCNO> 247092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun29.html </URL>
<DATE> 2004/06/11/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Bağdat yine kan gölü... 
</HEADLINE>
<TEXT>

     Irak'ın başkenti Bağdat'ta, Amerikan askerleri ile Şii milisleri arasında çıkan çatışmada 3 Iraklının öldüğü, çok sayıda kişinin yaralandığı bildirildi. 
     Yetkililerin verdiği bilgiye göre, Bağdat'ın Şiilerin çoğunlukta olduğu Sadr mahallesinde dün gece Amerikan askerleriyle milisler arasında çıkan çatışmada 1 Iraklı öldü, çok sayıda kişi yaralandı. 
     Bu arada, doktor Hasan Necim de dün gece hastaneye 2 çocuk cesediyle 23 yaralının getirildiğini söyledi. 
     Doktor Necim, yaralılar arasında 2 kadının bulunduğunu belirtti. 
     Birinci süvari tümeni sözcüsü Brian O'malley ise milislerin, Sadr mahallesinin dışındaki üslerine 8 havan topu mermisi attığını bildirdi. 
     Mermilerin üs yakınlarına düşmesi sonucu yoldan geçen bisikletli 2 çocuğun yaralandığını ifade eden sözcü, çocuklardan birinin sağlık durumunun ağır olduğunu kaydetti. 
     
</TEXT>
</DOC>
