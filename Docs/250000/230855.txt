<DOC>
<DOCNO> 230855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun01.html </URL>
<DATE> 2004/04/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Irak'ta "adam kaçırmalar" durmuyor... 11 Rus kaçırıldı .. 
</HEADLINE>
<TEXT>

     Irak'ta 11 Rusya vatandaşının kaçırıldığı bildirildi. 
     El Cezire televizyonunun bugünkü haberine göre, ''Interenergoservice'' adlı Rus enerji firmasının 11 çalışanı, firmanın başkent Bağdat'taki ofisinden, bir çatışma sonrasında kaçırıldı. Rus firmasının yetkililerinin, çatışma sırasında, firma için çalışan iki Iraklı güvenlik görevlisinin öldürülmüş olabileceğini belirttikleri kaydedildi. 
     Rus vatandaşlarının ne zaman kaçırıldıklarına ilişkin bir bilgi verilmedi. 
     Öte yandan daha önce kaçırılan 3 Japon rehinenin serbest bırakılması için çaba gösteren Iraklı insan hakları savunucusu Muzhir Duleymi, eylemcilerin, Japon vatandaşlarını öldürmeyi düşünmediklerini söyledi. 
     Japon Kyodo ajansının haberine göre Duleymi, eylemcilerle bugün temas kurduğunu ve Japon rehinelerin sağlık durumlarının iyi olduğunu kaydetti. 
     
</TEXT>
</DOC>
