<DOC>
<DOCNO> 206751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sondun13.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de kedi katliamı başladı 
</HEADLINE>
<TEXT>

     Çin'de bir kişinin Akut Solunum Yetmezliği Sendromu'na AKUT yakalanmasının kesinleşmesinden sonra, hastalıkla bağlantısı olduğundan şüphelenilen Misk kedilerinin itlafına başlandı. 
     Kanton bölgesinde, bu sabah 100'den fazla kedi itlaf edildi. Ülke genelinde toplam 10 bin kedinin itlafı planlanıyor. 
     Yetkililerin verdiği bilgiye göre, kediler önce dezenfeksiyon sıvısında boğuluyor, ardından da yakılıyor. 
     Dünya Sağlık Örgütü DSÖ , kedilerin itlafında görevli kişilere hastalık bulaşmaması için Çin makamlarından önlem almasını istedi. 
     Pekin'deki DSÖ sözcüsü Roy Wadia, ''Hayvanlar stresli olduğu zaman, virüs sayısı artıyor'' diyerek, virüsü bulaştırma tehlikesinin böyle durumlarda daha yüksek olduğunu kaydetti. 
     Çin Sağlık Bakanlığı, geçen ay ülkede 32 yaşındaki hastanın SARS'a yakalandığı bildirmiş, DSÖ de Çin'de hastaneye kaldırılan kişinin SARS olduğunu doğrulamıştı. 
     
</TEXT>
</DOC>
