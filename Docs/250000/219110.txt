<DOC>
<DOCNO> 219110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/spor/spo02.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DAMPİNG 
</HEADLINE>
<TEXT>

   Cruzeiro ekonomik krize girdi, Alex de Souza takımı bırakma noktasına geldi. Nobre'nin fiyatının da yarı yarıya düşeceği belirtildi 
      MEHMET ÇİFTÇİ 

   
   Çare aranıyor 
   FENERBAHÇE'NİN uzun süredir peşinden koştuğu Brezilyalı Alex de Souza, Cruzeiro takımından ayrılma hazırlıkları yapıyor. Yaşanan ekonomik sıkıntı nedeniyle Rivaldo ile Teknik Direktör Luxemburgo'nun kulüple ilişkilerini kesmesinden sonra genç yıldızın da oynamak istemediği belirtildi. Cruzeiro ise bu oyuncuyu bedavaya kaptırmamak için çare arayışına girişti. 
   
   Sinyali verdi 
   BREZİLYALI spor yazarları, aralarında Fenerbahçe'de oynayan Marcio Nobre'nin de bulunduğu birçok kiralık oyuncunun fiyatlarının bu sıkıntılı günlerde yarı yarıya düşeceğini iddia ettiler. Alex de gazetelere yaptığı açıklamada Teknik Direktör Luxemburgo'nun kendisi için çok şey ifade ettiğini belirterek, oynamak istemediğinin sinyallerini verdi. 
   
   Ortega'da son tango    Zürih'te toplantı 
   FIFA tarafından 11 milyon dolar tazminat ödemeye mahkum edilen Ariel Ortega'da son nokta bugün koyulacak. Fenerbahçe Başkanı Aziz Yıldırım ve kulüp avukatları, Arjantinli yıldızın durumunu görüşmek üzere saat 16.00'da FIFA'nın Zürih'teki genel merkezinde masaya oturacaklar, krizi çözmeye çalışacaklar. 
   
   Kararını verecek 
   TOPLANTIYA Arjantinli yıldızın da katılacağı öğrenildi. Ortega, görüşmede Fenerbahçe'nin kendisine yaptığı teklifi değerlendirecek ve kararını bildirecek. Arjantinli yıldızın geri dönmeye sıcak bakmadığı, başka bir kulüple anlaşarak borcunu taksitler halinde ödemeyi teklif edeceği belirtildi. 
   
   Zirve ateşi    İSTANBULSPOR yenilgisi sonrası 18 haftadır oturduğu liderlik koltuğunu kaptıran Beşiktaş ile ezeli rakibi Fenerbahçe arasında kalan 11 haftada müthiş bir yarış yaşanacak. Sarı - Lacivertliler bu dönemde beş, Siyah - Beyazlılar ise altı deplasmana çıkacak. İki takımın 31. haftada İnönü Stadı'nda oynayacağı maç da düğümün çözülmesinde önemli rol oynayacak. 
   
   F.BAHÇE 
   Gençlerbirliği D 
   Konyaspor 
   Bursaspor 
   Adanaspor D 
   Akçaabat Sebat 
   Çaykur Rize D 
   Samsunspor 
   Beşiktaş D 
   Ankaragücü 
   Denizlispor D 
   Malatyaspor 
   
   BEŞİKTAŞ 
   Trabzonspor D 
   Elazığspor 
   Diyarbakır D 
   Gaziantepspor 
   Galatasaray D 
   Gençlerbirliği 
   Konyaspor D 
   Fenerbahçe 
   Adanaspor D 
   Akçaabat Sebat 
   Çaykur Rize D 
   
   
</TEXT>
</DOC>
