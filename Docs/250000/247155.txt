<DOC>
<DOCNO> 247155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sonsiy09.html </URL>
<DATE> 2004/06/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Zana ve arkadaşları, pazar günü mitinge katılacak... 
</HEADLINE>
<TEXT>

     Kapatılan DEP'in tahliye edilen eski milletvekilleri, DEHAP'ın Diyarbakır'da, pazar günü düzenleyeceği ''Barış ve Demokrasi'' mitingine katılacaklar. 
     DEHAP İl Başkanı Celalettin Birtane, parti binasında düzenlediği basın toplantısında, DEP'in eski milletvekilleri Leyla Zana, Hatip Dicle, Selim Sadak ve Orhan Doğan'ın tahliye kararını ''geçte olsa olumlu bulduklarını'' belirtti. ''Tahliyenin toplumsal barışa güçlü bir zemin olacağını'' ifade eden Birtane, ''Genel bir siyasi af ile toplum dışında kalanların topluma katılması lazım. Böyle bir durum Türkiye'yi Ortadoğu'da güçlü kılacaktır'' dedi. 
     Birtane, DEHAP Genel Başkanı Tuncay Bakırhan ile Diyarbakır'a gelecek olan milletvekillerinin pazar günü İstasyon Meydanı'nda DEHAP tarafından düzenlenen ''Barış ve Demokrasi'' mitingine katılacaklarını bildirdi. 
     
     7 İLİ KAPSAYAN GEZİ 

     Kapatılan DEP'in cezaevinden tahliye edilen 4 eski milletvekilinin, DEHAP Genel Başkanı Tuncer Bakırhan ile birlikte, 7 ili kapsayan yurt gezisine çıkacakları bildirildi. 
     DEHAP Basın Bürosu'ndan yapılan açıklamaya göre, eski milletvekilleri Leyla Zana, Hatip Dicle, Orhan Doğan ve Selim Sadak, DEHAP Genel Başkanı Tuncer Bakırhan ile beraber 5 günlük bir yurt gezisine çıkacak. 
     13 Haziran'da Diyarbakır'da başlayacak gezi kapsamında 14 Haziran'da Mardin, Nusaybin, Kızıltepe 15 Haziran'da Şırnak, Cizre, İdil 16 Haziran'da Batman, Siirt, Gercüş, Kurtalan 17 Haziran'da Bitlis ve Van ziyaret edilecek. 
     Söz konusu il ve ilçelerde belediye başkanları ile DEHAP'ın il ve ilçe örgütleri ziyaret edilecek, Diyarbakır ve Van'da miting düzenlenecek. 
     
</TEXT>
</DOC>
