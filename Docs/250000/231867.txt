<DOC>
<DOCNO> 231867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/magazin/mag01.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar için model oldular 
</HEADLINE>
<TEXT>

   Vakko'nun lider kadınlara giydirdiği özel eşarpların geliri, muhtaç çocuklara gidecek 
      MAGAZİN SERVİSİ 
   
   Vakko, 50. yılını kutlayan UNICEF Almanya Komitesi'yle birlikte '1000 dilek, 1000 eşarp' adıyla düzenlendiği projeyi şimdi de 'Anneler Günü' nedeniyle Türkiye'de başlattı. 
   Proje çerçevesinde çocukların çizdiği 'Daha İyi Bir Dünya' temalı bin resim, numaralandırıldıktan sonra özel Vakko eşarplarına basıldı. Numaralı eşarplar Vakko ve Vakko Butik mağazalarında 78 milyon liradan satışa sunuldu. 
   
      Eşarplardan elde edilecek gelir Türkiye UNICEF'e bağışlanacak ve Türkiye'deki yardıma muhtaç çocukların eğitimleri için harcanacak. 
   Türkiye'nin önde gelen iş kadını, gazeteci, yazar ve sanatçıları, kampanyanın tanıtımı ve özendirilmesi için modellik yaptı. Arzuhan Yalçındağ, Ajda Pekkan, Ayşe Kulin, Balçiçek Pamir, Begüm Şen, Berna Erten, Bettina Hakko, Demet Akbağ, Gencay Gürün, Gülben Ergen, Meral Tamer, Nurcan Akad, Özlem Önal ve Ruhat Mengi, Vakko'nun eşarplarıyla objektiflere poz verdi. 
   
</TEXT>
</DOC>
