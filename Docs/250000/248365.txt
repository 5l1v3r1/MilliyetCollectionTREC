<DOC>
<DOCNO> 248365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sondun33.html </URL>
<DATE> 2004/06/16/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Irak'ta bir Lübnanlı esir serbest 
</HEADLINE>
<TEXT>

     Irak'ta rehin alınan bir Lübnanlının serbest bırakıldığı bildirildi. 
     Lübnan Dışişleri Bakanlığı yetkilisi Butros Asaker, rehin alınan Habib Halil Samur'un Bağdat'ta serbest bırakıldığını belirtti. 
     Lübnan'ın Bağdat Maslahatgüzarı Hasan Hicazi de salıverilmesinden kısa süre sonra Samur'la konuştuğunu söyledi. 
     Samur'un serbest kalışıyla ilgili ayrıntılar açıklanmadı. 
     El Arabiye televizyonu, pazartesi günü, Irak'ta kaçırıldıkları bildirilen Lübnanlılardan Samur'un görüntülerini yayınlamıştı. 
     Samur'un, Irak'ta kaçırılan 3 Lübnanlıdan biri olduğu sanılıyor. Bunlardan biri daha önce serbest bırakılmış, birinin de cesedi bulunmuştu. 
     
</TEXT>
</DOC>
