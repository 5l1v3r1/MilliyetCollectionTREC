<DOC>
<DOCNO> 242762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur22.html </URL>
<DATE> 2004/05/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Ağaç dalları hayatını kurtardı 
</HEADLINE>
<TEXT>

     Konya'da 5'inci kattaki evlerinin balkonundan düşen 2 yaşındaki Ceren Turgut, apartmanın önündeki ağaç dallarına takılması nedeniyle olayı küçük sıyrıklarla atlattı. 
     Alınan bilgiye göre, merkez Karatay İlçesi Kuzgunkavak Mahallesi Aşiyan Sokak'taki bir sitede oturan Ceren Turgut, 2 annesi Tülay Turgut'un 26 ev işleriyle uğraştığı sırada, kendisinden bir yaş büyük ağabeyi ile birlikte balkona çıktı. 
     Ağabeyi ile birlikte bir süre balkonda oyun oynayan küçük Ceren, balkon demirlerinin üzerinde aşağıya sarkarken, dengesini kaybederek düştü. 
     Şanslı Ceren, apartmanın önündeki ağaçların dallarına takılması ve toprak zemine düşmesi nedeniyle olayı küçük sıyrıklarla atlattı. 
     Konya Numune Hastanesi'ne kaldırılan Ceren Turgut'un sağlık durumunun iyi olduğu öğrenildi. 
     
</TEXT>
</DOC>
