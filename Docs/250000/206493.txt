<DOC>
<DOCNO> 206493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/spor/spo15.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Kutluay coach oldu    ADİDAS tarafından düzenlenen Shoot Like T-Mac basket atış yarışması Feyziye Mektepleri Vakfı Özel Işık Okulları'nda yapıldı. Organizasyona Ülkerspor'un yıldız oyuncusu İbrahim Kutluay da konuk olarak katıldı. Milli basketbolcu, yaklaşık 300 minik sporcuya atış teknikleri konusunda bilgiler verdi. n MURAT AKBAŞ 
   
   Rivaldo gitmiyor    SUUDİ Arabistan'ın El İttihad Kulübü Başkanı Mansour Balawi'nin önceki gün 5 aylığına 3 milyon dolara Rivaldo'yu transfer ettiğini açıklamasının ardından dün ilginç bir gelişme yaşandı. Yıldız futbolcunun menajeri Carlos Arine, Rivaldo'nun ülkesinde kalmak istediğini açıkladı. Sambacı'nın büyük ihtimalle Cruzeiro'ya gideceği iddia edildi. 
   
   Heyecan çöle indi    DAKAR Rallisi'nde ekipler dün kıta değiştirdi. Fransa'da başlayan ve İspanya'da devam eden rallide, dün Fas'ta koşulan 750 kilometrelik Tangiers - El Rachidia etabını, otomobilde Nissan'dan Fin Ari Vatanen, motosiklette ise İtalyan Fabrizio Meoni kazandı. Genel klasmanda ise Mitsubishi ile yarışan Fransız Peterhansel ilk sıradaki yerini korudu. Dünkü etapı 4. sırada tamamlayan Nissan'ın ralli şampiyonu Colin McRae ise 6.'lığa yükseldi. 
   
   Ali Cansun isyan etti    BELEK'TE çalışan Gençlerbirliği'nde, sezon başında Beşiktaş'tan alınan Ali Cansun rest çekti. İki gündür idmanlara çıkmadığı noterle tespit edilen genç oyuncu, "Bu takımda bana yer yok. Ayrılmak istiyorum" mesajını gönderdi. Başkent ekibi Boşnak Damir Yüksel, Adana Demirspor'dan Şenol, Avustralya'dan gurbetçi Erdoğan ve Sırp Matador Puchov'u denemeye aldı. 
   
   Sociedad'ı Nihat uçurdu    İSPANYA Ligi'nin 18'inci haftasında Real Sociedad, Malaga'yı deplasmanda 2 - 1 mağlup etti. Ev sahibi 25'te Litos ile öne geçti. 37'de Karpin eşitliği sağladı. Nihat Kahveci 45'te maçın skorunu belirleyen golü atarak ligde dokuz haftadır galibiyet yüzü göremeyen Lacivert - Beyazlılar'ın da üç puan özlemini giderdi. 
   
   Yetkiler Saffet'te    BÜYÜK bir krize giren İstanbulspor, ikinci yarı hazırlıklarına dün başladı. Takımı istifa eden Aykut Kocaman'ın yerine getirilen kaleci antrenör Fahrettin Ömerli çalıştırdı. Ömerli, "Hepimiz şoktayız. İş bize düştü" diye konuştu. Mehmet Yozgatlı, "Kaptanımız Saffet tamam derse, federasyona başvuracağız" dedi. 
   
   Rüştü'nün k bus gecesi    BARCELONA'NIN ligde Racing Santander'e deplasmanda 3 - 0 mağlup olduğu maç Rüştü için k busa döndü. Rijkaard'ın bir önceki hafta Celta Vigo maçında yaptığı hatanın ardından tekrar ilk onbirde sahaya sürdüğü milli kalecimiz dünkü karşılaşmada yediği üç golde de hata yaparak takım arkadaşlarını ve taraftarlarını hayal kırıklığına uğrattı. 
   
   Valencia galip    BEŞİKTAŞ'IN UEFA Kupası'ndaki karşılaşacağı Valencia, kendi sahasında Galatasaray'ın rakibi Villarreal'i 4-2 mağlup etti. Ev sahibinin gollerini 57 ve 72'de Baraja, 58'te Aimarve 88'de Mista kaydederken konuk ekipin sayıları 15'te Riquelme ve 78'de Belletti'den geldi. Villarreal'de Ballesteros 68'de oyundan atıldı. 
   
   
</TEXT>
</DOC>
