<DOC>
<DOCNO> 235018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sontur20.html </URL>
<DATE> 2004/04/26/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sağlık çalışanlarından döner sermaye protestosu .. 
</HEADLINE>
<TEXT>

     Türk Sağlık-Sen üyeleri, döner sermaye ek ödemelerinin eşit şekilde yapılmamasını protesto ettiler. 
     Numune Hastanesi'nin bahçesinde toplanan bir grup, ıslıklı ve alkışlı protestoda bulundu. 
     Türk Sağlık-Sen Ankara 1. Şube Başkanı Orhan Yılmaz, grup adına yaptığı konuşmada, Sağlık Bakanlığı'na bağlı birinci, ikinci ve üçüncü basamak sağlık kurumlarında döner sermayeden ek ödeme yapılmasına dair yönergelerin 1 Ocak 2004 tarihinde yürürlüğe girdiğini hatırlattı. 
     Ankara Numune Eğitim ve Araştırma Hastanesi'nde bu yönergenin uygulamasına geçen hafta başlandığını belirten Yılmaz, ödemelerde eşitlik olmadığını savundu. 
     Numune Hastanesi Başhekimi Mahmut Koç'u bu nedenle istifaya çağıran grup üyeleri, daha sonra dağıldılar. 
     
</TEXT>
</DOC>
