<DOC>
<DOCNO> 202649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/yasam/yas04.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanan cipten ateş açıp kurtuldular 
</HEADLINE>
<TEXT>

   Şarampole düşüp alev alan cipte sıkışan, yardım istemek için de havaya ateş eden iki kişi, silah sesini duyanlar tarafından kurtarıldı 
      ŞAKİR AYDIN-MUTLU BOZDAĞ 
   
   İstanbul Sirkeci'den dün sabaha karşı Bakırköy istikametine giden Serkan Meral'in 24 idaresindeki 34 DM 348 plakalı cip, Sarayburnu'nda kontrolden çıktı. Karşı yola geçen ve istinat duvarını da aşarak, yol kenarındaki çalılıklara düşen araç, bir ağaca çarparak durabildi. Hurdaya dönen cip, ön tarafından alev aldı. Cipte sıkışan Yücel ve yanındaki arkadaşı Şükrü Arsakay 24 , yardım istemek için yanlarında bulunan tabancayla havaya birkaç el ateş etti. 
   
   Çay bahçesinden.. 
   Silah sesini duyan Sarayburnu'ndaki çay bahçesi çalışanları, ciptekilerin yardımına koştu. Yanan cipe, çay bahçesinden damacanayla taşıdıkları suyla müdahale edip araçta bulunan Arsakay'ı kurtarmayı başardılar. 
   
   
</TEXT>
</DOC>
