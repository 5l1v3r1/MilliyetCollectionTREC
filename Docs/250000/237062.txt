<DOC>
<DOCNO> 237062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/guncel/gun90.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Kabuslar .. 

ShockHaberciler ve SerinDuruşçular tarafından gönderilenler 
Dün gece rüyamızda... 
Bisküvinin "buradan açınız" yazısı olmuşuz, kimse bizi dikkate almıyor... 
Esra Ceyhan''la A''dan Z''ye programındaki teyzeler olmuşuz, Tülin''e altın takmak için çırpınıyoruz... 
Ölü sayısının artmasından endişe eden yetkililerden biri olmuşuz, memlekette kazasız faciasız gün geçmediği için, endişe ede ede kafamızda saç kalmamış... 
Kofi Annan olmuşuz, planımız kabul görmemiş, BM''den atılmışız, terlik reklamlarına çıkıp "bu terlique tam benlique" diye konu mankenliği yapıyoruz... 
KKTC''li vatandaş olmuşuz, evet ,hayır, nai, oxi, yes, no kafamız karışıyor... 
Annan Planı olmuşuz, bizi gören de görmeyen de rivayette bulunuyor, sayfa sayımız 250 ile 9000 arasında değişip duruyor... 
İstisna olmuşuz, kaideyi bozamıyoruz... 
Futbol topu olmuşuz, gol yiyen kaleciye üzülmekle gol atan futbolcuya aferin demek arasında kalmışız... 
Fotoğrafçıdaki kravat olmuşuz, bir dakikalığına işe yarayıp tekrar askıya atılıyoruz, ütüleyen bile yok .. 
Ped reklamında Charlie olmuşuz, meleklere "di mi " diye sorunca "peki" diye cevap veriyorlar... 
Not Siz de rüyalarınızda acayip şeyler oluyorsanız ve başınıza tuhaf şeyler geliyorsa www.ShockHaber.com veya SerinDurus milliyet.com.tr''ye gönderin birlikte tırsalım... 

Nevada araştırmaları 

Nevada'da yapılan bir araştırmaya göre, bu cümlede kırk altı sessiz, otuz üç de sesli harf varmış... 

ÖDTÜ ve Boğaziçi Türkçesi Top5 

1 Ya baba instructorlar'ını advisor'ına approve ettirdin mi aldığın dersleri danışman hocaya onaylattın mı 
2 Hacı bu dönem ders programımda 3 conflict var... ders programımda 3 çakışma var 
3 Abi ara break'ten önce 2 midterm'im daha olacak... ara tatilden önce 2 vizem daha olacak 
4 Güzelim bu sorunu çok exacare ettin hiç takma, problem zaten spontane bir şekilde çözüme kavuşacaktır... problemi çok büyüttün, problem kendiliğinden çözülecektir 
5 Üstat dersin kotası dolmuş, hocadan konsent isteyeceğim... anlaşılıyor herhalde... 

Her işte bir hayır vardır... 
Rauf Denktaş 

Bünyede Benlik Sorunu 
"İbrahim Tatlıses canlı yayında fenalaşınca herkesin ağzı yüreğine geldi..." 
</TEXT>
</DOC>
