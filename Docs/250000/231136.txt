<DOC>
<DOCNO> 231136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/guncel/agun.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmralı'daki meczup' 
</HEADLINE>
<TEXT>

   Öcalan'ın konuşmaları Kürt grupların tepkisini çekti. "İmralı'daki meczup" dedikleri Abdullah Öcalan'ın, Kürtlere hakaret ettiği, kendisini tanrı ilan ettiği öne sürüldü 
      İHSAN DÖRTKARDEŞ DHA 
   
   İmralı'da kalan Abdullah Öcalan'ın avukatları ile yaptığı görüşmelerde kullandığı ifadeler Kürt grupların tepkisini çekti. Bu grupların kontrolündeki internet siteleri "İmralı'daki meczup" dedikleri Öcalan'ın, avukatlarını azarladığı, Kürtlere hakaret ettiği, kendisini tanrı ilan ettiğini öne sürdü. 
   Öcalan'ın 7 Nisan'da avukatları ile yaptığı görüşmenin ayrıntıları Rızgari ve Nasname başta olmak üzere çeşitli sitelerde yayımlandı. Irak Kürdistan Demokrat Partisi lideri Mesut Barzani'ye yakınlığıyla bilinen Kerkük - Kürdistan isimli sitede Öcalan şu ifadelerle eleştirildi 
   "Sağa sola küfür ediyor. Tehditler savurup Kürtlere hakaretler yağdırıyor. Kişilik haklarına saldırıyor. Atatürk'e ve Türk devletinin yüceliğine bağlılığını her defasında bildiriyor ve en sonunda tanrılaştığını zırvalıyor. Abdullah Öcalan denilen meczup, Kürtlere karşı düşmanlığı asli bir politika haline getirmiş güçlerin oyuncağıdır." 
   Öcalan'ın geçen çarşamba günü yaptığı görüşmede söylediği iddia edilen görüşlerinden bazıları şöyle 
   Burada bir yetkili, "Neden Barzani ve Talabani'ye gitmedin " diye sordu. "Güvenmedim" dedim. "Akıllısın" dedi, "biz bu adamları tanıyoruz. Çıkar için karılarını ve kızlarını bile..." 
   Daha önce aktardım ama size de güven olmaz. Sözde ciddi adamlarsınız, yıllarca söylüyorum ama anlamıyorsunuz Yazdıklarımı anlamadınız. Devlet alıyor, inceliyor. 
   Ben de sözde evliyim ama 20 yıldır savaşıyorum. Evlilikler savaş ilişkisidir. Donduracaksın, olup biteni anlamaya çalışacaksın. Ferhat Kardeşi Osman Öcalan şeyiyle de açığa bu çıktı zaten. Ferhat zavallı. 
   Ben kendime yetebiliyorum. Tanrısal yalnızlığı yaşıyorum. Kimseye ihtiyacım yok. Sizinle saygımdan görüşüyorum. Bütün kutsal kitapları çözdüm. Öcalan ciddi adam. Düşünce fırtınası yaratmalısınız. 
   
   
   
   
</TEXT>
</DOC>
