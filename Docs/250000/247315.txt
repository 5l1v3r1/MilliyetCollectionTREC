<DOC>
<DOCNO> 247315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sondun01.html </URL>
<DATE> 2004/06/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Yerel seçimlerde oy kaybına uğrayan Blair, partisine soğukkanlılık önerdi 
</HEADLINE>
<TEXT>

     İngiltere'de Avrupa Parlamentosu ve Londra Belediye Başkanlığı seçimleriyle birlikte yapılan yerel seçimlerde partisi büyük oy kaybına uğrayan Başbakan Tony Blair, İşçi Partisi'ne soğukkanlılık tavsiye etti. 
     İşçi Partisi'nin belediye meclislerinde sahip olduğu sandalyelerden 464'ünü kaybetmesinden sonra ABD'den dönen Blair, hükümetinin radikal programını ''ne pahasına olursa olsun'' uygulamayı sürdüreceğini belirtti. 
     Muhafazakar partinin belediye meclislerindeki sandalye sayısını 263 artırarak çıktığı seçimlerde uğradığı yenilgiyi, ''zor seçenekler karşısında almak zorunda kaldığı riskli kararlara bağlayan'' Blair, ''Ancak bu kararları alırken bir Başbakan olarak sonucunu düşünmedim. Devlet adamı sorumluluğum bunu gerektiriyordu'' dedi. 
     Şu ana kadar sayılan oylara göre üçüncü parti durumuna gelen İşçi Partisi, en güçlü rakibi muhafazakarların 12, geleneksel üçüncü parti konumundaki liberallerin ise 3 puan gerisine düştü. 
     Bu sonuçların kesinleşmesi halinde İngiltere tarihinde ilk kez iktidardaki partinin bir seçimden üçüncü parti olarak çıkmış olacağı belirtiliyor. 
     
</TEXT>
</DOC>
