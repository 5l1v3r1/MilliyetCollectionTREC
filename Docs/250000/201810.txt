<DOC>
<DOCNO> 201810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/sondun08.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonuyla konuşurken ölüme yol açtı, hapsi boyladı 
</HEADLINE>
<TEXT>

     İngiltere'de cep telefonuyla konuşurken kaza yapan ve ölüme sebebiyet veren sürücü, 4 yıl hapis cezasına çarptırıldı. 
     Michael Leach'in 29 kaza yaptığı sırada telefonla kız kardeşiyle görüştüğünün tespit edildiğini belirten Exeter Mahkemesi yargıcı, bu davranışıyla Jean Evans'ın 67 ölümüne yol açan sürücünün ''tehlikeli araç kullandığına'' hükmetti. 
     Yargıç, sürücünün 10 yıl süreyle otomobil kullanmasını da yasakladı. Yargıç kazaya yol açan sürücüye, ''otomobil kullandığınız sırada cep telefonuyla konuşmamalıydınız. Hiçbir şey bir insanın yaşamına mal olacak kadar önemli ve acil olamaz'' dedi. İngiltere'de polise, cep telefonuyla konuşan sürücülere anında 30 sterlin ceza kesme ve gerekli görürse sürücüyü mahkemeye sevk etme yetkisi verildi. 
     Sürücünün yargılanması halinde, cezasının bin sterline kadar çıkartılması mümkün olabilecek. 
     
</TEXT>
</DOC>
