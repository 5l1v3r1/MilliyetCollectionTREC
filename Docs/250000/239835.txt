<DOC>
<DOCNO> 239835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonyas23.html </URL>
<DATE> 2004/05/13/ </DATE>
<TIME> 19.46 </TIME>
<AUTHOR>  </AUTHOR>
<HEADLINE>
İstanbul ülkü ocakları başkanı Levent Temiz'e tecavüz iddiası... 
</HEADLINE>
<TEXT>

     Eminönü'nde bir kadının tecavüz iddiasıyla şikayetçi olduğu İstanbul Ülkü Ocakları Başkanı Levent Temiz, savcılıkta ifade verdikten sonra serbest kaldı. 
     Alınan bilgiye göre Temiz, bir televizyon kanalının eski çalışanı H.A'nın tecavüz suçlamasıyla savcılığa yaptığı başvuru üzerine İstanbul Cumhuriyet Savcılığı'na getirildi. 
     Savcılıkta konuya ilişkin ifadesine başvurulan Temiz, daha sonra serbest bırakıldı. 
     Temiz, adliyeden ayrılırken basın mensuplarına yaptığı açıklamada, ''Şahsıma yapılan iftira sadece bana değil, tüm Türk milliyetçiliğine karşı yapılmış bir şeydir'' dedi. 
     Bu arada, adliyeye gelen yaklaşık 50 kişilik bir grup, ifade veren H.A'yı yuhaladı, ayrıca sloganlar attı. 
     Bunun üzerine H.A, adliyeden polis memurları tarafından çıkartıldı. 
     H.A'nın olaya ilişkin poliste verdiği ifadesinde, 3 Mayıs 2004 tarihinde dövülerek tecavüze uğradığını söylediği öğrenildi. 
     
</TEXT>
</DOC>
