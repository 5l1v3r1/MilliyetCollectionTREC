<DOC>
<DOCNO> 200027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo12.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep, Murat Hacıoğlu'nu istemedi 
</HEADLINE>
<TEXT>

     Diyarbakırspor Kulübü Başkanı Ahmet Göksu, Gaziantepspor'dan, Murat Hacıoğlu'nun transferiyle ilgili herhangi bir öneri almadıklarını söyledi. 
     Ahmet Göksu, basında Murat Hacıoğlu transferiyle ilgili Gaziantepspor ve Diyarbakırspor arasında anlaşma sağlandığına dair haberlerin yer aldığını belirterek, bu haberlerin doğru olmadığını bildirdi. 
     Daha transfer dönemine uzun bir sürenin bulunduğu hatırlatan Göksu, şöyle konuştu 
     ''Şenol'un da Fenerbahçe'ye gideceği yönünde haberler çıktı. Transfer dönemi yaklaştıkça bu yöndeki haber sayısında artış oluyor. Gaziantepspor'dan, Murat Hacıoğlu'nun transferiyle ilgili teklif almadık. Alsaydık açıklardım. Ben, futbolcularımızın transferine izin verecek bir başkanım. Yeter ki talip olan kulüpler bizim istediğimiz rakamı versin. Biz, futbolcuların transferine engel olmayız.'' Göksu, takımın yarın sahasında yapacağı Elazığspor maçının hazırlıklarını bugün yapacağı çalışmayla tamamlayacağını kaydederek, takımda sakat ve cezalı oyuncu bulunmadığı sözlerine ekledi. 
     
</TEXT>
</DOC>
