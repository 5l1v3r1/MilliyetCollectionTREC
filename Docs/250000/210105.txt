<DOC>
<DOCNO> 210105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sondun18.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı kadınlar, ''aile yasası''nın kaldırılmasını protesto etti 
</HEADLINE>
<TEXT>

     Süleymaniye'de binlerce Kürt kadını, Irak'ta 1959'dan beri var olan aile yasasının yürürlükten kaldırılması kararını protesto için gösteri düzenledi. 
     Gösteriyi düzenleyenler, Irak Kürdistan Yurtseverler Birliği'ne IKYB bağlı ''Kürdistan kadınlar birliği'' örgütünün çağrısı üzerine yapılan gösteriye 5 bin kadının katıldığını açıkladı. 
     Örgütün başkanı Kefiye Süleyman yaptığı açıklamada, bu kararın, tüm Irak kadınları için ciddi bir darbe olduğunu belirterek, ''Bu kararı alanlar, Irak kadınının uzun yıllar boyunca verdiği mücadeleyi göz ardı etmiştir'' dedi. 
     Irak Geçici Yönetim Konseyi GYK , geçen ay sonunda aile yasasının yürürlükten kaldırılması konusunda karar almıştı. 
     Bu kararın yürürlüğe girmesi için, ABD'nin Irak'taki sivil yöneticisi Paul Bremer'in onayı gerekiyor. 
     Bu kararı protesto için Bağdat'ta da gösteriler düzenlenmişti. 
     
</TEXT>
</DOC>
