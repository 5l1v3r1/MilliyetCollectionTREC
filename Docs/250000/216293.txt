<DOC>
<DOCNO> 216293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sonspo09.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, Avrupa'da zirveyi zorluyor... 
</HEADLINE>
<TEXT>

     Efes Pilsen Basketbol Takımı, Avrupa'nın önde gelen basketbol sitelerinden ''www.eurobasket.com''da gerçekleştirilen Avrupa'nın en iyi 50 takımı sıralamasında bu hafta ikinci sıraya yükseldi. 
     Kulüplerin Avrupa kupaları ve kendi ülkelerinde yaptıkları karşılaşmalarındaki sonuçları baz alınarak her hafta yapılan değerlendirmede, geçtiğimiz hafta üçüncü sırada yer alan lacivert-beyazlılar, bir sıra yükselerek ikinciliğe yerleşti. 
     Değerlendirmede ilk sırayı Rusya'dan Unics Kazan takımı alırken, aynı ülkeden CSKA Moskova üçüncü, İspanya'dan Tau Ceramica dördüncü, İsrail'in Maccabi Elite Tel Aviv takımı da beşinci oldu. 
     Sıralamada diğer Türk takımlarından Ülkerspor 3 basamak yükselerek 14., Tuborg Pilsener de 2 basamak çıkarak 33. sırada bulunuyor. 
     
</TEXT>
</DOC>
