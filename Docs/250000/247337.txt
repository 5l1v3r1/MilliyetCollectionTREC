<DOC>
<DOCNO> 247337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sondun23.html </URL>
<DATE> 2004/06/12/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
"El Kaide casuslarını yakalayarak terörle mücadeleye katkıda bulunduk" 
</HEADLINE>
<TEXT>

     İran Dışişleri Bakanı Kemal Harrazi, ''El Kaide casuslarını yakalayarak, terörle mücadeleye önemli katkıda bulunduklarını'' söyledi. 
     Harrazi, düzenlediği basın toplantısında, ''Buradaki El Kaide ajanlarını yakalayıp hapse atmak ve dış dünyayla bağlantılarını kesmekle, teröre karşı çok önemli bir adım attık'' dedi. 
     Harrazi, aralarında Suudi Arabistan'ın da bulunduğu çeşitli ülkelerle terörizm konusunda işbirliği yaptıklarını sözlerine ekledi. 
     ABD, El Kaide militanlarını barındırmakla suçladığı İran'dan tutukluları teslim etmesini istemiş, İranlı yetkililerse İran'da yakalanan terör zanlılarının İran mahkemelerinde yargılanacağını belirtmişti. 
     
</TEXT>
</DOC>
