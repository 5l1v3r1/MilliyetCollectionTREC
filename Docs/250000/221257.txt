<DOC>
<DOCNO> 221257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/soneko30.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil pazarında satışlar 4'e katlandı... 
</HEADLINE>
<TEXT>

     Yılın ilk 2 ayında otomobil satışları 4 kat büyüdü. 
     Renault'tan yapılan açıklamaya göre, otomobil pazarında Ocak ve Şubat aylarında, geçen yılın aynı dönemindeki 11 bin 800 adet olan otomobil satışına göre 4 katı aşkın satışla toplam 49 bin 320 adet otomobil satışı gerçekleştirildi. 
     Renault'un toplam binek otomobil pazarında, 9 bin 875 adetlik binek otomobil satışı ile yüzde 20 oranında pazar payı elde ettiği belirtilen açıklamada, şöyle denildi 
     ''6 yıldır binek otomobil pazarında liderliğini sürdüren Renault, 2004 yılına da hızlı başladı. Renault, özellikle Megane II ailesinin başarıları ve Türkiye'nin en çok satılan otomobili unvanına sahip olan Clio Symbol satışları ile toplam 9 bin 875 adet binek otomobil satışı gerçekleştirdi ve yüzde 20 oranında pazar payıyla en yakın rakibi ile arasındaki farkı 9.3 puana çıkardı.'' Binek ve ticari araç pazarında ise yaklaşık 72 bin adet araç satışı gerçekleştirildiği belirtilen açıklamada 2003 yılının aynı dönemine göre 3.5 kat daha fazla satış gerçekleştirilen binek ve ticari araç toplam pazarında ise Renault'un özellikle Kangoo Multix satışlarının da etkisiyle yüzde 17 oranında pazar payıyla liderliğini sürdürdüğü kaydedildi. 
     Açıklamada, yılın ilk iki ayında Türkiye'nin en çok satılan otomobili unvanını ise yüzde 8 oranında pazar paylarıyla Megane II Sedan ve Clio Symbol'ün paylaştığı bildirildi. 
     
</TEXT>
</DOC>
