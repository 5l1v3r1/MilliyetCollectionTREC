<DOC>
<DOCNO> 229038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo31.html </URL>
<DATE> 2004/04/06/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
İtalya'da UEFA kriterleri açısından 8 takım sınıfta kaldı. 
</HEADLINE>
<TEXT>

     İtalya Birinci Futbol Ligi Serie A takımlarından 8 kulübün, Avrupa Futbol Federasyonu UEFA tarafından kulüplerarası kupa müsabakalarına katılma konusunda belirlenmiş kriterleri yerine getiremediğinin saptandığı öğrenildi. 
     Bu konuda kulüplere gerekli lisansı vermekle yükümlü komisyonun, dün yaptığı ilk toplantı neticesinde, Serie A'dan toplam 8 takıma, kriterleri yerine getirmedikleri için lisans verilmemesini kararlaştırdığı bildirildi. 
     Avrupa müsabakalarına katılma konusunda kendilerine lisans verilmeyen kulüpler Ancona, Brescia, AC Chievo Verona, FC Empoli, FC Modena, AC Perugia, Reggina ve AC Siena'dan oluşuyor. 
     Söz konusu kulüplerin, ilgili kararın kendilerine tebliğ edilmesini müteakip 7 gün içerisinde UEFA kararını temyize götürme hakları bulunuyor. 
     AC Bologna, FC İnter, FC Juventus, SS Lazio, US Lecce, AC Milan, AC Parma, AS Roma, UC Sampdoria, Cenova ve Udinese'nin ise UEFA kriterlerini yerine getirerek lisans almayı başardıkları belirtildi. 
     
</TEXT>
</DOC>
