<DOC>
<DOCNO> 215789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur03.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul - Ankara treninde yolcular donma tehlikesi geçirdi... 
</HEADLINE>
<TEXT>

     Haydarpaşa-Ankara seferini yapan Boğaziçi Ekspresi'nin makinalarının donması nedeniyle yolcular Eskişehir'in İnönü İlçesi'nde 5 saat boyunca mahsur kaldı. 
     AA muhabirinin TCDD yetkililerinden aldığı bilgiye göre, trenin makinaları soğuk nedeniyle arıza yaptı. Tren, yaklaşık 5 saat boyunca tamir edilemedi. Trende bulunan 300'e yakın yolcu, vagonlara sıcak hava verilememesi nedeniyle donma tehlikesi geçirdi. 
     Tamir edilen Boğaziçi Expresi, saat 08.55'te İnönü'den hareket ederek Eskişehir'e geldi. 
     Trende bulunan ve Anadolu Ajansı'nı arayan yolculardan Ertuğrul Karabulut, trende çok sayıda çocuk ve yaşlı insanların bulunduğunu belirterek 5 saat boyunca soğuk havanın etkisi altında kaldıklarını bildirdi. 

     
</TEXT>
</DOC>
