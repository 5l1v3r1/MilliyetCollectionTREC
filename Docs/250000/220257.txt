<DOC>
<DOCNO> 220257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sondun25.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 3 güney koreli gazeteci göz altına alındı... 
</HEADLINE>
<TEXT>

     Irak'ta Amerikan askerleri, Güney Kore ulusal televizyonu KBS TV'nin üç muhabirini gözaltına aldı. 
     Chang Jun Jeong, Kee Ho Shin ve Seung Hyuk Kang, eğitimli bire köpeğin valizlerinin üzerinde patlayıcı tozu koklaması üzerine gözaltına alındıkları bildirildi. 
     Güney Koreli muhabirlerin, gazeteci ve işadamlarının kaldığı Filistin otelinden ayrıldıkları, ancak Amman'a giden uçağı kaçırmaları üzerine tekrar otele döndüğü belirtildi. 
     Otel girişinde yapılan aramadan sonra gözaltına alınan gazeteciler, elleri plastik şeritlerle bağlanarak otel yakınındaki bir beton engelin arkasına götürüldü. 
     Olaydan sonra askerler, oteli giriş ve çıkışa kapattı. 
     ABD ordusundan yapılan açıklamaya göre, aynı köpeğin çantalarında patlayıcı kalıntıları koklaması üzerine 4 Iraklı yardım görevlisi de bugün erken saatlerde gözaltına alınmıştı. 
     
</TEXT>
</DOC>
