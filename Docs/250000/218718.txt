<DOC>
<DOCNO> 218718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun23.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Aristide'in ülkeyi terk etmesinden memnun... 
</HEADLINE>
<TEXT>

     ABD'de George Bush yönetimi, Haiti Devlet Başkanı Jean Bertrand Aristide'in görevini bırakarak, ülkeyi terk etmesinden memnuniyet duyduğunu bildirdi. 
     Washington yönetimi, bunun ''Haiti için en iyisi'' olduğunu belirtti. 
     Yönetimden bir yetkili, Aristide'in TSİ 13.45 civarında ayrıldığını, ancak gideceği yere henüz ulaşmadığı için bu konuda ayrıntılı bilgi veremeyeceğini söyledi. 
     Bu arada, Fransa Dışişleri Bakanlığı da Aristide'in ülkeyi terk ettiğini doğruladı. 
     Devlet Bakanı ve Aristide'in danışmanı Leslie Voltaire, Devlet Başkanı'nın komşu ülke Dominik Cumhuriyeti'ne gitmek üzere ülkeden ayrıldığını söylemişti. 
     Voltaire, ülkenin 200 yıllık tarihinin, 1991'de ilk serbest seçimlerle işbaşına gelen Aristide'in Fas, Tayvan ya da Panama'dan sığınma talebinde bulunabileceğini belirtmişti. 
     Haiti'de, 5 Şubat'ta Aristide'e karşı görevi bırakması talebiyle isyan başlamıştı. 
     
</TEXT>
</DOC>
