<DOC>
<DOCNO> 227782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/siyaset/asiy.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Kimse köstek olmasın 
</HEADLINE>
<TEXT>

   Bürgenstock zirvesinden sonra katıldığı MGK'nın ardından sert mesajlar veren Başbakan Erdoğan, "Denktaş ile yazışmalar yapıldı. Buna h l estek köstek olanı tarih affetmez" dedi 
      ANKARA Milliyet 

   
   Başbakan Recep Tayyip Erdoğan, Bürgenstock zirvesinden sonra katıldığı MGK toplantısının ardından sert mesajlar verdi. Erdoğan, referandum için "Hayır" kampanyası başlatması gündemde olan KKTC Cumhurbaşkanı Rauf Denktaş'la ilgili olarak, "Atılan adımlardan herkesin haberi vardı. Denktaş ile yazışmalar yapılmıştır. Buna h l estek köstek olmak, inanıyorum ki, tarihin affetmeyeceği bir durumu ortaya çıkaracaktır" dedi. 
   Ukrayna'ya hareketinden önce Denktaş'ı eleştiren Erdoğan, yola iyi niyetle çıktıklarını, bundan kimsenin şüphe etmemesi gerektiğini kaydetti. Erdoğan şunları söyledi "Kuzey Kıbrıs'tan Başbakan ve Rauf Denktaş'ın oğlu tam yetkiyle görüşmelere katılıyor. Genelkurmay Başkanlığı'nı da temsilen bir tuğamiral bulunuyor. Şu ana kadar Türkiye'den başka kimsenin tanımadığı KKTC var, bu anlaşmayla artık Bileşik Kıbrıs Cumhuriyeti çıkmaktadır. Bütün ülkelerin tanıyacağı bir devlet ortaya çıkmaktadır." 
   Görüşmelerde Türkçenin uluslararası dil olarak kabul edilmesi için adımlar atıldığını da ifade eden Erdoğan, "Artık Türkçe de uluslararası dil olarak görüşmelerde uygulanacak. Hatta teknik sıkıntıların olmadığı yerlerde, 1 Mayıs'tan itibaren uygulanmaya konulması kayıtlara geçilmiştir" diye konuştu. 
   Çalışmaların Doğu Akdeniz'i barış havzası haline getireceğine inandığını da vurgulayan Erdoğan, sözlerini şöyle sürdürdü 
   
   Milli mesele değil, taş koyma 
   "Kim burada daha milli mesele haline getirdiğini iddia ediyorsa, onların hepsi bu işin önüne taş koymaya çalışanlardır. Bunu milli mesele haline getirme derdi, bizim en az onlar kadar derdimizdir." 
   Annan'a Kıbrıs nedeniyle seçimlerde 6 puan oy kaybettiğini söylediğini belirten Erdoğan, "Bu işe nasıl sarıldığımızı, her şeye rağmen bu adımları attığımızı dile getirdik" dedi. 
   
   
      Denktaş'tan veto iması    SEFA KARAHASAN Lefkoşa 

   KKTC Cumhurbaşkanı Rauf Denktaş, KKTC Meclisi'nden geçen Referandum Yasası'nı onaylayıp onaylamayacağına Yüksek Mahkeme'den gelecek yanıta göre karar vereceğini söyledi. "Her şey oldu bitti" diye bayram yapılmamasını isteyen Denktaş, "Her şey bütün zorluklarıyla, bütün pürüzleriyle halka bırakılmıştır" dedi. 
   Denktaş, "planı tatmin edici bulup bulmadığı" sorusuna şu yanıtı verdi "Haksızlık yapmak istemem, heyetimizin girişimleriyle yapılmış olan lehimizde değişiklikler var." 
   Referanduma sunulacak yasaların "kamyonla geleceğini" söyleyen Denktaş, "Referandum Yasası'nı Yüksek Mahkeme'ye soruyorum, bunu yayımlayabilir miyiz " sözleriyle, yasayı imzalamama olasılığı bulunduğunu belli etti. Ancak, Türkiye'ye paralel bir düzenlemeyle, veto ettiği bir yasa KKTC Meclisi'nce tekrar Cumhurbaşkanı'na gönderildiğinde Denktaş'ın bunu imzalamak dışında seçeneği bulunmadığı kaydedildi. 
   
   
</TEXT>
</DOC>
