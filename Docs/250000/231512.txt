<DOC>
<DOCNO> 231512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/siyaset/siy00.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç maksadını aştı 
</HEADLINE>
<TEXT>

   23 Nisan resepsiyonu davetiyle ilgili soruya 'Şeyini şey ettiğimin şeyi' yanıtını veren Arınç, maksadını aşan bir üslup kullandığını kabul etti 
      ANKARA Milliyet 

   
   TBMM Başkanı Bülent Arınç, 23 Nisan resepsiyonu davetiyesinde, bu yıl neden sadece kendi isminin yer aldığını soran gazeteciye tepki göstererek, "Nedeni nedir Bunun karşılığı şeyini şey ettiğimin şeyidir" dedi. Arınç daha sonra bu sözlerini düzeltti. 
   23 Nisan Milli Egemenlik ve Çocuk Bayramı kutlamalarıyla ilgili basın toplantısı düzenleyen Arınç "Yani sınıftaki öğrenciler gibi bekleyip, bekleyip sonradan el kaldıran kim Göreyim yahu" diye rek bir muhabire söz verdi. Muhabirin "23 Nisan resepsiyon davetiyesinde yalnız sizin isminiz var. Bunun nedeni nedir" sorusuna kızan Arınç, şunları söyledi 
   
   'Bilinmedik ne kaldı ' 
   "Nedeni nedir diye, yani bunu bana tekrar niye soruyorsunuz, güzel kardeşim. Yani ne öğrenmek istiyorsunuz Bilinmedik ne kaldı, canım kardeşim. Keşke başka bir şey sorsaydınız. Yani bu davetiyenin niçin böyle yazıldığını herhalde siz de çok iyi biliyorsunuz, ben de çok iyi biliyorum. Bundan büyük üzüntü duyuyorsanız, gelin o üzüntüyü birlikte paylaşalım." 
   Anadolu Ajansı AA , konuyla ilgili haberini "Bunun karşılığı şeyini şey ettiğimin şeyidir" sözlerine yer vermeden servise koydu. Kısa süre sonra yazılı açıklama yapan Arınç, "Verdiğim cevap yanlış anlaşılabilecek durumdadır. Biraz da sinirli olarak verdiğim cevabın maksadını aşan bir üslup olduğunu kabul ediyorum. Bu açıdan üzüntümü belirtmek istiyorum" dedi. 
   Arınç, Başbakan Recep Tayyip Erdoğan'ın KKTC Cumhurbaşkanı Rauf Denktaş'ın TBMM'deki konuşmayı izlemeyeceğine ilişkin soruya her gün elinde olmadan sinirlendiğini kaydetti. Arınç, sözlerini şöyle sürdürdü "Dün önceki gün İstanbul'da aynı konuyu yedi defa soran bir muhabiri ilk defa gördüm. Çok şükür, Ankara'da böyle biri yok. Yani içimden 'Benim zek mdan şüphe mi ediyorsun arkadaş Soruyu anladım ve cevabını verdim' diyesim geldi." 
   Arınç, basın toplantısında sorulara geçilmeden önce basına şöyle seslenmişti "TBMM sizlerin, bizlerin yani tüm halkın temsil edildiği bir yerdir. Buraya saygı göstermek, halka saygı göstermektir. Meclis'in saygınlığının artması, halkın, yani sizlerin de saygınlığının artması demektir." Parlamento Muhabirleri Derneği PMD Yönetim Kurulu, Arınç'ın sözlerinden büyük üzüntü duyduğunu bildirdi. Türkiye Gazeteciler Cemiyeti TGC de, Arınç'ın yanıtını "talihsiz bir yaklaşım" diye nitelendirdi. 
   
   Oyundan esinlendi 
   Arınç'ın "Şeyini şey ettiğimin şeyi" yanıtı, Nejat Uygur'un yazdığı bir oyunun adıydı. 17 yıl önce sahnelenen oyunda, Uygur'un canlandırdığı milletvekili olmaya çalışan işadamı karakteri, gazetecilerin soruları karşısında sıkıştığında "Şeyini şey ettiğimin şeyi" diyordu. 
   
   Münevver Arınç tartışması    TBMM Başkanı Bülent Arınç'ın türbanlı eşi Münevver Arınç'ın sembolü haline geldiği "kamusal alanda türban ve laiklik" tartışması, ilk kez Arınç'ın Cumhurbaşkanı Ahmet Necdet Sezer ve eşini, havaalanında eşiyle birlikte uğurlamasıyla ortaya çıktı. Kriz, Arınç'ın geçen yıl TBMM'nin açılışının 83. yıldönümü nedeniyle 23 Nisan'da Meclis'te verdiği resepsiyonda tırmandı. Arınç, resepsiyon davetiyesine kendisi ve eşinin adını yazarak gönderince, TBMM tören salonunun kamusal alan olup olmadığı tartışıldı. Bunun üzerine Arınç, resepsiyondan bir gün önce eşinin resepsiyona katılmayacağını duyurdu. Ancak Sezer, Genelkurmay Başkanı, komuta kademesi ve CHP'liler resepsiyona katılmadı. O günden sonra Arınç, devlet protokolü olan yerlere eşiyle gitmemeye, evsahipliği yaptığı törenler için de "eşsiz" davetiye göndermeye özen gösterdi. 
   
   
   
</TEXT>
</DOC>
