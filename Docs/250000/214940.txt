<DOC>
<DOCNO> 214940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun01.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC heyeti uçağı kaçırdı 
</HEADLINE>
<TEXT>

     BM Genel Sekreteri Kofi Annan öncülüğündeki Kıbrıs görüşmelerinin 3. günü öngörülenden 2 saat 10 dakika geç başladı. 
     Bu süre içinde Annan, Kıbrıs özel temsilcisi Alvaro de Soto ve Genel Sekreter Yardımcısı Kieram Prendergast ayrı ayrı odalarda bulunan Kıbrıs Türk ve Rum tarafları arasında mekik diplomasisi yürüttüler. Görüşmelerin başında KKTC Cumhurbaşkanı Rauf Denktaş ve Kıbrıs Rum Yönetimi KRY Lideri Tassos Papadopulos ilk kez kısa süreli olarak el sıkıştılar. 
     KKTC heyeti kendilerini Türkiye'ye götürecek olan THY uçağını gecikme yüzünden kaçırdı ve bu gece New York'ta kalmak zorunda kaldı. 
     Cumhurbaşkanı Denktaş gecikmenin nedenini soran gazetecilere ''Rum tarafı samanlıkta iğne arıyor'' karşılığını verdi. 
     Görüşmeler şu sırada devam ediyor. 
     
</TEXT>
</DOC>
