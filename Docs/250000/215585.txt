<DOC>
<DOCNO> 215585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/ekonomi/eko06.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mükellefe derece 
</HEADLINE>
<TEXT>

   Maliye, mükellefleri performanslarına göre A, B, C ve D sınıfı olarak ayıracak. Riskli görülen C ve D sınıfı üzerindeki incelemeler artırılacak 
      ANKARA Milliyet 
   
   Maliye Bakanı Kemal Unakıtan, vergi mükelleflerinin performanslarına göre A, B, C ve D olarak derecelendirileceğini açıkladı. 
   Unakıtan, "Enflasyon Muhasebesi" panelindeki konuşmasında, mükelleflerin vergi öncesi k rlarını, sektörde k rlı olması gerekenlerle karşılaştırıp ona göre değerlendireceklerini kaydetti. 
   A grubu mükelleflere risksiz olduğu için teşekkür edeceklerini, B grubu az riskli olanları teşvik edeceklerini belirten Unakıtan, "C ve D grubundaki riskli ve çok riskli mükelleflerle çok uğraşacağız" dedi. Unakıtan mükelleflerin derecelendirilmesi konusunda, yakında bir tebliğ yayınlanacağını bildirdi. Kayıt dışının üstüne gideceklerini dile getiren bakan Unakıtan, çaycısının, şöförünün üzerine şirket kuran, adamın yapılanlardan haberi olmadığı birçok durumla karşılaştıklarını söyledi. 
   
   Bankalara da uyarı 
   Unakıtan, "Düğmeye basınca sahtek rları yakalayacağız. Bankaları bu konuda ikaz ediyoruz üzerlerine gideceğiz. Kayıt dışıyla mücadele hepimizin üzerine düşen bir vazife, banka müdürü 'Bu hesap kimin, kendisi nerede ' diye sorması lazım. Sormadığı zaman biz ona sorarız" dedi. 
   Bakan Unakıtan, konuşmasında Kurumlar Vergisi'ni düşürmek istediğini de ancak bunu yaparken, mali disiplini de gözetmek gerektiğini söyledi. 
   
   Bilgisayarda notlama    Gelirler Genel Müdür Vekili Osman Arıoğlu dereceleme sisteminde ortalama k rın altında kalanları inceleyeceklerini söyledi. Arıoğlu, "Mükelleflerden net hasılat, amortisman gibi üç - dört ek bilgi isteyeceğiz. Bilgisayarda ortalama k r oranlarına ulaşacağız. A, B, C ve D dereceleri yine bilgisayar ortamında verilecek" dedi. 
   
   
</TEXT>
</DOC>
