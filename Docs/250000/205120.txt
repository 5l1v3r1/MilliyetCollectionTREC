<DOC>
<DOCNO> 205120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/soneko10.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu Yönetimi Temel Kanun Tasarısı, TBMM'ye gönderildi... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, kamu yönetimi temel kanunu tasarısının bugün TBMM'ye gönderildiğini bildirdi. 
     Şahin, Başbakanlık Müsteşarı Ömer Dinçer ile birlikte Başbakanlık Merkez Binası'da düzenlediği basın toplantısında, kamu yönetimi temel kanunu tasarısında yapılan değişikliklere ilişkin açıklamalarda bulundu. 
     Şahin, daha önce Bakanlar Kurulu'na sunulmuş olan kanun tasarısında 11 tane değişiklik yaptıklarını belirterek, ''Milli Eğitim Bakanlığı, taşra teşkilatları il özel idaresine bağlanmayacak bakanlıklar arasında yer alacak. Bununla ilgili 7., 16. ve ek cetvelde Milli Eğitim Bakanlığı taşra teşkilatlarının il özel idarelerine devrinden vazgeçildi'' diye konuştu. 
     Şahin, mahalli idareler ile ilgili kanun tasarının da Şubat ayında çıkarılacağını söyledi. 
     
</TEXT>
</DOC>
