<DOC>
<DOCNO> 210642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/soneko03.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan "Bankacılık Yasası'nda radikal değişiklik beklemeyin" 
</HEADLINE>
<TEXT>

     Devlet Bakanı Ali Babacan, yeni çıkarılacak Bankacılık Yasası üzerinde BDDK'nın çalışma yaptığını belirterek, "Bankacılık Yasası'nda kimse radikal, farklı bir değişiklik beklemesin" dedi. 
     Babacan, Dünya Ekonomik Formu'na katılmak üzere geldiği İsviçre'nin Davos kentinde NTV'de yaptığı açıklamada, 2004 yılının yapısal reformların devamı açısından yoğun bir yıl olacağını söyledi. 
     ABD'den gelmesi beklenen 8.5 milyar dolarlık krediye ilişkin bir soru üzerine ise Babacan, kredi ile ilgili olarak "ABD tarafının biz hazırız" dediğini belirterek, "Biz de ne zaman işimize gelirse haber vereceğiz diyoruz" noktasında olduklarını söyledi. 
     Babacan, IMF'nin Şubat ayının 16'sında geleceği yönünde haberler olduğunun hatırlatılması üzerine de "IMF, biz ne zaman hazırız gelin dersek o zaman gelecek" diye konuştu 
     
</TEXT>
</DOC>
