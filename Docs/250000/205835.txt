<DOC>
<DOCNO> 205835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur23.html </URL>
<DATE> 2004/12/31/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
26 yaşında doçent oldu 
</HEADLINE>
<TEXT>

     İzmir Ekonomi Üniversitesi İEÜ Matematik Bölümü Öğretim Üyesi Serkan Eryılmaz, 26 yaşında doçent oldu. 
     Üniversiteden yapılan açıklamada, Eryılmaz'ın, üniversitenin ve alanın en genç doçenti unvanını kazandığı kaydedildi. 
     Üniversite yetkilileri, akademik kariyerde 30 yaşından önce doçentliğe ulaşmanın az rastlanan bir durum olduğunu, Eryılmaz'ın çok sayıda kayda değer bilimsel eser üretmesi nedeniyle bu başarıyı sağladığını bildirdi. 
     İEÜ Matematik Bölümü Öğretim Üyesi Doç. Dr. Serkan Eryılmaz, açıklamada, ''Matematik bilimi, diğer bilim dallarının temelidir. Matematik ve istatistik bilimindeki ilerlemeler ve yeni teorilerin geliştirilmesi, ülkelerin çağdaş teknoloji seviyesine ulaşmasında büyük rol oynamaktadır. Ülkemizin gelişmesinde, kendi alanımda başarılı bilimsel çalışmalara imza atmaktan büyük gurur duyuyorum'' dedi. 
     
</TEXT>
</DOC>
