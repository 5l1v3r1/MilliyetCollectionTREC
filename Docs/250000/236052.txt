<DOC>
<DOCNO> 236052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/guncel/axgun01.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte töre mezarlığı 
</HEADLINE>
<TEXT>


Baba Halitoğulları, Nuran'ı dokuz çocuğuyla yaşayan kız kardeşinin Türk Oba köyündeki gecekondusunda öldürdükten sonra cesedini kömürlüğe gömdü 

Şükran Pakkan 

Evden kaçtıktan sonra tecavüze uğrayan kızı Nuran'ı 14 aile meclisi kararıyla boğarak öldüren baba Mehmet Halitoğulları, cinayeti işleyeceği yer olarak kız kardeşinin, dokuz çocuğuyla yaşadığı Büyükçekmece'ye bağlı Türk Oba köyündeki gecekonduyu seçti. 
Köyün en sakin yerinde, kendi halinde bir yaşam süren hala Fatma Karalal'ın kömürlüğü, mezar için en uygun yer görüldü ailece. Evin gideni geleni olmaz, komşular bile kapılarını çalmazdı nasıl olsa. Karalal'ı kocası terk edip başka bir kadınla kaçmış. Aile, muhtarlığın verdiği maddi destekle ayakta durmaya çalışıyor. 
Töre için cinayet, bahçede işlendi, sonra Nuran 1.5 metrekarelik kömürlüğe gömüldü. Evdekilerin gözleri önünde mi işlendi, şimdilik meçhul. Cinayetin üzerinden neredeyse bir ay geçmiş, hayat normale dönmüş evde. 13 yaşındaki Emrah Karalal'la konuşuyoruz. 

Nuran'la dertleşir miydiniz 
Pek anlaşamam. İyiydi, ama aksaklıkları oldu. 

Ne gibi 
Bir oğlan varmış görüştüğü. Vereceklermiş. 

Töre için ne düşünüyorsun 
Bana sormadılar, töre değil bu. Nuran'dan kaynaklandı. Namus meselesi herhalde. 

Kedi gömmüşler 
Nuran'ın öldürüldüğü bahçeye çıkıyoruz. Kömürlüğü gösteriyor Emrah, 1,5 metrekareden ibaret, karanlık, kötü kokuyor. İçeride kürek var. Yerde ise eni yarım metreyi aşan bir çukur. 'Yok' diyor Emrah, "Kedimiz var, o ölünce abim buraya gömdü, Nuran değil buradaki." 

Nuran toprağa verildi 

Amca Töre değil, öfke 
OSMAN KARA İstanbul 
Nuran Halitoğulları'nın Adli Tıp'taki cenazesi yakınları tarafından alınarak dün Küçükçekmece Kayabaşı köyündeki Hazreti İsmail Camii'nde kılınan cenaze namazının ardından aynı köyde toprağa verildi. Nuran'ın üvey amcası Ramazan Halitoğulları, olayın babanın öfkesinden kaynaklandığını öne sürdü. Babanın pişman olduğunu belirten Halitoğulları, "Töreyi ve töre cinayetlerini kınıyoruz. Töre cinayeti olsaydı, cenazeyi almazdık" dedi. 

'Bana sormadılar' 

Nuran'ın halası Fatma Karalal, cinayetten haberi olmadığını belirterek, "Beni gönderdiler" diyor. "Nasıl karşı çıkmazsın, senin de kızların var" deyince sinirlenerek, "Bana sormadılar, töremiz değil ki bu" diyor. "Kömürlükte çukur var, burada öldürmüşler Nuran'ı, nasıl izin verdin " diyorum, anlatıyor "Ben kendi kızımı kocaya verdim, can dayanır mı Çok güzeldi Nuran, boyu uzun, alımlıydı, bana haber etmediler, alıp gitmişler. Bizde töreden öldürülen kimse yok, namus diyorlar. Kardeşim nasıl yaptı, gözümle görsem inanmam." Karalal, "Evlerinde erkek var" diye kimsenin kapısını çalmazmış. Komşu kadın, korkudan evini terk etmiş. 


</TEXT>
</DOC>
