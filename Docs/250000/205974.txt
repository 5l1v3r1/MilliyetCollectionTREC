<DOC>
<DOCNO> 205974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun22.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'li Güzelyurt muhtarları "Topraklarımızı terketmeyiz" 
</HEADLINE>
<TEXT>

     KKTC'de Güzelyurt Bölgesi Muhtarlar Derneği adı altında örgütlenen 21 muhtar, ''yeni göçlere kesinlikle karşı olduklarını, vatan ve yurt yaptıkları yerleri terk etmemek ve yeniden göç etmemek için tüm imkanlarıyla mücadele edeceklerini'' açıkladı. 
     Dernek üyesi muhtarlar, Lefkoşa'da Dış Basın Birliği Lokali'nde basın toplantısı düzenleyerek, Kıbrıs sorununun çözümünü öngören planlarda, Güzelyut'un Rumlara verilmesine tepki gösterdi. 
     21 muhtarın imza ve mührünü taşıyan ve ''kamuoyuna duyurulur'' başlığı altında hazırlanan ortak açıklama, dernek başkanı ve Güzelyurt İsmet Paşa Mahallesi Muhtarı Yaşar Cahitoğlu tarafından okundu. 
     Toplantıda, KKTC'de 14 Aralık'ta yapılan milletvekilliği seçimlerinden çıkan sonuçların, ''bölge halkının, ikamet ettiği yerleri Rumlara terk etme niyetinde olduğu'' şeklinde yorumlanmasından duyulan rahatsızlık dile getirildi. 
     Açıklamada, yaşanan olumsuzluklar ve ekonomik zorluklardan dolayı halkın tepkisini ortaya koyduğu belirtilerek, ''bu tepkinin göçle karıştırılmaması, halkın göçe hazır olduğu şeklinde yorumlanmaması'' gerektiği vurgulandı. 
     
     MUHTARLARIN AÇIKLAMASI 
     Güzelyurt Piyale Paşa Mahallesi, İsmet Paşa Mahallesi, Lala Mustafa Paşa Mahallesi, Güneşköy, Aydınköy, Gemikonağı, Yeşilyurt, Yedidalga, Yeşilırmak, Çamlıköy, Aşağı Bostancı, Yukarı Bostancı, Zümrütköy, Gayretköy, Kalkanlı, Yayla, Yuvacık, Şahinler, Bağlıköy, Taşpınar ve Lefke muhtarlıklarının mühürleriyle muhtarların imzalarını taşıyan açıklama şöyle 
     ''14 Aralık 2003 Milletvekili Genel Seçimleri'nde, özellikle Güzelyurt Bölgesi'nde alınan sonuçlardan bölgemizdeki insanların, Annan Planı'na göre Rumlara iadesi öngörülen topraklarımızı ve ikamet ettiğimiz yerleri Rumlara terk etmek niyetinde oldukları şeklinde 'spekülatif' yorumlar yapılmaktadır. 
     Yaşanan olumsuzluklar ve bunalıma varan ekonomik zorluklardan dolayı insanımız 'tepkisini' ortaya koymuştur. Bu tepki nedeniyle halkımızın 'göçe' hazır olduğu karıştırılmamalıdır ve bilinmelidir ki 
     
</TEXT>
</DOC>
