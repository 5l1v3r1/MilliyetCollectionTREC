<DOC>
<DOCNO> 238999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun26.html </URL>
<DATE> 2004/05/11/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
AB'den Rumlara ekonomik yardım 
</HEADLINE>
<TEXT>

     AB Komisyonu, Kıbrıs Rum kesimine 143 milyon euro yardımda bulunmayı kararlaştırdı. 
     ''Kıbrıs Cumhuriyeti'nde kırsal kesimin gelişmesi'' için 2004-2006 döneminde kullanılacağı belirtilen yardımın tamamının, ''uluslararası topluluk tarafından tanınan Kıbrıs Cumhuriyeti'nin hükümetinin gerçek kontrolü altındaki topraklarda harcanacağı'' belirtildi. 
     Açıklamada, yardımın özellikle kırsal kesimde altyapı ve çevre alanlarında değerlendirileceği, kırsal kesimin ekonomik gelişmesine ve bu bölgelerde yaşayanların refahına katkının hedeflendiği duyuruldu. 
     AB Komisyonu'nun tarım, balıkçılık ve kırsal kesimden sorumlu üyesi Franz Fischler, ''Kıbrıs Cumhuriyeti'nin kırsal kesim insanları için'' katkıyı sürdüreceklerini anlattı. 
     AB Komisyonu, Çek Cumhuriyeti'nin kırsal kesim projelerine destek için de aynı dönemde 678 milyon euro vereceğini duyurdu. 
     
</TEXT>
</DOC>
