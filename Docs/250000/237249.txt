<DOC>
<DOCNO> 237249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonspo05.html </URL>
<DATE> 2004/05/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA... New Jersey'i 78-56 yenen Pistons seride 1-0 öne geçti... 
</HEADLINE>
<TEXT>

     ABD Profesyonel Basketbol Ligi NBA Doğu Konferansı'nda play-off yarı finallerine, bu sabaha karşı yapılan Detroit Pistons-New Jersey Nets mücadelesiyle devam edildi. 
     Doğu Konferansı yarı finalinin ilk maçında, Atlantik Grubu'nu birinci lideri New Jersey'i konuk eden Detroit Pistons, rakibine 78-56 üstünlük sağlayarak yarı final mücadelesinde 1-0 öne geçmeyi başardı. 
     Maça yedekler sırasından katılarak 19 dakika forma giyen Mehmet Okur, 6 sayı attı, 6 savunma ribaundu aldı, 1 asist ve 1 de blok yaptı. 
     Ayrıca 1 top çalma ve 2 blokla oynayan Okur, 2 sayılık atışlarda 5'de 3 isabet bulurken 1 kere denediği 3 sayılık atışta başarılı olamadı. 
     Pistons'da Richard Hamilton'ın 15 sayı, 6 ribaunt ve 7 asist, Tayshaun Prince'ın 15 sayı, 10 ribaunt ve 5 asist ile Ben Wallace'ın 13 sayı, 11 ribaunt ve 3 asistlik performansları Pistons'ı galibiyete taşıdı. 
     Doğu Konrferansı takımlarına karşı 14 maçlık play-off galibiyet serisine sahip olan New Jersey Nets'de ise Kerry Kittles'ın 15 sayı, 1 ribaunt ve 2 asisti, Kenyon Martin'in 11 sayı ve 5 ribauntu, Lucious Harris'in 9 sayı ve 2 ribauntu ve Jason Kidd'in 9 sayı, 7 ribaunt ve 6 asisti takımlarını yenilgiden kurtaramadı. 
     Ligde yarı final mücadelesine, yarın sabaha karşı Batı Konferansı'nda yapılacak Minnesota Timberwolves-Sacramento Kings maçıyla devam edilirken, Doğu Konferansı'nda da Miami Heat-New Orleans Hornets arasında play-off birinci tur 7. ve son maçı yapılacak. 
     
</TEXT>
</DOC>
