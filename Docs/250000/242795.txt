<DOC>
<DOCNO> 242795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonyas14.html </URL>
<DATE> 2004/05/25/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
'Yılın düğünü'nün posta pulu yanlışlıkla satışa çıkınca... 
</HEADLINE>
<TEXT>

     İspanya'da Prens Felipe ve Letizia Ortiz'in düğünü anısına bastırılan ve hatalı olduğu belirlenen 27 sentlik posta pulları, yanlışlıkla satışa sunuldu. Pullar, 1000 euro'ya alıcı buluyor. 
     İspanya veliahdı Asturias Prensi Felipe ve Letizia'nın 22 Mayıs'taki düğünleri anısına özel olarak bastırılan pulların hatalı örnekleri yanlışlıkla erken satışa çıkınca, pul koleksiyoncuları tarafından kapışılmaya başlandı. 
     İspanya'nın Castellon Bölgesi'nde 22 Mayıs'ta satılması planlanan pulların, Katalonya, Galisya ve Endülüs bölgelerinde önceden satışa çıktığı ortaya çıktı. 
     Üzerinde İspanya'nın 4 farklı resmi dilinde ''mutluluklar'' yazan hatalı pullardan 1 milyon adet bastırıldığı, büyük bölümünün hemen toplatılsa da yaklaşık 2000 hatalı pulun piyasada olduğu belirtildi. 
     Hatalı pulların şu andaki piyasa değerinin 1000 euro'yu geçtiği söyleniyor. Yanlışlıkla piyasaya çıkan pulların üzerinde, ''Asturias Prensi'nin düğünü'' yazarken, daha sonra çıkartılan pulların üzerinde ''Asturias Prensi ile Letizia Ortiz'in düğünü'' yazıyor. 
     
</TEXT>
</DOC>
