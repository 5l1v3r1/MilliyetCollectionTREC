<DOC>
<DOCNO> 218362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur08.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çankaya Belediye Başkanı CHP'den istifa edeceğim doğru değil 
</HEADLINE>
<TEXT>

     Çankaya Belediye Başkanı Haydar Yılmaz, ömrünün 35 yılını Cumhuriyet Halk Partisi ve sosyal demokrasi için bir nefer olarak geçirdiğini belirterek, ''Üstlendiği tüm sorumlulukları şevkle ve parti sorumluluğuyla üstlenmiş birisinin istifa sözcüğünün İ'si ile bile ilişkisi olamaz'' dedi. 
     Haydar Yılmaz, yaptığı yazılı açıklamada, 'İstifa edeceği ve aday gösterilmediği için'', CHP Genel Merkezi önünde ''adamlarına gösteri yaptırdığı'' şeklindeki değerlendirmelerin gerçek dışı olduğunu bildirdi. 
     Yılmaz, açıklamasında şunları kaydetti 
     ''Ömrünün 35 yılını CHP ve sosyal demokrasi için bir nefer olarak geçirmiş ve üstlendiği tüm sorumlulukları şevkle ve parti sorumluluğuyla üstlenmiş birisinin istifa sözcüğünün i'si ile bile ilişkisi olamaz. Keza parti önünde yapılan gösteride ne ben ne yakın arkadaşlarım ne de belediye görevlisi kişiler yer almıştır. Dolayısıyla adı geçen tepkinin bana mal edilmesi söz konusu dahi olamaz. Partimizin 28 Mart seçimlerinde tüm Türkiye'de zaferle ayrılması için yine partimin yanındayım.'' 
     
</TEXT>
</DOC>
