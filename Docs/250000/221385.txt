<DOC>
<DOCNO> 221385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/ekonomi/eko07.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'IMF, zam yapın diye zorluyor' 
</HEADLINE>
<TEXT>

   ANKARA Milliyet 
   
   Türkiye'nin "h l IMF nikahı altında" olduğunu söyleyen Sanayi ve Ticaret Bakanı Ali Coşkun, "IMF ile çatışmaya girmek kredi notunun düşmesine neden olur. Muhtemelen doğalgazın ÖTV'sini yüzde 4 artıracağız" dedi. Gazi Üniversitesi öğrencilerine bir konferans veren Coşkun, IMF ile herhangi bir şekilde çatışmaya girmenin uluslararası düzeyde tekrar kredi notunun düşmesi ve Türkiye hakkında güvenin sarsılmasıyla sonuçlanacağını anlatarak, şöyle dedi 
   "Bundan bir çıkış yolu olarak, muhtemelen doğalgazın ÖTV'sinde yüzde 4 artış yapılabileceği konuşuldu. IMF'yi tatmin bakımından görüşmeler sırasında ortaya çıkmış bir şey." 
   
   800 bin kişi bankamatik memuru 
   Bakanı Coşkun, kamuoyunda "bankamatik memur" olarak bilinen, devletten çalışmadan maaş alanların sayısını 800 bin kişi olarak açıkladı. Coşkun, "Türkiye'de devletin devlete karşı olduğu bir yapı hakim" dedi. Çalışmadan maaş alanları bu yapıya örnek gösteren Coşkun, "Devletten çalışmadan maaş alan 800 bin kişi var. İşten atıyorsunuz, Danıştay kararıyla geri geliyor" dedi. 
   
   
</TEXT>
</DOC>
