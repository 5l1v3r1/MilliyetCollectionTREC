<DOC>
<DOCNO> 212814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/guncel/gun90.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Zor sorular    TBMM Başkanı Bülent Arınç, bayram tatilini geçirdiği Yalova'da, eşi Münevver Arınç'la yürüyüş yaparken sordular "Eşinizle birlikte bu zamana kadar el ele yürüdünüz mü " Sayın Meclis Başkanımız da bu soruya "Bana böyle romantik sorular sormayın " şeklinde cevap verdi... İlginç cevaplar vermekle kendine literatürde sağlam bir yer yapan Sayın Arınç "romantik" soruları sevmediğine fakat ilginç cevaplar vermekte de usta olduğuna göre, kendisine "romantik" olmayan sorular soralım dedik. Umarız cevap verir. Verir verir, biz de bu ülkenin vatandaşı değil miyiz Soru soruyoruz, cevap istemek de hakkımız. Hem sorular "romantik" de değil, eee daha ne .. 
   1 İnsanın karısıyla, sevgilisiyle el ele dolaşması cevap verilemeyecek derecede "kötü" ya da "tuhaf" bir şey midir Bir sorun varsa biz de bilelim, hayır cezası falan vardır. Durduk yerde yemeyelim .. 
   2 Romantik soruları, 10 yıllarını birlikte geçirmiş bir çift yerine, 10 dakikada 10 kere aşık olabilen Biz Evleniyoruz'culara sormamız "en kötü" ya da "en tuhaf" bir şey değil midir 
   3 Sayın Arınç, Tayyip Bey attan düştüğü zaman "Tayyip Bey attan düştü, ne diyorsunuz " diye sorduklarında, "Çocuk musun sen, ne işin var atın üzerinde .." demişti. Oradaki soru "komik" diyemesek de, içinde mizahi unsur taşıyan türdenken ve Bülent Bey ona dahi cevap vermekten imtina etmezken, bu ne lahana turşusudur 
   Klasik bir söylemde bulunalım biz milletiz, onlar vekil. Cevap istiyoruz cevap... 
   
   Bizim bariyerleri koyarsan çocuk mocuk hikaye... 
   William Durex 
   
   Mini Test...    "Sözüme güvenin, ben dürüst bir adamım .." lafını kim söylemiştir 
   A Tanklar Bağdat caddelerinde fink atarken "Bunlar akıllarını kaybetmiş. 65 tank ile şehir merkezine girdiklerini söylüyorlar. Size defalarca söyledim. Bu kadar büyük yalan olamaz..." diyen eski Irak Enformasyon Bakanı El Sahaf... 
   B Boğaz Köprüsünde fırtınadan halatın koptuğu gün "Korkulacak bir şey yok. 1-2 halatın kopmasıyla bir şey olmaz" deyip, gazeteler olayı manşet yapınca apar topar Japonya'dan uzman getirtip inceleme yaptırtan Karayolları yetkilisi 
   C Bizim ısrarla "Daum İstiklal Marşını çözdü. Yıllardır burada, Lucescu neden tek cümle Türkçe konuşmuyor " dememiz üzerine "İstesem çatır çatır konuşurum" diyen ama tek kelime konuşmayan Galatasaray'dayken Fenerlilere "Köpekler istedi diye atlar koşmaz" diyerek olaylı Samsun maçından sonra da "Bu ülkeden gidebilirim" diyerek herkese hakaret eden ertesi gün de "Türkiye'yi seviyorum, hiçbir yere gitmem " diyen Mircea Lucescu... 
   D "Irak var ya, Irak Kitle imha silahları, kimyasal silahlar, biyolojik silahlar, mayın, çatapatla dolu. Oraya gideceğiz, Saddam'ı sileceğiz..." diyerek savaş açan, fakat Irak'taki silahları aramakla görevli komisyona elleriyle atadığı başkanın bile "yok burada silah falan " diyerek istifa etmesine neden olan Bay Bush... 
   E Hiçbiri... 
   Yanıt D şıkkı, bu vecizesini Başbakanımıza söylemiştir... Diğer şıklar gayet yanıltma amaçlıdır 
   
   Kırık Giysi Kolu 
   "Yen kırılır içinde kalır..." b b b b 
</TEXT>
</DOC>
