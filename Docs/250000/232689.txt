<DOC>
<DOCNO> 232689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/yasam/yas01.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alternatif kent kullanımları 
</HEADLINE>
<TEXT>

   Sokak AHMET TULGAR 
   
   Gece, sabahın ilk saatlerine kadar eğlendiniz. Son metro ya da son vapur çoktan kaçmış. Dolmuş dolacak gibi değil. Taksi de fazla tutar şimdi. 
   Belki de hepsi bahane de aslında siz eve gitmek istemiyorsunuz. Çekindiğiniz ya da sizi çekmeyen bir şey, birisi söz konusu. 
   Otellerin lobilerinde sabah erken uçuşlarla kenti terk edecekler için her daim sıcak kahve bulundurulur. Girin otele, çıkın lobiye, doldurun bir kahve ve yararlanın durumdan. 
   İşhanlarının gece bekçileri sabaha karşı şiddetle, dalga dalga gelen uykuya direnmek için çayı ateşe sürerler. Kapıyı çalın, cama vurun, açarlar. Çünkü konuşmak da uykuya karşı bire birdir. Bekçiler bilirler. 
   Fırın işçileri tam da karnınız kazınmaya, içkiden yanmaya başladığında koyulurlar işe. İlk çıkan altın sarısı ekmeğe memleketten gelme tereyağı sürerler. Paylaşırlar. 
   Sabahın o ilk saatleri, başka bir vakitte bir araya gelmeyecek kentlileri sohbete davet eder. 
   Herkes evinde, uykudadır sokakta kalanlar birbirlerine kalmıştır. 
   
   Ciwan ile Hülya bu yaz       Norveç'te yaşayan Kürt müzisyen Ciwan Haco'nun Türkiye için planladığı yaz programı epey yoğun olacağa benziyor. Ocak ayında İstanbul'da, Abdi İpekçi Spor Salonu'nda izlediğimiz Haco, haziran ayında bu kez Harbiye Açık Hava Tiyatrosu'nda vereceği bir konserle Türkiye turnesine başlayacak. Beşiktaş Kültür Merkezi'nin organize edeceği turnenin durakları Akdeniz kıyılarından Güneydoğu'nun içlerine kadar uzanıyor. 
   Ama asıl sürpriz başka Türkiye'nin en büyük prodüksiyon şirketlerinden biri Ciwan Haco'nun başrolde oynayacağı bir sinema filminin hazırlıklarını hummalı biçimde sürdürüyor. Senaryo için başta Mehmed Uzun olmak üzere birçok yazarın öyküleri okunuyor. Filmin kadın başrol oyuncusu olarak teklifte bulunulan isim ise Hülya Avşar. Haco'nun tercihi de Avşar'dan yana. 
   
   Toplu ulaşımın politik etkileri       Toplu ulaşım araçlarında konfor ve kalite artırılmadıkça, şehrin trafiği ülkedeki sınıf çelişkisinin bariz göstergelerinden biri olarak kalacak. Mobil sınıf çelişkisi yani. 
   Üstelik toplu ulaşım araçlarındakiler adı üstünde "toplu", ne kadar kalabalık olduklarını da her sabah, her akşam yeniden deneyimliyorlar. Bir kendilerine, bir aşağıdakilere bakıyorlar. Metro ve vapur gibi kendiliğinden rahat araçlar değil tabii kastettiklerimiz. 
   
   Salomanje ve Sezer Sezin       Pangaltı yokuşundaki Aleni Ocakbaşı, Beşiktaş taraftarlarının malumudur. Amigo Alen'in kebapçısında maç günleri büyük izdiham olur. Ocağın davlumbazındaki kabartma N zım Hikmet dizeleri ise önemli bir göstergedir mek na dair. Eğer Aleni'nin müşteri profilinin Beşiktaş'ın siyahına denk düştüğünü kabul edecek olursak, Beşiktaş'ın Beyazları da artık Teşvikiye'deki Salomanje'de. Maç başladığında plazma televizyonun karşısında Serdar Bilgili şıklığındaki taraftarlar ellerinde şampanya kadehleri, toplaşıyorlar. 
   Salomanje'nin sahibesi Ayşegül İlsever, efsanevi sinema oyuncusu Sezer Sezin'in kızı. Duvarlarda Sezin'in gençlik fotoğrafları asılı. 
   Sezer Sezin, Fatih Özgüven'in seneler önce yazdığı gibi, Yeşilçam'daki en muhteşem kemerli burnun sahibidir. 
   Ancak maalesef artık o muhteşem kemer yok. 
   Sezer hanım, bir solunum problemi yüzünden ameliyat olmuş ve bir dönemin sinemaseverlerinin tutkunu olduğu o kemer de ameliyat sırasında alınmış. 
   
   Çukurcuma'dan Şelale    Çukurcuma'da beklenen oldu. Şu sıralar semtteki esnaf kadınların çoğu dargın. Ama Şelale Gültekin'in "Pied de Poule"adlı dükk nı huzurlu. Birbirinden şık yastık, puflarla ve ikinci el kıyafetler satan Şelale Gültekin'in dükk nında 70'li yılların toplumcu sanatçılarının yapıtlarına da rastlanıyor. Bir çocuğunun adını Yılmaz Güney'den esinlenip Güney, diğerinin Deniz Gezmiş'den esinlenip Deniz koyan Şelale Hanım tam bir eski tüfek solcu. Farkı bu işte Pied de Poule'ün. 
   
   
</TEXT>
</DOC>
