<DOC>
<DOCNO> 238053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun18.html </URL>
<DATE> 2004/05/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Meydan değil, meclis kavgası... 
</HEADLINE>
<TEXT>

     Tayvan parlamentosunda, milletvekilleri yine kavga ettiler. 
     Tayvan'daki demokrasi imajını bozan parlamentodaki yeni kavga, iki milletvekilinin yasama yöntemleri konusunda tartışması üzerine çıktı. 
     Televizyondan yayınlanan görüntülerde, kavgacı tavırlarıyla tanınan bağımsız milletvekili Chu Hsing-yu, tartıştığı iktidardaki Demokratik İlerici Parti milletvekili Lai Ching-teh'in omzuna vurmaya başladı ve Lai'nin ceketinin yakasını kavrayarak, meclis sıralarının üzerine yatırmaya çalıştı. 
     Chu daha sonra kafa atmaya çalıştığı Lai'den, midesine bir yumruk yedi. 
     Diğer milletvekilleri, Lai ve Chu'yu ayırmaya çalıştı. 
     Chu'nun ''içkili'' olduğunu iddia eden Lai, milletvekillerine her toplantıdan önce alkol testi uygulanması gerektiğini, aksi takdirde sarhoş sürücü trafiği ne kadar etkiliyorsa bunun da ülke yönetimi etkileyeceğini söyledi. 
     Chu, içkili olmadığını savunarak, bir trafik polisini meclise çağırdı ve kameraların önünde iki kez alkolmetreye üfledi. Chu, ''0 promil alkol'' yazan kağıdı meslektaşlarına gösterdi. 
     
</TEXT>
</DOC>
