<DOC>
<DOCNO> 236163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/soneko05.html </URL>
<DATE> 2004/04/30/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Merkez Bankası Mayıs ayında döviz alım ihalesi yok... 
</HEADLINE>
<TEXT>

     Merkez Bankası, Mayıs ayı için döviz alım ihaleleri düzenlemeyi planlamadığını bildirdi. 
     Merkez Bankası, yaptığı yazılı açıklamada, Mayıs ayında uygulayacağı Türk Lirası depo alım ihale programı ve döviz alım ihalelerine açıklık getirdi. 
     Buna göre, Merkez Bankası daha önce 3 Mayıs 2004 tarihine kadar ara verildiğini duyurduğu döviz alım ihalelerine Mayıs ayında devam etmeyecek. 
     Açıklamada, 27 Nisan tarihinden başlamak üzere döviz alım ihalelerine ara verildiği hatırlatılırken, ''aynı tarihli Merkez Bankası duyurusunda belirtilen gerekçeler çerçevesinde, Mayıs ayı için döviz alım ihalesi düzenlenmesi planlanmamaktadır'' denildi. 
     Açıklamada, döviz arz fazlasındaki gelişmelere bağlı döviz alım ihalelerine tekrar başlanmasına karar verilmesi halinde, ihale programının her zaman olduğu gibi önceden duyurulacağı ifade edildi. 
     
</TEXT>
</DOC>
