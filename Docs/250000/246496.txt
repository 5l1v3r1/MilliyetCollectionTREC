<DOC>
<DOCNO> 246496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/soneko15.html </URL>
<DATE> 2004/06/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
2003'te bankacılık sektörünün toplam aktifleri yüzde 17 arttı 
</HEADLINE>
<TEXT>

     Türkiye'de geçen yıl bankacılık sisteminin toplam aktifleri yüzde 17 artışla 250 katrilyon liraya ulaştı. 
     Türkiye Bankalar Birliği verilerine göre, Türkiye'de 2003 yılında faaliyet gösteren banka sayısı 4 azalarak 50'ye geriledi. Faaliyet gösteren bankaların 36'sını mevduat bankası, 14'ünü mevduat kabul etmeyen bankalar oluşturdu. 
     Bankalarda çalışan sayısı 123 bin, bankaların şube sayısı ise 6 bin civarında gerçekleşti. Hem çalışan hem de şube sayısında son dönemde yaşanan düşüş önemli ölçüde yavaşladı. 
     Toplam aktifler, yüzde 17 artarak 249.8 katrilyon liraya ulaştı. Dolar bazında toplam aktifler 179 milyar dolar oldu. Toplam aktiflerin gayri safi milli hasılaya oranı 2002 yılındaki yüzde 78 düzeyinden yüzde 70'e düştü. 
     
     ZİRAAT AKTİF BÜYÜKLÜKTE 1. SIRADA 

     Kamu bankası olan Ziraat Bankası, 46 katrilyon 655 trilyon 144 milyar lira ile aktif büyüklükte 1. sırada yer aldı. 
     İş Bankası 31.1 katrilyon lira, Akbank 29.5 katrilyon liralık aktif büyüklüklerle Ziraat Bankası'nı izledi. 
     Aktif büyüklükte ilk 10'da 2002 yılı sonuna göre bazı bankaların yerlerinin değiştiği gözlendi. İş Bankası, Akbank'ı geride bırakarak 2. sıraya yükseldi. Pamukbank 9'dan 11. sıraya indi. 
     Finansbank bir basamak çıkarak 9., Dışbank 2 basamak çıkarak 10. oldu. 
     31 Aralık 2003 itibariyle aktif büyüklüklerine göre bankalar şöyle sıralandı 
     

SIRALAMA BANKA TOPLAM 
AKTİFLER TOPLAM 
KREDİLER TOPLAM 
MEVDUAT NET DÖNEM 
KAR ZARAR 1 Ziraat Bankası 46,655,144 5,498,439 33,851,826 1,072,487 2 İş Bankası 31,062,770 8,579,098 19,561,606 423,106 3 Akbank T.A.Ş. 29,484,259 8,717,455 19,103,202 1,324,524 4 Garanti Bankası 22,391,651 6,870,823 14,400,740 301,502 5 Yapı ve Kredi B. 20,931,090 7,990,661 13,425,278 162,279 6 Halk Bankası 19,361,047 2,518,586 13,820,883 485,885 7 Vakıflar Bankası 17,118,192 4,714,914 12,698,961 231,989 8 Koçbank A.Ş. 7,564,122 2,810,140 5,052,713 83,342 9 Finans Bank A.Ş. 5,732,029 2,633,169 3,635,026 153,075 10 Türk Dış Ticaret B. 5,228,252 2,036,067 2,748,472 171,656 11 Pamukbank T.A.Ş. 4,941,606 874,493 4,565,894 -7,318 12 Denizbank A.Ş. 4,765,262 1,518,921 3,092,064 94,761 13 Türk Eximbank 4,708,572 3,702,878 0 234,217 14 Oyak Bank A.Ş. 4,499,914 2,180,610 3,513,724 63,118 15 HSBC Bank A.Ş. 3,569,404 1,827,926 2,098,536 94,727 16 Türk Ekonomi Bankası 2,848,979 1,167,830 1,977,521 50,902 17 Şekerbank T.A.Ş. 2,549,068 740,999 2,059,865 59,21 18 İller Bankası 2,309,893 1,650,234 0 158,946 19 Bayındırbank A.Ş. 2,194,864 42,407 242,811 281,34 20 TSKB 1,618,806 836,373 0 40,850      
Milyar Lira 
     
     KREDİLER YÜZDE 31 ARTTI 

     Türkiye'de geçen yıl bankaların yurtiçinden ve yurtdışı şubelerinden kullandırılan krediler yüzde 31 oranında büyüyerek 69 katrilyon liraya ulaştı. 
     Türkiye Bankalar Birliği verilerine göre, kredilerin yüzde 53'ü TL, yüzde 47'si ise yabancı para kredilerden oluştu. 
     Takipteki alacaklar karşılık öncesi yüzde 17 oranında gerilerken, takipteki alacaklar karşılığı yüzde 14 oranında arttı. Bu gelişmeler çerçevesinde takipteki alacaklar karşılık sonrası yüzde 74 oranında azaldı ve toplam aktiflerdeki payı yüzde 1,8'den yüzde 0,4'e geriledi. 
     Ekonomik faaliyetin büyümesi, enflasyon ve faiz oranlarının düşmesi yanında finansal aktiflerin yeniden değerlenmesi, sorunlu kredilerin artışını sınırlandırdı. 
     Öte yandan bankaların kar hacmindeki iyileşme sorunlu krediler için ayrılan özel karşılıkların artışını mümkün kıldı. Böylece karşılık öncesi takipteki kredilerin toplam kredilere oranı yüzde 19'dan yüzde 12'ye gerilerken, özel karşılıkların takipteki kredilere oranı da yüzde 64'den yüzde 89'a yükseldi. 
     İştirak, bağlı ortaklık, maddi ve maddi olmayan kıymetlerin oluşturduğu duran aktifler yüzde 6 oranında artarak 19,2 katrilyon liraya yükseldi, fakat toplam aktiflerdeki payı 1 puan gerileyerek yüzde 8'e indi. Toplam kaynakların yüzde 16'sını oluşturan mevduat dışı kaynaklar 2003 yılında yüzde 24 oranında artarak 39,1 katrilyon liraya ulaştı. 
     Mevduat dışı kaynaklarda dikkat çekici diğer gelişme de repo işlemlerinden sağlanan fonların yüzde 82 oranında artarak 11,2 katrilyon liraya yükselmesi olarak gösterildi. 
     
     4 MİLYAR DOLAR KAR 

     Bankacılık kesiminin toplam özkaynakları yüzde 38 oranında artarak 35,5 katrilyon liraya 25,5 milyar dolar yükseldi. Özkaynakların toplam aktiflere oranı yüzde 12,1'den yüzde 14,2'ye çıktı. 
     Özkaynaklardaki iyileşmeye en önemli katkı dönem karındaki artıştan geldi. 
     Bilançodaki kar dikkate alındığında, sektörün net karı yüzde 95 oranında büyüyerek 5 katrilyon 610 trilyon lira 4 milyar dolar oldu. 
     TMSF bankaları hariç tutulduğunda, sektör karı yüzde 32 oranında arttı. Net kar kamusal sermayeli ticaret bankalarında yüzde 70, özel sermayeli ticaret bankalarında yüzde 20, yabancı sermayeli ticaret bankalarında ise yüzde 127 oranında büyüdü. Mevduat kabul etmeyen bankalar grubunun net kar hacmi ise yüzde 5 oranında azaldı. 
     TMSF bankaları da dahil, sektörün net aktif karlılığı yüzde 1,1'den yüzde 2,2'ye, özkaynak karlılığı ise yüzde 9,2'den yüzde 15,8'e yükseldi. TMSF bankaları hariç tutulduğunda, aktif karlılığı yüzde 2'den yüzde 2,2'ye yükselirken, özkaynak karlılığı yüzde 15,3'ten yüzde 14,7'ye geriledi. 
     Bankacılık sisteminin net faiz geliri, karşılık öncesinde yüzde 12 oranında azaldı. Faiz gelirlerinin azalmasında, faiz oranlarındaki düşüş nedeniyle, menkul kıymetler portföyünden elde edilen faiz gelirlerinin azalması etkili oldu. Buna karşılık, kredi hacmindeki artışa bağlı olarak kredilerden elde edilen faiz gelirleri yavaş da olsa arttı. Takipteki alacaklar karşılığı yüzde 29 oranında geriledi. Bu nedenle, karşılık sonrasındaki net faiz gelirlerindeki azalma yüzde 1 olarak gerçekleşti. 
     
</TEXT>
</DOC>
