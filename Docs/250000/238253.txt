<DOC>
<DOCNO> 238253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/dunya/dun01.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek öldüren İngiliz askerine 2 yıl hapis 
</HEADLINE>
<TEXT>


NEVSAL ELEVLİ 


Irak'taki ABD ve İngiliz askerlerinin Iraklı tutuklulara ağır işkenceler yapıp insanlık onurlarını ayaklar altına aldığı ortaya çıkarken, İngiliz askeri mahkemesi, Irak'ın güneyindeki Ebu El Hasib garnizonunda kendisini ısıran sokak köpeğini tekmeleyerek öldürmekten yargılanan bir İngiliz inzibat askerini suçlu buldu. "Gaddar bir davranışı rezilce sergilediğini" kabul eden 23 yaşındaki inzibat eri Adam Matthew Lee'nin 2 yıl hapis cezasına çarptırılabileceği ve ordudan ihraç edilebileceği belirtildi. Lee ifadesinde, garnizonun maskotu haline gelen ve İngiliz askerleri tarafından beslenen sokak köpeğine, geçen yıl haziranda 6 arkadaşlarının öldürüldüğü günlerde kendisini ısırdığı için o ruh haliyle tekmelerle saldırdığını, ilk tekmede ciddi olarak yaralanması üzerine de daha fazla acı çekmemesi için öldürdüğünü söyledi. 


</TEXT>
</DOC>
