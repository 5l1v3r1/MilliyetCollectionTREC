<DOC>
<DOCNO> 207966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur28.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mogan Gölü'nde yaşayan kuşlar açlık tehlikesiyle karşı karşıya... 
</HEADLINE>
<TEXT>

     Ankara'nın Gölbaşı İlçesi'ndeki Mogan Gölü'nün buz tutması nedeniyle gölde yaşayan kuşlar açlık tehlikesiyle karşı karşıya kaldı. 
     Gölün buz tutmasından sonra kuşların ölmesini önlemek için çevredeki işletmeciler tarafından yemek artıkları ve ekmek veriliyor. 
     Gölbaşı Koruma, Geliştirme ve Turizm Dernek Başkanı Doğan Çağatay, gölde yaşayan karabatakların açlıktan ve soğuktan yok olma tehlikesiyle karşı karşıya olduğunu söyledi. 
     Çağatay, ''Mogan gölü şu anda buz tutmuştur. Karabatakların avlanacağı açık alan da kalmamıştır. Karabatak kuşları buzların üzerinde dolaşmaktadır. Yani, sudan beslenme ihtiyaçlarını gideremeyeceklerdir. Ayrıca, kedi, köpekler de buz üzerine çıkarak bu karabatak kuşlarını avlıyor. Bunun yanında soğuktan donma tehlikesiyle de karşı karşıyalar'' dedi. 
     Bu arada Mogan ve Eymir göllerindeki buz kalınlığının bazı bölgelerde 15-20 santimetreye kadar ulaştı. Buz üzerine yağan kar nedeniyle de her iki göl karla kaplandı. 
     
</TEXT>
</DOC>
