<DOC>
<DOCNO> 229024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo17.html </URL>
<DATE> 2004/04/06/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İspanyol basını Hiç kimse Rüştü'nün kaleyi geri alacağını düşünmüyor 
</HEADLINE>
<TEXT>

     İspanyol spor gazetelerinden AS, FC Barcelona'da ikinci kaleci olan Rüştü Reçber'in yeniden ilk 11'de forma giyme olasılığının olmadığını savundu. 
     ''Artık Barcelona'da hiç kimse Rüştü'nün kaleyi geri alacağını düşünmüyor'' diye yazan As, Victor Valdes'in, takımda kaleye kimin geçeceği kuşkularını tamamıyla ortadan kaldırdığını savundu. 
     La Liga'da Valencia, Osasuna ve Deportivo'dan sonra en az gol yiyen 4. takımın FC Barcelona 32 olduğunu hatırlatan gazete, genç kaleci Valdes'in kendini kanıtladığını bildirdi. 
     Gazetenin haberinde, haziran ayında Rüştü'nün FC Barcelona'dan ayrılabileceğini ima etti. 
     Bu sezon ilk kez formasını giydiği FC Barcelona'da ligin ilk 16 haftasında yedek kaldıktan sonra Espanyol maçıyla ilk 11 şansı bulan Rüştü, daha sonra Celta De Vigo ve Racing maçlarında yediği hatalı gollerden kaleyi yeniden Valdes'e devretmek zorunda kalmıştı. 
     Teknik direktör Frank Rijkaard, sezon başında Rüştü'nün UEFA ve Kral Kupası maçlarında oynacağını açıklasa da, Türk kalecinin yediği hatalı goller sonrasındaki psikolojik durumu gözönünde bulundurularak kupa maçlarında dahi kale teslim edilmedi. 

     
</TEXT>
</DOC>
