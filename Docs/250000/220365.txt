<DOC>
<DOCNO> 220365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/dunya/dun02.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerry, Bush'tan çelik yelek parası istedi 
</HEADLINE>
<TEXT>

      DIŞ HABERLER SERVİSİ 

   
   Kasım ayında yapılacak başkanlık seçiminde Demokratik Parti'den adaylığını hemen hemen garantileyen Massachusetts Senatörü John Kerry, Başkan George Bush'u Irak'ta görev yapan ABD askerlerinin ailelerini dolandırmakla suçladı. 
   Radyoda bir konuşma yapan Demokrat Senatör, Bush'un yardımcısı Cheney'nin eskiden yönetici olduğu Halliburton şirketine milyarlarca dolarlık ihale verirken, Amerikan askerlerinin can güvenliğini gözardı ettiğini öne sürdü. 
   Kerry, "Irak ve Afganistan'daki askerlerimiz çelik yelekleri ve zırhlı araçları olmadan tehlikenin kucağına atıldı. Helikopterlerimizin füze- savar sistemleri bile yok. Bu durumda asker aileleri oğullarına ve kızlarına erzak ve resim göndereceğine çelik yelek satın alıp gönderiyor. Bush, bu paraları ödesin" dedi. 
   
   
</TEXT>
</DOC>
