<DOC>
<DOCNO> 223447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/soneko18.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlü Aydınlarla halk arasında bir ahenk yok... 
</HEADLINE>
<TEXT>

     Tarım ve Köy İşleri Bakanı Sami Güçlü Türkiye'de aydınlarla, halk arasında bir ahengin olmadığı söyledi. 
     Afyon'da İkbal Termal tesislerinde basın mensuplarının sorularını yanıtlayan Güçlü, aydınlar ile halk arasındaki eksikliğin çok kolay ve kısa sürede sonuçlanacak birşey olmadığını söyledi. 
     Konunun çok uzun zaman alacak anlayış ve zihniyet değişikliği gerektirdiğini belirten Güçlü, şöyle konuştu 
     ''Türkiye'deki aydınlarının tamamında aynı kategoriye sokulması da doğru değildir. Türkiye'de daha çok kamudaki anlayışında ağırlık noktası ifade etmek için bunları söylüyorum. ''1000 Köye 1000 Tarım Gönüllüsü'' projemizde de bunları amaçlıyoruz. Dünyanın hiç bir yerinde bir gelişmeyi halktan bekleyemeyiz. Halkın böyle bir gücü genellikle sınırlıdır. Halk aydınları vasıtasıyla düşünür, gelişir, yenilenir veya çatışır. Çatışma dediğimiz hadise belki ilk akla gelen bir kavga anlamında değil. Halkımız yukarıdan gelen bir teklifi, bu kadar açık anlaşılır ve kendisinin lehine olduğu hususunda bir tereddüt taşımaktadır.'' Dünyanın tüm ülkelerinde sorumluluğun aydın kesiminde olduğunu belirten Güçlü, aydınların problemi algılayan ve çözüm üretmesi gereken kesimler olduğunu, Türk aydınlarının ise Türk halkına dönük yüzünün ve ilgisinin giderek arttığına şahit olduklarını kaydetti. 
     Bakan Güçlü, daha sonra Konya'ya hareket etti. 
     
</TEXT>
</DOC>
