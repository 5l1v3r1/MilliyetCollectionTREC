<DOC>
<DOCNO> 207961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur23.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TSE Bize başvuran manken olursa gereğini yaparız 
</HEADLINE>
<TEXT>

     Sanayi ve Ticaret Bakanlığı Ölçüler ve Standartlar Genel Müdürü Atilla Şahin, genel müdürlüklerinin görevinin, TSE'nin belirlediği standartları denetlemek olduğunu belirterek, ''TSE'nin, mankenler konusunda belirlediği standartlar var. Bize bu konuda başvuran manken olursa gereğini yaparız'' şeklinde konuştu. 
     Bolu Koru Otel'de yapılan 1. Yasal Metroloji Ölçüler ve Tartılar Bilgisi Şurası'nda konuşan Sanayi ve Ticaret Bakanı Ali Coşkun'un, ''mankenlerin standardını Ölçüler ve Standartlar Genel Müdürlüğü belirleyecek'' açıklamasından sonra Otel'de basın mensuplarının ilgi odağı haline gelen Ölçüler ve Standartlar Genel Müdürü Atilla Şahin, genel müdürlüğe ait denetim aracı önünde basın toplantısı düzenledi. 
     Genel Müdür Şahin, genel müdürlüklerinin görevinin, TSE'nin belirlediği standartları denetlemek olduğunu belirterek, ''TSE'nin, mankenler konusunda belirlediği standartlar var, mankenlerden bize bu konuda başvuran olursa gereğini yaparız. Bildiğim kadarıyla mankenler konusunda standart uygulaması sadece Fransa'da var'' diye konuştu. 
     Şahin, bir gazetecinin, ''mankenlerin standartlarını sizin belirleyeceğinizi Bakan açıkladı, bu açıklamadan sonra eşinizden bir tepki geldi mi '' sorusuna ''bizim görevimiz, devletimizin bize verdiği görevi yerine getirmek, bundan eşimin rahatsız olacağını zannetmiyorum'' şeklinde konuştu. 
     
</TEXT>
</DOC>
