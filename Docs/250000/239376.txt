<DOC>
<DOCNO> 239376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonsiy06.html </URL>
<DATE> 2004/05/12/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Dışişleri sözcüsü, Genelkurmay'ı eleştiren AB temsilcisine tepki gösterdi 
</HEADLINE>
<TEXT>

     Dışişleri Bakanlığı Sözcüsü Namık Tan, yabancı ülke ve kuruluş temsilcilerinin bulundukları ülkelerde göz önünde bulundurmaları gereken davranış kodları bulunduğunu belirterek, bu kodlara özen gösterilmesini beklediklerini söyledi. 
     Tan, haftalık basın toplantısında, AB Komisyonu Türkiye Temsilcisi Hans-Jorg Kretschmer'in basında çıkan bazı açıklamalarının hatırlatılması üzerine, göz önünde bulundurulması gereken davranış kodları bulunduğunu anımsattı ve ''Biz buna özen gösterilmesini bekleriz'' diye konuştu. 
     Kretschmer, bazı basın organlarında çıkan açıklamasında, Türk Silahlı Kuvvetleri'nin YÖK tasarısına ilişkin tartışmalarda görüş bildirmesini olumlu bulmadığını belirtmiş, TSK'nın reformlar ve Kıbrıs konularında gösterdiği tutumdan farklı biçimde, bu tartışmalara dahil olmasını ''geriye doğru atılmış bir adım'' olarak nitelemişti. 
     
</TEXT>
</DOC>
