<DOC>
<DOCNO> 223942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/spor/spo15.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Suçlu kokain    ÇİZME'Yİ yasa boğan ünlü İtalyan bisikletçi Marco Pantani'nin ölüm nedeninin kokain olduğu kesinleşti. Rimini Adli Tıp Merkezi yetkilileri, yapılan incelemelerin ardından Korsan lakaplı Pantani'nin "aşırı dozda kokain kullanımı" nedeniyle hayatını kaybettiğini açıkladılar. 
   
   Çocuk kaçırdı hapsi boyladı    BELÇİKA 1. Lig takımlarından Sintruiden'in santrforu Desire Mbonabucya, çocuk kaçakçılığı suçundan tutuklandı. Adalet Bakanlığı Sözcüsü Jos Colpin, 27 yaşındaki Ruandalı futbolcunun 2002'de ülkeye yasa dışı yollardan bir çocuk soktuğunu açıkladı. Mbonabucya, Brüksel'in Vorst Hapishanesi'ne götürülürken, konuyla ilgili iki kişi daha tutuklandı. 
   
   Pistte üç umut    32. Dünya Büyükler ve Gençler Kros Şampiyonası bugün Belçika'nın başkenti Brüksel'de start alacak. İki gün sürecek şampiyonaya 87 ülkeden toplam 1060 sporcu katılırken, ülkemizi büyük erkekler 4 bin metre kısa parkurda Halil Akkaş, genç erkekler 8 bin metrede Kemal Koyuncu ve genç bayanlar 6 bin metrede Binnaz Uslu temsil edecek. 
   
   TJK'ya iki aday    TÜRKİYE Jokey Kulübü'nün TJK 4 Nisan'da yapılacak olağanüstü genel kurul toplantısı öncesi iki aday başkanlığa talip oldu. Veliefendi Hipodromu Şeref Salonu'nda gerçekleştirilecek olağanüstü genel kurul için Umur Tamer ve Yasin Kadri Ekinci listelerini oluşturdu. 
   
   Şehitlik Kupası    GÖLCÜK Donanma Komutanlığı ile İstanbul Yelken Kulübü'nün ortaklaşa organize ettiği "18 Mart Çanakkale Şehitleri Kupası Yelken Yarışları" bugün başlayacak. Kalamış Koyu'nda İstanbul Yelken Kulübü önünde saat 10.00'da başlayacak handikap sınıfı yarışlar, kupanın ilk ayağını oluşturacak. 
   
   2. Lig'de bugün    A Kategorisi 
   13.30 Ç.Dardanel - Altay 
   13.30 İzmirspor - Adana DS 
   13.30 Yimpaş Yozgat - Sivasspor 
   15.00 Vestel Manisa - Kayseri 
   13.30 Mersin İY - Göztepe 
   B Kategorisi C GRUBU 
   13.30 B.Petrol - Ş.Urfa Bld. 
   13.30 Cizre - Aksaray 
   
   TV'de bugün    CNN TÜRK 10.30 Galatasaray 
   Kongresi Canlı 
   CNN TÜRK 16.00 Spor Ekspres 
   Konuk Ömer Üründül 
   NTV 07.55 Formula 1 Malezya 
   GP Canlı 
   NTV 14.10 Futbol Aktüel 
   Konuk Fatih Terim Canlı 
   NTV 17.10 M.Utd - Tottenham Canlı 
   NTV 19.30 N.Utd - Charlston Canlı 
   TV 8 19.00 Udinese - Juventus Canlı 
   TV 8 21.30 Milan - Parma Canlı 
   TRT 2 20.30 A.Bilbao - R.Madrid 
   Canlı 
   TRT 2 16.30 Beşiktaş - Efes Canlı 
   TRT 3 19.00 H.Berlin - B.Münih Bant 
   FBTV 16.30 Landrina - Gremio 
   Brezilya Kupası Bant 
   
   
</TEXT>
</DOC>
