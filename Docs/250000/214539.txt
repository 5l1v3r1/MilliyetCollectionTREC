<DOC>
<DOCNO> 214539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo22.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İlhan'ın eski takımlarına 230 bin dolar ödeyecek 
</HEADLINE>
<TEXT>

     Beşiktaş Futbol Yatırımları Sanayi ve Ticaret A.Ş, İlhan Mansız'ın Japonya'nın Vissel Kobe takımına transferinde, daha önceki kulüplerine dayanışma mekanizması tazminat bedeli olarak 230 bin 750 dolar ödeneceğini bildirildi. 
     İstanbul Menkul Kıymetler Borsası'na bugün bir açıklama yaparak, İlhan'ın transferi için 4 milyon 384 bin 500 ABD doları karşılığında anlaşmaya varıldığını bildiren Beşiktaş Futbol Yatırımları Sanayi ve Ticaret A.Ş, buna ilave bir açıklama daha yaptı. 
     İlhan'ın önceki kulüplerine 230 bin 750 ABD doları ödeneceği belirtilen açıklamada, şu ifadelere yer verildi 
     ''Şirketimiz ile Crimson Football Club Co. Ltd. arasında futbolcumuz İlhan Mansız'ın transferi hakkında yapılan görüşmeler neticesinde futbolcumuzun sözleşme fesih tazminat bedeli olarak 4 milyon 615 bin 250 ABD doları karşılığı anlaşmaya varılmış olup, bu tutardan 230 bin 750 ABD doları dayanışma mekanizması tazminat bedeli olarak önceki kulüplerine ödenecektir.'' 
     
</TEXT>
</DOC>
