<DOC>
<DOCNO> 239164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sontur26.html </URL>
<DATE> 2004/05/11/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Birhanede tanıştığı iki kişiyi gasp edip, arabanın bagajına kilitledi 
</HEADLINE>
<TEXT>

     Malatya'da birahanede tanıştığı 2 kişiyi evlerine bırakma bahanesi ile kiraladığı otomobile bindiren şahıs, silah zoru ile paralarını gasp etti. Paraları gasp eden kişi, daha sonra iki kişiyi aracın bagajına kilitledi. 
     Alınan bilgiye göre, Malatya'daki bir birahanede içki içmekte olan Emre Y. 17 , birahanede tanıştığı Abdullah D. 16 ve Ayhan K'yı 36 masasına davet etti. Emre Y. bir süre birlikte alkol aldıktan sonra 2 kişiyi evlerine bırakabileceğini söyleyerek, birahaneden ayrıldılar. 
     Bir şirketten kiralamış olduğu 44 EZ 485 plakalı otomobile bindirdiği 2 kişi ile birlikte Yeşilyurt İlçesi'ne gelen Emre Y. burada otomobile arkadaşları olan Yücel E. ve Mehmet E'yi de alarak Gündüzbey Beldesi'ne hareket etti. Burada otomobili durduran Emre Y. arkadaşlarıyla birlikte Abdullah D. ve Ayhan K'yı, üzerinde bulunan 86 milyon lira ile 200 Euro'yu silah zoruyla aldıktan sonra aracın bagajına kilitleyerek Malatya'ya döndü. 
     Malatya'da bagaja kilitledikleri 2 kişiyi serbest bırakan gaspçılar, daha sonra kaçtı. Şikayet üzerine yapılan aramalar sonucu Yücel E. ve Mehmet E. jandarma tarafından yakalanırken, Emre Y.'nin kullandığı otomobil Kahramanmaraş'ın Afşin İlçesi'nde terk edilmiş bulundu. Emre Y.'nin yakalanmasına çalışılıyor. 
     
</TEXT>
</DOC>
