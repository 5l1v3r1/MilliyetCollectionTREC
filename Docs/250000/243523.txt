<DOC>
<DOCNO> 243523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun48.html </URL>
<DATE> 2004/05/28/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Atina'dan Türk savaş uçaklarından taciz iddiası... 
</HEADLINE>
<TEXT>

     Ege'de uçuş yapan Türk savaş uçaklarının uluslararası havacılık kurallarını ihlal ederek, Yunan hava sahasına girdikleri ve sivil uçaklara yaklaşmakla taciz ettikleri iddia edildi. 
     Atina haber ajansı ANA, Girit ile Rodos adaları yakınlarında meydana gelen taciz olaylarının sivil uçaklar tarafından kaydedildiğini ve her iki olayla ilgili bilgilerin Yunan Sivil Havacılık Kurumu YPA tarafından ICAO'ya Uluslararası Havacılık Kurumu iletilerek şikayette bulunulduğunu duyurdu. 
     Ajans haberinde, Larnaka'dan Paris'e gitmekte olan Kıbrıs Havayollarına Rum ait bir uçağın Rodos adasının 25 mil güneyinde bulunduğu sırada 4 adet Türk savaş uçağının 3,2 mil uzaklıkta altından geçtikleri iddia edildi. 
     Girit adası yakınlarında meydana gelen olayda da, Dubai'den Girit'e gitmekte olan Lear Jet tipi bir Amerikan uçağının Girit adasının 60 mil doğusunda bulunduğu sırada 4 adet Türk savaş uçağının 2 mil uzaklıkta önünden geçtikleri ileri sürüldü. 
     Öte yandan ANA, Midilli Lesvos adası yakınlarında uçuş yapan 20 adet Türk savaş uçağının 10 kez uluslararası havacılık kurallarını ihlal ederek, bir kez Yunan hava sahasına girdiklerini, bu arada Yunan savaş uçaklarıyla it dalaşı yaşandığını duyurdu. 
     
</TEXT>
</DOC>
