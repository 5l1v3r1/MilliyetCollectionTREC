<DOC>
<DOCNO> 236000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur33.html </URL>
<DATE> 2004/04/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Hırsızı, lastik izleri ele verdi... 
</HEADLINE>
<TEXT>

     İzmir'in Bayındır İlçesi'nde, bir üreticinin serasından kamyonla çiçek çalan kişi, lastik izleri takip edilerek yakalandı. 
     Alınan bilgiye göre, Nusret Torun'un, serasındaki çiçeklerin çalındığını bildirdiği İlçe Jandarma Komutanlığı ekipleri, olay yerinde kamyona ait lastik izleri bulunduğunu fark etti. 
     Toprak yoldan gittiği belirlenen kamyonun lastik izlerini takip eden jandarma, Armağan Tenik'e ait depoya ulaştı. 
     Depoda, Torun'a ait 3 milyar lira değerindeki çiçeğin yanı sıra, daha önce farklı seralardan çalındığı belirlenen çok sayıda ağaç fidesi, bitki ve çiçek ele geçirildi. 
     Gözaltına alınan Tenik'in çaldığı fide, bitki ve çiçekleri, ucuz fiyata Urla'daki çiçek satıcılarına sattığını söylediği öğrenildi. 
     Hırsızlık suçundan sabıkasının bulunduğu belirlenen Tenik, sorgusunun ardından sevk edildiği Bayındır Adliyesi'nde tutuklandı. 
     
</TEXT>
</DOC>
