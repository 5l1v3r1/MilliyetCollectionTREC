<DOC>
<DOCNO> 247660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/magazin/yazdud.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bacasız sanayi Reina 
</HEADLINE>
<TEXT>


Kalitesi ve şıklığı ile adını dünyaya duyuran Reina Restoranları, barları, patron Mehmet Koçarslan'ın sürpriz açıklamaları ile ilk kez POSTA sayfalarında... 


Üç yıldır Boğaz'ın en güzel noktalarından birinde, Kuruçeşme'de başarıyla hizmet veren Reina'yı gezdim bu kez. Bu sezon Reina gerçekten büyük oynuyor. Patron Mehmet Koçarslan'ın, işletme 
ortağı ve sağ kolu Ali Ünal'ın, Reina'nın değişmeyen mimarı Barbara Pensoy'un bir aydır Reina'yı uçurmak için çalıştıklarını biliyorum. Sonuç tabii ki mükemmel olmuş. Bu sezon Reina'nın çatısı altında bulunan mekanlar İstanbul'un eğlence hayatına ve damak zevkine imzalarını atmış isimler Benihana, Dragon, G By Karaf, Köşebaşı, 
Niş, Mio, Reina Restaurant, S Cafe, Woks 
ve Zarifi... Reina'nın kendine ait iki ana barından üstteki Boğaz'a hakim. Alt bar ise deniz seviyesinde, misafirlerine unutulmaz akşamüstü keyifleri yaşatıyor. Dört dev zeytin ağacı barışın, kardeşliğin simgesi olarak, ünlü dekoratör Barbara Pensoy'un hazırladığı rahat bahçe ortamına farklı bir hava kazandırmış. Bence dünya çapında bir DJ olan Suat Ateşdağlı başkanlığındaki dev ekip ise Reina'nın müzikteki başarısının 
tek imzası. Bu yıl Reina'nın halkla ilişkiler 
ve basın danışmanlığını yapan Ra Ajans'ın güzel patroniçeleri Gülşad Doğan ve Yadigar Cengizer için Reina'nın yeri her zaman farklı. Reina'ya girişlerin, biri VIP olmak üzere iki kapıdan yapıldığını söyleyen 
Ali Ünal "Düzgün ve kendini bilen efendi insanlara kapılarımız açık. Amacımız 
eğlence sektöründe rakipsizliğimizi kanıtlamak" diyor. Şimdi dilerseniz 
Reina'da yer alan mekanları birlikte gezelim. 

KÖŞEBAŞI 
Patronlar Ahmet Demet, Rıfat Elhadef, Nedim Aşkın, Ali Akkaş. Aşçıbaşı Sertan Çelikbaş. 120 kişilik mekanın tarzı Adana ve Tarsus yöresi Güney mutfağı. Özel yemekleri Tarsusi kebap, gavur dağı salatası, Köşebaşı künefesi. Dalyan-Fenerbahçe, 
Maçka, Ataşehir, Levent, Maslak 
ve Ankara'da şubeleri var. Kişi başı 
30-50 milyon liraya çıkabilirsiniz. 
Telefon numarası 0212 258 06 83. 

DRAGON 
Patronlar Cemal Turgutlu, Ergun Yücebıyık. Buranın dekorasyonunu Emir Uras yapmış. Mutfak şefi Cheung Wai Leung'un tarzı Çin, Hong Kong 
ve Szchuan karışımı. Özel yemekleri arasında aromatik kripy ördek, baharatlı bütün tavuklar, buharda pişmiş zencefilli balık. Kışlığı, İstanbul Hilton'da. Kişi başı 60 milyon lira. Telefon numarası 0212 258 11 77. 

ZARİFİ 
Patronlar Gürhan Ozanoğlu, Fehmi Yaşar, Tahsin Öztiryaki ve Serdar Temizkan. İşletme Hüseyin Çimen'de. Dekorasyona imza atanlar Önder Kul, Mehmet Babalı, Ragıp Limoncu. Mutfak Şefi İbrahim Çelik. Türk, 
Rum, Yahudi, Ermeni, Kürt, Rus ve Çerkez mutfağından örnekler sunan Zarifi'nin özel yemekleri Boşnak 
usulü isli et, portakallı Finike kebabı, 
beyaz etli balık yemekleri... Kapasitesi 150 kişi. Saatleri 20 00-22 00. 
Kişi başı 60 milyon lira. Telefon 
numarası 0212 293 54 80. 

S CAFE 
Patronlar Seba İnşaat'ın ortakları Nedim, Engin Keçeli kardeşler ve Haşmet Mürşit. İşletme Ahmet Keçeli'de. Dekorasyon, Serkan Öke'nin ve evimin dekorasyonunu yapan sevgili Talha Haksever imzasını taşıyor. Mutfak Şefi Mustafa Demirhan, aşçıbaşı İbrahim Akbulut ve Uğur Bilgin. Dünya mutfağından örnekler sunan mekanın özel yemekleri arasında mantarlı 
ıspanaklı steak ve piliç ızgara var. 
70-80 kişilik mekanın kişi başı 
fiyatı 30 milyon lira. Akmerkez, Suadiye ve İstinye'de şubeleri var. Telefon numarası 0212 258 46 66. 

BENIHANA 
Patron Ünlü sanayici Mehmet Sabancı. İşletme Müdürü Gürbüz Aydemir ve 
Ünal Ekbiç. Mutfak şefi Mithat Can. Aşçıbaşı Sakura. Tarzı, Japon mutfağı. Özel yemekleri sushi ve tepenyaki mönüler. 70-80 kişilik Benihana'da 
kişi başı 70 milyon lira ödersiniz. 
Kışlık mekanı Çırağan Sarayı'nda. 
Telefon numarası 0212 258 66 65. 

G BY KARAF 
Patroniçe Gül Demirer. Muhteşem dekorasyonu Mimar Eren Talu yapmış. İşletme Müdürü Salih Çınar, mutfak şefi Mehmet Gıvanç. Balık restoranının özel yemekleri 
arasında Fransızlar'ın balık çorbası boullaibaisse , midye çorbası, İspanyollar'ın paella'sı, kerevit, 
angel mussel. 140 kişilik mekanın 
kişi başı fiyatı 80 milyon lira. 
Telefon numarası 0212 327 07 07. 

WOKS 
Patronlar Cemal Delen, Rıza Akkaş 
ve Kemal Gedik. Yasemin Gültekin dekorasyonu yapmış. Mutfak Şefi Ünal Karataş. Dünya mutfağından değişik, dengeli ve sağlıklı 
lezzetler ikram ediliyor. Özel yemekleri Bademli tavuk, bahar 
soslu Woks şiş. 60 kişilik olan 
Woks'da kişi başı 50 milyon lira. Telefon numarası 0212 236 37 11. 

MIO 
Yeni mekanın patronu, ünlü bir mutfak şefi olan Tolga Atalay. İşletme, Fahrettin Türkmen'de. Aşçıbaşı Dündar Koç, İtalyan yemekleri ağırlıklı çalışıyor. Özel yemekleri Sicilya usulü penne carbona, kalamar ve yeşil zeytinli pizza mascarpone, elma ve havyarlı tortellini, cappuccino'lu cheesecake. 120 kişilik olan Mio'da kişi başı 50 milyon lira. Saat 
19 00 ve 04 00 arası hizmet veriyor. 
Telefon numarası 0212 258 68 09. 
NİŞ 
Patronlar Kaya Demirer ve Yücel Özalp. Mutfak Şefi İbrahim Arar, aşçıbaşı Selahattin Mercan. Mönü, Akdeniz ağırlıklı. Özel yemekleri somon gravlax, mantarlı bulgur pilavı, karpuzlu soğuk çorba, marine kabak, kömürde ızgara bebek ahtapot, soyalı karides ve kızarmış noodle salata, kıtır şekerli-limonlu tart. 140 kişi kapasiteli. Kışlık mekanı Nişantaşı'nda olan Niş'de kişi başı yemek 50 milyon lira. Telefon numarası 0212 258 36 27. 

REİNA 
Patron Mehmet Koçarslan. 
İşletme ortağı sevgili Ali Ünal. Müdür Yakışıklı Erkan Ünal. Mutfak Şefi, Tevfik Alparslan. Akdeniz ve dünya mutfağından örneklerin 
yer aldığı Reina 200 kişilik. Kişi 
başı 55 milyon liraya çıkabilirsiniz. 

Bir dünya markası 

Yakın arkadaşım olan Reina'nın patronu Mehmet Koçarslan ile buluştuk. Öyle bir koşturma içindeler ki Ali Ünal ve Suat Ateşdağlı'yı bir araya getirip fotoğraf çektirmek sorun oldu. Tabii olan, 
Posta Gazetesi'nin Fotoğraf Servis Şefi Muzaffer Kantarcıoğlu'na oldu. Gecenin bir yarısında 
buluştuk Memo ile. Ben sordum, o anlattı. Neler mi 


Şu an Reina'da kaç kişi çalışıyor MK-500 kişi. Ama yan sanayii yani taksicisi, manavı, çerezcisi, kasabı hesaba katarsak, 2500 kişi ekmek yiyor. 

Üçüncü senesi olan Reina'da bir dükkan sahibi olmak için kaç bin doları gözden çıkarmak gerekir MK-Mekan sahiplerinden, öyle dışarda söz edildiği gibi korkunç rakamlar almıyoruz. Bizim amacımız buraya kaliteli işletmeleri sokarak bir sinerji yaratmak. 

Bu yıl Kuruçeşme çok hareketlendi. Ne olacak bu Boğaz trafiğinin hali MK-Müşterilerimizin taksi ya da Boğaz yoluyla gelmesini isteyeceğiz. İlk kez sana söylüyorum Geçen akşam Trafik Daire Başkanı ile toplantı yaptık bu işi çözümlemek için. Arabayla gelenlere caydırıcı olur umuduyla, sarhoş araba kullananların kazalarını, ölümleri yansıtan görüntüler getireceğiz ekrana. 

Bir başka sorun da uyuşturucu. Eğlence sektöründe had safhada. Özellikle son yıllarda kokain ve Extacy gençler için büyük tehlike oldu. MK-İçerde sivil polisler ve aldığımız önlemler var. Ama bu çözüm değil. Önce devletin bu yaraya sıkı bir şekilde parmak basması lazım. Aile, okul, devlet, sonra biz. Ben girişe kameralar konulmasını, bunların da kurulacak bir ekip tarafından kontrol altında tutulmasını önerdim. Çünkü uyuşturucu satıcılarını, arananları, hırsızları, kapkaççıları biz tanımayız ama poliste fişlenmiş durumdalar. Böylece bu iş kısmen de olsa çözülür diye düşündüm. Ama bunun sonu yok. 

Reina'ya yeni kardeşler geliyor galiba. MK-Evet, çok büyük bir proje var. Reina'nın yakınında. Yeri sen biliyorsun, projeyi de gördün zaten. Bir yılımızı alır. Başka ortaklarımız da var. Büyük bir fitness center açacağız. İçinde 6 kafe yer alacak. SPA'sı, güzellik salonları, açık ve kapalı yüzme havuzu olacak. Dev salonlar da cabası. Çünkü Reina'ya düğün, şirket davetleri talebi geliyordu, yapamıyorduk. Şimdi yapabileceğiz. Hayat 07.00'de başlayıp 01.00'de bitecek. 

Laila'nın patronu, benim de sevdiğim arkadaşım olan Şefik Öztek ile aranızda üç yıldır bir anlaşmazlık var. Bak, bahçene barışın ve kardeşliğin simgesi olan zeytin ağaçları da dikmişsin. Bu kırgınlık ne zaman sona erecek MK-Aslında kavga yok. Gönlüm kırık. Ama şu an buraya senin kolunda gelse ve "Merhaba" dese, kapım sonuna kadar açık. 

Evet efendim, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. 


</TEXT>
</DOC>
