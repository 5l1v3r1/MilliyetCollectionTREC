<DOC>
<DOCNO> 221818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sonspo02.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpija Ljubljana 68 - Efes Pilsen 57 
</HEADLINE>
<TEXT>

     Salon Tivoli . 
     Hakemler Juan Carlos Mitjana xx, Porrini Xavier Amoros xx, Jose Ramon Garcia xx İspanya . 
     Union Olimpija Ljubljana Bazdariç xxx 14, Boisa xxx 10, Petrov xx, Rahimiç xx 6, Dujmoviç xxx 12, Ozbolt xxx 18, Paviç x, Anagonye xx 8, Smigiç x . 
     Efes Pilsen Ender x 6, Granger x 4, Langdon xx 16, Ermal x 4, Nikoliç xx 10, Prkacin x 4, Kerem x 2, Ömer x 1, Kaya xx 10, Alper xx . 
     1. Periyot 22-18 . 
     Devre 41-33 Union Olimpija Ljubljana lehine . 
     3. Periyot 56-45 . 
     Beş Faulle Çıkan Petrov 38.36 Union Olimpija Ljubljana . 
     Alim Tuncay Bildiriyor 

Basketbolda Erkekler Avrupa Ligi 2. tur E Grubu'ndaki 2. maçında Efes Pilsen, deplasmanda Slovenya'nın Union Olimpija Ljubljana takımına 68-57 yenilerek, ilk yenilgisini aldı. 
     Karşılaşmaya alan savunmasıyla başlayan Efes Pilsen ilk periyotta hücumda etkili olamazken, oyuna ilk 5'de başlayan Ermal, 7. dakikada 3 faulle kenara alındı. 
     Dış atışlardan bulduğu sayılarla 6. dakikayı 12-8 önde geçen Union Olimpija Ljubljana, son saniyelerde Bazdariç'in 3 sayılık basketiyle ilk periyodu 22-18 önde geçti. 
     2. periyoda kötü başlayan ve arka arkaya hücumlardan boş dönen Efes Pilsen karşısında evsahibi ekip, Bazdariç ve Dujmoviç'in sayılarıyla 4 dakikada 10-3'lük bir seri yakaladı ve farkı 11 sayıya çıkardı 32-21. Farkı kapatmaya çalışan Efes Pilsen, hücumlarda şutları sokamayınca ilk yarıyı 41-33 geride kapadı. 
     Maçın 3. periyoduna iyi başlayan Union Olimpija Ljubljana, düşük bir şut yüzdesiyle oynayan rakibi karşısında özellikle Ozbolt'un skorer oyunuyla 27. dakikada 15 sayılık farka ulaştı -38. Evsahibi ekip 3. periyodu da 56-45 önde tamamladı. 
     Son periyodun ilk dakikalarında Langdon ve Kaya ile sayılar bulan Efes Pilsen, 35. dakikada farkı 5 sayıya dek indirdi 59-54. 
     Ancak iyi savunma yapan Union Olimpija Ljubljana, Boisa ve Anagonye'nin sayılarıyla bitime 2 dakika 39 saniye kala farkı 12 sayıya çıkardı 66-54 ve karşılaşmayı da 68-57 üstün tamamladı. 
     Öte yandan, İspanya'daki terör saldırısında ölenler için maçtan önce 1 dakikalık saygı duruşunda bulunuldu. 
     Bu arada salona asılan Türk bayrağı gerçek boyutlarından farklı olunca yetkililerin uyarısıyla bayrak, konsolosluktan getirilen bir başka Türk bayrağıyla değiştirildi. 
     Ayrıca milli basketbolcu Hüseyin Beşok eşiyle birlikte eski takım arkadaşalrını otelde ziyaret edip karşılaşmayı salondan izledi. 
     
</TEXT>
</DOC>
