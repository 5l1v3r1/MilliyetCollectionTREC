<DOC>
<DOCNO> 222866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur05.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayollarında son durum... 
</HEADLINE>
<TEXT>

     Karayollarının bazı kesimlerinde sürdürülen yapım çalışmaları nedeniyle sürücülerin trafik işaret ve işaretçilerine dikkat etmeleri gerekiyor. 
     Karayolları Genel Müdürlüğü'nden yapılan açıklamada, Ankara-Aksaray-Ulukışla yolunun Kulu Ayrımı-Şereflikoçhisar-Ereğli Ayrımı arasındaki kesimde sürdürülen bölünmüş yol yapım çalışmaları nedeniyle sürücülerin trafik işaret ve işaretçilerine duyarlı olmaları istendi. 
     Aydın-Çine yolunun 8-30'uncu kilometreleri arasındaki bölünmüş yol yapım çalışmaları ile 28'inci kilometresindeki Dalaman Köprüsü yapım çalışmaları, Keşan-İpsala yolu İpsala kavşağından itibaren 0-12'inci kilometreleri arasındaki bölünmüş yol yapım çalışmaları nedeniyle sürücülerin trafik işaret ve işaretçilerine dikkat etmeleri gerekiyor. 
     
</TEXT>
</DOC>
