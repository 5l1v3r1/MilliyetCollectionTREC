<DOC>
<DOCNO> 238991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun18.html </URL>
<DATE> 2004/05/11/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Ceset parçaları sokaklarda dolaştırıldı 
</HEADLINE>
<TEXT>

     Gazze Şeridi'nde bu sabah meydana gelen patlamada ölen İsrail askerlerinin ceset parçalarının, maskeli Filistinli eylemciler tarafından sokaklarda dolaştırıldığı bildirildi. 
     Görgü tanıkları, sevinçten havaya ateş açan eylemcilerin, bu sabah zırhlı araçlarına düzenlenen saldırıda ölen askerlerden geriye kalan kafa ya da bacak parçalarını göstererek sokaklarda yürüdüğünü belirtti. 
     Patlamanın ardından açıklama yapan Hamas örgütü, saldırının sorumluluğunu üstlenmişti. 
     Bu arada, Filistinli hastane kaynakları, İsrail askerlerinin tank ve helikopter ateşi desteğinde Gazze'de düzenlediği operasyonda ölen Filistinlilerin sayısının 5'e yükseldiğini belirtirken, yaralıların sayısını 70 olarak açıkladı. 
     
</TEXT>
</DOC>
