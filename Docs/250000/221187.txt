<DOC>
<DOCNO> 221187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun07.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kullanılmış bilgisayar al, çevreyi ve keseni koru .. 
</HEADLINE>
<TEXT>

     Bilgisayarların da cep telefonları gibi bir parça eskiyince atılmaya başladığı, oysa kullanılmış bilgisayar almak ya da eski bilgisayarı güncelleştirmek tasarrufa ve çevrenin korunmasına büyük katkı sağlıyor. 
     Merkezi Massachussetts'te bulunan IDC adlı firmanın uzmanlarından Shane Rau, satın alındıktan kısa süre sonra iade edilmiş bir bilgisayarı almanın, hiç kullanılmamış bilgisayar almaktan en az 100-200 dolar ucuza mal olduğuna dikkat çekti. 
     Bu cihazların da yeni bilgisayarlar gibi garanti kapsamında oldukları belirtiliyor. 
     Aynı şekilde e-Bay gibi açık artırma sitelerinde de az kullanılmış bilgisayarlar yenilerine oranla yüzde 30-80 daha ucuz fiyata satılıyor. Bazı üretici firmalar ise kendi ürettikleri bilgisayarları monitor hariç 149 dolara satıyorlar. 
     Uzmanlar, bir bilgisayarın atılmasının sağlık ve çevre açısından çeşitli riskler doğurduğuna işaret ediyorlar. 
     Uzmanlara göre, bilgisayarla sadece e-posta gönderip internette araştırma yapıyorsanız çoğu zaman yeni bir bilgisayara değil, cihazınızı güncelleştirmeye ihtiyacınız var demektir. 
     ''Yeni bir işletim sistemi piyasaya çıktığında derhal yeni bir bilgisayar almaya gerek olmadığına'' dikkat çeken uzmanlar, ''Yazılım software ve donanımın hardware bir üst düzeye çıkartılmasıyla upgrade birçok sorunun çözümlendiğini'' kaydettiler. 
     Bilgisayar uzmanı Rau, ''Önemli olanın en yeni ve güçlü bilgisayara sahip olmak değil, bilgisayarınızı rahat kullanıp kullanmadığınızdır'' dedi. 
     
</TEXT>
</DOC>
