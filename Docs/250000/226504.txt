<DOC>
<DOCNO> 226504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/yazar/akyol.html </URL>
<DATE> 2004/03/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Ulusal istenç' 
</HEADLINE>
<TEXT>

   
   AKP, belliydi ki, çok büyük farkla kazanacak. CHP'den bir başarı bekleyen de yoktu. 
   Sonuçlar sürpriz değil, sosyolojik yapımızın bir yansıması 1950'den beri yüzde 40 - 50 civarında muhafazakar ve liberal bir merkez sağ var, bir çatı altında birleşince bu oyu alıyor. 
   Sol yüzde 30 civarında ama CHP 1930'lara yapışarak, değişen toplumun gerisinde kaldıkça, bu oyu da toplayamıyor. 
   Şimdi önümüzde iki tehlike var 
   Biri, AKP'nin aşırı iktidar duygusuna kapılmasıdır. "Devlet iktidarı-parti iktidarı" tarzındaki zorlama Jakoben ayırımlar elbette yanlıştır ama liberal teoride ve hayatın gerçeklerinde de "milli irade" kayıtlı ve şartlıdır Kuvvetler ayrılığı, demokrasi, hukuk, toplumun tabiaten çoğulculuğu gibi kayıt ve şartlarla sınırlıdır. AKP elbette siyaseten güçlenmiştir ve bunu kullanacaktır, ama çoğulcu demokrasi kurallarını asla ihlal etmemelidir. 
   Başbakan Erdoğan seçim gecesi bu konuda güven veren güzel bir konuşma yaptı. 
   
   CHP'NİN tarihsel reflekslerinin depreşmesi ve 'devlet'e yapışması, önümüzdeki öbür tehlikedir. 
   CHP 1930'da seçimleri kaybedeceğini görünce resmen "parti devleti" kurmuştu 27 Mayıs, rahmetli Metin Toker'in de yazdığı gibi "Ordu CHP iktidar" harekatı idi. 
   Şimdi de halkın iradesi karşısında, "devlet iktidarı", Ali Topuz'un emsalsiz vecizesiyle, CHP'yi bir "siyasi gerilla" gibi kullanmak isterse ve CHP de bundan medet umarsa çok kötü olur. 
   CHP'li Halil Akyüz diyor ki 
   "Askerlerin dernek toplantısına katılıp mesaj vermesi, AKP'ye yarıyor, CHP'ye ise zarar veriyor." Milliyet 16 Mart 2004 
   Ama CHP'nin beyin takımından Yakup Kepenek, Neşe Düzel'e "orduyla örtüşmek suç mu" diye açıklamalar yapıyor Radikal, 22 Mart 2004 
   Elbette mesele orduya indirgenemez. Mesele CHP'nin 'devlet'e mi, halka mı sarılacağı meselesidir. 
   Cumhurbaşkanı Sezer'de simgelenen yasakçılığın ve "ulusal istenç" gibi yapay terimlerin arkasında, halk kendisini hor gören bir elitizm olduğunu seziyor ve daima "yeter söz milletindir" çizgisine oy veriyor. 
   
   SİYASET bilimci Doç. Dr. Ömer Çaha, "Dört Akım, Dört Siyaset" adlı kitabında bizdeki milliyetçi, liberal, muhafazakar ve sol akımları inceliyor, CHP konusunda şu analizi yapıyor 
   "Türkiye'de merkez solun temel problemi, sol aydınların sıkça ifade ettiği gibi örgütlenme, bölünme, liderlik vs. değildir..." 
   Peki nedir 
   "Toplumun değil, devletin temsilciliğini yapmaktadır... Devlet elinde yoğunlaşmış olan maddi varlıklara KİT'lere dokunmadığı gibi, devletin manevi nüfuzunu perçinleştiren resmi ideolojik yapısına da dokunmamaktadır. Onun bekçiliğini yaparak sıkı sıkıya korumaya çalışmaktadır..." Sf. 174 - 175 
   Tabii 'devletin bekçiliği' psikolojisi, değişen toplumun beklentileriyle CHP'nin 'örtüşmesine' imkan vermiyor, CHP'nin gerçek bir sosyal demokrat harekete dönüşmesini de engelliyor. 
   Halbuki Türkiye'nin halkla 'örtüşen' bir sosyal demokrat muhalefete şiddetle ihtiyacı var Yukarıda belirttiğim iki tehlikeyi de aşarak demokrasi içinde 'gelişmiş ülke' olmak için... 
   
      
   
   
</TEXT>
</DOC>
