<DOC>
<DOCNO> 243595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo03.html </URL>
<DATE> 2004/05/28/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Süper Lig'in ceza dosyası... 
</HEADLINE>
<TEXT>

     Birinci Süper Futbol Ligi'nde 2003-2004 sezonunda, ligdeki 18 takımın tamamı, oyuncu, teknik adam, yönetici ve kulüp olarak toplam 168 kez Profesyonel Futbol Disiplin Kurulu'na PFDK sevkedildi. 
     Kurulun bugüne dek yapılan maçları görüştüğü toplantılarda, Galatasaray Kulübü ile ilgili dosyalar toplam 20 kez kurul gündemine gelirken, sarı-kırmızılılar en fazla dosyası kurula giden, Fenerbahçe de toplam 16.5 milyar lirayla en fazla para cezası alan kulüp oldu. 
     Sezon boyunca PFDK'ya sevkedilmeyen kulüp kalmazken, Ankaragücü 3 kereyle kurula en az sevkedilen takım oldu. Ligin ikinci yarısında İstanbulspor kurula hiç sevkedilmedi. 
     Gençlerbirliği dışında kalan 17 kulüp, toplam 114 milyar lira para cezası ödedi. 
     
     EN ÇOK OYUNCUSU CEZA ALAN KULÜP 
     Galatasaray ve Beşiktaş, 5'er futbolcuyla en fazla oyuncusu ceza alan kulüpler oldu. Sarı-kırmızılılarda, Hasan Şaş, Ayhan, Volkan, Murat Erdoğan ve Mondragon, siyah-beyazlılarda ise Serdar Topraktepe, Ahmet Yıldırım, Tümer Metin, Pancu ve İbrahim Üzülmez ceza aldı. 
     
     SAHA KAPATMA 
     Sezon sonunda kurul, 8 takıma saha kapatma, 4 takıma da seyircisiz oynama cezası verdi. 
     Bu bölümde Akçaabat Sebatspor, Beşiktaş, Bursaspor, Çaykur Rizespor, Denizlispor, Fenerbahçe, Galatasaray, Samsunspor'un sahaları kapanırken, ayrıca Adanaspor, Çaykur Rizespor, Elazığspor ve Galatasaray ise maçlarını seyircisiz oynamak zorunda kaldı. 
     
     EN AĞIR CEZA 
     Kurul, bu sezon sonunda en büyük cezayı 2 yıl hak mahrumiyetiyle Elazığspor Kulübü Yöneticisi Cezair Aydın'a verdi. 
     Futbolcular içinde de Ofsporlu Candaş Ayazoğlu 8, Iğdırsporlu Ömür Ağgün 7, Güngören Belediyesporlu Ali Turan, Iğdırspor'dan da Murat Şaş, Yusuf Karal, Savaş Kandemir ve Burak Gündoğdu 6'şar maçla cezalandırıldı. 
     Birinci Süper Futbol Ligi'nin ceza dosyası ise şöyle 
     
     ADANASPOR 
     9 kez sevkedildi. Kulüp 4.5 milyar lira para cezası alırken, malzemeci Mehmet Yalnız 1.5, Şahabettin Yavuzer 1 ay hak mahrumiyeti, 1 maç seyircisiz oynama ve Volkan Bekiroğlu ile Güngör Öztürk 2'şer maç oynamama ve 3 kez de ihtar cezası aldı. 
     
     AKÇAABAT SEBATSPOR 
     13 kez sevkedildi. Muzaffer ve Korhan 2'şer, Sedat Bayrak 3, Macit de 2 kerede toplam 5 maçla cezalandırıldı. Antrenörler Suat Tekelioğlu, Olkan Yavruoğlu ve idarecilerden Şenol Bulut'a 1'er ay, masör Osman Durna 20 gün hak mahrumiyeti cezası verilirken, 1 maç saha kapama ve kulübe de toplam 7 milyar 750 milyon lira para cezası çıktı. 
     
     BEŞİKTAŞ 
     16 kez sevkedildi. Serdar Topraktepe ve Ahmet Yıldırım 1'er, İbrahim Üzülmez, Pancu ve Tümer Metin 2'şer maç ceza alırken, kulübe 2 maç saha kapatma ve toplam 11 milyar 250 milyon lira para cezası, ayrıca 4 kez de ihtar verildi. 
     
     BURSASPOR 
     8 kez sevkedildi. Junior'a 3 maç ceza verildi. Ayrıca yöneticilerden Sinan Gür 1 ay hak mahrumiyeti, takım toplam 6.5 milyar lirayla cezalandırılırken, kulüp 3 maç saha kapama ve 2 kez de ihtar aldı. 
     
     ÇAYKUR RİZESPOR 
     11 kez sevkedildi. Ali Eren toplam 8, Kürşat toplam 4, Şener de 3 maç ve Murat Sözkesen 2 maç ceza aldı. Ayrıca kulübe 1 maç seyircisiz oynama ve 1 maç saha kapamala, 2 kerede toplam 4.5 milyar lira para cezası verilirken, yöneticilerden Resul Çolak'a da 3 ay, Yılmaz Zehiroğlu'na 20 gün hak mahrumiyeti cezası çıktı. 
     
     DENİZLİSPOR 
     11 kez sevkedildi. Kulüp, toplam 6 milyar lira para cezası alırken, 1 kez ihtar ve 1 maç saha kapama ile karşılaştı. Futbolculardan Ersen Martin toplam 6, Sedat Boyraz, Ali Akdeniz, Serhat Gürpınar 2'şer maç, teknik direktör Giray Bulak'a da 15 gün hak mahrumiyeti cezası verildi. 
     
     DİYARBAKIRSPOR 
     5 kez sevkedildi. Kulübe 1 kez ihtar verilirken, yöneticilerden İsmet Yılmaz da 15 gün hak mahrumiyeti ve 1 milyar lira para cezası aldı. Futbolculardan Murat Hacıoğlu'na 1, Cem Beceren'e 2 maçta oynamama cezası verildi. 
     
     ELAZIĞSPOR 
     11 kez sevkedildi. Ramazan 2, Bekir de 1 maç oynamama cezası alırken, teknik direktör Güvenç Kurtar 15 gün, antrenör Erhan Altın 20 gün, yöneticilerden Hacı Murat Yümlü 1 ay, Cezair Aydın da 2 yıl hak mahrumiyetiyle cezalandırıldı. Kulübe de 2 maç seyircisiz oynama ve 9 milyar 250 milyon lira para cezası verildi. 
     
     FENERBAHÇE 
     9 kez sevkedildi. Servet 2 maç oynamama cezası alırken, kulübe de toplam 16.5 milyar lira para ile 1 maç saha kapatma ve ihtar cezaları verildi. 
     
     GALATASARAY 
     20 kez sevkedildi. Hasan Şaş 1, Murat Erdoğan, Ayhan Akman ve Mondragon 2'şer, Volkan Arslan da toplam 7 maçta oynamama cezası aldı. Kurula dosyası 3 kez gelen teknik direktör Fatih Terim bunların 1'inde ceza almadı. Terim'e, diğer 2'sinde ise toplam 1.5 ay hak mahrumiyeti cezası verildi. Kulübe ise 6 kerede toplam 1 maç saha kapatma, 1 maç seyircisiz oynama ve 3 ihtar ile 12.5 milyar lira para cezası çıktı. 
     
     GAZİANTEPSPOR 
     5 kez sevkedildi. Nuri, 2 maç ceza alırken, kulübe toplam 2.5 milyar lira para ve 1 kez de ihtar cezası verildi. 
     
     GENÇLERBİRLİĞİ 
     4 kez sevkedildi. Menajer Cem Onuk, 1 ay hak mahrumiyeti cezası alırken, kulübe de 2 kez ihtar çıktı. Başkent ekibinin başarılı futbolcusu Youla ise 2 maç oynamama cezası aldı. 
     
     İSTANBULSPOR 
     5 kez sevkedildi. Musa Kuş ve Yordanov 2'şer maç ceza aldı. Menajer Sinan Dinler'e 1 ay, doktor Mehmet Ünal'a da 20 gün hak mahrumiyeti cezası verilirken, kulüp de 2.5 milyar lira para cezasına çarptırıldı. 
     
     KONYASPOR 
     13 kez sevkedildi. Ogün 3, Ömer 1, Cem Karaca ise 2 maç oynamama cezası aldı. 3 kere ihtar verilen kulüp, toplam 6 milyar lira para cezası ödedi. Ayrıca antrenör Tolgay Kerimoğlu 15 gün ve idareci İbrahim Kaplan toplam 75 gün hak mahrumiyetiyle cezalandırıldı. 
     
     MALATYASPOR 
     5 kez sevkedildi. Kulübe 5 milyar lira para ve 2 kez de cezası verildi. İdarecilerden Özcan Kayhan 20 gün hak mahrumiyeti cezası aldı. 
     
     ANKARAGÜCÜ 
     3 kez sevkedildi. El Desouki 1 maç oynamama, kulüp de 1 milyar 250 milyon lira para cezası aldı. 
     
     SAMSUNSPOR 
     5 kez sevkedildi. Celil ve Kenan Yelek 1'er maçla cezalandırılırken, kulübe de 2 kerede toplam 2.5 milyar lira para ile 1 maç saha kapatma ve ihtar cezası verildi. 
     
     TRABZONSPOR 
     15 kez sevkedildi. Somers ve Romaschenko 1'er, Fatih Tekke 2 kerede toplam 6 maç ceza aldı. Futbolculardan Hasan Üçüncü de 2 maçla cezalandırıldı. Eski teknik direktör Samet Aybaba'ya kurula 1 kez sevkedilmesine rağmen ceza çıkmazken, kulüp ise 4 kerede toplam 14.5 milyar lira para cezası ve 2 kez de ihtar aldı. 
     
</TEXT>
</DOC>
