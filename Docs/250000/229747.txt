<DOC>
<DOCNO> 229747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonyas23.html </URL>
<DATE> 2004/04/08/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
Diyarbakır'da 80 çiftin resmi nikahı törenle kıyıldı 
</HEADLINE>
<TEXT>

     Diyarbakır'da ''Pala Ali'' lakaplı Ali Topal, 13 yıldır birlikte yaşadığı ikinci eşine Valilik aracılığıyla resmi nikah kıydı. 
     İlk eşinden boşandıktan sonra Diyarbakır'ın Merkeze bağlı Doğanlı Köyü'nde oturan Hafsiye Yıldırım ile evlenen Ali Topal'ın 41 , bu birliktelikten 3 çocuğu oldu. 
     Ev ihtiyaçlarını Sosyal Yardımlaşma ve Dayanışma Vakfı'ndan karşıladıklarını belirten ''Pala Ali'' lakaplı Topal, şöyle dedi 
     ''Birinci eşimden ayrıldıktan sonra kendi boyumda, ancak benden yaşça büyük olan Hafsiye ile ailesine 4 milyon 500 bin lira başlık parası vererek evlendim. İşsiz olduğum için tüm ihtiyaçlarımızı SYDV'den karşılıyorduk. Resmi nikahımın olmadığını öğrenen vakıf yetkilileri, toplu yapılan nikaha bizi de dahil ettiler.'' 1.35 santimetre boyundaki Topal ile 1.33 santimetrelik Yıldırım'ın nikah şahitliğini Vali Yardımcısı Mustafa Adıgüzel ile Milli Eğitim Müdürü Bahattin Atilla yaptı. Nikah memuru evlenme cüzdanını Hafsiye Yıldırım'a teslim etti. 
     Diyarbakır Valiliği'nce 75. Yıl Yatılı Bölge İlköğretim Okulu Yemekhane Salonu'nda düzenlenen ''Toplu Nikah'' töreninde 80 çiftin nikahı kıyıldı. Vali Yardımcısı Adıgüzel, ''Bu yıl son olarak toplu nikah töreni yapıyoruz. Artık aileler, resmi nikahlarını medeni haklar çerçevesinde yapmalı'' dedi. 
     
</TEXT>
</DOC>
