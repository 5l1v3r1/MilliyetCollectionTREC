<DOC>
<DOCNO> 204827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/dunya/adun.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyona ağır darbe 
</HEADLINE>
<TEXT>

   Iraklı direnişçiler Kerbela'da koalisyon güçlerine üç koldan eşzamanlı saldırı düzenledi. Cehenneme dönen bölgede 4'ü Bulgar, 2'si Taylandlı 6 asker öldü, 172 kişi de yaralandı 
      DIŞ HABERLER SERVİSİ 

   
   Irak'ın başkenti Bağdat'ın 110 km güneyinde yer alan ve Şiiler tarafından kutsal kabul edilen Kerbela kentinde dün ABD liderliğindeki çokuluslu güce ağır bir darbe indirildi. 
   Iraklı direnişçilerin, Kerbela Üniversitesi'ndeki koalisyon gücüne ait iki kararg h, vilayet ve polis merkezine yönelik olarak, 4 bomba yüklü aracı patlatarak, havan topu ve ağır makineli tüfek ateşi açarak eşzamanlı olarak 3 koldan düzenledikleri saldırıda, 4'ü Bulgar, 2'si Taylandlı toplam 6 koalisyon askeri, 6 Iraklı polis ve bir sivil öldü 172 kişi de yaralandı. Yaralılardan 5'inin ABD'li, 27'sinin Bulgar, 27'sinin de diğer ülke askerleri olduğu belirtildi. Yaralılar arasında, Kerbela Valisi Ekrem El Yaseri, kent meclisinin 5 üyesi ve çok sayıda sivil de bulunuyor. 
   Saddam'ın yakalanmasından sonraki en kanlı eylem olarak nitelenen bu saldırıdan halk, devrik liderin yandaşlarını sorumlu tutuyor. Görgü tanıklarının ifadelerine göre, saldırı dün yerel saatle 13.00'te gerçekleşti. Koordineli olarak 3 koldan saldırıya geçen direnişçiler, kararg h binaları, vilayet ve polis merkez binasını hedef aldı bölge bir anda cehenneme döndü. Yaralı vali Ekrem El Yaseri, "Üzerimize roket yağdı, arabalar patladı" diye konuştu. Bir ABD heyetinin üniversiteyi ziyaret ettiği bir sırada düzenlenen saldırıda öğrencilerden de 20'si yaralandı. 
   Bulgaristan Savunma Bakan Yardımcısı İlko Dimitrov, Sofya'da düzenlediği basın toplantısında, saldırılardan 1'inin, Bulgar kararg hına yönelik provokasyon eylemi olduğunu söyledi. Bulgar askerlerinin bulunduğu merkez kararg hının önüne bomba yüklü bir kamyonla gelen kişinin öndeki barikatları aştığını ifade eden Dimitrov, "Bu terörist vurulmasına rağmen, bomba yüklü kamyon kararg hın bahçesine kadar girmiş ve burada infilak etmiştir" dedi. Bulgaristan'ın, Kerbela'da 500 askeri bulunuyor. 
   Kerbela'daki koalisyon gücünde Bulgaristan, Polonya, Filipinler, Tayland ve ABD askerleri bulunuyor. 
   
   
   
</TEXT>
</DOC>
