<DOC>
<DOCNO> 241002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sonspo17.html </URL>
<DATE> 2004/05/18/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Denizlispor, Giray Bulak ile 2 yıllık sözleşme imzaladı... 
</HEADLINE>
<TEXT>

     Denizlispor, Giray Bulak ile 2 yıllık daha sözleşme yaptı. 
     Kulüp binasında düzenlenen törende futbol şubesi başkanı Turgut Dalaman ile Giray Bulak 2 yıllık sözleşmeye imza attı. Dalaman başarılı bir sezon geçiren Bulak ile yeniden anlaştıkları için mutlu olduklarını söyledi. 
     Giray Bulak da Denizlispor ile yeniden anlaşmak için uzun uzun pazarlık yapmadığını belirterek, ''Burası bizim yuvamız gibi. Barışık bir düzen içinde çalışmak, kalmamdaki önemli faktörlerden biri oldu. Önümüzdeki sezonlarda daha iyi sonuçlara imza atmayı diliyorum'' dedi. 
     Takımda kalacak ve gidecek futbolcuların belirlendiğini ancak bunları şimdilik açıklamayacağını söyleyen Bulak, ''Kadroda kalmasını istediğim futbolculara ilave olarak 6 transfer yeterli olacaktır'' dedi. 
     Bulak, Elazığsporlu Effa'nın transferine ilişkin sorulara, ''Şehir şehir dolaşıp kulüplerle görüşüyor. Yolu bize de düşürse ilgileniriz'' şeklinde cevap verdi. 
     Tesisleşme ve diğer çalışmalarla ilgili olarak Bulak şunları kaydetti 
     ''Uçmadan ayaklarımızı sağlam bir şekilde yere basarak gitmeliyiz. Tesisleşme ve altyapı çok önemli, UEFA'nın kriterlerine hazırlıklı olmamız gerekiyor. Araştırma ekibine işlerlik kazandırıp, arada bir başarılı olmak yerine sürekli başarı kovalayan bir ekip olmalıyız.'' 
     
</TEXT>
</DOC>
