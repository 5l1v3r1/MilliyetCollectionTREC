<DOC>
<DOCNO> 229234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sondun22.html </URL>
<DATE> 2004/04/07/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Felluce'de ölü sayısı 60'a yükseldi 
</HEADLINE>
<TEXT>

     Irak'ın batısında Felluce kentinde Amerikan askerleriyle dün akşamdan beri süren çatışmalarda ölü sayısının 60'a çıktığı bildirildi. 
     Hastane kaynaklarına göre, Amerikan askerleriyle Şii gerilla lideri Mukteda Sadr'a 30 bağlı milisler arasında süren çatışmalarda çok sayıda Iraklı da yaralandı. 
     Felluce'de işgalci Amerikan ordusuna karşı cihat ilan edildi, kadınlar da silahlandı. Amerikan ordu birliklerinin açtığı ateş altında ölen çok sayıda kadın bulunuyor. 
     Bir doktor, AFP muhabirine, ölen ve yaralananların çoğunun kadın ve çocuk olduğunu söylemişti. 
     AFP muhabiri, sürekli olarak halka cihat çağrısında bulunulduğunu, Amerikan uçaklarının kent üzerinde uçmaya devam ettiğini, silah seslerinin kesilmediğini bildirdi. 
     Felluce, başkent Bağdat'ın batısında Ürdün sınırına kadar uzanan El Anbar vilayetinin en büyük kenti. 
     Son üç günde, 20 mart 2003'te Saddam Hüseyin rejiminin devrilmesi için başlatılan harekatta, Amerikan askerleri son üç günde 30 ölüyle en büyük kaybı verdi. Sadr milisleriyle çeşitli kentlerde süren çarpışmalarda 170'i aşkın insan hayatını kaybetti. Yalnız Ramadi'de 12 Amerikan deniz piyadesi öldürüldü. 
     
</TEXT>
</DOC>
