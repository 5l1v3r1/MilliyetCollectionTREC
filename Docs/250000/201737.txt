<DOC>
<DOCNO> 201737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/guncel/gun01.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitimde Zimbabwe bile bize fark attı .. 
</HEADLINE>
<TEXT>

   Türkiye'de eğitim için öğrenci başına 380, Zimbabwe'de ise tam 768 dolar harcanıyor... 
   SİBEL KAHRAMAN İstanbul 
   
   Tüm Özel Öğretim Kurumları Derneği, Türkiye'nin eğitim haritasını çıkardı. Derslik başına düşen öğrenci sayısı, Türkiye'de 52 iken, Almanya'da 16 - 26, Fransa'da 30, İngiltere'de 25. Kız çocuklarının ortaöğretime gitme oranı Türkiye'de yüzde 45 iken İran'da yüzde 69, Mısır'da yüzde 70'e çıkıyor. Üniversite sınavına girenlerin yüzde 60'ı yerleşemiyor, eğitim harcamalarının GSMH içindeki payı Meksika ve Yunanistan'ın altında. 
   
   Ortalama 5.6 yıl eğitim 
   "Ortaöğretim ve Yükseköğretime Geçişte Yeniden Yapılandırma Çalışması" Prof. Dr. İsa Eşme, Prof. Dr. Adnan Kulaksızoğlu ve Prof. Dr. Ruhi Kaykayoğlu tarafından hazırlandı. Çalışmanın sonuçlarından bazıları şöyle 
   6 - 14 yaş grubunda kızların okullaşma oranında Türkiye 63.4 , Nikaragua 80 , Mısır 75.7 ve Bangladeş'in 73.8 bile altında. 
   Eğitimde öğrenci başına yapılan yıllık harcama Türkiye'de 380, Zimbabwe'de 768, Tunus'da ise 891 dolar. 
   Bir Türkiye vatandaşının ortalama okulda kalma süresi 5.6 yıl. Bu rakam Avrupa Birliği ülkelerinin çok altında. 
   Özel okul oranı çok düşük. Yunanistan'da ilköğretimde özel okul oranı yüzde 8, Türkiye'de ise yüzde 2.8. 
   
   Bütçe payı daralıyor 
   Eğitim harcamasının GSMH içindeki payı Türkiye'de 2.33. Almanya'da 3.68, Meksika'da 3.48, Fransa'da 4.35. 
   Önümüzdeki beş yıl içinde yükseköğretime giriş için başvuran aday sayısının 2 milyonu aşacağı tahmin ediliyor. 
   Ailelerin zorunlu harcamalarında eğitim 1.4'le son sırada bulunuyor. Eğlenceye harcanan para 2.3'lük oranla eğitimden yüksek. 
   Genç nüfus oranının büyük olmasına karşı milli eğitim bütçesinin genel bütçe içindeki payı giderek küçülüyor. 
   
   
</TEXT>
</DOC>
