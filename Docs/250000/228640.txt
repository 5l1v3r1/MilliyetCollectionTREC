<DOC>
<DOCNO> 228640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/soneko06.html </URL>
<DATE> 2004/04/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Söktaş, kardan temettü dağıtacak... 
</HEADLINE>
<TEXT>

     Söktaş, net dönem karından ortaklara temettü dağıtacak. 
     Söktaş Tekstil Sanayi ve Ticaret A.Ş. Genel Kurulu, dün şirket merkezinde yapıldı. 
     Borsa'ya gönderilen açıklamaya göre, net dağıtılabilir dönem karından, tüm adi ve imtiyazlı hisselere yüzde 200 oranında 1.000 lira nominal bedelli hisse için 2.000 lira birinci temettü dağıtılması kararlaştırıldı. Bakiye dağıtılabilir net dönem karının yüzde 2'si, imtiyazlı hisse senedi sahiplerine birinci temettü olarak verilecek. Yönetim Kurulu Üyelerine de toplam 105 milyar lira temettü dağıtılacak. 
     Kalan dağıtılabilir net dönem karından ikinci tertip yasal yedek ayrıldıktan sonra ortaklara ikinci temettü dağıtılmayarak bakiyesinin olağanüstü yedek olarak ayrılması, temettü ödemelerine 17 Mayıs 2004 tarihinde başlanılmasına karar verildi. 
     Bu arada, Genel Kurul'da, Yönetim Kurulu Üyeliklerine Muzaffer Müfit Kayhan, Muharrem Hilmi Kayhan, Eyüp Hilmi Kayhan, Korkmaz İlkorur, Vecdet Kayhan, Mustafa Tevfik Göktepe ve Levend Beriker seçildi. 
     Görev dağılımı sonrası Başkanlığa Muzaffer Müfit Kayhan, Başkan Vekilliği ve Murahhas Üyelik görevlerine Muharrem Hilmi Kayhan ve Eyüp Hilmi Kayhan getirildiler. 
     
</TEXT>
</DOC>
