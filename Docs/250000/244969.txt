<DOC>
<DOCNO> 244969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun47.html </URL>
<DATE> 2004/06/03/ </DATE>
<TIME> 20.29 </TIME>
<AUTHOR>  </AUTHOR>
<HEADLINE>
AİHM'de Türkiye davaları... 
</HEADLINE>
<TEXT>

     Avrupa İnsan Hakları Mahkemesi AİHM , yasa dışı sol terör örgütüne üye oldukları gerekçesiyle tutuklanan 15 kişinin yaptığı şikayet başvurusunda, Türkiye'nin maddi tazminat ödemesini kararlaştırdı. 
     AİHM kararına göre, Türkiye, şikayet başvurusunda bulunanlara mahkeme masrafları da içinde olmak üzere yaklaşık 309 bin euro maddi tazminat ödeyecek. 
     Ortak şikayet başvurusunu değerlendiren AİHM, Avrupa İnsan Hakları Sözleşmesi'nin işkence ve kötü muamelenin yasaklanmasıyla ilgili 3., makul zamanda yargı önüne çıkartılma hakkıyla ilgili 5. ve hak mağduriyetinin giderilmesi hakkıyla ilgili 13. maddelerinin Türkiye tarafından ihlal edildiğine hükmetti. 
     AİHM, adil yargılanma hakkının ihlal edildiği gerekçesiyle yapılan ayrı bir başvuruda da, Türkiye'nin yine maddi tazminat ödemesini kararlaştırdı. 
     AİHM kararı gereği, Türkiye, ortak başvuruda bulanan 4 kişiye mahkeme masrafları da içinde olmak üzere toplam 7500 euro maddi tazminat ödeyecek. 
     
</TEXT>
</DOC>
