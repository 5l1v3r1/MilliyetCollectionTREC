<DOC>
<DOCNO> 215860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/ekonomi/eko09.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
GP'nin 80 trilyon reklam borcu çıktı 
</HEADLINE>
<TEXT>

   Cem Uzan'ın Star TV'de yaptığı konuşmalar, Genç Parti'ye 80 trilyon liraya mal oldu 
   EKONOMİ SERVİSİ 
   
   Genç Parti'nin, Tasarruf Mevduatı Sigorta Fonu tarafından el konulan Star TV'ye 80 trilyon reklam borcu olduğu hesaplandı. 
   Büyük bölümü Cem Uzan'ın yaptığı miting görüntüleri ile konuşmalarından oluşan, 3 Kasım seçimleri öncesinden başlayan ve reklam niteliğindeki yayınlar nedeniyle Genç Parti'nin 80 trilyon lira borcu olduğu belirtildi. 
   ÇEAŞ ve Kepez'e el konmasından sonra da özellikle maç naklen yayınları arasına verilen 'Bu bir reklamdır' ibareli görüntü ve konuşmaların Genç Parti'nin borcunun artışında etkili olduğu belirtildi. 14 Şubat günü Star TV'ye de el konduğu için yeni yönetim söz konusu 80 trilyonun Genç Parti'den tahsil edilmesi için hazırlık yapıyor. Bu konudaki çalışmayı TMSF yetkilileri yapacak. Verilen bilgiye göre reklam alacağı karşılığında Hazine'den Genç Parti'ye ödenen 11 trilyon liraya tedbir konulabileceği ifade ediliyor. 
   
   
</TEXT>
</DOC>
