<DOC>
<DOCNO> 246369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/guncel/gun06.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın düşüşü ödül kazandı... 
</HEADLINE>
<TEXT>


ANKARA Milliyet 

Foto Muhabirleri Derneği'nce FMD düzenlenen "Türkiye 2003 Fotoğraf Ödülleri" sahiplerini buldu. CHP Genel Başkanı Deniz Baykal, Başbakan Recep Tayyip Erdoğan'ın attan düşüşünü ölümsüzleştiren fotoğraf için, "Üzüntü verebilecek bir durum kazasız aşılabildi. Başbakan'ın sağlığında kalıcı sorun çıkmaması tesellimiz oldu" dedi. 
Haber dalında Anadolu Ajansı'ndan Erhan Sevenler'e ait "Başbakan'ın attan düşüşü" fotoğrafları birinci oldu. Ödülü vermek üzere kürsüye çağrılan Baykal, muhalefet lideri olarak kürsüye özellikle fotoğraftaki konu nedeniyle çağrılmamış olduğunu söyledi. Haber dalında ikincilik ödülünü ise Başbakan Yardımcısı Mehmet Ali Şahin, Star gazetesinden Levent Çelikay'a verdi. Üçüncülük ödülünü TBMM Başkan Vekili İsmail Alptekin, Star gazetesinden Arif Akdoğan'a sundu. 
Serbest fotoğraf dalında birincilik ödülünü DYP Genel Başkanı Mehmet Ağar, Zaman gazetesinden Ali Ünal'a takdim etti. 
FMD'nin görüntü ödülünü ise DHA'dan Faruk Zapçı ve Kanal D'den Taşkın Vural aldı. 


</TEXT>
</DOC>
