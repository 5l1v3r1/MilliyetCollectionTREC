<DOC>
<DOCNO> 236472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonsiy01.html </URL>
<DATE> 2004/05/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Başbakan Erdoğan rektörlerle biraraya geldi... 
</HEADLINE>
<TEXT>

     Başbakan Recep Tayyip Erdoğan, Üniversitelerarası Kurul ÜAK Başkanı ve Yıldız Teknik Üniversitesi Rektörü Prof. Dr. Ayhan Alkış ve beraberindeki rektörleri kabul etti. 
     Başbakanlık Merkez Bina'daki görüşmeye, Devlet Bakanı ve Başbakan Yardımcısı Mehmet Ali Şahin, Devlet Bakanı Beşir Atalay, Milli Eğitim Bakanı Hüseyin Çelik ve Başbakanlık Müsteşarı Ömer Dinçer de katıldı. 
     Prof. Dr. Alkış başkanlığındaki heyette, İTÜ Rektörü Prof. Dr. Gülsün Sağlamer, ODTÜ Rektörü Prof. Dr. Ural Akbulut, Ankara Üniversitesi Rektörü Prof. Dr. Nusret Aras, Gazi Üniversitesi Rektörü Prof. Dr. Rıza Ayhan, Uludağ Üniversitesi Rektörü Prof. Dr. Mustafa Yurtkuran, Hacettepe Üniversitesi Rektörü Prof. Dr. Tuncalp Özgen ve Kocaeli Üniversitesi Rektörü Prof. Dr. Bahattin Komsuoğlu yer aldı. 
     Milli Eğitim Bakanlığı'nın Başbakanlık'a sunduğu Yüksek Öğretim Yasa Taslağı'nın ele alındığı toplantı, yaklaşık 4 saat sürdü. 
     ÜAK Başkanı Prof. Dr. Alkış, çıkışta bir gazetecinin ''İlerleme kaydedildi mi '' şeklindeki soru üzerine, ''Hiçbir şekilde İlerleme kaydedildi diyemeyiz'' karşılığını verdi. 
     Ankara Üniversitesi Rektörü Prof. Dr. Aras da ''Taslak için tekrar masaya oturulacak mı '' sorusu üzerine, şu an için bir şey söylemenin mümkün olmadığını kaydetti. 
     Toplantıda taslağa ilişkin kaygılarını dile getirdiklerini kaydeden Prof. Dr. Aras, görüşmenin uzun sürdüğüne işaret edilmesi üzerine ''Kaygılarımız çok'' dedi. 
     
</TEXT>
</DOC>
