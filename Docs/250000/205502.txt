<DOC>
<DOCNO> 205502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/guncel/agun.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 böyle geçti... 
</HEADLINE>
<TEXT>

Kasımpaşalı bir dilek tuttu, oldu      AKP Genel Başkanı Recep Tayyip Erdoğan, siyasi yasaklı olmasına ve başbakan adayının belli olmamasına rağmen AKP’yi seçimlerde zirveye taşıdı. Yüzde 35’e yakın oy alarak siyasete damgasını vuran Erdoğan, attığı her adımla da toplumun bütün kesimlerinde kendisinden söz ettirmeyi başardı. Erdoğan, yasağı nedeniyle başbakan olamasa da, başbakan üstü bir konumla dünya liderleriyle görüşerek Türk siyasi yaşamında bir ilki gerçekleştirdi. ABD Başkanı George Bush, İngiltere Başbakanı Tony Blair ve Almanya Başbakanı Gerhard Schröder başta olmak üzere Avrupa ülkelerinin başbakanlarıyla bir araya gelen Erdoğan, Türkiye’nin AB’ye alınması için sıkı bir çalışma yaptı. 14 AB ülkesine ara vermeden yorucu seyahatler gerçekleştiren Erdoğan, bu turlarda Türkiye için "Kasımpaşalı" yönüyle büyük pazarlıklar yaptı. 
     
     3 Şubat Afyon’da 6 büyüklüğünde deprem oldu. 46 kişi öldü, 172 kişi yaralandı. 
     16 Şubat Türk ordusu Afganistan’a görevli olarak gitti. 
     27 Mart Antalya polisi, satanist ayin yapıldığı belirlenen Mezbahane’deki eve baskın düzenledi. 15-22 yaşında, 8 genç yakalandı. 
     28 Nisan Galatasaray şampiyonluğunu ilan edip üçüncü yıldızı takmaya hak kazandı. 
     5 Mayıs Rahatsızlığı nedeniyle hastaneye kaldırılan Bülent Ecevit, 26 saat sonra alkışlarla taburcu edildi. 
     17 Mayıs 13 gün evden çıkmayan Ecevit’in kaburgasında kırık tespit edildi. 
     29 Haziran Türkiye, Dünya Kupası kapsamında Güney Kore’yi 3 - 2 yenerek dünya üçüncüsü oldu. 
     10 Temmuz İsmail Cem, Kemal Derviş ve Hüsamettin Özkan yeni bir parti kurmak için anlaştı. 
     24 Temmuz Rize, Yozgat, Çorum, Tokat ve Kars’ı sel vurdu. 22 kişi öldü. 
     11 Ağustos Süreyya Ayhan, 1500 metrede 3 58 79’luk derece yapıp Avrupa Şampiyonu oldu. 
     3 Ekim Abdullah Öcalan’ın idam cezası ağırlaştırılmış müebbet hapse çevrildi. 
     16 Ekim Manisa Davası, sonunda tamamlandı. 10 polis toplam 1020 ay hapis cezasına mahkum oldu. 
     20 Kasım Formula 1 Organizasyonu Başkanı, 2005 yarışlarının bir ayağı için İstanbul’u seçti. 
     2 Aralık YSK, Siirt’teki seçimi iptal etti. 
     7 Aralık Azra Akın, dünyanın dört bir yanından gelen güzelleri geride bırakıp "Miss World 2002" seçildi. 
     10 Aralık Milletvekilliği düşen Fadıl Akgündüz, tutuklandı. 
     18 Aralık Dr. Necip Hablemitoğlu öldürüldü. 
     
Türkiye’de yılın olayı 3 Kasım depremi Siyasetten yıldızlar kaydı      3 Kasım’da yapılan erken genel seçimin sonuçları, siyasi yapı üzerinde "deprem" etkisi yarattı. Yüzde 10’luk ülke barajının altında kalan merkez sağın iki partisi DYP ve ANAP’ta genel başkanlar Tansu Çiller ve Mesut Yılmaz görevden ayrılırken, 57. hükümetin diğer iki ortağı DSP ve MHP de, yeni isimlerin arayışına girdi. Erken seçim, dönemin Başbakanı Bülent Ecevit’in sağlık sorunları ve MHP ile ANAP arasındaki AB yasaları kriziyle gündeme geldi. MHP’nin isteğiyle, seçimin Nisan 2004 yerine 3 Kasım 2002’de yapılması kararlaştırıldı. Seçim sonunda hükümet ortakları DSP, MHP ve ANAP barajın altında kaldı. Muhalefetteki DYP de yüzde 9.5 oyla baraja takıldı. 
     
Ve magazin dünyası...      7 Mart Banu Alkan’ın anne ve babası, Altınoluk’taki evlerinde 2.5 saat arayla hayatlarını kaybetti. 
     12 Nisan Yasemin Kozanoğlu, Kemal Derviş’in oğlu Erol Derviş’le nişanlandı. Sonra nişanı atıp Derya Danacı’ya kaçtı. 
     1 Mayıs Sevda Demirel, programına konuk olduğu Hande Ataizi’ni "Ne dedin sen" deyip, stüdyoda tokatladı. 
     2 Ekim Çağla Şıkel’in meslektaşı Yüksel Ak’ın eşi Şenol İpek’e, "Tostumu yedim, odamda bekliyorum" diye mesaj çektiği ortaya çıktı. 
     31 Ekim Alaturka eğlencenin marka ismi Maksim Gazinosu ile popüler eğlence mekanı Laila birleşip Maksim - Laila’yı oldu, ortaklık 1 ayda bitti. 
     24 Kasım "Q Kızı" Reyhan Gökdeniz, "Kaya Çilingiroğlu bana tecavüz etti" diye polise bavurdu. Hülya Avşar, eşiyle ayrı evde yaşamaya karar verdi. 
     30 Kasım "Çocuklar Duymasın"ın "Taşfırın erkeği" Tamer Karadağlı, Arzu Balkan’la evlendi. 
     22 Aralık Ebru Gündeş, eski sevgilisi Ömer Durak’la evlendi. 
     23 Aralık Mehmet Ali Erbil, Sedef Erbil’den boşanacağını açıkladı. 
     
Yeni Avrupamız doğdu ’      Kopenhag Zirvesi’nde alınan kararlarla doğuya doğru en büyük adımını atan Avrupa Birliği AB , gerçekleştirdiği genişlemeyle birlikte kuruluşundan bu yana en önemli hamlelerinden birini gerçekleştirmiş oldu. 
     AB Dönem Başkanlığı’nı yürüten Danimarka’nın Başbakanı Anders Fogh Rasmussen’in "Bugün Avrupa tarihindeki en belalı ve en karanlık dönemlerden birini kapattık. Yeni Avrupamız doğmuştur" sözleriyle önemine vurgu yaptığı genişleme, ilk kez bütün Avrupa’nın sınırları içinde yaşayan ulusların rızasıyla gerçekleşti. AB’nin, Soğuk Savaş sırasında "düşman" olarak nitelendirilen karşı bloktaki ülkeleri de bünyesine almış olması tarihi bir adım. Kopenhag’da Çek Cumhuriyeti, Estonya, Kıbrıs, Letonya, Litvanya, Macaristan, Malta, Polonya, Slovakya ve Slovenya’ya yeşil ışık yakan Birlik, üye sayısını 15’ten 25’e çıkarırken uluslararası ilişkilerdeki ağırlığından ekonomisine, nüfusundan coğrafyasına kadar bir çok alanda gücüne güç kattı. 
     
     TÜRKİYE 2004’Ü BEKLİYOR 
     2004 Mayıs ayından itibaren fiilen 25’li formatta işlemeye başlayacak olan AB, yeni on üyesiyle 9.5 trilyon dolarlık ekonomik güce ulaşıyor. Türkiye’nin durumu ise 2004 Aralık aynıda belli olacak. n GüVEN öZALP Brüksel 
     
     Ladin’i unuttu sıra Saddam’da 
     ABD Başkanı George Walker Bush, bilgisiz ve beceriksiz bir başkan olarak görülerek başladığı 2002 yılını, hem ülkesinde popülaritesini ve meşruiyetini kanıtlamış, hem de dünyadaki nüfuzu artmış bir lider olarak kapatıyor... "Ya ölüsünü ya dirisini isterim" dediği Bin Ladin’i yakalayamayan, 2002’de bir müttefik başkentte kendisi için "moron" denilen, bir diğerinde Hitler’e benzetilen George Walker Bush, şimdi Saddam Hüseyin’i devirme hedefine adım adım yürüyor... 
     
     1 Ocak 12 Avrupa ülkesi, tarihin en büyük para birimi değişimini gerçekleştirerek, ortak para birimi euro’ya geçti. 
     12 Şubat Yugoslavya eski Devlet Başkanı Miloşeviç, Hollanda’nın Lahey kentindeki savaş suçları yargıç önüne çıktı. 
     13 Mart National Geographic’ten Steve Macurry, 1983’te fotoğrafını çektiği Afgan kızı Şerbet Gula’yı 2002’de bulup yeniden görüntüledi. 
     4 Temmuz Yunanistan polisi, 27 yıldır faaliyette bulunan terör örgütü 17 Kasım’ı art arda tutuklamalarla çökertti. 
     19 Ağustos Nijerya’da Mart ayında recm cezası verilen 30 yaşındaki Emine Laval, temyiz davasını kaybetti. 
     12 Ekim Bali’de bir gece kulübüne düzenlenen bombalı saldırıda, çoğu yabancı yaklaşık 200 kişi öldü. 
     2-24 Ekim Washington ve çevresinde keskin nişancı terörü yaşandı. Körfez savaşı gazisi John Muhammed Allen, tüfeğiyle 10 kişiyi öldürüp üç kişiyi yaraladıktan sonra yakalanabildi. 
     23 - 26 Ekim Moskova’da yaklaşık 40 Çeçen, kalabalık bir tiyatroyu basarak, Rus birliklerinin Çeçenistan’dan çekilmemesi durumunda yüzlerce rehineyi öldürecekleri tehdidinde bulundu. Eylem, yaklaşık 800 rehineden 118’inin öldüğü operasyonla sona erdi. 
     21 Kasım Dünya güzellik yarışmasının yapılacağı Nijerya’da Hazreti Muhammed hakkında bir gazetede yayınlanan yazı yüzünden çıkan çatışmalarda 100 kadar kişi öldü, 500 civarında kişi yaralandı. 
     27 Aralık Raelian tarikatına bağlı çalışan Clonaid isimli kuruluş, ilk kopya bebeğin doğduğunu ve kız olduğunu iddia etti. 
     

</TEXT>
</DOC>
