<DOC>
<DOCNO> 235348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur27.html </URL>
<DATE> 2004/04/27/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Selçuk Üniversitesi'nde öğretim görevlileri arasında kavga .. 
</HEADLINE>
<TEXT>

     Selçuk Üniversitesi Çumra Meslek Yüksekokulu'nda bir öğretim görevlisinin, öğrencilere çifte standart uyguladığını iddia ettiği meslektaşını dövdüğü bildirildi. 
     Alınan bilgiye göre, Konya'nın Çumra İlçesi'nde bulunan meslek yüksekokulunda öğretim görevlisi Seyit Ali Y, öğrencilere çifte standart uyguladığı gerekçesiyle meslektaşı Özlem A. 24 ile tartışmaya başladı. 
     Tartışmanın büyüyerek kavgaya dönüşmesi üzerine Seyit Ali Y, arkadaşı Özlem A'yı hayati tehlike arz etmeyecek şekilde darp ederek olay yerinden kaçtı. 
     Özlem A'nın Çumra Devlet Hastanesi'nde tedavi altına alındığı, olaydan sonra kaçan Seyit Ali Y'nin arandığı bildirildi. 
     
</TEXT>
</DOC>
