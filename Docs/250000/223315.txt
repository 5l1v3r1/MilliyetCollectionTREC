<DOC>
<DOCNO> 223315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/spor/bbas.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes emaneti aldı 72-70 
</HEADLINE>
<TEXT>

   Basketbol Avrupa Ligi E Grubu'na iyi başlayan, ancak sürpriz şekilde Olimpija'ya yenilen Lacivert- Beyazlılar, İtalyan Skipper Bologna'yı Kerem'in son saniye basketiyle devirdi, yine liderliğe yükseldi 
      GÖKHAN TÜRE 

   
   LACİVERT - Beyazlılar, Avrupa Ligi ikinci raunt E Grubu'ndaki üçüncü maçında İtalyan Skipper'i nefesleri kesen bir mücadele sonunda zor da olsa devirdi, ikinci galibiyetini alarak liderlik koltuğuna yeniden oturdu. Efes ilk çeyreğini 12 sayı önde kapadığı maçta rakibinin alan savunması karşısında ikinci periyoddan itibaren bocaladı. Üçüncü çeyrekte üstünlüğü eline alan Efes'e Skipper Vujanic ile direnince son çeyrek kıran kırana geçti. Skor 70 - 70 iken 6 saniye kala topu kullanan Kerem Tunçeri, bitime 0.8 saniye kala kazandırdığı turnikeyle galibiyeti getirdi. 
   
   İstatistik    EFES PİLSEN OYUNCU TS 2S 3S SA R Prkacin 8 8 4 9 - - Kerem 9 2 2 1 4 2 2 5 Nikolic 18 7 12 - 4 4 12 Langdon 8 1 3 1 4 3 4 2 Granger 8 2 4 1 5 1 2 3 Ender 5 - 1 3 2 2 2 Kaya 2 1 2 - - 2 Ermal 14 6 12 - 2 5 6 Alper - - 0 1 - 1 TOPLAM 72 23 44 4 17 14 19 35 
   
   SKIPPER BOLOGNA OYUNCU TS 2S 3S SA R Smodis 9 2 5 1 2 2 2 3 Pozzeco 4 2 2 0 2 - 2 V.D.Spiegel 4 2 2 - - 3 Guyton 6 1 3 1 3 1 3 - Delfino 2 1 3 0 2 - 9 Basile 14 0 1 4 10 2 2 6 Vujanic 24 1 4 5 9 7 7 3 Lorbek 6 3 5 - 0 1 4 Mottola 1 0 3 - 1 2 2 TOPLAM 70 12 28 11 28 13 17 32 
   1.PERİYOT 24 - 12 E.Pilsen , 2.PERİYOT 41 - 37 S.Bologna , 3.PERİYOT 59 - 55 E.Pilsen , MAÇ SKORU 72 - 70 E.Pilsen 
   HAKEMLER Ramos İsp. , Martin İsp. , Belosevic S.Karadag 
   
   Ülker, Maccabi önünde    BASKETBOLDA Avrupa Ligi G Grubu'nda yer alan ve ilk iki maçını da kaybederek Final - Four ümidini mucizelere bırakan Ülkerspor, grubundaki üçüncü maçında bu akşam İsrail'in Maccabi Tel Aviv takımıyla rakip sahada karşı karşıya gelecek. Matematiksel şansını devam ettirebilmesi için mutlak galibiyete ihtiyacı olan Turuncu - Yeşilliler'in Maccabi ile Yad Elyahu Salonu'ndaki mücadelesi saat 20.40'ta başlayacak ve Skytürk'ten naklen yayınlanacak. 
   
   
</TEXT>
</DOC>
