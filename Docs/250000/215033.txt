<DOC>
<DOCNO> 215033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sontur20.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzla'da bir fabrikada mahsur kalan işçileri jandarma kurtardı 
</HEADLINE>
<TEXT>

     Tuzla Organize Deri Sanayi Bölgesi'nde bulunan bir fabrikada gece vardiyasından çıkan işçiler, kötü hava koşulları nedeniyle mahsur kalınca jandarma tarafından kurtarıldı. 
     A.A muhabirinin aldığı bilgiye göre, sanayi bölgesinde bulunan Çakmak Makina fabrikasında çalışan yaklaşık 40 işçi, yoğun tipi ve yolların kapanması nedeniyle fabrikada mahsur kaldı. 
     Trafo arızasından dolayı elektriklerin dün geceden beri kesik olduğu bölgede yer alan fabrikanın çalışanları, cep telefonuyla ulaştıkları jandarmadan yardım istedi. 
     Tuzla Organize Deri Sanayi Bölgesi'nin girişinde bulunan Orhanlı Jandarma Karakolu'nda görev yapan jandarma ekipleri, kendi araçlarıylaÇakmak Makina'da mahsur kalan işçileri kurtararak karakola getirdiler. 
     Karakolda bir süre misafir edilen işçiler, daha sonra gecikmeli olarak seferlerini sürdüren belediye otobüslerine bindirilip evlerine gönderildiler. 
     Jandarma yetkilileri, Tuzla Organize Deri Sanayi Bölgesi'ndeki tümyolların kapalı olduğunu ve bölgede yoğun tipinin sürdüğünü belirterek, elektrik kesintisinin devam ettiği sanayi bölgesindeki işyerlerinin çoğunun faaliyet göstermediğini bildirdiler. 
     
</TEXT>
</DOC>
