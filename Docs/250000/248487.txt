<DOC>
<DOCNO> 248487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur04.html </URL>
<DATE> 2004/06/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hakan Uzan seks turunda... 
</HEADLINE>
<TEXT>

     Avustralya'da yayınlanan Turkish Report gazetesi, Interpol tarafından kırmızı bültenle aranan Hakan Uzan'ın Bangkok'ta seks alemi yaptığını iddia etti. 
     Gazetenin haberine göre, Türkiye’de ortağı olduğu İmar Bankası’nın milyarlarca dolarlık mevduatını zimmetine geçirmekle suçlanan Hakan Uzan, Tayland'ın seks turizmiyle ünlü Başkenti Bangkok'ta "egzotik" tura çıktı. 
     Önceki cumartesi Bangkok'taki "Poseidon" adlı eğlence kompleksine giren Hakan Uzan, garsondan yemek menüsünü istedi. Ancak başka Türkler olduğunu gören Uzan, tedirgin olarak yemek yemekten vazgeçti. Aynı habere göre Uzan masaya gelen kadınlardan birini beğenip binanın üst katındaki odaya çıktı. Gazete, Uzan'ın "Nicky" adlı kadınla en az 2 saat birlikte olduğunu ve seks aleminin faturasının 3 bin doları bulduğunu yazdı. 
     
     KILIK DEĞİŞTİRMİŞ 

     Daha önce saçını kestiren Uzan'ın, tanınmamak için saçını yeniden uzattığı, top sakal bıraktığı ve saçına ve sakalına "meç" yaptırdığı görüldü. Uzan'ın yanında ise 2 koruması bulunuyordu. 
     
     EN UCUZ HİZMET SEKS 

     Bangkok’da, en ucuz hizmet seks’. Hakan Uzan’ın gittiği ve sabai’ adı verilen masaj evlerinde bir camekanın arkasında onlarca kız oturuyor. Müşteri bu camekanın önündeki masalarda ağırlanıyor. Müşteriler bir taraftan yemeklerini ve içkilerini alırken, diğer taraftan da camekandaki kızlardan birini seçiyor. Burada yemek ve içki için ödenen para genellikle 10-15 doları geçmiyor. Kızlarla, özel odada 2 saat birlikte olmanın ücreti ise 1.000-1.600 Baht 25-40 dolar . Bu odalarda bir yatak, küvet ve kızların vücut masajı yaptığı bir su yatağı bulunuyor. 

     
</TEXT>
</DOC>
