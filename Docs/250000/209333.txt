<DOC>
<DOCNO> 209333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sontur24.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcılık, Selim ve Esat Edin'i serbest bıraktı 
</HEADLINE>
<TEXT>

     Ankara DGM Cumhuriyet Savcısı Ömer Süha Aldan, ''Neşter Operasyonu 2'' soruşturması kapsamında 8 kişiyi tutuklanmaları istemiyle yedek hakimliğe sevk etti. 
     Aldan, sabah saatlerinde Ankara DGM'ye sevk edilen 12 kişinin sorgusunu tamamladı. Aldan, Garanti Bankası Yöneticisi Ali Canverdi, turizmci işadamları Selim Edin ve Esat Edin ile işadamı Haldun Erdavran'ın muhasebecisini serbest bıraktı. 
     DGM Cumhuriyet Savcısı Aldan, Türkcell Yönetim Kurulu Üyesi Ersin Pamuksüzer, Show TV Genel Müdürü Soner Ayar, avukatlar Orhan Gemicioğlu, Cenk Büryel, Galip Altuntaş ve Özgün Öztunç, işadamı Haldun Erdavran ile bir avukat sekreterini tutuklanmaları istemiyle Ankara 1 Nolu DGM Yedek Hakimliği'ne sevk etti. 
     Bu kişileri sorgularını ''Çıkar Amaçlı Suç Örgütü Adına Faaliyette Bulunmak'' ve ''Davayı Etkilemeye Yönelik Girişimde Bulunmak'' suçlamalarından Ankara 1 Nolu DGM Yedek Hakimi Rüstem Ciloğlu yapacak. 
     
</TEXT>
</DOC>
