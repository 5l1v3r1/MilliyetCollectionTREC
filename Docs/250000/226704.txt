<DOC>
<DOCNO> 226704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/ekonomi/eko11.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsadan yeni bir gün içi rekoru 
</HEADLINE>
<TEXT>

   Seçim sonuçlarının beklentiler düzeyinde gelmesine rağmen, Yapı Kredi hisseleriyle hareketlenen borsa, 21.314 puanla gün içi rekorunu kırdıktan sonra inişe geçti 
   EKONOMİ SERVİSİ 
   
   Geçen hafta yaşanan rekor kapanışlar ve AK Parti'nin yerel seçimlerden beklendiği gibi kuvvetli çıkması, borsada kar amaçlı satışların gelmesine neden oldu. Çukurova Grubu'nun TMSF ile Yapı Kredi'ye olan borçlarının yeniden yapılandırılmasına yönelik haberlerle endeks, Yapı Kredi Bankası hisseleri önderliğinde 21.314 puan ile tüm zamanların en yüksek değerine çıktı. Ancak ikinci seansta gelen k r amaçlı satışlarla gün sonunda tekrar 21.000 puanın altına indi ve 20.887'ye geriledi. Gün içinde toplam 1 katrilyon 879 trilyon liralık işlem hacmi oluşurken, Yapı Kredi hisseleri 281.4 trilyonluk işlem hacmiyle ilk sırada yer aldı. 
   
   Barışa doğru çözüm 
   Seans kapandıktan sonra BM Genel Sekreteri Kofi Annan'ın açıklaması geldi. Annan, Kıbrıs görüşmelerindeki buzların çözüldüğünü söylemesi bugün piyasalara olumlu yansıyabilir. 
   Seçim sonuçları dış dünyada "AB ile ilişkiler ve Kıbrıs açısından hükümetin eli güçlendi" şeklinde yorumlanırken, içerde ise Annan planı çerçevesinde iyimser beklentiler devam ediyor. Dolar serbest piyasada 1 milyon 320 bin liradan kapanırken, bono faizleri de yüzde 22.16'ya indi. 
   
   
</TEXT>
</DOC>
