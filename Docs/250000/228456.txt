<DOC>
<DOCNO> 228456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo16.html </URL>
<DATE> 2004/04/04/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Yanal Birçok gol pozisyonundan yararlanamadık... 
</HEADLINE>
<TEXT>

     Samsunspor'u 2-1 yenen Gençlerbirliği'nde, teknik direktör Ersun yanal, çok pozisyon ürettiklerini ancak bunların yalnızca 2'sinden yararlanabildiklerini söyledi. 
     Ersun Yanal, her 2 takım açısından da ligde sıralama açısından çok büyük önem arzeden bir maç olmadığını belirterek, ''Ne üst sıraları, ne de alt sıraları etkileyecek önemde bir karşılaşma değildi. Ancak yine de her 2 takım da futbol adına güzel şeyler yaptı. Oyunun hakimi bizdik. Çok pozisyon ürettik. Birçok gol pozisyonundan da yararlanamadık. Kontrollü oynadık. Rakibimiz kalemize 1-2 kez geldi ve bunlardan birisinde de golü buldu. Kontrollü oynayarak kazandığımız için mutluyuz'' diye konuştu. 
     Samsunspor Teknik Direktörü Erdoğan Arıca ise iki takımın da centilmence mücadele ettiğini ifade ederek, ''Ancak futbol adına doğruları yapmaya çalışarak pozisyon ürettik. Bunları yaparken, hatalar da yaptık. Bu hatalardan birinde uzatma dakikalarında yediğimiz golle sahadan yenik ayrıldık. Gençlerbirliği'ni kutluyorum'' dedi. 
     
</TEXT>
</DOC>
