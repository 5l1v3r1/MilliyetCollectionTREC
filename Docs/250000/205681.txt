<DOC>
<DOCNO> 205681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/yazar/asik.html </URL>
<DATE> 2004/12/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Deney komedisi 
</HEADLINE>
<TEXT>


Ankara'da 3 büyük dişçilik fakültesinin dekan yardımcıları, TBMM'de ziyaretlerde bulunuyorlar. CHP'li Meclis Başkan Vekili Yılmaz Ateş'e de uğruyorlar. Dertleri mi 1 Nisan 2005'te yürürlüğe girecek olan yeni Ceza Yasası'nın 90. maddesinin değiştirilmesini istiyorlar... Dedikleri 
- Maddenin üçüncü fıkrası, çocuklar üzerinde bilimsel deney hiçbir surette yapılamaz, yapanlar üç yıla kadar hapis cezasıyla cezalandırılır, diyor. Madde bu şekliyle yürürlüğe girerse, hiçbir diş hekimi, artık 18 yaşından küçüklere diş protezi yapamayacak. Çünkü, protez imali sırasında yapılan işlemler deney sayılıyor. Oysa, bir protezin ağıza uyup uymadığını kimi zaman defalarca denemek gerekiyor. Aynı şey, diğer hekimler için de söz konusu. Örneğin, hiçbir ortopedist, ayağı ya da kolu olmayan çocuklara protez takamayacak, çünkü, o süreç de deney sayılıyor. Daha ilginci, deney yasak olduğundan, bundan böyle çocuklar için hiçbir yeni aşı da üretilemeyecek. 
Yılmaz Ateş, hocaları uğurlar uğurlamaz hemen Adalet Bakanı Cemil Çiçek'i aradı, durumu anlattı. Aldığı yanıt 
"Hocalar yerden göğe kadar haklı Yılmaz Bey. Ama ben bu maddenin yanlışlığını Genel Kurul'da bizim AKP'li üyelere bir türlü anlatamadım." 

Hükümette, kabine revizyonu ile ilgili olarak, kimin gidip kimin geleceği tahminleri yapılıyormuş. 
Bizim tahminimiz Gelen gideni aratacak... 
Haldun Ertem 

Tanışma Bakanlar Kurulu'nda Brüksel zirvesi konuşulurken, söz Kıbrıs'ın tanınmasıyla ilgili tartışmalara geliyor, Abdullah Gül diyor ki 
- Atılan imza tanıma anlamına gelmiyor. AB liderleri de bunu açıkladı. Bazı hukukçular da bu görüşte. Ancak aksi görüşte olan hukukçular da var. Biz de bu durumu hukukçulara baktırıyoruz. 
Şükrü Küçükşahin'in Hürriyet'teki bu haberine göre... 
Brüksel'de atılan imzanın ne anlama geldiğinden şu anda hükümet de emin değil. Hukukçulara baktırıyo... 

Tsunami Güney Asya'da ölü sayısı 150 binlere ulaşıyor... Bizim medya özelde Emre Aşık ve Aysun Kayacı, genelde ise bölgedeki Türklerle ilgili... Geri kalan kayıplar sanki bizi ilgilendirmiyor... Bir televizyon kanalında üniversite profesörleri durumu değerlendiriyor. Tsunami felaketinin Türk turizmini olumlu etkileyeceğinden söz ediyorlar. Ne güzel 

Susan Sontag Çağımızın duyarlı aydınlarından, Amerikalı yazar, sanatçı ve insan hakları savunucusu Susan Sontag, 71 yaşında yaşama veda etti. 
Bush yönetiminin politikalarına ilk başkaldıranlardan biriydi... "New Yorker" dergisinde, 11 Eylül'ün hemen ertesinde İkiz Kuleleri vuran teröristleri suçlarken, Amerikan vahşetinin de ıskalanmaması gerektiğini şu sözlerle anlatmıştı 
- İkiz Kuleler'e saldırıyı düzenleyenler eninde sonunda eylemlerini hayatlarıyla ödediler. Esas korkaklık, bir uçakta oturduğu yerden aşağıdaki masum insanların üzerine bombalarını fırlatan Amerikalı pilotların yaptığı değil midir 

Kısıtlı sohbet... Eski Devlet Bakanı Işın Çelebi, arkadaşımız Derya Sazak'la AB konusunda konuşurken 
- Serbest dolaşımın tümüyle kısıtlanması söz konusu mu sorusuna 
- Bu Türkiye'nin isteğine bağlı, cevabını vermişti. 
Biz de "serbest dolaşımın kalıcı olarak kısıtlanmasından" söz etmiştik. 
Işın Çelebi bu konuda Dışişleri'nin açıklamasını gönderdi. 
Dışişleri Bakanlığı'nın yorumuna göre... 
Brüksel zirvesinde alınan karar "kalıcı kısıtlama" öngörmemektedir. 
Sadece "kısıtlama koyma hakkının sürekli olması" öngörülmektedir. 
Buna göre tam üyelikten sonra herhangi bir ülke belli bir konuda Türkiye'ye kısıtlama uygulanmasını isteyebilecektir. 
Yine Dışişleri'ne göre... Brüksel zirvesi tek taraflı karardır. Bu konular, ancak Türkiye ile AB arasında yapılacak müzakereler sonucunda imzalanacak "katılım anlaşması" nda kesinleşecektir. Katılım anlaşmasına bizim de mutabakatımız olursa girecektir. 
Peki ya mutabakatımız olmazsa Bir yanda 25 ülke... Bir yanda Türkiye... Herhalde güçlü tarafın dediği olacaktır. 
Dönelim Brüksel zirve kararına. 23. maddeyi okuyalım 
"Uzun geçiş süreleri, istisnalar, özel düzenlemeler veya kalıcı koruyucu önlemler öngörülebilir. Komisyon gerekli gördüğü takdirde, kişilerin serbest dolaşımı, yapısal politikalar veya tarım gibi alanlarda bu tedbirlerin uygulanmasını önerebilir..." 
"Kalıcı koruyucu önlem" uzak ihtimal değildir... 



</TEXT>
</DOC>
