<DOC>
<DOCNO> 246737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/yasam/yas01.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna'yı izle kalem gibi ol .. 
</HEADLINE>
<TEXT>


Madonna'nın zayıflamak için başvurduğu pilates yöntemi Ankara'da. Pilates, özellikle geniş kalçalarından şik yetçi olan kadınlara hitap ediyor 


Pilates ile bale sentezi 
BİRİNCİ Dünya Savaşı'nda askerleri tedavi etmek için Joseph Pilates tarafından geliştirilen ve Madonna, Julia Roberts, Hugh Grant gibi ünlülerin formlarını korumak için uyguladığı yöntem başkente taşındı. Sanat Akademi'de, "vücudu çalıştıran sihirli değnek" diye nitelendirilebilecek "pilates" dersi veren eski Devlet Opera ve Balesi Başkoreografı balet Fahrettin Güven, bale figürlerini pilatesle bütünleştirerek özel teknik yarattı. Bu yönteme ilgi oldukça fazla. 

Kalçalar için birebir 
PİLATES tüm kas gruplarını çalıştırıyor. Pilatesin özellikle Türk kadınları için birebir olduğunu söyleyen Güven, şöyle konuştu "Türk kadınlarının basen bölgesi genelde geniş olduğu için sorunludur. Bu spor, kalça bölgesini çalıştırdığı ve buradaki yağları yaktığı için Türk kadınlarına çok uygun. Özellikle büroda çalışan ve yerinden kalkmayan iş kadınlarının bel ve sırt ağrıları büyük ölçüde azalmış." Pilates, 30-40 temel hareketle tüm vücut için kondisyon sağlıyor. 


</TEXT>
</DOC>
