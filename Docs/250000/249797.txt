<DOC>
<DOCNO> 249797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/ekonomi/eko02.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura yüzde 6 zam 
</HEADLINE>
<TEXT>


Memurlar temmuz maaşlarını yüzde 6 zamlı alacak. En düşük memur maaşı 481 milyon lira olurken, Başbakan'ın maaşı 6.5 milyar lirayı aşacak 


Devlet memurları, memur emeklileri ve kamudaki sözleşmeli personel ücretleri, 1 Temmuz'dan itibaren yüzde 6 artırılacak. 2004 yılı Bütçe Kanunu ile belirlenen artış çerçevesinde halen 36 bin 420 olarak uygulanan aylık katsayı 1 Temmuz'da 38 bin 610'a, 429 bin 250 olan taban aylık katsayısı da 455 bin 50'ye yükselecek. Ocak - haziran döneminde 11 bin 550 olan yan ödeme katsayısı da temmuzda 12 bin 240'a çıkacak. 
Yeni düzenleme sonrası halen 454 milyon 150 bin lira olan en düşük memur maaşı, 481 milyon 400 bin liraya ulaşacak. Böylece tabandan maaş alan bir devlet memurunun eline 27 milyon 250 bin lira daha fazla para geçecek. 

Kıdem tazminatı 1.5 milyar 
Bu arada KİT'lerde sözleşmeli olarak çalışan personelin ücret tavanı da 1 Temmuz'da 1 milyar 779 milyon 740 bin liradan, 1 milyar 886 milyon 525 bin liraya çıkacak. 657 sayılı Kanun kapsamında sözleşmeli çalışan personelin halen 1 milyar 655 milyon 73 bin lira olan ücret tavanı da yılın ikinci yarısında 1 milyar 754 milyon 378 bin lira olarak uygulanacak. Yılın ilk yarısında 1 milyar 485 milyon 430 bin lira olan kıdem tazminatı tavanı da ay başında 1 milyar 574 milyon 740 bin liraya yükselecek. 

Vekile 356 milyonluk artış 
Memur maaşı ile birlikte milletvekili maaşları da yüzde 6 artış görecek. Halen 5 milyar 940 milyon lira olan milletvekili maaşı, 1 Temmuz'dan itibaren 6 milyar 296 milyon 400 bin liraya çıkacak. Bu şekilde yüzde 6'lık zam, milletvekillerine 356 milyon 400 bin liralık zam olarak yansıyacak. Halen 6 milyar 150 milyon lira olan Başbakan Recep Tayyip Erdoğan'ın maaşı da yüzde 6'lık artış sonrası 6 milyar 519 milyon liraya yükselecek. 

Memur maaşları Unvanı Mevcut maaş 000 TL Temmuz Maaşı 000 TL Müsteşar 1 4 2.715.450 2.878.700 Genel Md. 1 4 2.458.450 2.606.350 Şb.Md. Üni. 1 4 819.850 869.100 Memur 9 17 471.000 499.300 Hizmetli 15 1 454.150 481.400 Öğretmen 1 4 751.050 769.200 Öğretmen 9 1 600.650 636.800 İl Valisi 1 4 2.476.150 2.625.100 Kaymakam 7 1 980.800 1.039.700 Hakim 1.snf 1 4 2.418.250 2.563.800 Hakim 8 1 976.500 1.035.200 Başkomiser 2 6 979.950 1.038.950 Polis Memuru 11 1 791.250 838.850 Uzman Dr. 1 4 1.034.400 1.096.550 Doktor 8 3 813.400 862.350 Hemşire lise 12 3 552.300 585.500 Müh. Şantiye 1 4 890.000 943.500 Tekns. büro 12 2 507.950 538.450 Profesör 1 4 2.067.150 2.191.500 Araş.Gör. 7 1 714.100 757.100 Başkan.vaiz 1 4 662.600 702.450 Avukat 1 4 879.250 932.100 
Aile yardımı dahil. 

Emekli aylıkları Emekliler Ocak maaşı 000 TL Temmuz maaşı 000 TL Müsteşar 1 4 2.232.900 2.367.150 Genel müdür 1 4 1.960.450 2.078.350 Şube md üni. 1 4 659.550 699.200 Memur 3 8 572.150 606.550 Hizmetli 7 9 513.350 544.200 Öğretmen 1 4 682.850 723.900 İl Valisi 1 4 1.977.950 2.096.900 Kaymakam 1 4 1.393.800 1.477.600 Hakim 1. sınıf 1 4 2.050.800 2.174.100 Başkomiser 2 6 549.500 782.550 Uz. doktor 1 4 866.400 918.500 Hemşire lise 3 8 552.200 585.400 Mühendis 1 4 866.400 918.500 Tekniker 1 4 659.550 699.200 Profesör 1 4 1.851.200 1.962.500 Avukat 1 4 682.850 723.900 


</TEXT>
</DOC>
