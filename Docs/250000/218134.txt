<DOC>
<DOCNO> 218134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/siyaset/asiy.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evet, mektup aldım' 
</HEADLINE>
<TEXT>

   Moskova'da düzenlediği basın toplantısında Colin Powell'dan mektup aldığını doğrulayan Gül, "Birtan Altınbaş konusuyla ilgili olarak tek bir satır vardı" dedi 
      Cenk Başlamış 

   
   ABD Dışişleri Bakanı Colin Powell'dan aldığı mektubun Washington ziyaretiyle ilgili olduğunu açıklayan Dışişleri Bakanı Abdullah Gül, "Mektup genelde olumluydu. Türkiye'deki insan hakları ihlalleriyle ilgili olarak tek bir satır vardı. Hacettepe öğrencisi Birtan Altınbaş'ın işkence sonucu öldürülmesiyle ilgili dava sürüyor. Yargıya müdahale söz konusu değil. İşkenceye tolerans gösterilmeyeceğini daha önce de açıklamıştık" dedi. Gül, Moskova'da düzenlediği basın toplantısında çeşitli konulara değindi 
   
   Boğaz trafiğine değindi 
   PKK Rus yetkililerden, bu örgütü de terörist örgütler listesine almalarını istedik. Bize konuyu dikkatle inceleyeceklerini söylediler.TÜRK TERÖRİSTLER Rus yetkililer, terörist faaliyetlerde bulunmakla suçladıkları Türk vatandaşlarının isimlerinin yer aldığı bir liste verdi.KIBRIS Barış sürecinin zorlu geçeceğini görüşmelerin en başında söylemiştik. Umuyorum, 1 Mayıs'a kadar bir çözüm bulunur.BOĞAZLAR Rus yetkililerle Boğazlar'dan petrol tankerlerinin geçişinde yaşanan sıkıntıları açık yüreklilikle konuştuk. Rus tankerlerini engelleme diye bir niyetimiz yok ama Boğaz trafiğini mutlaka düzenlememiz lazım. 1996'da 4 bin, geçen yıl 8 bin tanker geçmiş. 
   
   'Su parkına çok üzüldük' 
   ERDOĞAN HELİKOPTERİ TSK ihalesine katılan Rus yapımı "Erdoğan" helikopteriyle ilgili değerlendirmemiz sürüyor. İKİLİ İLİŞKİLER Türkiye ve Rusya birbirlerini yeniden keşfetti. Dostluğumuz, hem bölgenin hem de dünya barışının çıkarına.KARABAĞ-ERMENİSTAN Sorunun barışçı çözümüne katkıda bulunmaya hazırız. Ermenistan'la diplomatik ilişki kurulması, çözüme ulaşılmasına bağlı.SU PARKI FACİASI Çok üzüldük. Ama şu ana kadar Türk şirketini suçlayacak bir veriye ulaşılmadı. 
   
   Matruşka oldu    Moskova'daki bazı Türk işadamları, Gül için özel olarak üzerinde resminin bulunduğu geleneksel Rus bebeği matruşka yaptırttı. Ancak programdaki değişiklik nedeniyle bebek Gül'e verilemedi. 
   
   Altınbaş ailesinin son umudu Powell    DHA 

   HACETTEPE Üniversitesi'nde okurken 1991'de gözaltında işkenceyle öldürüldüğü öne sürülen Birtan Altınbaş'ın ailesi, oğullarının katillerinin adalet önüne çıkarılması için umutlarını ABD Dışişleri Bakanı Colin Powell'a bağladı. Anne Nazmiye Altınbaş, "Türkiye, ABD'nin dediği her şeyi yapıyor. Bunu da yapsınlar. Oğlumun katilleri adalet önünde hesap versin" dedi. 
   
   Erdoğan Failler yakalanmamış olabilir    ANKARA Milliyet 

   BAŞBAKAN Tayyip Erdoğan, Powell'ın mektubuna ilişkin "Failler yakalanmamış olabilir. Arkadaşlarımız neticelendirmekte olduklarını söylüyorlar" yorumunu yaptı. Erdoğan, "Birçok gelişmiş ülke faili meçhul cinayetlerin katillerini bulabiliyor mu, tüm gelişmiş ülkeler yüzde 100 işkenceyi kaldırmış mı Türkiye'nin her metrekaresini göremiyoruz" dedi. 
   
   'Genelge gönderdim, daha ne yapayım '    ABDULLAH KARAKUŞ Ankara 

   COLIN POWELL'ın mektubunu Milliyet'ten öğrendiğini ancak içeriğini tam bilmediğini söyleyen İçişleri Bakanı Abdülkadir Aksu, "Hassasiyetle takip edilsin diye 81 ile genelge gönderdim. Daha ne yapayım, ne söyleyeyim" dedi. Aksu, "Olayda polis dayanışması olabilir mi " sorusuna "Böyle şey olur mu " yanıtını verdi. 
   
   
</TEXT>
</DOC>
