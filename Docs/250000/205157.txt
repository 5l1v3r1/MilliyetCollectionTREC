<DOC>
<DOCNO> 205157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo07.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Spurs ezdi geçti, Hidayet yıldızlaştı... 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesi, bu sabaha karşı yapılan 7 maçla tamamlandı. 
     Ligde geçen sezonun şampiyonu ve Ortabatı Grubu lideri San Antonio Spurs, sahasında Milwakuee Bucks'ı da farklı skorla yenerek, üst üste 13. galibiyetini aldı ve galibiyet sayısını 32 maçta 22'ye çıkardı. 
     Karşılaşmada ev sahibi ekipte sonradan oyuna girerek 27 dakika sahada kalan Hidayet Türkoğlu, başarılı bir performans göstererek, maçı 12 sayı, 12 ribaunt 2 hücum-10 savunma , 1 asist ve 2 top çalmayla tamamladı. Türkoğlu, serbest atışlarda 4'de 3, 2 sayılık atışlarda 11'de 3 ve 3 sayılık atışlarda da 3'de 1 isabet buldu. 
     Takımda Arjantinli forvet Emanuel Ginobili, 25 sayı ve 9 ribaunt, geçen sezonun ''en değerli oyuncusu'' Tim Duncan, 12 sayı, 15 ribaunt ve 5 blok, Fransız oyun kurucu Tony Parker da 12 sayı ve 5 asistlik performanslarıyla galibiyette pay sahibi oldular. 
     Konuk ekipte ise 22 sayı, 6 ribaunt ve 4 asistle oynayan Michael Redd ve 13 sayı, 5 ribauntluk performans gösteren Tim Thomas dışında skora katkıda bulunan çıkmadı. 
     Ligin bu sezon en iyi galibiyet yüzdesine sahip ekibi konumundaki Pasifik Grubu lideri Los Angeles Lakers, 28. maçında 21. galibiyetini, evinde Boston Celtics'i 23 sayı farkla yenerek aldı. Tam 7 oyuncunun çift haneli sayı ürettiği Lakers'da, Shaquille O'Neal, 22 sayı, 16 ribaunt ve 4 asistle yine galibiyette başrolü oynarken, Derek Fisher, 15 sayı ve 4 ribaunt, Devean George, 14 sayı ve 4 ribaunt, Gary Payton, 13 sayı ve 6 asist, Kobe Bryant da 11 sayı, 5 ribaunt ve 6 asistle O'Neal'a eşlik ettiler. 
     Boston Celtics'de de Paul Pierce, 24 sayı ve 5 asist, Vin Baker, 13 sayı ve 6 ribaunt, Chris Mihm ve Marcus Banks de 11'er sayıyla oynadılar. 
     Ligde 10. hafta mücadelesi, yarın sabaha karşı yapılacak 9 maçla başlayacak. 
     NBA'de, günün maçlarında alınan sonuçlar şöyle 
     Los Angeles Clippers-Toronto Raptors 88-94. 
     Cleveland Cavaliers-Portland Trail Blazers 86-74. 
     San Antonio Spurs-Milwakuee Bucks 89-74. 
     Sacramento Kings-Utah Jazz 98-89. 
     Phoenix Suns-Philadelphia 76'ers 100-92. 
     Denver Nuggets-Golden State Warriors 103-79. 
     Los Angeles Lakers-Boston Celtics 105-82. 
     
</TEXT>
</DOC>
