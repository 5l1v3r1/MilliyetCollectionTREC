<DOC>
<DOCNO> 223064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun33.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova'da Sırplarla Arnavutlar arasında çatışma 5 ölü 
</HEADLINE>
<TEXT>

     Kosova'nın Mitrovitsa kentinde Arnavutlarla Sırplar arasında çıkan çatışmada ölü sayısı 5'e yükseldi. 
     Hastane kaynakları, 2 Arnavut ile 3 Sırbın vurularak öldüğünü söylediler. 
     NATO barış gücünün, Arnavutlar ile Sırplar arasında bölünmüş kentte çatışmaları durdurmak için yoğun çaba harcadığı ve göz yaşartıcı bomba ile plastik mermi kullandığı belirtiliyor. 
     Her iki taraftaki sağlık çalışanları, hastanelere onlarca yaralı getirildiğini söylediler. 
     Çatışma öncesinde, tarafların toplanması üzerine harekete geçen NATO barış gücü askerleri, Arnavutlarla Sırpları birbirinden ayıran köprüyü kapatmıştı. 
     Arnavutlar ile Sırplar arasındaki gerginlik, Arnavutların, 2 çocuğun nehirde boğulmasından Sırpları sorumlu tutmaları üzerine artmıştı. Arnavutlar, iki çocuğun, bir gün önce yaralanan Sırp gencin intikamını almak isteyen Sırplar tarafından boğulduğuna inanıyor. 

     
</TEXT>
</DOC>
