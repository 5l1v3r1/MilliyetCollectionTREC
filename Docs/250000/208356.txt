<DOC>
<DOCNO> 208356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko22.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde faiz yüzde 22.17 oldu... 
</HEADLINE>
<TEXT>

     Hazine, bugün 672 gün vadeli, altı ayda bir yüzde 12.5 faiz ödemeli Türk Lirası cinsinden devlet tahvili ile 546 gün vadeli ABD Doları cinsinden iskontolu devlet tahvili ihaleleri düzenledi. 
     672 gün vadeli TL ihalesine 2 katrilyon 359.8 trilyon lira tutarında nominal teklif gelirken, ihalede nominal satış 1 katrilyon 442.8 trilyon lira, net satış da 1 katrilyon 579.7 trilyon lira oldu. 
     Kamu ve piyasa satıcılarına da nominal 166.2 trilyon lira satış yapıldı. 
     İhalede bileşik faiz yüzde 22.17, basit faiz ise yüzde 21.06 olarak gerçekleşti. 
     
     ABD DOLARI CİNSİNDEN TAHVİL İHALESİ 

     Hazine'nin bugün düzenlediği ikinci ihale olan 546 gün vadeli ABD Doları cinsinden iskontolu devlet tahvili ihalesinde 750.3 milyon dolar tutarında nominal teklif gelirken, nominal satış 737.3 milyon dolar, net satış da 693.9 milyon dolar oldu. 
     Kamu ve piyasa yapıcılarına nominal 189.7 milyon dolarlık satış yapıldı. 
     İhalede basit faiz yüzde 4.16, bileşik faiz ise yüzde 4.12 olarak gerçekleşti. 
     546 gün vadeli ABD Doları cinsinden iskontolu devlet tahvili ihalesinde katılımcılar 10.000 ABD Doları üzerinden fiyat teklifinde bulundular. 
     Her iki tahvilin ihraç tarihi 14 Ocak Çarşamba olarak belirlenirken, geri ödeme tarihleri Türk Lirası cinsinden olan kağıtlar için 16 Kasım 2005, ABD Doları cinsinden olanlar için ise 13 Temmuz 2005 olarak öngörüldü. 
     
     SON DURUM 

     Hazine, en son 22 Aralık tarihinde 547 gün vadeli, ABD Doları cinsinden iskontolu devlet tahvili ihalesi düzenlemişti. 
     Toplam nominal satış tutarının 1 milyar 94.7 milyon dolar olduğu ihalede nominal satış 930.1 milyon dolar, net satış ise 875 milyon dolar olarak gerçekleşmişti. 
     Basit faizin 4.19, bileşik faizin ise 4.15 düzeyinde gerçekleştiği ihalede, net 150 milyon dolarlık da rot rekabetçi olmayan satış yapılmıştı. 
     Hazine, bu hafta 1 katrilyon 788 trilyon lirası piyasaya olmak üzere toplam 1 katrilyon 954 trilyon lira iç borç, 412 milyon dolar dış borç servisi yapacak. 
     
</TEXT>
</DOC>
