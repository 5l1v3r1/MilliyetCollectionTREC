<DOC>
<DOCNO> 239839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/astro/index.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekete geçin 
</HEADLINE>
<TEXT>


Bugün 13.03'ten sonra harekete geçin ve yeni adımlar atma cesareti gösterin. Sesimizi yükseltebileceğimiz olaylarla da karşılaşabiliriz. Yenilik hevesi ve biraz da cesaret güne iyimser bir hava katmakta. Koç'lar duygularını ifade etmekte zorlanabilirler. Bugün enerjilerini yeni planlarını uygulamak için kullanabilirler. Fikirlerini yakın çevreleriyle paylaşmak onları mutlu ediyor. Boğa'lar bugün planlarını tekrar gözden geçirmeli acele karar vermemeli. Birçok konuda başkalarının desteğine açık olmak onların yararına olacaktır. İkizler bugün daha dikkatli olmalı. İş hayatında kendilerini öne çıkaracak fırsatlara duygusal yaklaşmaktan kaçınmak gerekiyor. Yengeç'ler yeni gelişmelerden yararlanmaya bakmalılar. Yabancılarla ilgili konular ve yolculuklardan keyif alabilirler. Duygusal alanda yapıcı olmak gerekir. Aslan'lar ortaklaşa konularda şanslarını fazla zorlamaktan kaçınılmalı. Eşin parayla ilgili durumunu gözden geçirmekte fayda var. Başak'lar pozitif enerji altındalar. Onları öne çıkaracak fırsatlar söz konusu. Ortaklaşa konularda gerçekçi davranılmalı. Terazi'ler bugün detaylı işlere takılabilirler. Bu konuda verimli olmaları mümkün ama işbirliğine de açık olunmalı. Akrep'ler için rahat edebilecekleri bir gün sayılır. Gerginliklerden uzak durmak ve hayattan zevk almak hiç de zor olmayacak. Yay'lar daha iyimser hareket etmeye çalışmalı. Ailevi konular onların tüm zamanını alabilir. Kendilerine de zaman ayırabilmeliler. Oğlak'lar bugün haberleşme, iletişim ve eğitimle ilgili konulara öncelik vermeli. Kardeşlerle ilişkilerde daha dengeli ve yapıcı olabilirler. Kova'lar maddi alanda risklere girmekten kaçınmalı. Bugünlerde günlük işleri ve aile konuları onlar için yorucu olabilir. Balık'lar yeni girişimleri konusunda dikkatli davranmalı. Kişisel açıdan önemli konularda uzlaşmadan yana olmakta fayda var. 


</TEXT>
</DOC>
