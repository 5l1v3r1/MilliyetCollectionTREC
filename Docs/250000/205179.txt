<DOC>
<DOCNO> 205179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sontur02.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü yandı, facia ucuz atlatıldı 
</HEADLINE>
<TEXT>

     Sivas'ın Gürün İlçesi'nde, hareket halindeki bir yolcu otobüsünün yanması sonucu 1 yolcu yaralandı. 
     İstanbul'dan Diyarbakır'a gitmekte olan, Diyarbakır Sur firmasına ait Osman Acar yönetimindeki 34 AY 6657 plakalı yolcu otobüsü, Gürün'e 22 kilometre kala, Osmandede Karayolları Bakımevi yakınında, henüz belirlenemeyen bir nedenle yanmaya başladı. 
     Bir anda alev alan otobüs, sürücünün durumu fark etmesiyle durduruldu. Bir kısmının uyuduğu bildirilen yolcular, otobüsten inmeye başladılar. Bu sırada, Nizamettin Mercan 16 adlı yolcunun yaralandığı, sürücüyle birlikte 23 kişinin ise yara almadan kurtulduğu belirtildi. Elinden hafif yaralanan Mercan'ın, hastaneye kaldırıldı öğrenildi. 
     Otobüsün tamamen yandığı olayda, kurtulan yolcuların Gürün İlçesi Gölpınar tesislerine götürüldüğü bildirildi. 
     Yetkililer yangının, otobüsün orta kapısındaki elektrik tesisatından çıktığının sanıldığını kaydettiler. 
     Konuyla ilgili soruşturma sürdürülüyor. 
     
</TEXT>
</DOC>
