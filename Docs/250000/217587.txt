<DOC>
<DOCNO> 217587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/siyaset/siy03.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Peres'ten Türkiye'ye övgü 
</HEADLINE>
<TEXT>
   'Avrupa Birliği için mükemmel aday' 
      
   İsrail İşçi Partisi lideri ve eski Başbakan Şimon Peres, "mükemmel bir aday" olarak tanımladığı Türkiye'nin yerinin AB olduğunu söyledi. Washington'da bulunan Peres, Colin Powell'la görüşmesinin ardından yaptığı açıklamada, "Türkiye'yi AB'ye almak, almamaktan daha iyi. Çünkü bu ülkede dindar bir partinin lideri, 'Ben devlet ve dinin ayrı tutulmasından yanayım. Yeni dünyaya katılmak istiyorum' diyor. Bence bugün onlar, Müslüman dünyasının liderleri" dedi. AB'nin Ortadoğu'ya doğru ilerlediğini kaydeden Peres, "Kıbrıs ve Malta'nın katılımı birinci adım. Türkiye ile müzakereler bir başka adım. Avrupa, diğer dinlere de açılmalı" diye konuştu. 
   
   
   
</TEXT>
</DOC>
