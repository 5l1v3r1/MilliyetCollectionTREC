<DOC>
<DOCNO> 215563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur43.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiracının ev sahibine oyunu 
</HEADLINE>
<TEXT>

     Sivas'ta, Fransa'da yaşayan ev sahibinden habersiz boş olan bir daireyi kiraya veren, başka bir daireden de bazı eşyaları çaldığı öne sürülen kiracı, tutuklandı. 
     Mehmet Karaca 60 , kendisine ait Yunus Emre Mahallesi 22. Sokak'taki 4 katlı apartmanının, boş olan bir dairesindeki 6 adet konfeksiyon makinesi, 1 adet ağaç kesme makinesi ve çeşitli eşyalarının çalındığı gerekçesiyle karakola başvurdu. 
     İfadesinde Fransa'da yaşadığını ve yaz aylarında kente geldiğini belirten Karaca, söz konusu dairenin anahtarlarını kiracısı İlyas Ş'ye 59 verdiğini, kirasını da aylardır ödemediğini öne sürdüğü bu kişinin kendisinden habersiz boş dairelerden birini kiraya verdiğini kaydederek, hırsızlık olayını da kiracısının işlemiş olabileceğini söyledi. 
     Bunun üzerine gözaltına kiracının evinde yapılan aramada, Karaca'ya ait elektrikli ağaç kesme makinesi ele geçirildiğini belirten yetkililer, İlyas Ş'nin tutuklandığını bildirdiler. 
     
</TEXT>
</DOC>
