<DOC>
<DOCNO> 225404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/yazar/pulur.html </URL>
<DATE> 2004/03/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Alaturka demokrasi... 
</HEADLINE>
<TEXT>

   
   TÜRKİYE Komünist Partisi, İstanbul Belediye Başkan adayı Avukat Haluk Yurtsever, gazeteye gelmiş, bize de uğradı, konuşurken aklımıza 1950'li, 60'lı, 70'li, 80'li hatta 90'lı yıllar geldi, partinin adı "komünist" olacak ve seçime katılacak... 
   Hayali bile zor 
   Zulüm, işkence, mahkumiyet, cezaevi, sürgün, işsizlik... 
   
   GEÇENLERDE Demir Özlü anlattı... 
   Sivas'ta "malumlar"ın diri diri yaktığı edebiyatçı Asım Bezirci", mahkeme kapısında sıra bekliyor, ifade verecek, en sona kalmış, mübaşir çağırıyor, içeri girerken, h kim "Gel bakalım, güççük gomonist " diye onu karşılıyor, Asım Bezirci, ufak, tefek bir insan, belli h kim onu tanıyor, bir iki sorudan sonra, onun ağzından zabıt katibine ifadesini yazdırmaya başlıyor 
   "Ben gomonist değilim, gomonistleri sevmem, gomonizm her görüldüğü yerde ezilmelidir." 
   Zavallı Asım Bezirci, her ne kadar "H kim Bey, ben öyle demedim, öyle söylemedim " dese de, belli ki h kim ona acımıştır, kurtarmaya kararlıdır 
   
   BUNLARI düşünüp, hatırlarken, gözümüz de masadaki bir kitapta, Yargıtay Başsavcısı Sabih Kanadoğlu'nun "Alaturka Demokrasi" adlı kitabı... 
   Bir gün gelecek Yargıtay Başsavcısı "Türkiye Komünist Partisi"nin kapatılması için açılan davanın reddini, Anayasa Mahkemesi'nden isteyecek denseydi, kim inanırdı 
   Açılan dava, partinin adının "komünist" olmasıyla ilgilidir, yasaya göre, bir partinin adı "komünist" olursa parti kapatılır. 
   Kanadoğlu şöyle der 
   "Son yıllarda, önemli ideolojik ve siyasi değişiklikler, davalı partinin tüzüğünde, programında ve eylemlerinde açıkça görülmektedir. Komünizmin, öğretide, uygulamada sürekli değişim içinde bulunduğu gerçeği karşısında bir komünist partinin Anayasa ve yasalarla yasaklanıp yasaklanmadığı, yalnızca adına bakarak, çözüme bağlamaya olanak yoktur. Her somut olay başlı başına değerlendirilip karara bağlanmalıdır." 
   
   "ALATURKA Demokrasi" Sabih Kanadoğlu'nun Yargıtay Cumhuriyet Başsavcılığı süresince, kural tanımaz bir demokrasi anlayış ve uygulamasının, laik demokratik Cumhuriyet'e, Atatürk ilke ve devrimlerine, üniter ulus devlete, çağdaşlığa, bağımsız ve yansız olması gereken yargıya ve hukukun üstünlüğüne verdiği zararların ulaştığı boyutları, belgelere dayanarak irdeleyen çalışmasının ürünüdür. Arkadaş Yayınları 
   
   PEKİ, niçin alaturka demokrasi 
   Kitabın konu başlıklarına şöyle bir bakalım 
   Genç Parti'nin seçime katılımı DEHAP olayı Tayyip Erdoğan'ın tartışmalı genel başkanlığı Siirt'ten milletvekili seçilmesi TKP'nin öyküsü Hak - Der davası Takiyeci siyaset Türban sorunu vb..." 
   VE Başbakan'ın ticaret yapması, sattığı malların reklamı... 
   Bunların olduğu bir demokrasi "alafranga demokrasi" olmaz ya, ya da "Anglo - Sakson demokrasi"... 
   Yaşasın alaturka demokrasi... 
   Biz bize benzeriz... 
   
      
   
</TEXT>
</DOC>
