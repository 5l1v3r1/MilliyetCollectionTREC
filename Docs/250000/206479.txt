<DOC>
<DOCNO> 206479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/siyaset/siy20.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   İki profesör Oran'ın müdavimleri oldu    Yerel seçimlerden sonra aktif siyaseti bırakma kararı alan Bülent Ecevit'in DSP'yi ve Karaoğlan çizgisini kime emanet edeceği henüz belli değil. Ancak bütün işaretler iki isim üzerinde yoğunlaşıyor. 
   Bu isimlerden ilki Ecevit'in Başbakanlık'taki son günlerinde büyük bir vefa örneği gösteren, bilgi birikimi ve tutarlı çizgisiyle dikkat çeken eski Dışişleri Bakanı Prof. Şükrü Sina Gürel. İkinci isim, evlerinin kapısını çok fazla açmamasıyla tanınan Ecevit'lerin Oran'daki kütüphane evini son dönemde en sık ziyaret eden Prof. Hüseyin Pazarcı. Gürel ve halen Siyasal Bilgiler Fakültesi Uluslararası İlişkiler Bölüm Başkanlığı görevini yürüten Pazarcı iki iyi dost. Hatta Pazarcı'nın DSP ile tanışmasının Gürel aracılığıyla olduğu söyleniyor. 
   Bakalım iki Mülkiyeli'den hangisi Rahşan Ecevit'in şimdiye kadar eşinden başka kimseyi layık görmediği o koltuğa oturabilecek. 
   
   Büyükelçi, Unakıtan'a neden 'ağabey' dedi    Yabancı bir büyükelçi, Türk bakana neden "ağabey" diye hitap eder Bu soru bir yılbaşı tebriğiyle gündeme geldi. Rusya Federasyonu Büyükelçisi Petr Stegnıy, diplomatik teamülleri hiçe sayarak Unakıtan'a "Sevgili Kemal Ağabey" diye başlayan bir tebrik kartı gönderdi. Unakıtan bu hitap tarzından rahatsız olmadı. Ancak, Unakıtan ile Rus büyükelçinin yakınlığı nereden geliyordu Unakıtan ile Stegnıy'ın yakınlaşması 25 Nisan 2003'te gerçekleşen Moskova ziyaretinde ortaya çıktı. Bu tarihten beri Stegnıy, Unakıtan'a "ağabey" diye hitap ediyor. Stegnıy, Tüpraş özelleştirme ihalesine Rus şirketlerinin teklif verme sürecinde "ağabeyini" sık sık makamında da ziyaret etmişti. 
   
   Emine Erdoğan, Laura Bush çayı    Başbakan Erdoğan, 26 Ocak'ta çıkacağı ABD ziyaretine kesin kararını vermemekle birlikte eşi Emine Erdoğan'ı da götürmeyi planlıyor. 
   ABD Başkanı George Bush, Erdoğan ile Beyaz Saray'da 28 Ocak'ta görüşürken acaba eşi Laura Bush, Emine Erdoğan'ı ağırlayacak mı ABD ziyaretiyle ilgili yanıtı en çok merak edilen sorulardan birisi bu. Başbakan olmadan önce çıktığı kısa ABD gezisine eşini götürmeyen Erdoğan, Türki Cumhuriyetler ile müslüman ülkelere eşiyle birlikte ziyaret etmişti. 
   Erdoğan çifti, gezilerinde ABD'de okuyan kızları Sümeyye ve Esra, oğlu Bilal ve gelini Reyyan ile de birlikte olacaklar. Erdoğan'ın, oğlu Bilal'in kamu yönetimi dalında master yaptığı Harvard Üniversitesi'nde bir konferans vermesi bekleniyor. 
   
   Cem 'sol'dan destek istedi    YTP lideri İsmail Cem, CHP lideri Deniz Baykal ve SHP lideri Murat Karayalçın'a mektup göndererek, partisinin İstanbul Büyükşehir Belediye Başkan adayı Ercan Karakaş'a destek istedi. YTP'nin, başta Ankara ve İzmir olmak üzere büyükşehir belediyelerinin çoğunda CHP ile SHP'nin adaylarını değerlendirmeye ve desteklemeye hazır olduğunu kaydeden Cem, Karakaş'ın, İstanbul'u çağdaş bir kente dönüştürecek belediye başkanının bütün özelliklerine sahip olduğunu ifade etti. 
   
   'Biji Barzani'li parti kongresi    Hak ve Özgürlükler Partisi'nin HAK - PAR 1. Olağan Büyük Kongresi, Kürtçe sloganları altında gerçekleşti. Kongrede Türk bayrağı asılmadı, İstiklal Marşı okunmadı. Iraklı Kürt liderler Mesut Barzani ve Celal Talabani'nin Kürtçe mesajları ayakta alkışlanırken, "Biji Yaşasın Barzani" sloganları atıldı. Genel Başkan Yardımcısı Reşit Deli, açılış konuşmasını Kürtçe yapmak isteyince emniyet güçleri tarafından uyarıldı. 
   
   Naim MHP'den aday    Olimpiyat Şampiyonu eski Milli Halterci Naim Süleymanoğlu, Milliyetçi Hareket Partisi'nden Büyükçekmece'nin Kıraç beldesi başkanlığına aday olduğunu açıkladı. Adaylığını duyurmak için dün Beylikdüzü'ndeki Koru Et Lokantası'nda basın toplantısı düzenleyen Süleymanoğlu, "Kendime en uygun partiyi seçtiğimi düşünüyorum" dedi. Süleymanoğlu, Kıraç beldesinde 38 ağır sanayi fabrikası bulunmasına rağmen sokaklarının çamur deryasını andırdığını belirtti. 
   
   
   
   
   
   
   
</TEXT>
</DOC>
