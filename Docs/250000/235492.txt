<DOC>
<DOCNO> 235492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun05.html </URL>
<DATE> 2004/04/28/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Tayland'da ölü sayısı 95 oldu... 
</HEADLINE>
<TEXT>

     Tayland'ın güneyindeki Müslümanların çoğunlukta yaşadığı bölgede çıkan çatışmalarda ölü sayısının 95 olduğu açıklandı. 
     Taylandlı yetkililer, Ocak ayından bu yana çıkan en şiddetli çatışmalarda ölü sayısının 95'e yükseldiğini, çatışmaların güney eyaletleri Pattani, Songkhla ve Yala'da yoğunlaştığını ve şu anda durumun kontrol altına alındığını kaydetti. 
     Başbakan Thaksin Shinawatra, saldırıların amacının güvenlik güçlerinden silah çalıp satmak olduğunu ve bu kişilerin ellerinde birkaç cop ve birkaç silahtan başka birşey olmadığını belirtti. Ordu yetkilileri ise saldırganların çok iyi donanımlı olduğunu ifade ediyor. 
     Tayland'da bu yıl ayrılıkçı örgütlerin düzenlediği saldırılarda çoğu polis, asker, Budist rahip ve köy muhtarı olmak üzere onlarca kişi öldü. 
     Taylandlı bazı yetkililer, ayrılıkçı örgütlerin El Kaide ile bağlantısı olduğunu ileri sürüyor. 
     
</TEXT>
</DOC>
