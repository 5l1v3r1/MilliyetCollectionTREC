<DOC>
<DOCNO> 244299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonyas06.html </URL>
<DATE> 2004/05/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bakan kızı erotik oyunla sahnede 
</HEADLINE>
<TEXT>

     Alman İçişleri Bakanı Otto Schily'nin kızı Jenny İstanbul Tiyatro Festivali'nde erotik sahnelerle dolu oyunla izleyici karşısına çıktı Politikacı babanın sanatçı kızı Jenny Schily, "Nora" adlı oyunda, büyük acılar yaşamış, görmüş geçirmiş bir kadın olan Christine Linde karakterini canlandırıyor. Yıllarca taş bebek gibi yetiştirilen ve kocasının kuklası olarak yaşayan Nora'yı oynayan Anne Tismer ise cüretkar sahnelerle izleyici karşısına çıkıyor. 1967 doğumlu olan Jenny Schily'nin İçişleri Bakanı babası kızının İstanbul'da izleyici karşısına çıkmasıyla ilgili olarak şunları söylüyor 
     "Jenny'nin yıllardan bu yana en iyi arkadaşı bir Türk. Bu nedenle İstanbul'da sahne alacağını öğrenince çok heyecanlandı. Kızım adına çok sevindim. Dilerim Türk izleyiciler kızımın oyunculuğunu beğenir. Ayrıca onun İstanbul'un güzelliklerini görerek Almanya'ya dönmesini isterim." 
     
</TEXT>
</DOC>
