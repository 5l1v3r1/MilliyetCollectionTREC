<DOC>
<DOCNO> 228769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur28.html </URL>
<DATE> 2004/04/05/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Alkol alıp dereye girince kayalıklara sıkışıp öldü 
</HEADLINE>
<TEXT>

     Antalya'nın Kemer İlçesi'nde, alkol aldıktan sonra yüzmek için dereye giren kişi, kayalar arasına sıkışarak öldü. 
     Kuzdere Köyü'nde bulunan Kesme Boğazı mevkiine arkadaşları ile birlikte piknik yapmaya giden İsmail Açıkgöz 40 , aldığı alkolün de etkisiyle dereye girerek, yüzmeye başladı. 
     Açıkgöz'ün bir süre sonra gözden kaybolması üzerine arkadaşları jandarmaya haber verdiler. 
     Bölgeye gelen jandarma ekipleri ve dalgıçlar, dereye girerek arama ve kurtarma çalışması başlattılar ve Açıkgöz'ün cesedini kayalara sıkışmış halde buldular. 
     Dalgıçlar tarafından cesedin çıkarılamaması üzerine belediye ekipleri olay yerine çağrıldı. Belediye ekiplerinin çalışmaları da sonuç vermeyince Arama Kurtarma Derneği AKUT ve Akdeniz Arama ve Kurtarma Derneği AKAD ekipleri olay yerine geldi. Yaklaşık iki saat süren çalışma sonucunda sıkışmaya neden olan kayalar kompresörle kırılarak ceset çıkarıldı. 
     
</TEXT>
</DOC>
