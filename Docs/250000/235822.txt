<DOC>
<DOCNO> 235822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun21.html </URL>
<DATE> 2004/04/29/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Delors Türkiye'ye diğer üye olacak ülkelerin kriterleri uygulansın 
</HEADLINE>
<TEXT>

     Avrupa Birliği Komisyonu'nun eski başkanı Jacques Delors, ''Türkiye'ye, AB'ye üye olacak ülkelere uygulanan kriterlerin aynılarının uygulanması gerektiğini'' bildirdi. 
     Le Parisien gazetesinin sorularını yanıtlayan Delors, ''1 Mayıs'ta AB'ye üye olacak ülkelere uyguladığımız kriterleri aynı şekilde Türkiye'ye de uygulamalıyız'' dedi. 
     Delors, özellikle çoğulcu parlamenter sistemin uygulanması ve insan haklarına saygı ilkesinin bu koşulların en önemlileri olduğunu belirtti. 
     Türkiye'nin AB üyeliğine ilişkin eleştirilere de değinen Delors, AB devlet ve hükümet başkanlarının Türkiye'nin adaylığını kabul ettiklerine dikkat çekti. 
     AB anayasasının referanduma götürülmesine karşı çıkan Delors, bu konuda yapılacak referandumu Rus ruletine benzetti. 
     
</TEXT>
</DOC>
