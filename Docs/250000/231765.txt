<DOC>
<DOCNO> 231765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sontur03.html </URL>
<DATE> 2004/04/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Günde 7.5 saat çalışılacak işler... 
</HEADLINE>
<TEXT>

     ''Sağlık Kuralları Bakımından Günde Ancak Yedibuçuk Saat veya Daha Az Çalışılması Gereken İşler Hakkında Yönetmelik'', Resmi Gazete'de yayımlandı. 
     Yönetmelik, bir işçinin günde ancak 7.5 saat çalıştırabileceği işleri belirliyor. Bu işler ana başlıklarıyla kurşun ve arsenik işleri, cam sanayii işleri, civa sanayii işleri, çimento sanayii işleri, havagazı ve kok fabrikalarıyla termik santrallerdeki işler, çinko sanayii işleri, alimünyum sanayi işleri, demir ve çelik sanayii işleri, karpit sanayi işleri, asit sanayi işleri, akümülatör sanayii işleri, kaynak işleri, madenlere su verme işleri, kauçuk işlenmesi işleri, yeraltı işleri, radyoaktif ve radyoiyonizan maddelerle yapılan işler, gürültü işleri, su altında basınçlı hava içinde çalışmayı gerektiren işler, pnömokonyoz yapan toz işler ve tarım ilaçları kullanılan işler olarak sıralandı. 
     Yönetmelik ayrıca, bir işçinin günde 7.5 saatten daha az çalıştırılması gereken işlerle bunların her birinde en çok kaç saat çalıştırılacağını da düzenliyor. 
     Bu yönetmelik, kapsamına giren işlerde fazla çalışma yapılamayacak. 

     
</TEXT>
</DOC>
