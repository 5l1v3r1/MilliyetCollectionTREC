<DOC>
<DOCNO> 226533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sondun17.html </URL>
<DATE> 2004/03/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
AB Komisyonu'nda bomba alarmı 
</HEADLINE>
<TEXT>

     AB Komisyonu'nun Brüksel'deki binası, bu sabah, şüpheli bir çanta bulunması nedeniyle boşaltıldı. 
     Belçika Silahlı Kuvvetleri'nin bomba uzmanları binaya gelerek incelemeler yaptılar. Yetkililer, alınan güvenlik önlemlerinin kısa sürede kaldırılacağını, bir kişinin unuttuğu bir çantanın söz konusu olduğunun düşünüldüğünü, ancak tedbirli olmak gerektiğini söylediler. 
     Bina çevresinde güvenlik önlemleri alındı. 
     İncelemeler sonunda, çantada bomba bulunmadığı belirlendi ve Komisyon memurları işlerinin başına döndüler. 
     Öte yandan, başkent Brüksel'de son günlerde özellikle metro ve tramvayları hedef alan çok sayıda bomba ihbarı alındığı, asılsız olan bu ihbarların trafiği geniş ölçüde aksattığı gözlemleniyor. 
     Belçikalılar, tüm ihbarları ciddiye aldıklarını belirterek, bu tür asılsız ihbarlarda bulunan kişilere 5 yıla kadar hapis cezası verilebileceğini hatırlatıyorlar. 
     
</TEXT>
</DOC>
