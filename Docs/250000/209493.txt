<DOC>
<DOCNO> 209493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sontur15.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden kar ve yağmur geliyor 
</HEADLINE>
<TEXT>

     Güneşli günlerin ardından kış yeniden yüzünü gösteriyor, yurdumuz önümüzdeki hafta Salı gününden itibaren yeni bir yağışlı havanın etkisine giriyor. Tüm Türkiye’de mevsim normallerinde seyreden hava sıcaklığı, hafta ortasından itibaren azalacak. 
     Meteorolojiden alınan bilgiye göre, bugün akşama kadar yurdun tamamı parçalı bulutlu ve açık bir gün geçirecek. İç ve doğu kesimlerde sabah saatlerinde yer yer sis görülürken, hava sıcaklığı batı kesimlerde artacak. 
     Önümüzdeki 3 günün hava raporu ise şöyle 
     
     Pazartesi 

     Marmara, Karadeniz ve Ege parçalı bulutlu, diğer bölgelerimiz açık bir gün geçirecek. Sabah saatlerinde sis görülecek. 
     
     Salı 

     Yurdumuz yeni bir yağış sisteminin etkisi altına giriyor, yağmur Batıdan giriş yapıyor. Marmara, Batı Karadeniz, Ankara çevresi, Ege ve Batı Akdeniz’de yağmur bekleniyor. Diğer bölgelerimiz parçalı bulutlu. İç kesimlerde sis etkisini sürdürecek. 
     
     Çarşamba 

     Yağmur Doğu’ya doğru etki alanını genişletiyor. Trakya’da kar yağışı görülürken, Marmara, Ege, Batı ve Orta Karadeniz, İç Anadolu, Akdeniz ve Güneydoğu Anadolu’nun tamamı yağmurlu. Yağmur özellikle Ege’nin güneyi ve Antalya çevresinde şiddetli, sel ve su baskınlarına dikkat Diğer bölgelerimiz parçalı bulutlu. 
     
</TEXT>
</DOC>
