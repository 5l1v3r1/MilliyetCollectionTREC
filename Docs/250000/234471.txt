<DOC>
<DOCNO> 234471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur06.html </URL>
<DATE> 2004/04/24/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Akaryakıt tankeri, Kelkit Çayı'na devrildi 
</HEADLINE>
<TEXT>

     Tokat'ın Reşadiye İlçesi yakınlarında, bir akaryakıt tankeri Kelkit Çayı'na devrildi. Tankerin sürücüsü aranıyor. 
     AA muhabirinin aldığı bilgiye göre, Erzurum'dan Kırıkkale'ye gittiği öğrenilen ve çekicinin plakası 25 FC 962, dorsenin plakası da 25 FC 965 olan bir akaryakıt firmasına ait tanker, Reşadiye'ye 5 kilometre uzaklıktaki E-80 Reşadiye-Koyulhisar yolunda, sürücün direksiyon hakimiyetini kaybetmesi sonucu Kelkit Çayı'na devrildi. 
     Sürücünün içinde olduğu sanılan çekici ırmakta kayboldu, dorse de yarıya kadar suya gömüldü. 
     Akaryakıt şirketiyle yapılan görüşmelerde, tankerin sürücüsünün Önder Sarıoğlu 48 olduğunun öğrenildiğini belirten yetkililer, kazanın, bölgedeki heyelandan kaynaklandığının tahmin edildiğini vurguladılar. 
     
     2 GÜN ÖNCE SUYA DÜŞEN İRANLI SÜRÜCÜ DE ARANIYOR 
     Öte yandan, 2 gün önce Kelkit Çayı'nın Niksar İlçesi bölümünde dereye uçan, İran'dan gelen TIR'ı sudan çıkaran ekiplerin, şimdi de bu bölgeye sevk edildiğini belirten yetkililer, İran uyruklu TIR sürücüsü Abdullah Şirzade 47 ile tanker sürücüsü Sarıoğlu'nu ırmakta arama çalışmalarının devam ettiğini bildirdiler. 
     
</TEXT>
</DOC>
