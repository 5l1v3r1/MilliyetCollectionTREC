<DOC>
<DOCNO> 249493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonyas06.html </URL>
<DATE> 2004/06/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Orlando Bloom, ''en gözde bekar'' seçildi... 
</HEADLINE>
<TEXT>

     ''Truva'' filminde ''ölümlü erkeklerin en güzeli'' Paris'i canlandıran ünlü aktör Orlando Bloom, ''en gözde bekar'' seçildi. 
     Geçtiğimiz günlerde de ''skymovies'' adlı internet sitesi tarafından ''İngiltere'nin en yakışıklı erkeği'' ilan edilen 27 yaşındaki Bloom, şimdi de People dergisi tarafından verilen yeni bir unvana sahip oldu. 
     Genç kızların hayalini süsleyen ''eş adayı'' olan Bloom, derginin ''En Gözde 50 Bekar'' listesinde ipi göğüsledi. İnternetteki pek çok arama motorunda da en çok aranan isim olan Bloom, burada olduğu gibi People dergisinin listesinde de pek çok ünlüyü uzak ara geride bıraktı. 
     Sinema oyuncuları ve şarkıcıların yanında, tenis oyuncusu Andy Roddick, NASCAR sürücüsü Kasey Kahne, astronot Benjamin Alvin Drew gibi isimlerin de bulunduğu ve listede, Ben Affleck 31 , Tom Cruise 41 , Colin Farrell 28 ve Jake Gyllenhaal 23 da bulunuyor. 
     
     GÖZDEN DÜŞENLER DE OLDU 

     ''Ketçap kralı'' diye anılan ve şu günlerde ilk çocuğu Apple'ı kucaklayan Gwyneth Paltrow ile geçmişte yaşadığı ilişkiyle ismini duyuran Chris Heinz 31 da listenin dikkati çeken isimleri arasında yer aldı. 
     ''Survivor'' yarışmasıyla dikkati çeken Colby Donaldson, Tate Donovan, Bill Rancic, Pharrell Williams, Tom Hanks'in yeni filmi ''The Terminal''daki rol arkadaşı genç aktör Diego Luna, ''The Bachelorette'' yarışmasında seçilemeyen adaylardan Matthew Hick de People dergisinin listesinde bulunan diğer gözde bekarlar. 
     Geçen yıl listenin bir numarasında yer alan Demi Moore'un erkek arkadaşı aktör Ashton Kutcher bu yıl gözden düştü. Geçen seneki listede İngiltere Prensi William ile Jennifer Lopez'in eski eşi dansçı Cris Judd da bu yılki listede bulunmayan diğer isimler oldu. 
     People dergisinin ''En Gözde Bekar'' listesi, 5 yıldır yayınlanıyor. 
     
</TEXT>
</DOC>
