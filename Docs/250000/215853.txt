<DOC>
<DOCNO> 215853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/ekonomi/eko02.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin 599 trilyoner mevduata koştu 
</HEADLINE>
<TEXT>

   Faizin artan cazibesi bankalardaki trilyoner mudi sayısını bin 599 kişi artırdı. Haziran 2003'te 3 bin 890 olan trilyoner sayısı kasımda 5 bin 489'a çıktı 
      TARIK YILMAZ 
   
   Faiz geçen yıl diğer yatırım araçlarına göre daha iyi getiri sağlayınca bankalara koşan trilyoner sayısı hızla arttı. Bankacılık sektörü verilerine göre Haziran 2003'te 3 bin 890 gerçek kişinin trilyon liranın üzerinde hesabı varken bu rakam kasım ayına gelindiğinde 5 bin 489 kişiye çıktı. Bir başka deyişle Türkiye beş ayda bin 599 trilyoner mudiye kavuştu. 
   
   11.6 mudi trilyoner 
   Bankacılık Düzenleme ve Denetleme Kurumu'nun hazırladığı "Şubat 2004- Sektör Değerlendirme Raporu"na göre, Türkiye'de Kasım 2003 itibariyle 1 trilyon liranın üzerinde mevduat hesabı bulunan 11 bin 571 kişi var. 
   Bu mudilerin 5 bin 489'unu gerçek kişiler oluşturuyor. Kalan 6 bin 82 adet hesap ise tüzel kişilere ait. Eylül 2003'te yayınlanan ve 30 Haziran 2003 itibariyle verilerin yer aldığı rapora göre trilyoner gerçek kişi sayısı 3 bin 890, tüzel kişi sayısı da 4 bin 563 idi. Bir başka deyişle, Türkiye'de 30 Haziran 2003'ten Kasım 2003'e kadar geçen beş ayda trilyoner sayısı bin 599 kişi arttı. 
   Yurtdışında yaşayanların Türkiye'de açtırdığı hesap sayısı ise düştü. Haziran 2003'te 401 trilyonerin hesabı bulunurken sayı Kasım 2003'de 321 kişiye geriledi. 
   
   Payı da yükseldi 
   Öte yandan trilyonerlerin toplam mevduattan aldığı pay da yükseldi. Haziran 2003'te toplam 135 katrilyon 561 trilyon liralık mevduatın yüzde 26.6'sı 1 trilyon liranın üzerindeki mudilere aitken oran Kasım 2003'te yüzde 28.6'ya tırmandı. 
   BDDK verilerinden yapılan hesaplamaya göre, Kasım 2003 itibariyle 151 katrilyon 345 trilyon lira olan toplam mevduat içinde trilyonerlerin payı 42.2 katrilyon lirayı, kişi başına düşen ortalama mevduat ise 3 trilyon 650 milyar lirayı aştı. Ortalama mevduat Haziran 2003 itibariyle 4 trilyon 76 milyar lira düzeyinde idi. 
   
   250 milyarın üzerindeki mudi de arttı    Raporda, 251 milyar - 1 trilyon lira arasında hesabı bulunan gerçek kişilerin sayısının da arttığı gözlendi. Haziran 2003'te 20 bin 674 gerçek kişinin 251 milyar - 1 trilyon lira arasında parası bulunurken sayı kasımda 3 bin 763 kişi arttı ve 24 bin 437 kişiye ulaştı. Toplam mevduat içindeki payı ise yüzde 12'den yüzde 12.1'e yükseldi. 
   
   Miktar açıklanmadı 
   Bu arada BDDK'nın Kasım 2003 tarihli raporunda mevduat büyüklükleriyle ilgili bir değişiklik yaptığı gözlendi. Haziran 2003'te mevduat dilimleri itibariyle oluşan mevduat miktarı "trilyon TL" cinsinden verilirken Kasım 2003 tarihli verilerde mevduat miktarından bahsedilmedi. BDDK bunun yerine toplam mevduat içindeki payları vermeyi tercih etti. 
   
   11 bin 892 trilyonerin 5 bin 489'u gerçek kişilerden oluşuyor    Kasım 2003 Hesap sayısı kişi 0 - 10 milyar 11-50 milyar 51-250 milyar 251-1 trilyon 1 trilyon üzeri Toplam Yurtiçinde yerleşik 75.688.113 1.443.552 511.209 39.047 11.571 77.693.492 - Gerçek kişiler 67.879.435 1.205.650 430.895 24.437 5.489 69.545.906 - Tüzel kişiler 7.808.678 237.902 80.314 14.610 6.082 8.147.586 Yurtdışında yerleşik 285.782 28.355 10.940 2.443 321 327.841 Toplam 75.973.895 1.471.907 522.149 41.490 11.892 78.021.333 
   
   Haziran 2003 Hesap sayısı kişi 0 - 10 milyar 11-50 milyar 51-250 milyar 251-1 trilyon 1 trilyon üzeri Toplam Yurtiçinde yerleşik 74.204.392 1.377.321 348.578 32.352 8.453 75.971.096 - Gerçek kişiler 66.375.078 1.168.921 288.057 20.674 3.890 67.856.620 - Tüzel kişiler 7.829.314 208.400 60.521 11.678 4.563 8.114.476 Yurtdışında yerleşik 991.015 38.408 13.171 2.939 401 1.045.934 Toplam 75.195.407 1.415.729 361.749 35.291 8.854 77.017.030 
   
   
</TEXT>
</DOC>
