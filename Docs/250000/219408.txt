<DOC>
<DOCNO> 219408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/yasam/yas10.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
666 numaralı bilet paniği 
</HEADLINE>
<TEXT>

      
   ABD'nin Georgia eyaletinin Rome kentinde Mel Gibson'ın kapalı gişe oynayan "İsa'nın Çilesi" filmini izlemeye gidenler, ellerindeki bilette Hıristiyanlıkta Şeytan'ın işareti sayılan 666 numarasını görünce şaşkına döndü. Geçen çarşambadan bu yana 125 milyon doları aşkın hasılat yapan filmin biletlerinin seri numaralarının başında 666 sayısını görenlerden bazıları paniğe kapıldı, bazıları bu biletlerle kendilerini rahat hissetmediklerini söyledi. Sinema sahibi Gary Smith, bilgisayarın tamamen şans eseri bu numarayı seri numarası olarak verdiğini belirterek, müşterileri sakinleştirmeye çalıştı. 
   
   Filmin gerçek adı "İsa'nın Çilesi"    Yazar Özdemir İnce, bugüne kadar 'Tutku' olarak anılan ve orijinal adı "The Passion of Christ" olan filmin Türkçe karşılığının "İsa'nın Çilesi" olması gerektiğini savundu. İnce, "Passion" sözcük - kavramının İsa'nın çarmıha gerilmesiyle ilgili olarak bütün Hıristiyan leminde kullanıldığına dikkati çekti. İnce, "Passion"un kaynağı olan Latince "Passio"nun "acı", "ıstırap", "çile" anlamına geldiğini belirtti. 
   
   
</TEXT>
</DOC>
