<DOC>
<DOCNO> 240141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonyas18.html </URL>
<DATE> 2004/05/14/ </DATE>
<TIME> 20.18 </TIME>
<AUTHOR>  </AUTHOR>
<HEADLINE>
İzmir'de cinayet zanlısını vuran polialer serbets bırakıldı 
</HEADLINE>
<TEXT>

     İzmir'de, dün gece, cinayet zanlısı olarak aranan kişiyi yakalamak isterken boğuşma sırasında zanlıyı vurarak ölümüne neden olan komiser ile olaya karışan 4 polis memuru, çıkarıldıkları nöbetçi savcılık tarafından serbest bırakıldı. 
     Asayiş Şube Müdürlüğü'nde işlemleri tamamlanan Cinayet Büro Amirliği'nde görevli komiser S.Ç. ile 4 polis memuru adliyeye sevk edildi. 
     S.Ç'nin nöbetçi savcılıkta verdiği ifadede, boğuşma sırasında zanlının tabancayla ateş ettiğini, kendisini korumak için çıkardığı silahının yanlışlıkla ateş aldığını ve öldürme amacının olmadığını söylediği öğrenildi. 
     Komiser ile polis memurları, ifadelerinin ardından nöbetçi savcı tarafından serbest bırakıldı. 
     İzmir'de 2 ayrı cinayet olayının zanlısı olarak aranan sabıkalı Hanifi Bayram, kendisini yakalamak isteyen polis ekibinin ''dur'' ihtarına uymayarak kaçmak isterken komiser S.Ç'ye tabancayla ateş etmişti. Daha sonra yaşanan boğuşma sırasında, komiser S.Ç'nin elindeki silahın ateş alması sonucu zanlı Bayram, ensesinden vurulmuş ve kaldırıldığı hastanede ölmüştü. 
     
</TEXT>
</DOC>
