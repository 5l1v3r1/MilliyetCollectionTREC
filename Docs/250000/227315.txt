<DOC>
<DOCNO> 227315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonspo35.html </URL>
<DATE> 2004/03/31/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Elazığspor Kalan maçların hepsini kazanıp ligde kalmak istiyoruz... 
</HEADLINE>
<TEXT>

     Elazığspor Kulübü Basın Sözcüsü Aziz Dinç, kalan tüm maçları kazanarak ligde kalmak istediklerini söyledi. 
     Aziz Dinç, yaptığı açıklamada, Elazığspor'un ligde kalacak gücünün olduğunu belirterek, buna inandıkları ve her maça 3 puan için çıktıklarını söyledi. 
     Elazığspor'a verilen 1 maç saha kapatma ve 750 milyon lira para cezasına değinen Dinç, şöyle konuştu 
     ''Seyircisiz oynamamız bizi pek fazla etkilemez ama taraftarlarımızla bu maçı paylaşmak isterdik. Kalan maçların hepsini kazanarak ligde kalmak istiyoruz. Elazığspor, ligde kalacaktır. Bunun için takım olarak çalışmalarımızı aralıksız sürdürüyoruz.'' Dinç, takımın Malatyaspor maçının çalışmalarını kendi tesislerinde günde çift idman yaparak sürdürdüğünü ifade ederek, sakatlığı süren Ziya dışında eksik futbolcularının olmadığını sözlerine ekledi. 
     
</TEXT>
</DOC>
