<DOC>
<DOCNO> 239863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/magazin/amag.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşasın Finaldeyiz 
</HEADLINE>
<TEXT>


15 Mayıs'taki Eurovision Şarkı Yarışması'na katılma vizesi alan 'finalistler', yarı finalin ardından Abdi İpekçi'nin otoparkında düzenlenen partide eğlendi... 

Yurttaş Tümer 

İstanbul'da cumartesi günü yapılacak 49. Eurovision Şarkı Yarışması'nın ev sahibi TRT, 22 ülkenin katıldığı yarı finalin ardından Abdi İpekçi Spor Salonu'nun otoparkında bir parti düzenledi. Gece 01.00'de başlayan 'After Party'de, otoparkın ortasına kurulan platformda 48. Eurovision Şarkı Yarışması'nın birincisi Sertab Erener sahneye çıktı. Erener, mini kot eteğini üç şarkı söyledikten sonra değiştirdi. 

Athena sürprizi 
Erener, otoparkı dolduran 1000'e yakın müziksevere 'For Real' adlı parçayla 49. Eurovision Şarkı Yarışması'nda Türkiye'yi temsil edecek Athena'yı sahneye çıkartarak sürpriz yaptı. Erener, Eurovision parçalarının yanı sıra iki de Türkçe şarkı söyleyen Athena'dan sonra, sahneye Raga Oktay'ı çağırdı. Erener, şarkılarını söylerken kimi zaman kendisine erotik şovlar sergileyen dansçılar, kimi zaman da klibinde olduğu gibi güreşenler eşlik etti. 


</TEXT>
</DOC>
