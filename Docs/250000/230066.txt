<DOC>
<DOCNO> 230066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/guncel/gun01.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Gezmiş takıntısı 
</HEADLINE>
<TEXT>

   Rahşan Ecevit'in, Deniz Gezmiş'in mezarının yanında mezar aldığı öne sürülen bürokratın görevden alınmasını istediği ortaya çıktı 
      GÜNSELİ ÖNAL Ankara 
   
   DSP Genel Başkanı Bülent Ecevit'in Başbakan olduğu 57. Hükümet döneminde Karayolları Genel Müdürlüğü'nün bağlı olduğu eski Devlet Bakanı Mustafa Yılmaz'ın bir anısı, DSP Genel Başkan Yardımcısı Rahşan Ecevit'in Deniz Gezmiş takıntısını ortaya çıkardı. 
   
      İmzasız ihbar mektubu 
   Yılmaz, bakanlığı sırasında kendisine Karayolları Genel Müdürü ataması için DSP Genel Merkezi ve milletvekillerinden yedi isim önerildiğini ve bu kişilerin atanması için ısrar edildiğini anlattı. İl müdürlerini Ankara'ya çağırıp genel müdürlük için seçim yapmalarını istediğini belirten Yılmaz, "Ancak önerilen hiçbir aday çıkmadı. En çok oyu alan adayı göreve getirdikten kısa süre bir sonra Rahşan Hanım aradı. Bir ihbar mektubu geldiğini, Genel Müdür Yardımcısı atadığım Sait Beyhan Çıngı'nın Deniz Gezmiş'in mezarının yanında mezar aldığını belirterek hemen görevden alınmasını istedi. Direnmeme rağmen bir hafta boyunca her gün aradı. Mektubun altında imza yok, doğru olup olmadığı nereden belli Demokratik bir ülkede isteyen istediği yerden mezar alır, imzasız bir mektuba dayanarak seçimle iş başına gelen birini görevden alamam, dedim." Yılmaz, Ecevit'in baskısından 15 gün sonra bakanlıktan istifa ederek kurtulabildiğini söyledi. Çıngı, şu anda CHP Ankara İl Sekreteri olarak görev yapıyor. 
   
   
   
</TEXT>
</DOC>
