<DOC>
<DOCNO> 210342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun08.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Spears ve Timberlake anılarını yazıyor... 
</HEADLINE>
<TEXT>

     Amerikalı ünlü şarkıcılar Justin Timberlake ve Britney Spears'in anılarını yazdıkları bildirildi. 
     ''MTV News'' adlı internet sitesinin haberine göre, henüz 23 yaşındaki Timberlake, anılarının yayın haklarını merkezi Londra'da bulunan ve ''Random House'' yayınevinin bir kolu olan ''Transworld Publishers'' yayınevine sattı. 
     Timberlake'in Eylül ayında piyasaya çıkması beklenen kitap için 7 haneli bir avans aldığı, kitabın tasarımını ise pop yıldızı Madonna'nın ünlü ''Sex'' kitabını tasarlayan ekibin yapacağı kaydedildi. 
     Timberlake'in kendisi gibi şarkıcı olan eski sevgilisi Britney Spears de, ''Kendi Halimde'' On My Own adlı bir kitap yazıyor. 
     Spears'ın kitabında, başta Justin Timberlake olmak üzere, Fred Durst ve bir günlük kocası Jason Alexander da dahil hayatına giren erkekleri anlattığı belirtildi. 
     Ancak Britney Spears'ın halkla ilişkiler yetkilisi, şarkıcının kitap yazdığı iddialarını reddetti. 
     
</TEXT>
</DOC>
