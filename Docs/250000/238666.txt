<DOC>
<DOCNO> 238666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/dunya/axdun01.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Analiz 
</HEADLINE>
<TEXT>



'Sil baştan' yapacaklar 
Grozni'de düzenlenen saldırı, Rus ve Çeçen yetkililerin yaptıkları açıklamalara karşın Çeçenistan'da denetimin sağlanamadığını gösterdi. Saldırı, 1999 yılı ortalarından bu yana Rus birliklerine karşı savaşan Çeçen grupların şimdiye kadar düzenlediği en kanlı terör eylemi oldu. Kadirov, son dönemde artık direnişin bittiğini, hatta Mashadov'un teslim olmaya hazırlandığını söylüyordu. Ancak, Mashadov'un teslim olacağı havasının yaratıldığı bir dönemde bütün yöneticilerin toplandığı stada saldırı düzenlenerek Kadirov'un öldürülmesi, Çeçenistan'daki gerçeğin farklı olduğunu ortaya koydu. Düzeni sağlama çabalarında son dört yıldır Kadirov'a büyük umut bağlayan Moskova, suikastın ardından Çeçenistan'da sil baştan yapmak zorunda kalacak. 


</TEXT>
</DOC>
