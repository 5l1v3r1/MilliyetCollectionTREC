<DOC>
<DOCNO> 241451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sonspo10.html </URL>
<DATE> 2004/05/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kayseri, Süreyya Ayhan'ı bekliyor... 
</HEADLINE>
<TEXT>

     Atina Olimpiyatları'na Almanya'nın Münih kentinde hazırlanan Avrupa şampiyonu ve dünya ikincisi Milli atlet Süreyya Ayhan, 24 Mayıs akşamı Kayseri'ye gelecek. 
     Kayseri Gençlik ve Spor İl Müdürü Faruk Canbulut, AA muhabirine yaptığı açıklamada, Süreyya Ayhan'ın 24 Mayıs-17 Haziran tarihlerinde Erciyes Kayak Merkezi'nde çalışmalarını sürdüreceğini kaydetti. 
     Atina Olimpiyatları'na hazırlık için Erciyes'e gelecek olan Süreyya Ayhan için yaptıkları hazırlıkların tamamlandığını belirten Canbulut, şunları söyledi 
     ''Süreyya Ayhan'ın Erciyes Kayak Merkezi'nde kalacağı suit odanın tüm eşyaları yenilendi. Ayhan'ın otelimizin 3. katındaki Erciyes manzaralı odasında rahat etmesi için her şeyi elden geçirdik. Süreyya Ayhan'ın kullanacağı kondisyon ve güç geliştirme aletlerini Erciyes Kayak Merkezi'ne gönderdik. Erciyes tesislerimizde kalacak olan Süreyya Ayhan için kendisine özel bir otomobil de tahsis edeceğiz. Ayhan'ın çalışmalarında bir aksama olmamasını istiyoruz.'' 
     
</TEXT>
</DOC>
