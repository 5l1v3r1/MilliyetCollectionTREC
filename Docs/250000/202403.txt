<DOC>
<DOCNO> 202403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/yazar/akyol.html </URL>
<DATE> 2003/12/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ankara sonuçlardan memnun 
</HEADLINE>
<TEXT>

   
   KKTC seçimlerini Ankara nasıl karşıladı Ankara'nın politika oluşturmasında hayli etkili bir yetkiliyle konuşuyorum. Net olarak şunu söylüyor 
   - Memnunuz Hatta en iyi sonuç çıktı. 
   Neden 
   - Çünkü sandıktan iktidar büyük başarıyla çıksaydı uzlaşmazlık ve statüko politikası kazanmış gibi görülebilirdi. Muhalefet kazansaydı, AB uğruna, sıkı pazarlıklar yapmadan Annan planına hemen evet denilmesi görüşü kazanmış gibi görülebilirdi. 
   Ankara'ya göre şimdi çıkan sonuç, "Denktaş'a uzlaş diyor, muhalefete aşırı taviz verme, sıkı pazarlık yap diyor." 
   Oylar öyle bölündü ki, bir tarafın tek başına karar alması imkansız Tek başına karar alan taraf, aynı siyasi güce sahip öbür tarafın sert tepkisiyle karşılaşır KKTC halkında ciddi bir kutuplaşma ve istikrarsızlık ortaya çıkar 
   Ankara'da duyduğum şu söz de çok önemli 
   - Elbette Denktaş da bu mesajı almıştır Zaten son sözü Türkiye söyleyecektir 
   Ve taraflardan hiçbiri Türkiye'ye karşı 'inat' edecek durumda değildir artık. 
   
   KIBRIS Türklüğünün simgeleşmiş bir lideri olan Sayın Rauf Danktaş'ın geçmiş cumhurbaşkanlığı seçimlerde aldığı oyları araştırdım. Mesela 1985 seçimlerinde daha birinci turda yüzde 71 oy almış. Sonraki seçimlerde Derviş Eroğlu ile karşı karşıya geldiği için oylar bölünmüş ama Denktaş ikinci turda yine büyük çoğunlukla kazanmış. 
   "Muhalefet" oyları hiç yüzde 30'u aşmamış... 
   Şimdi düşünelim 
   Ne oldu da, son seçimlerde muhalefet yüzde 51 oy aldı, Denktaş'ın bütün gücüyle desteklediği iktidar bloku yüzde 49'da kaldı 
   Daha önemli soru şudur 
   Denktaş çizgisini yüzde 70'lerden yüzde 49'a düşüren süreç devam ederse, ne olacak 
   Belli ki KKTC'de bir "zemin kayması" yaşanıyor. Yüzde 70 desteğe sahipken dünyaya kabul ettiremediğimiz şartlarımızı, "zemin kayarken" mi kabul ettireceğiz 
   Bunu hem Denktaş, hem Ankara'da onun çizgisinde olan kurumlar iyi düşünmeli 
   
   ANKARA, bir süre sonra Denktaş'a diyecek ki 
   - Seçim sonuçları da ortada daha fazla zemin kaybetmeden Annan planı üzerinde sıkı pazarlıklara başlamak, AB yolunu açmak gerekiyor. 
   Denktaş şimdiden KKTC partileri arasında uzlaşma sağlamaya çalışmalı, bunun için de AB yolunu açacağının mesajını vermelidir hem KKTC halkına, hem Ankara'ya... 
   Ankara'daki kaynağım, "Loizidu davası sonrasında izlediğimiz diplomasi iyi bir modeldir" diyor 
   - İyi niyetimize, çözüm isteğimize herkesi inandırdık, hamasete kapılmadan, diplomasinin bütün inceliklerini kullandık. Ve oylamada Türkiye 34 oy aldı, Yunan ve Rum kendi iki oyuyla baş başa kaldı. 
   Şimdi, Annan planı üzerinde sıkı pazarlık yaparak, diplomasinin bütün imkanlarını kullanarak, çözüm istediğimizi dünyaya inandırma zamanıdır. 
   "Milli lider Denktaş" giderek KKTC'de bir 'hizip lideri' durumuna düşmemeli, hem AB yolunun açılması için KKTC'ye hem Türkiye'ye yardımcı olmalıdır. Unutmamalı ki "daha fazla zemin kaybetmek" pazarlık gücümüzü de kaybettirir ve buna sebep olmak Denktaş'a yakışmaz. 
   
      
   
</TEXT>
</DOC>
