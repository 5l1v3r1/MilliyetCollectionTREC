<DOC>
<DOCNO> 201611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/soneko27.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Talih kuşu Aydın'a kondu... İkramiyenin sahibi parasını aldı 
</HEADLINE>
<TEXT>

     Milli Piyango'nun 9 Aralık 2003 tarihli çekişinde yarım biletine 1.9 trilyon liralık ikramiye isabet eden Aydınlı talihli adına çeki Ziraat Bankası yetkilileri aldı. 
     ''369176'' numaralı yarım biletine 300 milyar lira isabet eden talihli aynı zamanda 1 trilyon 300 milyar liralık devirli ikramiyenin de sahibi oldu. 
     Talihli adına bugün Milli Piyango İdaresi'ne gelen Ziraat Bankası Aydın Şube Müdürlüğü'nden gelen yetkili, 1.9 trilyon liralık ikramiye çekini, Milli Piyango Genel Müdürlüğü Muhasebe ve Mali İşler Daire Başkanı Şener Varol'dan aldı. 
     Adının, mesleğinin ve cinsiyetinin açıklanmasını kesinlikle istemeyen talihlinin Aydın'da ikamet ettiği öğrenildi. 
     Milli Piyango İdaresi yetkilileri, büyük ikramiyenin diğer ortağının ise henüz ikramiyesini almaya gelmediğini bildirdiler. 
     Bu arada bankacılar, 1.9 trilyon liranın ortalama olarak günlük getirisinin 1 milyar 150 milyon lira, aylık ise 35 milyar lira olduğunu kaydettiler. 
     
</TEXT>
</DOC>
