<DOC>
<DOCNO> 200211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo02.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor, maçın tekrar oynatılmasını adil bulmuyor... 
</HEADLINE>
<TEXT>

     Futbol Federasyonu Tahkim Kurulu toplantısında, Çaykur Rizespor Kulübü'nü savunan avukat Remzi Kazmaz, Fenerbahçe-Çaykur Rizespor maçının tekrar oynatılması kararının adil olmadığını ileri sürdü. 
     Tahkim Kurulu toplantısının ardından bir açıklama yapan Kazmaz, ''Yaşanan sorunla ilgili, Türk futbol mevzuatında bir karar bulunmadığı için, UEFA'nın verdiği bir idari karar örnek alınarak takımımız mağdur edilmiştir'' dedi. 
     8 Kasım'da oynanan maçtan sonra, hatanın hakem hatası mı, yoksa kural hatası mı olduğu konusunda bir kampanya başlatıldığını ifade eden Kazmaz, şöyle konuştu 
     ''Elimizdeki yasa ve talimatlar, maçla ilgili itirazların kaynağına cevap verecek durumda değildir. Futbol Federasyonu'nun, maçın tekrar oynatılmasına ilişkin karar alma yetkisi yoktur. Bu yetkisi olmadığı halde, neden UEFA'daki bir idari karar bu olaya hukuki dayanak yapıldı Mevzuatımızın baştan sona değişmesi gerekiyor. Tahkim Kurulu'nun kararını saygıyla karşılıyoruz. Ama bizden başka kulüplerin de böyle bir mağduriyetle karşılaşmasını istemiyoruz.'' 
     
</TEXT>
</DOC>
