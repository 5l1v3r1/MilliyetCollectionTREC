<DOC>
<DOCNO> 229586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun53.html </URL>
<DATE> 2004/04/08/ </DATE>
<TIME> 20.53 </TIME>
<AUTHOR>  </AUTHOR>
<HEADLINE>
Irak'ta kaçırılanGüney Koreliler serbset bırakıldı 
</HEADLINE>
<TEXT>

     Irak'ta bugün kaçırılan 7 Güney Koreli misyonerin serbest bırakıldığı belirtildi. 
     Güney Kore'nin SBS televizyonunun haberine göre, kaçırılan Güney Koreli misyonerlerin tamamı serbest bırakıldı. 
     Sabah saatlerinde silahlı bir grubun bir kilise için Irak'ta görev yapan 8 Güney Koreliyi tutsak aldığı, birini daha sonra serbest bıraktığı bildirilmişti. 
     
     SERBEST BIRAKILAN GÜNEY KORELİLERİN DURUMU İYİ 

     Irak'ta bugün kaçırılan ve daha sonra serbest bırakılan 7 Güney Koreli misyonerin durumunun iyi olduğu belirtildi. 
     YNT televizyonunun haberine göre, Bağdat yakınlarında silahlı kişiler tarafından kaçırılan misyonerler, Güney Koreli gazetecilere Bağdat'taki bir otelde yaptıkları açıklamada, uyruklarının tespit edilmesinden sonra serbest bırakıldıklarını kaydettiler. 
     Kaçırıldıktan yaklaşık 9 saat sonra serbest bırakılan misyonerlerle görüşen Güney Kore'nin Irak Büyükelçisi Im Hong-jae, misyonerlerin sağlık durumunun iyi olduğunu söyledi. 
     Misyonerleri kaçıran ve maske takan kişilerin kim oldukları veya nerede bulundukları bilinmiyor. 
     
</TEXT>
</DOC>
