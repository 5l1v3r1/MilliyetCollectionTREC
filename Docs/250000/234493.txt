<DOC>
<DOCNO> 234493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur28.html </URL>
<DATE> 2004/04/24/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Şile otoyolunda trafik kazası... Otomobil kamyonetle çarpıştı 4 ölü 
</HEADLINE>
<TEXT>

     Şile Otoyolu Ümraniye mevkiindeki trafik kazasında 1'i çocuk 4 kişi öldü, 4 kişi yaralandı. 
     Alınan bilgiye göre, özel bir hastanede çalıştığı öğrenilen ve Şile'deki yazlık evine giden Doktor Mehmet Beşir Öke'nin 52 kullandığı 34 BC 5122 plakalı otomobil, karşı yönden gelen Vekin Kaya yönetimindeki 34 DEK 26 plakalı kamyonetle çarpıştı. 
     Çarpışmanın etkisiyle yoldan çıkan iki araçtan kamyonet devrilirken, motoru yerinden fırlayan otomobil yol kenarındaki su kanalına girdi. 
     Doktor Öke olay yerinde, aynı araçta bulunan ve ağır yaralanan kardeşi Levent Öke 39 , yengesi Yeşim Jülide Öke 37 ve yeğeni Şebnem Öke 6 , hastaneye kaldırılırken yolda öldü. 
     Yine aynı otomobilde bulunan Cansu Öke 10 ile Sabiha Kırdalı, kaldırıldıkları hastanelerde tedavi altına alındı. 
     Kazada yaralanan kamyonet sürücüsü Vekin Kaya ile yanındaki İslam Demir ise Haydarpaşa Numune Hastanesi'ne kaldırıldı. Kaya ile Demir'in hayati tehlikesinin bulunmadığı belirtildi. 
     Jandarma yetkilileri, ilk bulgular ve tanıkların ifadelerine göre kazanın, kamyonet sürücüsünün hatalı sollama yapması sonucu meydana geldiğini ifade ederek, soruşturmanın sürdürüldüğünü bildirdiler. 
     
</TEXT>
</DOC>
