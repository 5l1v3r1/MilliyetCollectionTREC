<DOC>
<DOCNO> 226232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/siyaset/asiy.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi sandık başına 
</HEADLINE>
<TEXT>

   Türkiye'de bugün demokrasi günü. 43 milyon 500 bin seçmen, 93 bin 353 yerel yöneticiyi seçmek için oy verecek 
      Gökçer Tahincioğlu 

   
   Türkiye, bugün 3 Kasım seçimlerinden 1.5 yıl sonra yerel yöneticilerini seçmek üzere sandık başına gidecek. 20 parti ve bağımsız adayların yarışacağı seçimde, 174 bin 355 sandıkta oy kullanacak 43 milyon 500 bin 64 seçmen, ihtiyar heyetinden il genel meclisine, belediye başkanından muhtara kadar 93 bin 353 yeni yerel yöneticiyi belirleyecek. 
   Propaganda sürecinde meydanlarda seçmenlerle buluşan liderler ve adaylar, bugün 21.00'den itibaren geleceklerine yön verecek sonuçların açıklanmasını bekleyecek. Yaz saati uygulamasına geçilmesi nedeniyle saatler dün gece bir saat ileri alındı. Oy sayımı uzun süreceğinden, Milli Eğitim Bakanlığı okulların yarın tatil edilmesini kararlaştırdı. 
   Oy verme işlemi, güneşin erken doğduğu şu illerde 07.00'de başlayıp 16.00'da sona erecek 
   Adıyaman, Ağrı, Artvin, Bingöl, Bitlis, Diyarbakır, Elazığ, Erzincan, Erzurum, Gaziantep, Giresun, Gümüşhane, Hakk ri, Kars, Malatya, Kahramanmaraş, Mardin, Muş, Ordu, Rize, Siirt, Sivas, Trabzon, Tunceli, Şanlıurfa, Van, Bayburt, Batman, Şırnak, Ardahan, Iğdır ve Kilis. 
   Diğer illerde 08.00'de başlayacak oy verme işlemi, 17.00'de bitecek. Cezaevlerinde de 08.00'den itibaren oy kullanılacak. 
   
   Bunları yapmayın 
   Seçim günü şunlar yapılamayacak 
   24.00'e kadar içki satışı yasak. 
   Güvenlik güçleri dışında kimse silah taşıyamayacak. 
   Sandık başından ayrılmayanlar, başkası adına oy kullananlar, içki satanlar, başkası adına oy ya da mükerrer oy verenler hapis cezasına mahk m edilecek. 
   
   
   
</TEXT>
</DOC>
