<DOC>
<DOCNO> 242675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/soneko43.html </URL>
<DATE> 2004/05/25/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Berlin'de dönerciler fiyat kırma yarışına girdi 
</HEADLINE>
<TEXT>

     Evren Aydemir 

Almanya'nın başkenti Berlin'de dönerciler arasındaki rekabetten dolayı 0,5 euroya yaklaşık 900 bin lira bile döner satılmaya başlandı. 
     Çok sayıda dönercinin bulunduğu Badstrasse'deki bir döner büfesi sahibi, B.Z gazetesine yaptığı açıklamada, ''Müşteriler için çok sıkı mücadele ediyoruz. Birisi fiyatları indirdiğinde hemen biz de indiriyoruz. Aksi takdirde dönerimiz elimizde kalıyor'' dedi. 
     Avrupa Döner İmalatçıları Birliği Başkanı Remzi Kaplan ise, ''Bu düşük fiyatlar tam bir çılgınlık. Bu fiyatlarla iş yapılmaz. Eğer döner kar getirecekse 2 euronun üzerinde fiyatla satılması gerekir. Buna rağmen dönerin kalitesi de aynı kalıyor'' diye konuştu. 
     Gazetenin haberinde ayrıca, Berlin'de yaklaşık 1300 döner büfesinin bulunduğu, ''Curry-Wurst'' adlı sosisten bir tane satılırken, buna karşın 100 adet döner satıldığı belirtildi. 
     
</TEXT>
</DOC>
