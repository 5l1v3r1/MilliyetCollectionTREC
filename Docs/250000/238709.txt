<DOC>
<DOCNO> 238709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/spor/spo07.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa ağrısız, sızısız 0-3 
</HEADLINE>
<TEXT>


Diyarbakırspor'a, deplasmanda kolay diş geçirdi, haftayı yine üç puanla geçti. Yeşil-Beyazlı takım Mustafa, Okan ve Mehmet'in golleriyle ligde kalma umudunu yitirmedi 


Şansını sürdürdü 
BURSASPOR, son haftalardaki çıkışını Diyarbakırspor deplasmanında da devam ettirdi, 3 puan kazanarak şansını son haftaya bıraktı. Karşılaşmaya fırtına gibi başlayan Yeşil - Beyazlı takım henüz 1. dakikada gol perdesini açtı. Mustafa Gürsel, ceza sahası içinde sert vurdu. Top kaleci Şenol'un bakışları arasında filelere takıldı 0 - 1. 

Ortalık karıştı 
İKİNCİ yarıya da istekli başlayan konuk Bursaspor'du... Timsahlar, 56'da Okan Yılmaz'ın golüyle 2 - 0'lık farklı bularak rahat bir nefes aldı. Bu dakikadan sonra Diyarbakırspor baskılı oynamasına karşın gol yollarında etkisiz kaldı. Yeşil - Kırmızı takımın savunmasını boş bırakmasını iyi değerlendiren Bursaspor 89'da Mehmet Al ile skoru belirledi 0 - 3. 

Maçın karnesi 
HAKEMLER Selçuk Dereli, Ekrem Kan, Cemal Gemici 
DİYARBAKIRSPOR Şenol 3 Ahmet Dk.65 4 - Ramazan 4 , Burhan 4 , Stavrevski 4 - Hasan 4 , Jupi 5 , Kais 5 , Sinan 3 Bakadal Dk.25 4 , Cumhur 5 - Cem Beceren 4 , Murat Hacıoğlu 4 
YEDEKLER Mauro, Mustafa, Çetin, Ahmet Alper 
BURSASPOR Serdar 7 - Miu 5 Tayfun Dk.45 7 , Orhan 5 , Grozdiç 6 Yakup Dk.78 5 - Egemen 7 , Tamer 6 , Erol 6 , Frasineanu 6 , Mustafa Gürsel 7 - Osterc 6 Mehmet Al Dk.82 , Okan 7 
YEDEKLER Vintila, Erman, Mustafa Er, Serkan 
GOLLER Mustafa Gürsel Dk.1 , Okan Dk.56 , Mehmet Al Dk.89 
SARI KARTLAR Erol Bursa , Kais D.Bakır 

Kaleci Şenol bırakıyor 

DİYARBAKIRSPOR tribünleri özelikle Bursaspor'un ikinci golünden sonra Başkan Ahmet Göksu ve kaleci Şenol'a büyük tepki gösterip, "Şikeciler" diye bağırdılar. Şeref Tribünü'ne yakın taraftarları polis güçlükle engellerken, Şenol oyundan çıkmak isteyince kenara alındı. Tecrübeli kaleci, "Artık burada kalmamın bir anlamı yok. Bugün bana yapılanlar yakışmadı. Sözleşmem sürmesine rağmen ayrılacağım. Onurumla kimse oynayamaz" dedi. 

'Kimse şaibe aramasın' 

BURSASPOR Teknik Direktörü Nejat Biyediç galibiyet serilerini Diyarbakırspor maçında da sürdürdükleri için mutlu olduklarını söyledi. Yeşil - Beyazlı ekibin tecrübeli hocası, "İlk golü erken bulduk. Maçın ikinci yarısında Diyarbakırspor üzerimize gelince ikinci golü atıp rahatladık. Bundan sonra maç koptu. İki takım da çok iyi mücadele etti. Hiç kimse maçla ilgili şaibe aramasın" ifadesini kullandı. 


</TEXT>
</DOC>
