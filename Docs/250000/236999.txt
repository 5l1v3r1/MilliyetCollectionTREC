<DOC>
<DOCNO> 236999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur21.html </URL>
<DATE> 2004/05/03/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Karakolda söylediklerini unutunca "yalancı şahitlikten" tutuklandı 
</HEADLINE>
<TEXT>

     Denizli'de 4 ay önce karakolda verdiği ifadeyi unutan ve mahkemede farklı ifade veren tanık tutuklandı. 
     AA muhabirinin aldığı bilgiye göre, 4 ay önce Sevindik Mahallesi'nde meydana gelen olayda, Ömer Oğuz'un işlettiği kahvehaneye alkollü olarak gelen Mehmet Koçyiğit, Oğuz'dan tehditle para istediği iddiasıyla yakalandı. Koçyiğit, çıkarıldığı mahkemede tutuklanarak cezaevine gönderildi. 
     Kahvehanede garson olarak çalışan Alim Bilir de 37 Denizli 2. Ağır Ceza Mahkemesi'nde görülen davanın ilk duruşmasında tanık olarak dinlendi. 
     Mahkeme Başkanı Adem Basmacı, Bilir'i dinledikten sonra ''Karakolda verdiğin ifade doğru mu '' diye sordu. Bilir, ''doğru'' yanıtını verince, önceki ifadesi farklı olduğu için ''yalancı tanıklık yapmaktan'' tutuklandı. 
     Tanık olarak girdiği duruşma salonunda tutuklandığı için şaşkınlık yaşayan Alim Bilir, ''Bu olayı bile doğru dürüst hatırlamıyorum ki verdiğim ifadeyi hatırlayayım'' dedi. 
     
</TEXT>
</DOC>
