<DOC>
<DOCNO> 221106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/ekonomi/eko10.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel'e 30 milyon dolarlık murabaha 
</HEADLINE>
<TEXT>

   
   Vestel Beyaz Eşya Sanayi AŞ, HSBC Bank liderliğindeki konsorsiyumdan 30 milyon dolar tutarında murabaha sendikasyonu almak üzere anlaşmaya vardı. 
   Sendikasyon kredisinin, Vestel'in beyaz eşya üretimini daha üst düzeye taşımak ve hizmet kalitesini sürdürmek için uygulamakta olduğu program kapsamında ihtiyaç duyduğu donanımların satın alınmasının finansmanında kullanılacağı bildirildi. 
   
   Katılan kuruluşlar 
   HSBC Bank AŞ, murabaha sendikasyonu ile sağlanan 30 milyon bu finansmana 5.5 milyon dolar katkıda bulunacak. Dubai Islamic Bank, Kuwait Finance House, Banque du Bosphore, Melli Bank plc, Family Finans Kurumu A.Ş., Union de Banques Arabes et Francaise ve Kuveyt Türk Evkaf Finans Kurumu A.Ş. finansmana katılan diğer kuruluşlar oldu. 
   Murabaha kredisi, finansör kurumun, kredi sağladığı şirket adına mal alıp, vadeli olarak o kuruluşa belli bir kar marjıyla malı satması olarak açıklanıyor. 
   Daha önce de Turkcell murabaha kredisi olarak 100 milyon dolarlık finansman temin etmişti. 
   
   
</TEXT>
</DOC>
