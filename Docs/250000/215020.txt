<DOC>
<DOCNO> 215020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sontur07.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan parti işlerini 'ev-ofis'te yürütüyor... 
</HEADLINE>
<TEXT>

     AKP Genel Başkanı ve Başbakan Recep Tayyip Erdoğan, yerel seçimlerle ilgili aday belirleme çalışmalarını Keçiören'deki konutunda oluşturduğu çalışma ofisinde yürütmeye başladı. 
     Edinilen bilgilere göre, Başbakan Erdoğan, 28 Mart yerel seçimleri için aday belirleme sürecinin hızlanmasıyla birlikte, aday adayı akınına sahne olan AKP Genel Merkezi'nde çalışma olanağının ortadan kalkması nedeniyle, Parti Merkezi ile "fiili" olarak ilişkisini kesmek zorunda kaldı. Genel Merkez'deki yoğunluğu dikkate alarak bir süredir Parti'ye uğramayan Erdoğan, yerel seçimlerle ilgili Parti işleri ve aday belirleme çalışmalarını yürütmek üzere Keçiören Subayevleri'ndeki konutunda teknolojik açıdan tam donanımlı "Ev-Ofis" oluşturdu. Erdoğan, partili kurmay ve danışmanları ile bu ofiste biraraya gelerek listeler üzerindeki rötüşleri yapıyor. Erdoğan, ofisten kritik il ve ilçelerde gösterilecek adaylarla da görüşmeler yapıyor. 
     
     ELEŞTİRİ KAYGISI 
     Başbakan Erdoğan'ın parti işleri için Başbakanlık Merkez Bina ve Başbakanlık Resmi Konutu'nu eleştirilere uğrayacağı kaygısıyla kullanmak istemediği bu nedenle ev- ofis seçeneğini tercih ettiği belirtiliyor. Bu tercihte medya ve adayların gözünde ırak olma isteğinin de etkili olduğu kaydediliyor. 
     
</TEXT>
</DOC>
