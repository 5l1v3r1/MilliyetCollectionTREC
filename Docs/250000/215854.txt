<DOC>
<DOCNO> 215854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/ekonomi/eko03.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Motorola'da muhatap şahıslar 
</HEADLINE>
<TEXT>

   Başbakan, Telsim'den 4.2 milyar dolar alacağı bulunan Nokia ve Motorola için, 'Bu borcun muhatabı biz değiliz' dedi 
      ANKARA Milliyet 
   
   Başbakan Tayyip Erdoğan, Motorola ve Nokia'nın Telsim'den alacakları konusunda, "Muhatapları biz değiliz" dedi. 
   Erdoğan, Kanal D'de Fatih Altaylı'nın hazırlayıp sunduğu "Teke Tek" programında, 'Cem Uzan, '800 milyon dolar Nokia'ya borcumuz var. Hadi ödesinler bakalım' dedi. 'Bu paraları devlet ödeyecek mi ' sorusuna şu yanıtı verdi "Bunun muhatabı, bir defa biz değiliz. Motorola'da da muhatap şirket değil, şahıslar. Bizim olayımız şirket. Böyle bir şeyin muhatabı olsak, bu şirketler direkt bunu bizimle görüşürdü. ABD'de Motorola yetkililerinin 'Nasıl yardımcı olabiliriz ' yönünde talebi oldu." 
   
   'Kısa sürede satılmalı' 
   Erdoğan, başka bir soru üzerine el konulan Uzanlar'a ait şirketlerin satılacağını açıklayarak şunları söyledi "Bir taraftan biz özelleştirme yaparken, bir taraftan da kamulaştırma gayreti içinde değiliz. Böyle bir adımın hazzı içinde değiliz. İnanıyorum ki TMSF de değerini bulduğu anda bunları Uzanlar'ın şirketleri elinden çıkaracaktır. TMSF'nin kısa sürede bunlara müşteri bularak satmasının isabetli olacağını düşünüyorum." 
   Sadece faiz yönüne bakıldığında bile grubun bunu ödeyecek bir görüntü çizmediğini anlatan Erdoğan, Cem Uzan'ın daha önce Maliye ve Adalet bakanlarıyla yaptığı görüşmelerden bakanların tatmink r kalmadığını belirtti. Erdoğan, Uzan'ın kendisiyle görüşme talebini kabul etmediğini kaydetti. 
   Tahsilat yasası olarak bilinen yasanın, başkalarına da uygulanmasıyla ilgili soru üzerine Erdoğan, "İlgili bakan arkadaşlarımız bu konuyla ilgili adımları atmalı ve takipçisi olmalı" dedi. 
   
   'Barajları verin diyorlar'    Başbakan Tayyip Erdoğan, "Uzan Grubu'nun ödeme konusunda bir teklif getirip, getirmediğine" yönelik soruyu yanıtlarken, bu grubun, devletten barajları istediğini ve daha sonra ödeme yapma teklifinde bulunduğunu söyledi. 
   Uzanlar'ın istediği barajların, devletin olduğunu ve 59 yıllığına imtiyaz hakkının söz konusu grup tarafından alındığını anımsatan Erdoğan, "Bu barajlar kendilerine ait değil. Böyle bir saadet zincirini siz kime teslim etseniz, hepsi orada saltanatını sürer" dedi. 
   Erdoğan, Uzanlar'ın ödeme konusunda samimi bir planla kendilerine gelmediğini bildirdi. 
   
   
</TEXT>
</DOC>
