<DOC>
<DOCNO> 249103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/18/son/sontur41.html </URL>
<DATE> 2004/06/18/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Çocukken baktığı torununun kurbanı oldu .. 
</HEADLINE>
<TEXT>

     Amasya'nın Merzifon İlçesi'nde, evinde ölü bulunan yaşlı kadını, kolundaki bilezik için torununun öldürdüğü ortaya çıkarken, bileziğin bakır olduğu anlaşıldı. 
     Edinilen bilgiye göre, 3 gün önce, Eymür Köyü'ndeki evinde, av tüfeğiyle vurulmuş halde bulunan Fatma Çürük 63 ile ilgili soruşturmayı derinleştiren jandarma ekipleri, yaşlı kadının kolundaki 1 adet bilezik ve küpelerinin çalındığını tespit etti. 
     Bu gelişme üzerine, Trabzon'da bir kamu kuruluşunda müstahdem olarak çalışan yaşlı kadının torunu Levent Karabağ 25 gözaltına alındı. 
     İfadesinde, anneannesini kolundaki bilezik ile küpeleri için öldürdüğünü ve olay sonrası Trabzon'a döndüğünü itiraf ettiği belirtilen Karabağ, sorgusunun ardından çıkarıldığı mahkemece tutuklandı. 
     Küçükken bir süre anneannesinin yanında kaldığı ve daha sonra yetiştirme yurdunda büyüdüğü öğrenilen Levent Karabağ'ın, altın sanarak çaldığı bileziğin, altın kaplama bakır olduğu belirtildi. 
     
</TEXT>
</DOC>
