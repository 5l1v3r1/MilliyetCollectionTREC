<DOC>
<DOCNO> 223278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/ekonomi/eko07.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Nasdaq'ı KOBİ'lerle faaliyete geçiyor... 
</HEADLINE>
<TEXT>

   AYFER YILDIZ 
   
   Sermaye Piyasası Kurulu SPK Başkanı Doğan Cansızlar, kurulacak KOBİ Piyasası ile piyasaları Anadolu'nun ayağına götüreceklerini söyledi. Cansızlar, cuma günü, şirketin kuruluş startını vereceklerini söyledi. İSO ve SPK'nın işbirliğiyle İstanbul'da düzenlenen 'Sermaye Piyasaları Tanıtım ve Bilgilendirme' seminerinde konuşan Cansızlar, ABD'deki Nasdaq benzeri elektronik ortamda işlem gören bir piyasayı KOBİ'ler açısından uygulamaya geçireceklerini belirtti. 
   
   Mek n olmayacak 
   Piyasa için fiziki bir mekan olmayacak, işlemler bilgi işlem altyapısı üzerinden yürütülecek. Aracılar bu piyasada piyasa yapıcısı olarak görev yapacaklar. Nasdaq, 5 - 6 bin aracı kurumun hisse senetleri için ilan ettikleri alım satım fiyatlarını toplu olarak gösteren bir borsa. KOBİ Piyasası'ndaki kotasyon koşullarının biraz farklı olacağına değinen Cansızlar, "Yastık altındaki tasarrufların gerçek manada reel sektör finansmanında kullanılmasına yardımcı olacak bir mekanizmayı kısa sürede hayata geçireceğiz" dedi. 
   
   
</TEXT>
</DOC>
