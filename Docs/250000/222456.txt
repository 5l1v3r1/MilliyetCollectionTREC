<DOC>
<DOCNO> 222456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/soneko15.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin ilk 500 şirketi içinde 142 adet yabancı... 
</HEADLINE>
<TEXT>

     Türkiye'nin ilk 500 şirketi içinde 142 adet yabancı sermayeli şirket bulunurken, bu sayı listenin yüzde 28.4'ünü buluyor. 
     Hazine Müsteşarlığı verilerine göre, söz konusu 2002 yılı listede yer alan yabancı sermayeli şirketler 20 farklı sektörde faaliyet gösteriyor. 
     Yabancı sermayeli şirketlerin yoğunlaştıkları ilk 5 sektör, firma sayılarına göre otomotiv, gıda ürünleri ve içecek, kimyasal madde ve ürünler, metalik olmayan diğer ürünler cam, çimento, yapı malzemeleri vb. ve ana metal sanayi olarak sıralanıyor. 
     İlk 500 şirket içinde yer alan 142 şirketin, yüzde 15.5'i otomotiv, yüzde 12.6'sı gıda, yüzde 10.5'i kimyasal maddeler, yüzde 7.7'si metalik olmayan ürünler, yüzde 6.3 ise ana metal sanayiinde faaliyet gösteriyor. 
     
     HASILATIN ÜÇTE BİRİ YABANCI SERMAYELİ ŞİRKETLERDE 
     Yabancı sermayeli 142 şirketin ilk 500 şirketin 2002 yılındaki üretimden satışlar toplamının yüzde 29'unu, toplam satış hasılatının ise yüzde 31.7'sini gerçekleştirdi. 
     Yabancı sermayeli şirketlerin ilk 500 şirketin ihracatı içindeki payı da yüzde 44 olarak hesaplandı. 
     
     YABANCI YATIRIM İHRACATA YÖNELİK 
     Listedeki yabancı sermayeli şirket sayısının ilk 500 şirketin yüzde 28.4'ünü oluşturduğu hatırlandığında, büyük ölçekli yabancı sermaye şirketlerin Türkiye'deki yatırımlarının iç pazarın yanı sıra ihracata yönelik yatırım özelliği taşıdığı görülüyor. 
     
     KAMU HARİÇ, TOPLAM İHRACATIN YARISI YABANCI ŞİRKETLERİN 
     İlk 500 içinde yer alan kamu şirketleri hariç tutulduğunda listedeki yabancı sermayeli şirketlerin sayısı özel şirketlerin yüzde 31'ini buluyor. 
     Özel sermayeli şirketlerin üretimden satışlar toplamının yüzde 40.2'si, toplam satış hasılatının yüzde 41.6'sı, toplam ihracatın ise yüzde 49'u yabancı sermayeli şirketler tarafından gerçekleştiriliyor. 
     
</TEXT>
</DOC>
