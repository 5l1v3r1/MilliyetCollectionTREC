<DOC>
<DOCNO> 205654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/spor/axspo01.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev ankette final günü 
</HEADLINE>
<TEXT>


Bu yıl 51.'si düzenlenen Geleneksel Yılın Sporcusu Anketi'nde oy sayımı bugün tamamlanacak, şampiyonlar yarın açıklanacak 


Tasnif sürüyor 
MİLLİYET'İN yaklaşık bir ay süren 51. Geleneksel Yılın Sporcusu Anketi'nde heyecan bugün sona eriyor. Olimpiyat, Dünya şampiyonaları ve uluslararası arenalarda Türk sporunu başarıyla temsil eden, Türk bayrağını göndere çektiren 14 sporcunun nefes kesen yarışı bugün noktalanıyor. Yoğun ilgi nedeniyle iki gün uzatılan ve oy kullanma işlemi dün sona eren geleneksel ankette, tasnif ekibi yoğun bir çalışma sonrasında sıralamayı yapacak ve sonuçlar yarın açıklanacak. 

Yalçınkaya önde 
YILIN sporcusunun yanı sıra, Yılın Antrenörü, Yılın Futbolcusu, Yılın Spor Adamı, Yılın Takımı ve Dünyada Yılın Sporcusu'nun da belirleneceği geleneksel ankette kesin olmayan sonuçlara göre olimpiyat ikincisi boksörümüz Atagün Yalçınkaya ilk sırada yer alıyor. Teknik Direktörü Christoph Daum, Fenerbahçe'li Van Hooijdonk, Fenerbahçe Başkanı Aziz Yıldırım, son şampiyon Fenerbahçe ve Formula 1'in efsane pilotu Michael Schumacher kategorilerinde ilk sırada bulunuyor. 


</TEXT>
</DOC>
