<DOC>
<DOCNO> 221400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/magazin/mag03.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil Benden metres olur 
</HEADLINE>
<TEXT>

      İLKNUR GÜLMEZ 
   
   Hülya Avşar, cumartesi günü banttan yayımlanacak şovuna Salih Güney, Müslüm Gürses, Ciguli, Özlem Tekin ve Mehmet Ali Erbil'i konuk etti. 
   Avşar, kendisini ve konuklarını zayıf gösteren çekim yapmasıyla dalga geçen Erbil'e, "Neden herkesin canını yakıyorsun Hepsi gencecik, güzel kızlar. Ne zaman duracaksın " diye sordu. Erbil, bu soruya, "Aşk dediğin acıdır zaten. Son sevgilimle durdum işte. Ben adamımı buldum mu, bastonumu kırıp otururum" yanıtını verdi. Erbil, Avşar'ın "Seninle evlenenin aklı yok. Sen eş değil, sevgili olursun" sözleri üzerine de şöyle konuştu "Doğru, benden koca olmaz. Olsa olsa metres olur. Haftada iki gün gideyim, 'canım sevgilim' diyeyim, yeter." 
   
   Kadınlara niye düşkün 
   İyi bir baba olduğunu, yaşadıklarını çocuklarına yaşatmak istemediğini anlatan Erbil, "Sevgiyi çok yoğun yaşamış bir çocuk olarak büyümedim" dedi. Avşar'ın, "Demek kadınlara düşkünlüğün bundan" saptaması üzerine de Erbil, "Evet, annemden meme de emmemişim. Kadın gördüğüm zaman anne özlemini ve alamadığım anne besinini almaya çalışıyorum" diye konuştu. 
   
</TEXT>
</DOC>
