<DOC>
<DOCNO> 238964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/yasam/axyas01.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilci cinneti... 
</HEADLINE>
<TEXT>


Bahçeşehir'de oturan tekstilci Ahmet Söyler, üniversite öğrencisi kızını ve eşini evlerinde birer kurşunla öldürdü 

OSMAN KARA İstanbul 

Tekstilci Ahmet Söyler 45 , üniversite öğrencisi kızı Tuğba'yı, eşi Fatma'yı öldürdükten sonra yaşamına son verdi. Bahçeşehir, Berit 5 villaları 11 numaradaki iki katlı villada dün sabah meydana gelen olay, iddiaya göre şöyle gelişti 
Bor Tekstil firmasının ortaklarından Söyler, küçük kızı Büşra'yı okuluna bıraktıktan sonra villasına döndü. İkinci kata çıkan Söyler, önce Bahçeşehir Üniversitesi Hukuk Fakültesi öğrencisi olan kızı Tuğba'yı 18 , ardından da yatak odasında uyuyan eşi Fatma'yı 41 birer kurşunla öldürdü. 

Yakınları fenalık geçirdi 
Niğde'den iki hafta önce misafirliğe geldikleri öğrenilen Söyler'in kayınpederi Eyüp Ayaz ve kayınvalidesi Dürdane Ayaz, silah sesleri üzerine hemen üst kata koştu. Ayaz çifti, kanlar içinde kalan kızı, torunu ve damadının cesetleriyle karşılaşınca fenalık geçirdiler. 
İhbar üzerine villaya gelen jandarma ekipleri, olay yerinde yaptığı incelemede, sol koluna bağlı bir muska olduğu görülen baba Söyler'in cebinde de fallarla ilgili k ğıtlar buldu. Ayrıca odada içi parayla dolu bir çanta bulundu. 


</TEXT>
</DOC>
