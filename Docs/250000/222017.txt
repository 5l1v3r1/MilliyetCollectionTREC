<DOC>
<DOCNO> 222017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonsiy02.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan 1 yıllık Başbakan... 
</HEADLINE>
<TEXT>

     AKP Genel Başkanı Recep tayyip Erdoğan, Başbakanlığının birinci yılını yarın tamamlayacak. 
     Erdoğan 3 kasım seçimlerine TCK 312'inci maddeden kaynaklanan "siyaset yasağı" nedeniyle 3 Kasım seçimlerine partisinin başında girmesine karşın milletvekili adayı olamadı. Ancak 3 Kasım'da AKP'nin tek başına iktidar olarak çıkmasının ardından CHP'nin de desteğiyle Anayasa'da değişiklik yapılarak Erdoğan'ın "siyaset yasağı" kaldırıldı. 
     3 Kasım seçimlerinin Siirt'te iptal edilmesiyle de Erdoğan'a Başbakanlık yolu açıldı. 
     Erdoğan, Siirt'te 9 Mart'ta yenilenen seçimlerde milletvekili seçildi. Böylece Siirt, Erdoğan'ı "okuduğu şiir" nedeniyle siyasi yasaklı yapan, ama aynı zamanda siyaset yasağını kaldırarak Başbakanlığa taşıyan kent oldu. 
     Erdoğan, 9 Mart'ta milletvekili seçilmesinin ardından 14 Mart'ta 59'uncu hükümetin listesinin Cumhurbaşkanı Ahmet Necdet Sezer tarafından onaylanmasıyla Başbakan oldu. 
     Erdoğan, 15 Mart'ta da 58'inci hükümetin Başbakan Abdullah Gül'den Başbakanlığı devraldı. 
     
</TEXT>
</DOC>
