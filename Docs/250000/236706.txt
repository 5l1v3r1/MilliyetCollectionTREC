<DOC>
<DOCNO> 236706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonspo21.html </URL>
<DATE> 2004/05/02/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Bursaspor-Ç. Rizespor maçında 1250 polis görev yapıyor... 
</HEADLINE>
<TEXT>

     Bursaspor-Çaykur Rizespor maçında bin 250 polis görev yapıyor. 
     Bursa Atatürk Stadı'nda yapılan ve kümede kalma mücadelesini yakından ilgilendiren maçta, Bursa Emniyet Müdürlüğü ekipleri geniş güvenlik önlemleri aldı. Sabahın erken saatlerinden itibaren stat çevresinde konuşlanan polisler, maça gelen taraftarı sıkı bir aramadan geçirdi. Alkollü ve bileti olmayan taraftarlar stat çevresine yaklaştırılmadı. 
     Bu arada Çaykur Rizespor kafilesini taşıyan otobüs, küçük bir grup tarafından stat girişinde taşlandı. Güvenlik güçleri bu grubu hemen dağıtırken, araçta herhangi bir hasar oluşmadı. 
     Bursasporlu taraftarlar maça büyük ilgi gösterdi. Bursa Atatürk Stadı'nın tribünleri maçtan bir saat önce dolarken, yaklaşık 50 Çaykur Rizespor taraftarı da karşılaşmaya maçı kale arkası tribününde kendilerine ayrılan bölümde izlediler. 
     Bursasporlu taraftarlar, Çaykur Rizesporlu oyunculara protestoda bulunurken, kendi futbolcularını tek tek tribünlere çağırarak, ''yumruk şov'' yaptırdılar. 
     Yeşil-beyazlı taraftarlar, geçen hafta Çaykur Rizespor-Akçaabat Sebatspor arasında yapılan ve Trabzon temsilcisinin 1-0 üstünlüğüyle biten maça, tezarühatlarıyla atıfta bulundular. 
     Bu arada, iki takım arasındaki PAF ligi maçını Bursaspor 1-0 kazandı. 
     
</TEXT>
</DOC>
