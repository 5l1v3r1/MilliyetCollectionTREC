<DOC>
<DOCNO> 231332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonsiy12.html </URL>
<DATE> 2004/04/14/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Gül 'Orgeneral Özkök'ün açıklamaları gayet iyi, güzeldi' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Genelkurmay Başkanı Orgeneral Hilmi Özkök'ün açıklamalarının gayet iyi olduğunu söyledi. 
     Gül, Dışişleri Bakanlığı'ndan ayrılışında gazetecilerin Orgeneral Özkök'ün dünkü açıklamalarını nasıl bulduğuna ilişkin sorusu üzerine, ''Gayet iyi, güzeldi'' yanıtını verdi. 
     
     Arınç "Olumlu buldum" 

     TBMM Başkanı Bülent Arınç, Genelkurmay Başkanı Orgeneral Hilmi Özkök'ün dünkü açıklamalarını ''genelde olumlu'' bulduğunu söyledi. 
     Arınç, TBMM Tören Salonu'nda düzenlediği basın toplantısının ardından gazetecilerin sorularını yanıtladı. 
     Bülent Arınç, Genelkurmay Başkanı Orgeneral Özkök'ün açıklamalarını olumlu bulduğunu ifade ederek, Kıbrıs Türk halkının geçmişi ve geleceğini düşünerek en iyi kararı vereceğini söyledi. Arınç, referandumda ''evet'' çıkması durumunda konunun TBMM'ye geleceğini de hatırlattı. 
     KKTC Cumhurbaşkanı Rauf Denktaş'ın TBMM Genel Kurulu'nda yapacağı konuşmaya Başbakan Recep Tayyip Erdoğan ve AK Parti milletvekillerinin katılmayacağı yolundaki haberlerin hatırlatılması üzerine de ''Ben Sayın Denktaş'a davetimi yaptım. Ayın 15'inde kimin nerede olacağı beni ilgilendirmez'' diye konuştu. 
     
</TEXT>
</DOC>
