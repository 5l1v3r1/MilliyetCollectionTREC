<DOC>
<DOCNO> 216555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo21.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor umuda yolculuğa çıktı... 
</HEADLINE>
<TEXT>

     Birinci Süper Futbol Ligi'nde hafta sonu deplasmanda Diyarbakırspor ile karşılaşacak Adanaspor, 5 Ocak Stadı'nda yaptığı taktik antrenmanla hazırlıklarını tamamladı. 
     Adanaspor Teknik Sorumlusu Ahmet Ziya Yüce, Diyarbakırspor'un 12 haftadır yenilmediğini belirterek, ''Ligde yenilmeyecek takım yok. Diyarbakırspor iyi bir çıkış yakaladı. Ancak, bu yenilmeyecek anlamına gelmez. Oradan alacağımız bir puan bile bize büyük moral olacaktır'' dedi. 
     Puan cetvelinin en altında bulunmalarından dolayı psikolojik olarak tüm sporcularını olumsuz etkilendiğini belirten Yüce, bunları gidermeye çalıştıklarını ifade ederek, şunları söyledi 
     ''Deplasmanda yapacağımız bu maç bizim biraz da geleceğimizi belirleyecek. Elazığspor yenilgisini unuttuk. Hafta boyunca yaptığımız fiziksel ve zihinsel antrenmanlarla sporcuların morali düzeldi. Bu nedenle Diyarbakırspor maçından mutlaka puan almalıyız. Diyarbakırspor, ligin en istikrarlı takımlarının başında geliyor. 12 haftadır yenilmeyen rakibimizden puan almamız halinde hem kümede kalma şansımız yükselir, hem de sporcularımız güven kazanır.'' Genç Milli Takım'a çağrılan kaleci Serkan ile Gürhan'a, Diyarbakırspor karşılaşmasının önemi nedeniyle özel izin aldıklarını belirten Yüce, kart cezalısı Güngör'ün dışında eksiklerinin bulunmadığını sözlerine ekledi. 
     
</TEXT>
</DOC>
