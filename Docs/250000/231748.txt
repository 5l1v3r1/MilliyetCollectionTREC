<DOC>
<DOCNO> 231748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo29.html </URL>
<DATE> 2004/04/15/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Sinan Engin Gençlerbirliği, Türkiye'nin en kaliteli takımı... 
</HEADLINE>
<TEXT>

     Beşiktaş Futbol Takımı Menajeri Sinan Engin, Gençlerbirliği'nin şu anda her bakımdan Türkiye'nin en kaliteli takımı olduğunu söyledi. 
     Sinan Engin, A.A muhabirine yaptığı açıklamada, Türkiye Kupası'nda finale, UEFA Kupası'nda da 4. tura yükselme başarısı gösteren Gençlerbirliği'nin, bu sezon iyi futbol oynayıp iyi bir performans gösterdiğini bildirdi. 
     Kırmızı-siyahlıların fizik, kondisyon ve teknik yönünden ligdeki tüm takımların üzerinde olduğunu savunan Engin, başkent ekibinin tek eksiğinin, kendilerine fazladan motivasyon sağlayacak seyirci desteğinden yoksunluk olduğunu kaydetti. 
     Engin, şöyle konuştu 
     ''Gençlerbirliği futbolcularına 3 büyük takımdan herhangi birinin formasının giydirilmesi durumunda şampiyon olacaklarına inanıyorum. Bir de İstanbul takımlarının taraftarı kadar taraftarları olsa, Gençlerbirliği her yıl şampiyonluğun iddialı adayları arasına girer.'' 
     
</TEXT>
</DOC>
