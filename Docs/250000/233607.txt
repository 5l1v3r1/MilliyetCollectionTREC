<DOC>
<DOCNO> 233607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sontur29.html </URL>
<DATE> 2004/04/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kadıköy'de bir kişi evinde boğazı kesilerek öldürüldü .. 
</HEADLINE>
<TEXT>

     Kadıköy'de bir kişi, evinde bıçaklanarak öldürüldü. 
     Alınan bilgiye göre, Fikirtepe Mahallesi Mandıra Caddesi Özel Sokak 44 3 numarada oturan Erol Tezgören 45 , daire kapısının aralık olduğunu görerek içeri giren komşuları tarafından ölü olarak bulundu. 
     Komşularının ihbarı üzerine olay yerine gelen polis ekiplerince yapılan incelemede, Erol Tezgören'in boğazının kesildiği ve vücudunun 13 yerinde bıçak darbesi bulunduğu görüldü. 
     Yaklaşık 1 ay kadar önce öldürüldüğü tahmin edilen Tezgören'in evinin duvarına siyah ayakkabı boyasıyla terör örgütü PKK'yı destekleyen bir slogan yazıldığı, evde 28 Mart'ta yapılan yerel seçimlere ilişkin bazı siyasi parti afişlerinin bulunduğu bildirildi. 
     Tezgören'in cesedi, Adli Tıp Kurumu morguna kaldırıldı. 
     Bu arada komşuları, gazetecilere, bir lunaparkta çalışan ve bekar olan Tezgören'i 15-20 gündür hiç görmediklerini, uzun süredir kapalı olan daire kapısını bugün açık görünce şaşırdıklarını ve içeri girdiklerini söylediler. 
     Öte yandan polis yetkilileri, cinayetin ''örgüt süsü verilmiş bir olay'' da olabileceğini, konuya ilişkin soruşturmanın çok yönlü sürdürüldüğünü kaydettiler. 
     
</TEXT>
</DOC>
