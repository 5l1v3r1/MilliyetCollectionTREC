<DOC>
<DOCNO> 247414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sontur20.html </URL>
<DATE> 2004/06/12/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Batman'da Gercüşlüler, dünkü terör saldırısını kınadı... 
</HEADLINE>
<TEXT>

     Batman'ın Gercüş İlçesi'nde esnaf, önceki gece kaymakamlık lojmanına düzenlenen terörist saldırıyı kınamak amacıyla kepenk kapattı. 
     Dükkanlarına siyah bayrak asan ve kısa bir süre kepenk kapatan esnaf, İlçe Emniyet Amirliği'ni ziyaret etti. 
     Gruptakiler daha sonra, saldırıda şehit olan bekçi Mehmet Ali Atılgan'ın ailesine taziye ziyaretinde bulundu. 
     Gercüş esnafı, saldırıyı, kendilerine yönelik bir saldırı olarak değerlendirdiklerini ifade ederek, hiç kimsenin huzuru bozmasına fırsat vermeyeceklerini ve saldırıyı şiddetle kınadıklarını söylediler. 
     Belediye Başkanı Esat Üner ise saldırıyı ''huzura yönelik bir saldırı'' olarak nitelendirdiklerini belirterek, ''Bazı odaklar, var olan huzurumuzu bozmaya çalışıyor'' dedi. 
     Kaymakamlık lojmanlarına düzenlenen terörist saldırıda, polis memuru Sevkan Yavuz ile bekçi Mehmet Ali Atılgan şehit olmuştu. 
     
</TEXT>
</DOC>
