<DOC>
<DOCNO> 215683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sondun22.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Kekilli'yi ailesi istemiyor... 
</HEADLINE>
<TEXT>

     54. Berlin Film Festivali Berlinale'de ''Altın Ayı'' ödülünü kazanan ''Gegen die Wand'' Duvara karşı filminin başrol oyuncusu Sibel Kekilli'nin, porno filmlerinde oynadığının ortaya çıkmasından sonra, ailesi tarafından reddedildiği bildirildi. 
     Alman Bild gazetesi, ''Ailesi film yıldızını reddediyor'' başlığıyla verdiği haberde, Kekilli'nin daha önce çevirdiği porno filmlerinden dolayı ailesinin kendisini görmek istemediğini yazdı. 
     Gazete, film yıldızının babası Mehmet Kekilli'nin 44 , ''Ailemizin utancı çok büyük. Artık Sibel ailemize ait değil'' şeklinde konuştuğunu belirtti. 
     Kızının 2 yıl önce Heilbronn kentindeki aile evinden Hamburg'a taşındığını anlatan Mehmet Kekilli, ''Belediyede çalıştığını söylüyordu. Şimdi böyle bir haber aldık. Kendisini hiçbir zaman affetmeyeceğim. Artık onu görmek istemiyorum'' dedi. 
     Sibel Kekilli ile birlikte çalışan porno yıldızları ise kendisinin çok çekici bir kadın olduğunu, erkekleri etkilemesini bildiğini ve yaptığı işten de zevk aldığını söylediler. 
     ''Gegen die Wand'' filminin rejisörü Fatih Akın da, Kekilli'nin çok iyi bir oyuncu olduğunu belirterek, ''Geçmişini biliyordum. Ancak bu beni hiç rahatsız etmedi. Çekimlerdeki en iyi oyuncuydu'' dedi. 

     
</TEXT>
</DOC>
