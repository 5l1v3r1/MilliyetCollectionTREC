<DOC>
<DOCNO> 220605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/guncel/gun05.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hürrem Sultan, ölümünden 446 yıl sonra konuştu 
</HEADLINE>
<TEXT>
   'Hünkarımı asla paylaşamazdım' 
   Ümran Avcı 
      Ümran Avcı 
   
   Hürrem Sultan, köle olarak girdiği sarayda, Osmanlı İmparatorluğu'nun en güçlü hükümdarı olan Kanuni Sultan Süleyman'ın nik hlı eşi olmayı başardı. Cazibesi ve hırsıyla "Muhteşem Süleyman"a hükmedecek konuma geldi. Tarih kitaplarında Veziriazam İbrahim Paşa ve Kara Ahmed Paşa'yı idam ettirdiği, Şehzade Mustafa'yı da boğdurduğu öne sürülen Hürrem Sultan, Adnan Nur Baykal'ın kaleminden farklı bir kitaba konu oldu. 
   Yazar hem röportaj yapar gibi sorular sordu hem de Kanuni dönemine ait 250 kaynaktan edindiği bilgiler ışığında Hürrem Sultan'ın ağzından bu soruları yanıtladı. Adnan Nur Baykal'ın önümüzdeki günlerde Sistem Yayıncılık'tan çıkacak "Hürrem Sultan'la Söyleşi" adlı kitabından bazı satırbaşları şöyle 
   
   'Benden güzelleri vardı' 
   
   Şeytanca bir zeka, güzellikle birleşince çok tehlikeli olur. Halbuki siz 'pek güzel değil fakat cazibeli' diye kendinizi tanımlıyorsunuz... 
   Harem'deki ilk yıllarımda sık sık fısıltı halinde cariyelerin hakkımda 'pek de güzel değilmiş ' dediklerini duyardım. Ancak her ışıkta, her ortamda farklı görünebilen bir kadın güzeldir. Ben sürekli yeni bir görünüme büründüm. 
   
   Bu çok kaçamak bir cevap oldu. 
   Aman aman güzel değildim. Harem'de benden çok daha güzelleri vardı. İlk bakışta değil, sonraki bakışlarda gözü kilitleyen esrarlı bir güzellikti benimkisi. 
   
   'Çok kıskanç biriydim' 
   
   Mahidevran Sultan'la Haseki rekabetiniz onun mutsuz olmasıyla neticelendi. Zarar vermeden, Harem'de det olduğu üzere Kanuni'yi onunla paylaşamaz mıydınız 
   Kıskançtım, hem de çok kıskançtım. Hünkarımı biriyle paylaşmak bana çok ağır gelirdi. Gelenekler, bir Haseki olarak benim cariyeleri, ikballeri kıskanmamamı bekliyordu. İnsan tabiatına aykırı olan bu beklentiye ben tahammül edemezdim. 
   
   Siz Kanuni'yi istediğiniz gibi etkilerken, ona sizden farklı bilgiler verebilecek kişilerin hükümdara yaklaşmalarını da önlemeye çalışıyordunuz.. 
   Zaten her isteyen hünkarımla görüşemezdi. Sultan 2. Mehmet'in Kanunnamesi'nde kimlerin padişahla görüşebilecekleri belirtilmişti. Hünkarımla görüşebilecek ve onu yönlendirebilecek kişiler sınırlıydı. Benim sadece onların etkilerini kontrol altında tutmam gerekiyordu. 
   
   Bu nedenle iki Veziriazam İbrahim Paşa ve Kara Ahmed Paşa ayrıca Şehzade Mustafa sizin Kanuni'yi etkilemenizle ölüm fermanlarını yazmış oldular.. 
   Hünkarımın şuur altında İbrahim Paşa ve Şehzade Mustafa'nın pozisyonları çok kuvvetliydi. Bu nedenle İbrahim Paşa'yı hünkarımdan uzaklaştırabilmem ve hünkarımın Şehzade Mustafa'nın taht hırsının farkına varabilmesi uzun süre gerektirdi. Hünkarımın bir şeyden hoşlanmadığını tespit ettikten sonra, onun bu konuyla ilgili kuşkularını körüklerdim. 
   
   'Sadece ilgisini istedim' 
   
   Kanuni'nin size olan aşkının devam etmesi için bir tedbir aldınız mı 
   Hünkarımın bana bağlı kalması için ona büyü yaptığım söylendi. Halbuki benim ondan beklediğim aşkının değil, bana olan ilgisinin, bana vakit ayırmasının devam etmesi ve aramıza başka birinin girmemesiydi. 
   
   
   
</TEXT>
</DOC>
