<DOC>
<DOCNO> 215936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sondun02.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a "Dan David" ödülü... 
</HEADLINE>
<TEXT>

     Tarihini canlı tutmayı başaran kentlere verilen ''Dan David'' ödülüne bu yıl, Roma ve Kudüs ile birlikte İstanbul layık görüldü. 
     1 milyon dolarlık ödül söz konusu 3 kente, ''geçmiş-şimdiki ve gelecek zaman boyutlarını kucaklamayı başardıkları ve tarihlerini canlı tutabildikleri'' için verildi. 
     İstanbul kentinin ödül parasını doğu-batı minyatürlerine kamunun ilgisini arttırmayı amaçlayan bir proje için kullanacağı belirtiliyor. 
     Kudüs ise alacağı parayı ''kenti kutsal sayan İslamiyet, Musevilik ve Hıristiyanlık hakkında araştırmalar'' için harcayacak. 
     Roma'nın ise parayla bir ''Kültürler Merkezi'' kuracağı belirtildi. 
     Ödülün kişilere tahsis edilen kısmı, Dünya Ekonomik Forumu'nun kurucusu Charles Schwab'a verilirken, ''gelecek boyutu'' kısmını da insanın görme sistemi nörobiyolojisini geliştiren bilimadamları Robert Wurtz, Amiram Grinwald ve William Newsome aldı. 
     Bu yıl üçüncü kez dağıtılan Dan David ödülleri, bilimsel, teknolojik, kültürel ve toplumsal alanlarda dünya çapında etki yapacak iş başaranlara veriliyor. 
     3x1 milyon dolarlık ödüller, 100 milyon dolarlık Dan David Vakfı fonu tarafından dağıtılıyor. Fon, İsrail'in Tel Aviv üniversitesi tarafından yönetiliyor. 
     Ödüle adını veren Romanya doğumlu Dan David, özellikle fotoğrafçılık teknolojisi alanında buluşlarıyla tanınıyor. David'in icatları arasında, büyük satış merkezlerinde yaygın şekilde kullanılan otomatik fotoğraf çekme kulübeleri de bulunuyor. 
     
</TEXT>
</DOC>
