<DOC>
<DOCNO> 239794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sontur28.html </URL>
<DATE> 2004/05/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Gençağa Çakıcı "Beşiktaşlı değil Galatasaraylıyım" 
</HEADLINE>
<TEXT>

     Yurtdışına kaçtığı bildirilen Alaattin Çakıcı'nın kardeşi Gençağa Çakıcı, İstanbul DGM Cumhuriyet Savcılığı'ndan serbest kaldı. 
     Gözaltında tutulduğu İstanbul Organize Suçlar Şube Müdürlüğü'nden İstanbul DGM'ye sevk edilen Çakıcı, sağlık kontrolünden geçirildikten sonra Cumhuriyet Savcılığı'nda ifade verdi. 
     Çakıcı, ifadesi alındıktan sonra savcılık tarafından serbest bırakıldı. 
     Gençağa Çakıcı, DGM binasından ayrılırken gazetecilerin sorusu üzerine, ağabeyi Alaattin Çakıcı'nın yerini bilmediğini söyledi. 
     Çakıcı, bir başka soru üzerine de savcılık ifadesinde, ''olaylarla yakından ya da uzaktan ilgisi olmadığını'' söylediğini anlattı. 
     Gençağa Çakıcı, görüntü almak için kendisini izleyen basın mensuplarına, ''Bu arada Beşiktaşlı değil, Galatasaraylıyım'' dedi. 
     
</TEXT>
</DOC>
