<DOC>
<DOCNO> 245373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur01.html </URL>
<DATE> 2004/06/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Beşiktaş'ta vapur ile yolcu motoru çarpışma tehlikesi geçirdi 
</HEADLINE>
<TEXT>

     Beşiktaş'ta Türkiye Denizcilik İşletmeleri'ne TDİ ait vapur ile bir yolcu motoru çarpışma tehlikesi atlattı. 
     Denizcilik Müsteşarlığı Deniz Ulaştırması Genel Müdürlüğü Arama Kurtarma Koordinasyon Merkezi'nden yapılan yazılı açıklamaya göre, Üsküdar'a gitmek için Beşiktaş İskelesi'nden ayrılan TDİ'ye bağlı ''Mehmet Akif Ersoy'' isimli yolcu vapuru, ''Lüfer 99'' adlı yolcu motoruyla çarpışma tehlikesi geçirdi. 
     Vapur ile yolcu motorunun birbirlerine sürtündüğü kazada, sarsıntı nedeniyle çay kazanı üzerine devrilen motordaki bir personelin vücudunda yanıklar oluştu. 
     Kazadan sonra önemli hasar meydana gelmeyen her iki deniz aracı Kabataş İskelesi'ne çekildi. 
     Kazanın, yolcu motorunun seyir hatası nedeniyle meydana geldiği, soruşturmanın sürdürüldüğü kaydedildi. 
     
</TEXT>
</DOC>
