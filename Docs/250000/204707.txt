<DOC>
<DOCNO> 204707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/guncel/gun06.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan ödülleri halk müziğine... 
</HEADLINE>
<TEXT>

   
   Aydın Doğan Vakfı'nca düzenlenen "Aydın Doğan Ödülleri", 2004 yılında Türk Halk Müziği dalında verilecek. Vakıf'tan yapılan yazılı açıklamaya göre, Aydın Doğan Vakfı'nca kurucusu Aydın Doğan adına her yılın 15 Nisan günü dağıtılmak üzere organize edilen ödüllerin sekizincisi gerçekleştirilecek. Aydın Doğan Vakfı Yönetim Kurulu, bu yıl Türk Halk Müziği dalını seçerek, Türk Halk Müziği için verilen uğraşların değerlendirilmesi ve ödüllendirilmesini amaçladı. Ödüller için, "Aydın Doğan Vakfı Yarışmalar Koordinatörlüğü, Hürriyet Medya Towers Kat 5, 34544, Güneşli İstanbul" adresine 1 Mart 2004 tarihine kadar başvuruda bulunulabilecek. Aydın Doğan Ödülü'nün parasal tutarı da 30 milyar lira olarak belirlendi. 
   
   
   
   
</TEXT>
</DOC>
