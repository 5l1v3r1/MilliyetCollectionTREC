<DOC>
<DOCNO> 216563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo29.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçi Yoshikawa İlhan'ın transferi olay oldu 
</HEADLINE>
<TEXT>

     Japonya'nın İstanbul Başkonsolosu Takeo Yoshikawa, Beşiktaş'ın eski futbolcusu İlhan Mansız'ın Japonya'ya transferinin ülkesinde büyük bir olay olduğunu söyledi. 
     Bursa Valisi Oğuz Kağan Köksal'ı makamında ziyaret eden Yoshikawa, Japonya ile Türkiye'nin iki dost ülke olduğunu belirtti. Şu ana kadar 200 bin Japon'un Türkiye'ye geldiğini vurgulayan Başkonsolos, ''Ülkeniz bizim için çok önemli. Vatandaşlarıma buralarda yatırım yapmaları konusunda bilgi veriyorum. Halkımız, Türkiye'de İstanbul ve Kapodakya'yı iyi biliyor. Ama, Bursa gibi tarihi şehirleri de görmeleri gerekiyor. Osmanlı zamanından kalan eserler, Japonya'da çok ilgi görüyor'' dedi. 
     Japonya'nın Vissel Kobe takımına transfer olan Beşiktaş'ın eski futbolcusu İlhan Mansız'ın ülkesinde çok sevildiğini anlatan Yoshikawa, ''İlhan'ın transferi ülkemde büyük bir olay oldu. Özellikle genç kızlar, kendisine hayran. Sanırım bizim insanlarımıza benzemesi onun şöhretini artırdı. Japonya'da başarılı olacağına inanıyorum'' diye konuştu. 
     
</TEXT>
</DOC>
