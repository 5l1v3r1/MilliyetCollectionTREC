<DOC>
<DOCNO> 222853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo31.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Konyaspor'a kolay tesli olmayacağız... 
</HEADLINE>
<TEXT>

     Birinci Süper Lig'de hafta sonu deplasmanda Konyaspor ile karşılaşacak Adanaspor'da, cezalı ve sakat futbolcuların fazla olması yöneticileri düşündürüyor. 
     Adanaspor Genel Menajeri Şahabettin Yavuzer, Konyaspor'un zengin ve güçlü bir kadrosunun bulunduğunu belirterek, ''Rakibimize yine de kolay teslim olmayacağız''dedi. 
     Ligde kalan 9 maça da kazanmak için çıkacaklarını belirten Yavuzer, Konyaspor karşılaşmasına 4 eksikle gideceklerini ifade ederek, şunları söyledi 
     ''Rakiplerimiz bize küme düştü gözüyle bakıyor. Kalan tüm maçlarımıza onurlu bir şekilde, kazanmak için çıkacağız. Dar bir kadromuz var. Bir de buna sakat ve cezalılar da eklenince sahada sıkıntılar yaşıyor ve oyun sistemimizi değiştirmek zorunda kalıyoruz. İlker ile İbrahim kart cezalısı, Güngör sakat, Gürhan da milli takımda. Rakibimiz Konyaspor'un zengin bir kadrosu var. Ayrıca güçlü bir ekip. Yine de iyi mücadele ederek maçı kazanmak istiyoruz.'' Hakem hatalarından olumsuz etkilenen takımların başında geldiklerini belirten Yavuzer, '' Özellikle ligin ikinci yarısında hakem hataları nedeniyle puanlar kaybettik. Bunu ulusal gazete ve televizyonların yorumcuları da söylüyor. Dileğimiz bundan sonra maçlarımıza formda olan hakemlerin verilmesidir'' diye konuştu. 
     
</TEXT>
</DOC>
