<DOC>
<DOCNO> 203183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun29.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Raporu ''El Kaide bağlantılı gruplar Avrupa'da çok etkin..'' 
</HEADLINE>
<TEXT>

     Terör örgütü el Kaide ile bağlantılı grupların Avrupa Birliği ülkelerinde çok etkin olduğu belirtildi. 
     AB polis örgütü Europol tarafından hazırlanan raporda, bu örgütlerin Avrupa Birliği ülkelerini militan bulma alanı ve üs olarak kullandıkları kaydedildi. 
     ''AB geçen yıl kendi sınırları içindeki aşırı İslamcı saldırıların doğrudan hedefi olmamakla beraber, özellikle Fas olmak üzere deniz aşırı ülkelerdeki saldırılar açıkça AB çıkarlarını ve vatandaşlarını hedef alıyordu. Bu da Usame bin Ladin'in eski tehditlerini doğruluyor'' denilen raporda, ''Ekim 2002'den bu yana AB içinde hiçbir aşırı İslamcı saldırının olmaması, tehdidin ortadan kalktığı veya çok azaldığı şeklinde anlaşılmamalıdır'' uyarısında bulunuldu. 
     Raporda, AB ülkelerinde güvenlik önlemlerinin asıl olarak, ''hem potansiyel bir hedef, hem de militan bulma ve üs olarak kullanılacak yer olarak gördükleri AB'de çok etkin olan el Kaide'ye yakın İslamcı aşırı gruplar'' üzerinde yoğunlaştığı belirtildi. 
     Europol'un raporunun gelecek hafta Pazartesi AB üyesi ülkelerin hükümetleri tarafından resmen onaylanması ve Avrupa Parlamentosu'na gönderildikten sonra yayınlanması bekleniyor. 
     
</TEXT>
</DOC>
