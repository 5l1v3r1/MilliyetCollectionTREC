<DOC>
<DOCNO> 220781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo26.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Cansun, Yalman'ın birlikte çalışma teklifine "hayır" dedi 
</HEADLINE>
<TEXT>

     Galatasaray Kulübü'nün 20 Mart Cumartesi günü yapılacak seçimli olağan genel kurul toplantısında başkanlığa adaylığını koyan Alp Yalman, Galatasaray'da itişme ve koltuk kavgasının yaşanmasını istemediğini söyledi. 
     Halen Özhan Canaydın'ın yönetim kurulunda bulunan Yalman, basın mensupları ile sohbet ederken, ''Benim istediğim tek şey itişme ve koltuk kavgası yaşanmasın'' dedi. 
     Diğer adaylar Mehmet Cansun ve Turgay Kıran ile yaptığı görüşmede kendisinin Cansun'a, ''Benimle birlikte çalış'' dediğini anlatan Alp Yalman, karşı taraftan da aynı öneriyi aldığını, fakat bunun mümkün olamayacağını dile getirdi. 
     Yalman, tek başına yola çıkıp aday olmadığını kaydederek, eskiden birlikte olduğu isimlerle hareket ettiğini ifade etti. 
     Başkan adayı Yalman, önümüzdeki günlerde düzenleyeceği basın toplantısında hedeflerini açıklayacağını da söyledi. 
     
</TEXT>
</DOC>
