<DOC>
<DOCNO> 223883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonyas18.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfke ve başa çıkma yolları... 
</HEADLINE>
<TEXT>

     Osmangazi Üniversitesi OGÜ Öğretim Görevlisi Uzman Psikolog Nida Özdener, öfkesini açık biçimde ifade edemeyen kişide ''depresyon ve hipertansiyon'' gibi patolojiler oluşabileceğini söyledi. 
     Özdener, Türkiye Beyin Araştırmaları ve Sinir Bilimleri Derneği TÜBAS Eskişehir Şubesi tarafından düzenlenen ''Öfke ve Başa Çıkma Yolları'' konulu konferansta, normal ve genellikle sağlıklı bir duygu öfkenin kontrolden çıkması durumunda, kişinin çok güçlü bir hissin etkisi altında kalabileceğini kaydetti. 
     Kişilerin öfke ile başa çıkma tekniklerini bilmesi ve uygulaması durumunda duygusal ve fizyolojik tepkileri azaltabileceğini ifade eden Özdener, şöyle konuştu 
     ''Bazı insanlar, genetik, sosyo-kültürel ya da aile geçmişi gibi nedenlerden dolayı daha çok öfkelenir. Öfkesini açık biçimde ifade edemeyen kişide depresyon ve hipertansiyon gibi patolojiler oluşabilir. İnsanları incitmemek için öfkenin boşatılmaması doğru değildir. Bu yöntem saldırganlığı artırdığı gibi sorunu da çözmez.'' Özdener, öfkelenen insanın gevşeme tekniklerini kullanıp derin nefes alıp vermesi gerektiğini belirterek, sakinleştirici manzaraların zihinde canlandırılmasının da öfke ile başa çıkma tekniklerinden biri olduğunu bildirdi. 
     
</TEXT>
</DOC>
