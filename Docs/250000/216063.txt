<DOC>
<DOCNO> 216063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sontur14.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan başkanlığındaki toplantıda aday adayları ele alınıyor 
</HEADLINE>
<TEXT>

     AK Parti Merkez Yürütme kurulu, Genel Başkan Başbakan Recep Tayyip Erdoğan başkanlığında toplandı. 
     Başbakan Erdoğan'ın Keçiören'deki evinde başlayan toplantıda, özellikle büyükşehir aday adayları üzerinde duruluyor. 
     Erdoğan'ın, yarın partide düzenleyeceği basın toplantısı ile belirlenen adayları kamuoyuna açıklaması bekleniyor. 
     AK Parti'nin İstanbul büyükşehir belediye başkan adayını, mevcut aday adayları arasından göstereceği, sürpriz beklentisi bulunmadığı belirtilerken, Ankara, İstanbul adaylarını son ana kadar açıklamama eğilimi bulunuyor. 
     AK Parti'de büyükşehir ilçe belediye başkan adaylarının büyük bölümünün belirlendiği, Ankara'da ise Çankaya ve Yenimahalle için değerlendirmelerin devam ettiği öğrenildi. 
     
</TEXT>
</DOC>
