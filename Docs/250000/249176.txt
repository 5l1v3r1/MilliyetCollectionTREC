<DOC>
<DOCNO> 249176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/siyaset/siy04.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zazaca yayında DEP'lilere eleştiri 
</HEADLINE>
<TEXT>


ANKARA Milliyet 


TRT'de dün gerçekleşen Zazaca Kürtçe yayının haber bölümünde Başbakan Erdoğan'ın "PKK'ya ve hükümete eşit mesafedeyiz" diyen DEHAP lideri Tuncay Bakırhan'a "Legalite ve illegaliteyi birbirine karıştırmayın" sözüyle gösterdiği tepkiye yer verildi. ÖSS ve böbrek hastası olan babasına yardım için Şanlıurfa'da sergi açan Yeren Hiçdurmaz 8 da haber konusu oldu. Türkçe altyazıyla tercüme edilen iki Zazaca türkü yer aldı. Spor bülteninde de Dünya Ralli Şampiyonası'nın Türkiye ayağına ilişkin görüntüler yayımlandı. Bu arada, Tepebaşı'ndaki TRT binası önünde yaptığı basın açıklamasında Kürtçe yayının AB dayatması olduğunu öne süren Kürt Kültür ve Araştırma Vakfı Başkanı M. Cemal Baykara, devletin Kürtçeyi göçmen azınlık dilleriyle aynı kategoride değerlendirmemesi gerektiğini kaydetti. 


</TEXT>
</DOC>
