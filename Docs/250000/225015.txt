<DOC>
<DOCNO> 225015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy15.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede ilk gündem 'Cep'leri toplayalım 
</HEADLINE>
<TEXT>

   Güvenlik görevlileri Bürgenstock'ta kuş uçurtmuyor... 
      
   
   Zürih'e uçaklarla ulaşan heyetler, Birleşmiş Miller'in kiraladığı helikopterlerle Lüzern Gölü'nün 900 metre üstündeki Bürgenstock'a taşındı.Adada yapılan ikili görüşmelerde basına bilgi verilmesini engelleyemeyen BM, bu kez "basın karartması"nda kararlı. Önceki günkü basın toplantısında, "sızmayı önlemek için cep telefonlarını toplatmak lazım" diyen BM Özel Temsilcisi De Soto'nun espri yapmadığı ortaya çıktı. Serdar Denktaş "Sanırım cep telefonlarımızı bloke edecekler" dedi. BM'nin cep telefonu trafiğini önlemek için engelleyici bir sistemi bugün devreye sokacağı ileri sürüldü. Zirvenin basın merkezi, tatil köyünün 2 kilometre uzağındaki Fürigen Köyü'ne kuruldu.Dışişleri Bakanlığı tatil köyüne özel bir haberleşme sistemi götürdü. Ankara ve Lefkoşa ile güvenli haberleşme telefon, faks ve kripto cihazlarının bulunduğu bu sistemle sağlanacak. 
   
   
   
</TEXT>
</DOC>
