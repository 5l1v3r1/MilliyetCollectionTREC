<DOC>
<DOCNO> 247097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun34.html </URL>
<DATE> 2004/06/11/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Blair, 3. parti durumuna düştü... 
</HEADLINE>
<TEXT>

     İngiltere'de dün Avrupa Parlamentosu ve Londra Belediye Başkanlığı seçimiyle yapılan yerel seçimin şimdiye kadar alınan sonuçları, iktidardaki İşçi Partisi'nin üçüncü duruma düştüğünü gösteriyor. 
     Oyların sayıldığı bölgelerde seçmenden yüzde 38 oranında destek alan ana muhalefetteki Muhafazakar Parti, uzun yıllar sonra yeniden bir seçim zaferi kutlamanın sevincini yaşıyor. Liberal Demokrat Parti'nin yüzde 27 oy oranıyla ikinci parti olduğu, iktidardaki İşçi Partisi'nin ise seçmenin sadece yüzde 26'sının desteğini aldığı görülüyor. 
     Şu ana kadar 114 yeni bölgede belediye meclisi sandalyesi kazanan Muhafazakar Parti'ye karşılık, iktidardaki İşçi Partisi'nin elinde bulunan 271 belediye meclisi üyeliğinden olması büyük bir kayıp olarak değerlendiriliyor. 
     Liberal Demokrat Parti'nin önceki duruma göre 43 belediye meclisi üyelikleri daha almasının, iktidardaki yıpranmanın boyutunu gösterdiği belirtiliyor. 
     Yerel seçimlerin şimdiye kadar alınan sonuçlarını değerlendiren Muhafazakar Parti lideri Michael Howard, sonuçları ''mükemmel'' olarak nitelendirdi. 
     Howard, ülkesinin bir ucundan diğer ucuna büyük bir temsil hakkı yakaladıklarına işaret ederek, ''Bütün amacımız iktidarı da yeniden ele geçirmek ve ülkemizi yeniden çıkarıldığı raya oturtmaktır'' dedi. 
     Başbakan Tony Blair sessizliğini koruyor. 
     
</TEXT>
</DOC>
