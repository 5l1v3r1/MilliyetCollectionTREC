<DOC>
<DOCNO> 247211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sontur19.html </URL>
<DATE> 2004/06/11/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Ameliyatlı hastaya hastanede "sarkıntılık" etti .. 
</HEADLINE>
<TEXT>

     Denizli'de, bir mahkumu tedavisi için hastaneye getiren infaz koruma memuru, ameliyat olan bir kadına sarkıntılık ettiği iddiasıyla gözaltına alındı. 
     Alınan bilgiye göre, Denizli Devlet Hastanesi'nde böbrek ameliyatı geçiren N.S. 26 , annesi Halime A'nın yardımıyla hastane bahçesinde dolaşmak istedi. 
     Denizli Kapalı Ceza ve Tutukevi'nde infaz koruma memuru olarak görev yapan ve cezavinde rahatsızlanan bir hükümlüyü hastaneye getiren Kudret T, iddiaya göre genç kadına elle ve sözle sarkıntılıkta bulundu. 
     Annenin yardım istemesi üzerine söz konusu hükümlünün işlemleri için hastanede bulunan görevli asker, Kudret T'yi hastane polisine teslim etti. 
     Kaçmak isteyen Kudret T. polisin takibi sonucu yeniden yakalandı. 
     Denizli Emniyet Müdürü İhsan Ünal, olayla ilgili soruşturmanın devam ettiğini, infaz koruma memurunun sorgusunun tamamlanmasından sonra adliyeye sevk edileceğini bildirdi. 
     
</TEXT>
</DOC>
