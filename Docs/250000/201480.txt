<DOC>
<DOCNO> 201480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/siyaset/siy01.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Son hapis cezası Erbakan'ı ağlattı 
</HEADLINE>
<TEXT>

   Erbakan, hapis cezasını onayan Yargıtay'ın kararını değerlendirirken, 'Biz bunları hak etmedik' dedi 
      ABDULLAH KARAKUŞ Ankara 

   
   FP'nin kayıp trilyon davasında evrakta sahtecilik suçundan 2 yıl 4 ay hapse mahk m edilen ve Yargıtay'ın bu cezayı onaması üzerine hapse girme tehlikesiyle karşı karşıya kalan SP Genel Başkanı Necmettin Erbakan, partililerle yaptığı toplantıda gözyaşlarını tutamadı. 
   Davada adı geçen il başkanları ve kurmaylarıyla pazar günü bir araya gelen Erbakan duygusal anlar yaşadı. "Biz bunları hak etmedik. Türkiye için çalıştık. Davamız kutsaldır" diyen Erbakan sözlerini şöyle sürdürdü 
   "Bize yakıştırdıkları sıfata bakın. Biz neyle uğraştık, onlar ne yaptı Bize haksızlık yapıldı. Dava doğru dürüst görülmedi. Hep siyasi yaklaşıldı. Biz büyük Türkiye istedik. Bugünleri görmemeliydik. Bizden ayrılan arkadaşların tutumu da ortada. Onlar da yanlış yola saptı." 
   ANKA'nın haberine göre, Erbakan'ın hapis yatmasını önleyecek yasal değişiklik için harekete geçen SP'liler, AKP'den güvence aldı. AKP'liler, "Erbakan sadece bizim değil, sizin de lideriniz ve eski hocanız" diyen SP'lilere, Siyasi Partiler Yasası'nda düzenleme yapılacağını söyledi. 
   
   
</TEXT>
</DOC>
