<DOC>
<DOCNO> 244677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sondun18.html </URL>
<DATE> 2004/06/02/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Atina'dan Kıbrıs'ta kaybolanlara DNA'lı kimlik yardımı önerisi 
</HEADLINE>
<TEXT>

     Yunanistan Hükümet Sözcüsü Teodoros Rusopulos, Kıbrıs Rum yönetiminin talebi halinde Atina'nın, Kıbrıs Barış Harekatı sırasındaki kayıpların DNA yöntemiyle kimliklerinin tespitinde yardımcı olabileceğini söyledi. 
     Rusopulos, yaptığı basın toplantısında, konuyla ilgili basında yer alan haberlere değindi ve Rum yönetiminin istemesi ve Türk tarafının ''gerekli kolaylıkları sağlaması'' halinde, Savunma Bakanlığı bünyesindeki komitenin kimlik belirleme çalışmalarına başlayabileceğini kaydetti. 
     Yunan basınındaki haberlerde, Yunanistan Savunma Bakanlığı bünyesinde doktor, bilim adamı ve askerlerden oluşan özel bir komitenin, 1974 Barış Harekatı'ndaki kayıpların kimliklerinin belirlenmesi çalışmalarına talep olması halinde başlayabileceği belirtilmişti. 
     
</TEXT>
</DOC>
