<DOC>
<DOCNO> 228450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sonspo10.html </URL>
<DATE> 2004/04/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Seyircisiz Doğu derbisinden gol sesi de çıkmadı 0-0 
</HEADLINE>
<TEXT>

     Birinci Süper Lig'de oynanan Elazığspor, Malatyaspor karşılaşması 0-0 tamamlandı. 
     Karşılaşma, Türkiye Futbol Federasyonu Profesyonel Futbol Disiplin Kurulu'nun, Elazığspor'un Ankaragücü ile oynadığı maçtan sonra çıkan olaylar için verdiği ceza nedeniyle seyircisiz oynandı. 
     3. dakikada Hacı Arif ile gelişen Elazığspor atağında ceza alanında topla buluşan Hüseyin'in şutunda meşin yuvarlak defans oyuncularına çarparak geri döndü. Dönen top defans tarafından uzaklaştırıldı. 
     9. dakikada Malatyaspor, Mithat ile köşe vuruşu kullandı. Topu önünde bulan Celalettin'in sert şutunda top König'de kaldı. 
     23. dakikada Malatyaspor, Elazığspor ceza yayının sağ köşesinden endirek serbest vuruş kullandı. Atışı kullanan İlyas'ın sert vuruşunda top üstten auta çıktı. 
     35. dakikada Czinege'nin kullandığı köşe atışında uygun pozisyonda topla buluşan Nourella'nın vuruşunda meşin yuvarlak kale direğinin dibinden auta çıktı. 
     44. dakikada Mkalele orta alandan aldığı topu Elazığspor ceza sahasına kadar sürdükten sonra ceza sahası içinden kaleye şut çekti. Elazığspor kalecisi König uzanarak güçlükle topu kontrol etti. 
     Karşılaşmanın ilk yarısı 0-0 sonuçlandı. 
     
     İKİNCİ YARI 

     57. dakikada Malatyaspor atağında İnanç'ın sol kanattan çıkardığı topla ceza alanında buluşan Fazlı'nın sert şutunda top kaleci König'de kaldı. 
     64. dakikada Hacı Arif'in ortaladığı topu alan Eser'in ceza sahası önünden yaptığı sert atışta meşin yuvarlak üstten auta çıktı. 
     71. dakikada İlyas'ın soldan ortasında Mithat, topu kafayla önüne indirdikten sonra Fazlı'ya çıkardı. Fazlı, altıpas içinde topu boş kaleye gönderemeyince Malatyaspor mutlak bir golden oldu. 
     81. dakikada Elazığspor'un sol kanatta ceza alanı çizgisine yakın yerden kazandığı serbest vuruşu kullanan Ümit'in vuruşunda baraja çarpan top geri döndükten sonra savunma oyuncuları tarafından uzaklaştırıldı. 
     Kalan dakikalarda takımların çabası gol getirmeyince karşılaşma 0-0 golsüz beraberlikle sonuçlandı. 
     
     MAÇIN KARNESİ 

     

Stat Atatürk Hakemler Selçuk Dereli xxx, Hakan Osman Yavuz xx, Cem Satman xx Elazığspor König xx, Depnar xx, Nourella xx, Hacı Arif x, Czinege xx, Mustafa Marangoz xx, Ahmet Aslaner x, Ümit xx, Hüseyin x Dk. 58 Cem Yanık xx , Yunus xx, Eser xx Malatyaspor Miloşevski xx, Serkan Özsoy xx, Atilla Birlik xx, Fazlı xxx Dk. 89 Pinto , Mithat xxx, Mkalele xx, Mert xx, İlyas xx, Celalettin xx, İnanç xx 78. Mehmet Özcan x , Serkan Bensol xx Sarı kartlar Dk. 27 İlyas, Dk. 38 İnanç Malatyaspor Dk. 85 Depnar Elazığspor      

     
</TEXT>
</DOC>
