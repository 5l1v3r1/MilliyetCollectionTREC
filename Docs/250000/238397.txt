<DOC>
<DOCNO> 238397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo05.html </URL>
<DATE> 2004/05/08/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
NBA... Pistons, New Jersey'i 95-80 yenerek, seride 2-0 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off yarı finallerine, bu sabaha karşı yapılan Detroit Pistons-New Jersey Nets mücadelesiyle devam edildi. 
     Doğu Konferansı yarı final 2. maçında, Atlantik Grubu'nu birinci bitiren rakibini 95-80 yenen Detroit Pistons, yarı final serisinde 2-0 öne geçmeyi başardı. 
     Evsahibi Pistons'da, oyuna sonradan girerek yalnızca 6 dakika forma şansı bulan Mehmet Okur, 2 sayılık atışlarında 3'de 1 isabet buldu ve karşılaşmayı 2 sayı ve 2 ribauntla 1 savunma ve 1 hücum tamamladı. 
     Chauncey Billups'un 28 sayı, 4 ribaunt ve 13 asist, Richard Hamilton'ın 28 sayı, 4 ribaunt ve 5 asistlik göz dolduran performansları, Pistons'ı galibiyete taşıdı. 15 sayı ve 6 ribauntla Rasheed Wallace, 11 sayı ve 1 ribauntla da Corliss Williamson, galibiyete katkıda bulunan diğer isimler oldu. 
     Konuk ekip New Jersey Nets'de ise Kenyon Martin'in 19 sayı ve 8 ribaunt, Richard Jefferson'ın 19 sayı, 6 ribaunt ve 3 asist, Rodney Rogers'ın 11 sayı ve 5 ribauntluk çabaları yenilgiyi engelleyemedi. 
     
</TEXT>
</DOC>
