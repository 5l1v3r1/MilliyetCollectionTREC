<DOC>
<DOCNO> 206028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/soneko36.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yeniyıla mutlu başladı... Endeks 19 bin 147 puana ulaştı... 
</HEADLINE>
<TEXT>

     İMKB Ulusal-100 Endeksi, 2. seansta, 1. seansa göre 220.70 puan artışla 19,147.69 puana yükseldi. 
     2. seansta, hisse senetlerinin ortalama değer kazancı yüzde 1.17 oldu. 
     Borsa 2004 yılının ilk işlem gününde alıcılı seyir izledi. 19,168 puana kadar yükselen bileşik endeks gelen kar satışlarının karşılanmasıyla 19,000 seviyesinin üzerinde tutunmayı başardı. 
     Endeks, 2. seansa 7.55 puan düşüşle 18,919.44 puan seviyesinde başladı. İlk yarıyı 19,096.62 puandan geçen endeks, seans içinde en düşük 18,913.03, en yüksek 19,168.69 puanı gördü. Endeks 19,147.69 puanlık kapanış değeriyle 2003 yılında kaldığı yerden yükselişine devam etti. 
     1. seanstaki 301.97 puanlık artış dikkate alındığında endeks, günlük bazda 522.67 puan ve yüzde 2.81 oranında yükseldi. 
     2. seans kapanışında mali endeks 388.12 puan artışla 26,462.22 puana, sanayi endeksi 128.70 puan artışla 16,650.55 puana, hizmetler endeksi 36.12 puan artışla 10,060.99 puana yükseldi. 
     Böylece ilk seansa göre mali grup hisseler ortalama yüzde 1.49, sanayi grubu hisseler ortalama yüzde 0.78 ve hizmetler grubu hisseler ortalama yüzde 0.36 değer kazandı. 
     2. seansta işlem gören toplam 288 hisse senedinden 134'ü değer kazandı, 82'si değer yitirdi, 72'sinin fiyatında değişiklik olmadı. 
     Seansta, 492 trilyon 729 milyar 307 milyon liralık işlem hacmi kaydedildi. Günlük işlem hacmi ise 930 trilyon 206 milyar 136 milyon lira olarak hesaplandı. 
     2. seansta Doğan Holding, Yapı Kredi Bankası, Sabancı Holding, Şişe Cam ve İhlas Holding en yoğun işlem gören hisse senetleri olarak belirlendi. 
     
</TEXT>
</DOC>
