<DOC>
<DOCNO> 241050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur21.html </URL>
<DATE> 2004/05/18/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Marina'da cinayet... Kavgayı ayırmak isterken canından oldu 
</HEADLINE>
<TEXT>

     Antalya'da iki kişi arasındaki kavgaya müdahale eden genç, tabancayla öldü. 
     Alınan bilgiye göre, Liman bölgesindeki Setur Marina'da market işleten S.B. 48 ile arkadaşı E.B. arasında market içerisinde alkolün de etkisiyle tartışma çıktı. Tartışma sırasında marketten ayrılarak evine dönen E.B., S.B.'nin telefonla arayarak tehdit etmesi üzerine yeniden markete geldi. 
     Yanlarında arkadaşları da bulunan iki kişi arasında yeniden başlayan tartışma kavgaya dönüşürken, market sahibi S.B., ruhsatlı tabancasıyla ateş açtı. Markette bulunan ve kavgayı ayırmak isteyen Zeki Arslan 26 merminin sol karın boşluğuna isabet etmesi sonucu yaşamını yitirdi. 
     Olayla ilgili cinayet zanlısı S.B. ile tartıştığı arkadaşı E.B. polis tarafından gözaltına alınırken, yat tamirciliği yaptığı ve iş aramak için Setur Marina'da bulunduğu öğrenilen Zeki Arslan'ın cenazesi yakınları tarafından memleketi Zonguldak'a götürüldü. 
     Zanlı S.Y. ifadesinde, öldürme kastıyla ateş açmadığını ve Zeki Arslan'ı kazayla vurduğu öne sürerken, kavgaya karışan ve gözaltına alınmayan olayın diğer tanıkları da bu yönde ifade verdiler. 
     S.B. ''adam öldürme'', E.B. de ''ölüme sebebiyet vermek'' suçlamalarıyla adliyeye sevkedilecek. 
     
</TEXT>
</DOC>
