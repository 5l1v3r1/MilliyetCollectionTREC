<DOC>
<DOCNO> 209299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sonspo04.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Antalya kampını uzatmayı düşünüyor... 
</HEADLINE>
<TEXT>

     Galatasaray'ın ligin ikinci yarısı için hazırlıklarını sürdüğü Antalya Lara'daki kampını uzatma olasılığı ortaya çıktı. 
     Titanic Otel'de kamp yapan ve 19 Ocak Pazartesi günü Antalyaspor ile yapacağı hazırlık maçından sonra İstanbul'a dönmesi beklenen Galatasaray'ın buradaki kamp ortamından son derece memnun olduğu ve İstanbul'a dönmek yerine 2 gün daha Antalya'da kalarak 22 Ocak Perşembe günü doğrudan Diyarbakır'a geçebileceği öğrenildi. Sarı-kırmızılı kulübün bu konudaki son kararı yarın sabah belli olacak. 
     Bu arada, bu akşam saat 20.30'da Efes Pilsen Cup-3 Futbol Turnuvası'nda Almanya'nın Werder Bremen takımıyla final maçı oynayacak olan Galatasaray, sabah yaklaşık 50 dakika süren hafif bir ter antrenmanı yaptı. Sakatlıkları bulunan Berkant ile Ömer'in hafif bir koşu yaptığı antrenmanda diğer futbolcular da dar alanda pas çalışması gerçekleştirdi. 
     Galatasaray'ın, Werder Bremen maçına şu muhtemel 11 ile çıkması bekleniyor 
     Mondragon, Tamas, Suat, Orhan, Ergün, Sabri, Volkan, Petre, Batista, Murat, Bratu. 
     
</TEXT>
</DOC>
