<DOC>
<DOCNO> 218544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo08.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbilerde kartlar havada uçuşuyor... 
</HEADLINE>
<TEXT>

     Birinci Süper Futbol Ligi'nde ezeli rakiplerin birbirleriyle yaptığı son maçlarda kartlar adeta havada uçuşuyor. 
     Ligde son 3 sezonda yapılan toplam 15 derbi maçta hakemler, toplam 17 kırmızı, 89 de sarı kart çıkardı. 
     Ligdeki son 13 derbi maçtan 8'i kırmızı kartlarla tamamlanırken, bu süre içinde Galatasaray'da Emre Aşık 2 , Joao Batista, Hasan Şaş 2 , Bülent Korkmaz, Volkan Arslan ve Ümit Karan, Beşiktaş'ta Tümer Metin, Ahmet Yıldırım, Ali Eren Beşerler ve İlhan Mansız, Fenerbahçe'de de Zoran Mirkoviç, Ümit Özat, Ceyhun Eriş, Ariel Ortega ve Fatih Akyel kırmızı kartla oyun dışı kaldı. 
     Galatasaray ile Fenerbahçe arasında son 3 sezonda yapılan 5 lig derbisinde ise hakemler toplam 7 kırmızı, 24 de sarı kart kullandı. 
     
     YÜKSEK GERİLİM 
     Son 3 sezonda şimdiye dek ligde yapılan derbi maçlarda hakemlerin gösterdiği kartların dağılımı şöyle 
     
     2001-2002 Sezonu 
     Galatasaray - Fenerbahçe 2 - 0 5 sarı kart . 
     Beşiktaş - Galatasaray.. 2 - 2 9 sarı kart . 
     Fenerbahçe - Beşiktaş... 1 - 2 2 kırmızı, 4 sarı kart . 
     Fenerbahçe - Galatasaray 1 - 0 4 kırmızı, 5 sarı kart . 
     Galatasaray - Beşiktaş.. 1 - 0 1 kırmızı, 5 sarı kart . 
     Beşiktaş - Fenerbahçe... 0 - 2 4 kırmızı, 3 sarı kart . 
     
     2002-2003 Sezonu 
     Fenerbahçe - Galatasaray 6 - 0 2 kırmızı, 5 sarı kart . 
     Galatasaray - Beşiktaş.. 0 - 1 8 sarı kart . 
     Fenerbahçe - Beşiktaş... 0 - 1 1 kırmızı, 8 sarı kart . 
     Galatasaray - Fenerbahçe 2 - 0 5 sarı kart . 
     Beşiktaş - Fenerbahçe... 2 - 0 3 sarı kart . 
     Beşiktaş - Galatasaray.. 1 - 0 2 kırmızı, 10 sarı . 
     
     2003-2004 
     Galatasaray - Fenerbahçe 2 - 2 1 kırmızı, 4 sarı . 
     Beşiktaş - Galatasaray.. 0 - 0 6 sarı . 
     Fenerbahçe - Beşiktaş... 2 - 2 9 sarı . 
     
     SARI KART CEZASI SINIRINDAKİLER 
     Fenerbahçe ile Galatasaray arasındaki derbi maçta Galatasaray'da sarı kart cezası sınırında oyuncu bulunmazken, Fenerbahçe'de 3 as futbolcu bu tehlikeyle karşı karşıya. 
     Sarı-lacivertlilerde sarı kart cezası nedeniyle, sezonun ilk yarısında 2-2 biten maçta 1 gol atan Kemal Aslan yarınki derbide forma giyemeyecek. 
     Fenerbahçe'de Pierre van Hooijdonk, Tuncay Şanlı ve Fabio Luciano derbide de sarı kart görmeleri durumunda toplam 4 sarı karta ulaşıp, 24. haftadaki Gençlerbirliği deplasmanında forma giyemeyecek. 
     
</TEXT>
</DOC>
