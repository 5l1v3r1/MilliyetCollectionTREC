<DOC>
<DOCNO> 232969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonyas17.html </URL>
<DATE> 2004/04/19/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Alanya'da yaşayan Alman, ekonomik krizde olduğunu ilanla duyurdu 
</HEADLINE>
<TEXT>

     Antalya'nın Alanya İlçesi'nde yaşayan Alman işadamı, gazetelere ilan vererek, ekonomik kriz yaşadığını duyurdu. 
     Yaklaşık 7 yıldır Alanya'da yaşayan, emlakçılık ve inşaatçılık yapan Albeni Şirketi'nin sahibi Alman işadamı Rene Herboth, Alanya'daki yerel gazetelere ''Albeni İnşaat ve Zor Geçen Yedinci Yılı'' başlıklı ilan verdi. 
     İlanda, Alanya'da 7 yıl önce kurduğu Albeni Emlak ve İnşaat Şirketi'nin zor bir dönemden geçtiğini, personel giderleri, reklam harcamaları ve diğer nedenlerden dolayı ekonomik krize girdiğini belirten Herbort, küçülme kararı aldığını, bu nedenle 3 bürosunu kapattığını açıkladı. 
     Gazetelere verdiği ilanda, çok güvendiği ortağının da kendisini terk ettiğini anlatan 39 yaşındaki Alman işadamı Herbort, bekar ve Alanya aşığı olduğunu, Alanya'dan kaçıp gitmeyeceğini bildirdi. 
     
</TEXT>
</DOC>
