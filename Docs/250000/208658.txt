<DOC>
<DOCNO> 208658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/ekonomi/eko01.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İhalede soru işaretleri 
</HEADLINE>
<TEXT>

   Tüpraş ihalesinden bir gün önce Zorlu'nun Tatneft'le ortaklık açıklaması ve Maliye Bakanı Unakıtan'ın ihale öncesi Tatneft'i ziyareti soru işaretleri yarattı 
      AHMET ERHAN ÇELİK Ankara 
   
   Tatar şirketi Efremov Kautschuk'un 1 milyar 302 milyon dolarla en yüksek teklifi verdiği Tüpraş ihalesinde kafaları karıştıran bir dizi iddia gündeme geldi. İddialar şöyle 
   Teklife jet kabul Özelleştirme İdaresi'nin ihaleden yarım sonra Efremov'un teklifini Rekabet Kurulu onayına gönderdiği öğrenildi. Teklifin, kurula gönderilmesi "idarenin teklifi muteber bulduğu" anlamına geliyor.Zorlu ortaklığı İhaleden bir gün önce Zorlu Grubu'ndan yapılan açıklamada Efremov şirketiyle yüzde 50 - 50 ortak bir şirket kurulduğu açıklandı. İhale şartnamesine göre teklif sahibi şirkette asıl teklif sahibinin payı yüzde 51'den daha az olamaz. Bu durumda Zorlu Grubu'nun payının yüzde 50'den yüzde 49'a çekilmesi gerekiyor. Bu durum Zorlu'yu ortak şirkette azınlık hissedarı durumuna getirecek.Petkim ihalesi Zorlu Grubu'yla Efremov arasındaki ortaklığın Petkim özelleştirmesine de teklif vermeyi planladığı öğrenildi. Efremov ve danışman banka yetkililerinin Özelleştirme İdaresi'nde yaptığı informel görüşmelerde "Tüpraş'ı alırsak Petkim'e de gireriz" dediği belirtiliyor. Bu nedenle Petkim'de 30 Ocak olarak belirlenen son teklif verme süresinin uzatılabileceği belirtiliyor.Teminat gösterecekler Efremov'un 1.3 milyar dolarlık teklifi, finansal mühendislik açısından "kritik bir rakam" şeklinde değerlendiriliyor. Özelleştirme yetkililerine göre rakamın özelliği şu Tüpraş'ın yüzde 66'sı için teklif edilen rakam 1.3 milyar dolar. Bu durumda şirketin tamamı 2 milyar dolara tekabül ediyor. Oysa Tüpraş'ın düşen dolar kuruna rağmen borsa değeri halen 2.3 milyar dolar seviyesinde bulunuyor. Diğer bir deyişle Tüpraş'a piyasa değerinin yüzde 15 altında bir değer teklif edilmiş durumda. Efremov - Zorlu ortaklığının ihale bedelinin yüzde 30 civarında özkaynağa karşılık yüzde 70 kredi temin etme yoluna gideceği belirtiliyor. Kredi aranırken yüzde 15'lik farkın ortaklık lehine olacağı ve Tüpraş hisselerinin teminat gösterileceği ifade ediliyor. 
   
   Bakan ziyareti    Maliye Bakanı Kemal Unakıtan'ın ihale süreci devam ederken Özelleştirme İdaresi Başkanı Metin Kilci, Tüpraş Genel Müdürü ve Yönetim Kurulu Başkanı ile birlikte ağustosun son haftası içinde Tataristan'a özel bir seyahat yaptığı öğrenildi. Türk heyeti özel uçakla gittiği Tataristan'da iki gece kalarak Tatneft yetkilileriyle görüştü. 
   
   
</TEXT>
</DOC>
