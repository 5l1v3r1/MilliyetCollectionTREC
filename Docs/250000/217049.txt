<DOC>
<DOCNO> 217049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/magazin/amag.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıcı mek nlara yerel kahraman 
</HEADLINE>
<TEXT>

   Gece kulübü ile barlarda mek nın alışılmış müziği aniden kesilir ve araya Latif Doğan veya Seda Sayan dalar. Niye mi Herkes dalgasını geçe geçe kendiyle barışıversin diye... 
      KAYNAMA NOKTASI 
AHMET SALİH 
   
   Bugün artık İstanbul'da, Batıcılığından taviz vermesi beklenmeyen, imgesini tümüyle Batı popüler kültürü ve estetiği üzerinden üretmiş gece kulüplerinde, rock barlarda ve benzeri mek nlarda alışılmış repertuvar aniden kesilip, apayrı tarzda bir parça, mesela Latif Doğan'ın "Küstüm"ü ya da Seda Sayan'ın "Dönsen Bile"si çalınıyorsa, bunun bir sebebi olmalı. 
   Bir şok tedavisi değil bu, diceylerin uyguladığı. Çünkü mek ndaki kalabalık yadırgamıyor bu tutarsızlığı, kopukluğu, bir uçtan diğer uca savrulmayı. Geçiveriyor onlar da hemen bu yeni parçaya uygun ruh haline. 
   Bu ruh hali, şu değil tabii Öyle lorkeye ya da göbek dansına dönüşmüyor, hemen pistteki Batıcı koreografi. Daha çok abartılı bir coşku ve deforme hareketlerle eşlik ediliyor bu parçalara. 
   Bu mek nların rock, hip hop gibi repertuvarlarına yine pek uymayan Orhan Gencebay, Müslüm Gürses ya da Sezen Aksu, Ajda Pekkan gibi yerliler değil kastettiğimiz. Onlar eskiden beri belli bir saatten sonra çalınır Batıcı kulüplerde ve neredeyse bir ayine yol açarlar barın etrafında, masalarda. Kendi tarzlarında yüksek estetik standartları olduğu için onların, ciddi ciddi dinlenirler. 
   
   Kendiyle barışmak 
   Yeni eğilim ise, daha çok, "kitsch" diyebileceğimiz, estetik sınırları zorlayan, dışına çıkan müzik parçalarıyla eğlenmek Ankaralı Turgut mesela. 
   Peki, bütün bu "rocker"lar, "clubber"lar ne buluyorlar bu "yerel kitsch ürünleri"nde Mesela son haftalardaki bu Latif Doğan ve "Küstüm" manisi ne gece hayatındaki 
   "Kitsch" deyip hemen geçmemek lazım, aidiyet herkese lazım. Orada bile, yani o parçada bile eğlenebilmek, küresel estetikten bu denli izole bir şarkıdan haz almak, "kitsch" olması hasebiyle yerelliği en şiddetli ve abartılı biçimde ortaya koyan bu şarkıyla bir ilişki kurmak, hepimizde güçlü bir aidiyet hissi uyandırıyor bu Batıcı mek n düzenlemelerinin orta yerinde. 
   Özellikle gençler bayağı seviyorlar bu "kitsch" parçaları, "şiddetli aidiyet" şarkıcılarını. Onlara remiksler yapanlar oluyor, koleksiyonunu yapanlar, Eminönü İskelesi'ndeki ya da yeraltı çarşısındaki dükk nlarda yenilerini keşfedenler. 
   Bu aidiyet duygusu çeşitli zincirleme reaksiyonlara da yol açıyor tabii hızla. Sen bütün gece yandan yandan Batı'ya yanaşacağım diye helak ol pistte ve küt diye Türütleniver bir sonraki parçada. O zaman barışıveriyorsun tabii kendinle, dalganı geçe geçe kendinle. Neşeyle kabul ediyorsun nerede olduğunu. Hoş bir rahatlama ondan sonrası ve Batıcı eğlencenin keyfi de daha iyi çıkıyor o zaman. 
   
   Onlar rahatsız değil 
   Sol entelijansiya ve burjuvazinin rafine kesimi de "kitsch" meraklısı oldu iyiden iyiye son zamanlarda. 
   Ece Bar'daki yazar çizer doğumgünü partilerinde ya da Boğaz'a nazır yalılarda Mahsun Kırmızıgül'ün türküleri değil de, disko arabesk şarkıları tercih ediliyor. 
   Kendilerine yönelik böylesi bir ilginin oluştuğunun farkında tabii bu şarkıcılar. Ve buraya da oynuyorlar artık. Rahatsız olmuyorlar böyle ortamlarda kendilerine karşı zaman zaman rastladıkları alaycı tutumdan. Çünkü bunun asla kişiliklerine ya da icra ettikleri ürünlere yönelik bir tavır olmadığının farkındalar. 
   Yeni 'kitsch' idolün yeni bir izleyici ile buluştuğu neşeli bir iletişim platformu bu. Geniş kitlelere bırakılmış az sayıdaki aidiyet kanalından biri. 
   
   
</TEXT>
</DOC>
