<DOC>
<DOCNO> 236101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/yasam/yas03.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraşüt faciası 
</HEADLINE>
<TEXT>


Yoğun sise rağmen yamaç paraşütü yapmakta ısrar eden iki turist yere çakılıp öldü. Bir Türk paraşütçü de yaralı kurtuldu... 

ERDOĞAN CANKUŞ Muğla DHA 

Fethiye Ölüdeniz yakınlarında 1970 metre yükseklikteki Babadağ'a çıkan Alman Christian Watenman 37 , Hollandalı Aneta Polkowska 31 ile Alper Ay 29 önceki gün akşam saatlerinde yoğun sise rağmen atlayış yaptı. 

Dağa çakıldılar 
Art arda single tek başına atlayış gerçekleştiren paraşütçüler, sis ve ters rüzg r nedeniyle Faralya köyü yakınlarındaki sarp kayalık araziye çakıldı. Watenman ve Polkowska, kayalara çarptıkları yerde yaşamlarını yitirdi. 
Yaralanan Alper Ay, cep telefonuyla arkadaşlarını arayarak yardım isteyince kurtarma çalışması başlatan jandarma, gece geç saatlerde turistlerin cesetleri ile Ay'ın yerini tespit etti. 
Ancak arazi koşulları nedeniyle Ay'a gece ulaşılamadı. Aydın'dan sabah erkenden havalanan askeri helikopter, Watenman ve Polkowska'nın cesetlerine ulaştı ve Ay'ı bulunduğu yerden kurtardı. 

Dernek Uyardık 
Ölüdeniz Yamaç Paraşütü Derneği Başkanı Murat Tüzer, Babadağ'a çıkan 12 kişilik ekibi havanın bozabileceği konusunda uyardıklarını belirterek "Diğerleri atlayış yapmadan geri döndü. Üçü atlayış yapmış" dedi. Kazada ölen iki turistle Ay'ın lisanslı pilotlar olduğunu vurgulayan Tüzer şunları kaydetti "Bulutlu havada güneşin batışına yakın atlamak yasak ve hatalıdır. Havalandıktan kısa süre sonra buluta girmişler. Karanlığın bastırmasıyla yönlerini kaybetmişler. GPS, telsiz ya da pusula olsaydı, pilotlar bulut içinde de olsa yönlerini bulabilirlerdi." 
Single atlayışlarda kişilere karışamadıklarını belirten Tüzer "Atlayış yerinde kule olmalı. Bir federasyon kurulup atlayışlar denetlenmeli" diye konuştu. 


</TEXT>
</DOC>
