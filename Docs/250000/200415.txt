<DOC>
<DOCNO> 200415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sonspo23.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, İspanya yolcusu... 
</HEADLINE>
<TEXT>

     Galatasaray, Avrupa Şampiyonlar Ligi'nde 10 Aralık Çarşamba günü Real Sociedad ile yapacağı maç için yarın İspanya'ya gidecek. 
     Sarı-kırmızılılar, yarın saat 10.00'da özel bir uçakla Fransa'nın Biarritz kentine uçacak. Buradan San Sebastian'a geçecek olan Galatasaray, yerel saat ile 18.00'de antrenman yapacak. 
     Sarı-kırmızılılar, bu akşam Florya Metin Oktay Tesisleri'nde basına kapalı yapılan taktik ağırlıklı çalışmanın ardından tesislerde kampa girdi. 
     
     İSPANYA KAFİLESİ 
     Galatasaray'da, sakatlıkları bulunan Baliç ve Lukunku, cezalı olan Ayhan, statü gereği oynayamayan Bratu, Şampiyonlar Ligi kadrosunda yer almayan Murat Erdoğan ve Ömer, İspanya'ya götürülmüyor. 
     Teknik Direktör Fatih Terim, sakatlıktan yeni kurtulan Volkan Arslan ve medyada bir gece kulübünde sabahladığı şeklinde haberleri yer alan Batista'yı da kafileye dahil etti. 
     Galatasaray'ın 21 kişilik İspanya kafilesinde şu futbolcular yer alıyor 
     Aykut Erçetin, Aly Faryd Mondragon, Bülent Korkmaz, Orhan Ak, Frank De Boer, Arif Erdem, Berkant Göktan, Joao Batista, Ümit Karan, Hakan Şükür, Hasan Şaş, Cihan Haspolatlı, Volkan Arslan, Ovidiu Petre, Abdullah Ercan, Cesar Prates, Gabriel Tamas, Sabri Sarıoğlu, Hakan Ünsal, Ergün Penbe, Suat Usta. 
     
</TEXT>
</DOC>
