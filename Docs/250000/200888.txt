<DOC>
<DOCNO> 200888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko37.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MB, Beklenti Anketi'nde TÜFE beklentisi 19.1'e geriledi... 
</HEADLINE>
<TEXT>

     2003 yıl sonu ortalama enflasyon beklentisi, Aralık ayının ilk anketinde, Tüketici Fiyat Endeksi TÜFE bazında yüzde 19,1'e geriledi. 
     Kasım ayının ikinci anketinde ortalama enflasyon beklentisi yüzde 19,2 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Aralık ayı ilk anket sonuçları açıklandı. 
     Buna göre, Kasım'ın ikinci anketinde yüzde 17,8-30 aralığında seyreden yıl sonu TÜFE öngörüsü, Aralık ayının ilk anketinde yüzde 17-22 aralığında gerçekleşti. 
     Kasım ayının ikinci anketinde yüzde 1,6 olan cari ayın TÜFE'ye göre uygun ortalama enflasyon beklentisi ise 1,4'e geriledi. 
     Cari ayın TÜFE beklentisi Aralık ayının ilk anketinde yüzde 0,6-2,2 aralığında gerçekleşti. Cari ayın TÜFE beklentisi Kasım ayının ikinci anketinde yüzde 0,5-3 aralığında oluştu. 
     
     2 AY SONRASI İÇİN TÜFE BEKLENTİSİ 
     Aralık ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0,5-2,2'ye, uygun ortalama ise 1,3'e geriledi. Bir önceki ankette TÜFE beklenti aralığı yüzde 0,5-2,6 olarak belirlenmiş, uygun ortalama 1,6 olmuştu. 
     Gelecek 12 aylık dönemin TÜFE beklentisi aralığı Aralık ayının ilk anketinde yüzde 8,9-19,5 aralığında gerçekleşirken, uygun ortalama beklentisi yüzde 14,1 oldu. 
     Kasım ayının ikinci anketinde gelecek 12 aylık dönemin TÜFE beklentisi yüzde 8,8-22.5 aralığında olurken, uygun ortalama yüzde 14.7 düzeyinde gerçekleşmişti. 
     
     FAİZ ORANLARI 
     Öte yandan, Aralık ayının ilk anketinde, Kasım ayı ikinci anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Aralık ayının ilk anket sonuçlarında uygun ortalama faiz oranı yüzde 26'dan yüzde 25,2'ye indi. Yüzde 23-48 aralığında seyretmesi öngörülen cari ayın bileşik faiz beklentisi ise yüzde 23-40 olarak belirlendi. 
     Yıl sonu bileşik faiz beklentisi Kasım ayı ikinci anketinde yüzde 21-42 aralığında olurken Aralık ayı anketinde yüzde 23-40 aralığında belirlendi. Uygun ortalama yüzde 24,9'dan yüzde 25,2'ye yükseldi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Aralık ayı ilk anketinde cari ay sonu kur beklentisi aralığı 1.400.000-1.550.000 lira olurken, uygun ortalama 1.479.900 lira oldu. Bir önceki anket sonuçlarında cari ay sonu kur beklentisi aralığı 1.400.000-1.529.000 olurken, uygun ortalama ise 1.482.000 bin lira olarak saptanmıştı. 
     Bu arada katılımcıların, Aralık ayının ikinci anketinde yıl sonu dolar kuru beklentisi 1.400.000-1.550.000 lira olurken, uygun ortalama 1.479.900 lira olarak belirlendi. 
     Kasım ayının ikinci anketinde, yıl sonu dolar kuru beklentisi 1.440.000-1.625.000 lira aralığında, uygun ortalama ise 1.525.000 lira olmuştu. 
     
     BÜYÜME BEKLENTİSİ 
     Katılımcılar ayrıca, Aralık ayının ilk anketinde, yıl sonu GSMH'sının yüzde 3,8 ile yüzde 6,8 aralığında, uygun ortalamanın da yüzde 5,4 olacağını öngördüler. 
     Kasım ayının ikinci anketinde, yıl sonu GSMH 3,5-6,5 aralığında, uygun ortalama ise 5,3 olarak belirlenmişti. 
     Kasım'ın ikinci anketinde yıl sonu cari işlemler dengesinin 1,5-9,5 milyar dolar açık arasında seyredeceği öngörülürken, Aralık ayının ilk anketinde bu aralık, 3-10 milyar dolara yükseldi. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
