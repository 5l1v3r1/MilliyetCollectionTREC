<DOC>
<DOCNO> 218629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/ekonomi/eko06.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bıraktığım yerden hayatım' 
</HEADLINE>
<TEXT>

   BURCUM DEVREZ İstanbul 
   
   Sabancı Holding Yönetim Kurulu Başkanı Sakıp Sabancı, Doğan Kitapçılık'tan çıkan "Bıraktığım yerden hayatım" isimli kitabını imzaladı. Akmerkez Remzi Kitapevi'nde düzenlenen imza töreninde Sabancı'yı eşi Türkan Sabancı ile kızı Dilek Sabancı da yalnız bırakmadı. Sabancı, ABD'de tedavi gördüğü sırada boş günlerini değerlendirmek amacıyla 1985 yılından bu yana yaşadıklarını kaleme aldığını belirtti. 
   
   Herkesin hayatı kendine 
   Sabancı, "Ülkemiz okumak konusunda fukara bir ülke. Ben fabrika yaparken de çok mutlu oluyorum. Ama kitap yazmak ve bu kitapların insanlar tarafından beğenilmesi beni çok daha fazla mutlu ediyor" dedi. Sabancı Sabancı Holding Strateji ve İş Geliştirme Grup Başkanı Ali Sabancı'nın holdingten istifa etmesi ile ilgili olarak ise "İnsanların kendi hayatlarını düşünmeleri kendilerinindir. Eğer başka işlerde daha mutlu olacaklarsa başka işler yapabilirler" diye konuştu. 
   
   
</TEXT>
</DOC>
