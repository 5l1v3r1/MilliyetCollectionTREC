<DOC>
<DOCNO> 235134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/yasam/yas06.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahraman anne 
</HEADLINE>
<TEXT>


Berna Albayrak, Orhangazi'de alev topuna dönen araçtan eşi ve çocuğunun da aralarında bulunduğu 6 kişiyi kurtardı. Ancak, oğlu hastanede öldü 

TUNA ÇOKGÜLER Bursa DHA 

Bursa - Yalova Karayolu'nun Çeltikçi köyü kavşağında meydana gelen kazada yaralanan Berna Albayrak 32 , yanmaya başlayan otomobildeki aralarında eşi ve oğlu Atakan'ın da bulunduğu 6 kişiyi kurtardı. Ancak, 6 yaşındaki Atakan, hastanede yaşamını yitirdi. 

Tatil dönüşü kaza 
Tatil için Marmaris'e giden Meydan ve Albayrak aileleri, önceki gün Murat Meydan'ın kullandığı otomobille İstanbul'a dönmek üzere yola çıktı. Gece geç saatlerde Bursa Orhangazi yakınlarında kontrolden çıkan otomobil, zeytinliklere doğru savruldu. Kayalıklara çarparak duran otomobil yanmaya başladı. 
Kazadan yaralı kurtulan Berna Albayrak, yanmaya başlayan otomobilden, polis eşi Mehmet'i, oğlu Atakan'ı, yakınları Murat Meydan, eşi Nurten ve çocukları Dilara 14 ile Engin Meydan'ı dışarı çıkarmayı başardı. 
Otomobil alev topuna haline gelerek yanarken, yaralılar da hastaneye kaldırıldı. Ancak, küçük Atakan, tüm müdahalele rağmen kurtarılamadı. Oğlu Atakan'ın ölüm haberini duyan anne Albayrak, yıkıldı. Yaralıların durumlarını iyi olduğu belirtildi. 


</TEXT>
</DOC>
