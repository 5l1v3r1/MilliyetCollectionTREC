<DOC>
<DOCNO> 222756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun65.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail,Gazze'ye hava saldırısı düzenledi. 2 ölü 14 yaralı... 
</HEADLINE>
<TEXT>

     İsrail helikopterlerinin, Gazze'deki bazı hedeflere yönelik hava saldırısında 2 kişinin öldüğü, 14 kişinin yaralandığı bildirildi. 
     Görgü tanıkları, helikopterlerin, bir binayı ve iki aracı hedef aldığını kaydettiler. 
     Hastane kaynakları da, 2 kişinin öldüğü hava operasyonunda yaralananlardan 3'ünün sağlık durumunun kritik olduğunu belirttiler. 
     İsrail ordu sözcülüğü, operasyondaki hedefin, ''İsraillilere yönelik saldırılara karışan İslami Cihad teröristlerinin içinde bulunduğu bir yapı'' olduğunu açıkladı. 
     İsrail kabinesi, geçen pazar Aşdod liman kentindeki çifte intihar saldırısından sonra, militanlara karşı operasyonları artırma kararı almıştı. 
     İsrail'in, Gazze'nin kuzeyindeki hedeflere yönelik hava saldırısıyla ilgili ilk haberlerde, 3 kişinin öldüğü ve yaralananlar bulunduğu bildirilmişti. 
     
</TEXT>
</DOC>
