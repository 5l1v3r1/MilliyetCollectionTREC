<DOC>
<DOCNO> 241171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sondun32.html </URL>
<DATE> 2004/05/19/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
İşkence soruşturması ordunun tepesine uzanacak 
</HEADLINE>
<TEXT>

     Irak'taki Amerikan birliklerinin komutanı Korgeneral Ricardo Sanchez, başkent Bağdat'taki Ebu Garib cezaevinde Iraklı tutuklulara yönelik kötü muamelenin ''komuta zincirinin tepesine kadar soruşturulacağını'' söyledi. 
     Washington'da Senato Silahlı Kuvvetler Komitesi'ne açıklama yapan Sanchez, ''Irak'taki tutuklulara kötü muamele, ben de dahil, komuta zincirinin tepesine kadar soruşturulacak'' dedi. 
     Ricardo Sanchez, devam eden soruşturmaların, Ebu Garib'te Amerikan askerlerinin Iraklı tutuklulara kötü muamelesiyle ilgili suçlamalara ek suçlamalar getirebileceğini belirtti. 
     Sanchez, Amerikan askeri istihbaratına sadece Ebu Garib cezaevini koruma görevi verildiğini, sorgulama görevi olmadığını da kaydetti. 
     Ebu Garib'teki işkence olaylarına karışmakla suçlanan Amerikan inzibatları, askeri istihbarattan gelen emir üzerine tutuklulara kötü muamelenin başlatıldığını belirtiyorlardı. 
     Bu arada Komite Başkanı Senatör John Warner, Savunma Bakanlığı'nın Pentagon elinde Iraklı tutuklularla ilgili görüntüleri içeren başka bir disket daha olduğunu söyledi. 
     
</TEXT>
</DOC>
