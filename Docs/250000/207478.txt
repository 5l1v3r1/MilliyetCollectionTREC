<DOC>
<DOCNO> 207478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/sondun14.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
WSJ ''ABD, önemli bir üssü yeniden açmak için Ankara ile anlaştı'' 
</HEADLINE>
<TEXT>

     ABD'nin, İncirlik Üssü'nü yeniden açma konusunda Ankara'yla anlaştığı iddia edildi. Amerikan gazetesi Wall Street Journal'ın haberine göre, ABD Savunma Bakanlığı kaynakları, Türkiye'yle yapılan anlaşmanın, Amerikan ordusuna Türk topraklarında uzun süre kalma olanağı vereceğini düşünüyor. 
     Haberde önemli bir hava üssü olarak bahsedilen üssün İncirlik olduğu öğrenildi. 
     Gazete, ayrıca ABD'nin Almanya'daki askerlerini çekeceğini yazdı. 
     Avrupa'daki birliklerin yeniden konuşlandırılması çerçevesinde Almanya'daki askeri birliklerin gelecek yıldan itibaren çekileceğini yazan gazete, 2005 ve 2006 yıllarında en az 30 bin Amerikan askerinin ABD'ye döneceğini kaydetti. 
     Almanya'da halen 70 bin civarında Amerikan askeri bulunuyor. ABD, dünyada ''terörle mücadele'' kapsamında askerlerini yeniden konuşlandıracağını, bu bağlamda Almanya'daki birliklerinin bir bölümünü de çekmeyi tasarladığını daha önce açıklamıştı. 
     
</TEXT>
</DOC>
