<DOC>
<DOCNO> 243773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sondun18.html </URL>
<DATE> 2004/05/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Alman postacıların uyarı grevi... 2 milyon posta alıcısına ulaştırılamadı 
</HEADLINE>
<TEXT>

     Alman postacıların uyarı grevleri, bugün de Kuzey Ren Vestfalya eyaletinde sürdürüldü. 
     ''Ver.di'' sendikası yöneticilerinden Raimund Hartmann, eyaletteki büyük kentlerde binlerce postacının uyarı grevi yapması sonucu, yaklaşık 2 milyon mektubun alıcılarına ulaştırılamadığını belirtti. 
     Essen kentindeki merkezi grev eylemine yaklaşık 2 bin kişinin katıldığı bildirildi. 
     ''Ver.di'' sendikası, Münster kentinde 1-2 Haziran'da yaklaşık 160 bin posta görevlisi için yapılacak toplu sözleşme görüşmeleri öncesinde, posta görevlileri için işverenden yüzde 4 oranında maaş zammı talep ediyor. 
     Berlin, Brandenburg, Aşağı Saksonya, Bremen ve Bavyera eyaletlerinde de 27 Mayıs'ta ve dün yapılan kısa süreli uyarı grevleri sonucu 6 milyondan fazla mektup, merkezlerde bekletilmek zorunda kalmıştı. 
     
</TEXT>
</DOC>
