<DOC>
<DOCNO> 206719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/yasam/yas09.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Feribotta dalgalarla beş saat boğuştular 
</HEADLINE>
<TEXT>

      MUSTAFA KURTARAN İstanbul 
   
   MARMARA Denizi'nde önceki akşam şiddetini artıran fırtınaya yakalanan İstanbul Deniz Otobüsleri İşletmesi'ne İDO ait Adnan Menderes feribotu dalgalarla boğuştu. Korku ve paniğe kapılan yolcular feribotta, yakınları da Yenikapı İskelesi'nde ecel terleri döktü. İşadamı Cem Boyner'in de aralarında bulunduğu yolcular, beş saat rötarla iskeleye ulaştığında, sevinçlerini yakınlarıyla paylaştı. 
   
   İDO Bu feribotlar batmaz 
   SEFERİN iptal edilmemesine tepki gösteren yolcular, şiddetini artıran dalgalara rağmen yola devam edilerek hayatlarının tehlikeye atıldığını söyledi. 
   İDO Genel Müdürü Şeref Dikyar ise "Katamaran tipi feribotlar devrilse bile batmama özelliğiyle tanınır. Ayrıca, filomuzdaki kaptanlar uluslararası sularda uzun yıllar görev yapmıştır" dedi. 
   
   
   
</TEXT>
</DOC>
