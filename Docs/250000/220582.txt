<DOC>
<DOCNO> 220582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur32.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ardahan'da yıkılan köprüde kaybolan 3 kişiyi aramaya ara verildi 
</HEADLINE>
<TEXT>

     Ardahan'da, yıkılan Altaş Köprüsü'nden araçla nehre düşerek kaybolan üç kişiyi arama çalışmalarına, havanın kararması nedeniyle ara verildi. 
     Sivil Savunma Müdürü İsmail Dilaver, AA muhabirine yaptığı açıklamada, buz kütlelerinin çarpması sonucu yıkılan Altaş Köprüsü'nden ticari araçla Kura Nehri'ne düşerek kaybolan üç kişinin bulunması için erken saatlerde başlatılan çalışmalara, havanın kararması nedeniyle devam edemediklerini, çalışmalara yarına kadar ara verildiğini söyledi. 
     Dün yıkılan Altaş Köprüsü'nün üzerinden geçen ticari bir taksinin Kura Nehri'ne düşmesi kaybolan Azerbaycan uyruklu Arzu Pirutula, Aygün Bülbül ile Sedat Yaşar nehrin sularına kapılarak kaybolmuştu. 
     
</TEXT>
</DOC>
