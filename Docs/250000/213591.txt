<DOC>
<DOCNO> 213591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur13.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC ve Türkiye, iki ayrı koldan hazırlık içinde... 
</HEADLINE>
<TEXT>

     BM Genel Sekreteri Kofi Annan'ın, Kıbrıs'ta yeniden müzakerelere başlanması için ortaya koyduğu koşullara ilişkin Türkiye ve KKTC rezervlerinin iki farklı mektupla gündeme getirilmesi bekleniyor. 
     KKTC yönetimine yakın kaynaklardan edinilen bilgiye göre BM Genel Sekreteri Annan'ın Kıbrıs'ta tarafları yeniden müzakereye davet etmesine ilişkin olarak KKTC'nin ve Türkiye'nin bazı çekinceleri bulunuyor. Annan'ın müzakerelere başlamak için ortaya koyduğu koşullara ilişkin Türkiye ile KKTC'nin görüşlerini içeren mektuplara ilişkin çalışmaların iki ülke yetkililerince sürdürüldüğü öğrenildi. 
     Buna göre Türkiye ve KKTC'nin koşullara ilişkin rezervlerini iki ayrı mektup şeklinde BM Genel Sekreteri'ne iletmesi gündeme geldi. 
     Öte yandan edinilen bilgiye göre KKTC Cumhurbaşkanı Rauf Denktaş'ın New York'a gitme kararı alması halinde cumartesi günü İstanbul'a geçmesi, bir gün sonrada New York'a hareket etmesinin beklendiği bildirildi. 
     
</TEXT>
</DOC>
