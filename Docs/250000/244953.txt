<DOC>
<DOCNO> 244953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun31.html </URL>
<DATE> 2004/06/03/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
AB Komisyonu'ndan Annan Raporu'na destek 
</HEADLINE>
<TEXT>

     BM Genel Sekreteri Kofi Annan'ın BM Güvenlik Konseyi'ne sunacağı Kıbrıs raporuyla ilgili olarak basına çeşitli bilgiler sızarken, AB Komisyonu'nun genişlemeden sorumlu üyesi Günter Verheugen'in sözcüsü Jean-Christophe Filori, komisyonun raporu olumlu bulduğunu açıkladı. 
     Raporda varılan sonuçları komisyonun paylaştığını belirten Filori, ''Rapor bizim vardığımız tüm sonuçlarla uyum içindedir'' dedi. 
     BM Genel Sekreteri Annan'ın, raporunda, adanın birleştirilmesini öngören BM planına destek veren Türk tarafının ödüllendirilmesi için çağrı yaptığı, Kıbrıslı Türklerin izolasyonuna son verilmesini istediği belirtiliyor. AB Komisyonu'nun da bu görüşü paylaştığı biliniyor. Komisyonun, gelecek haftalarda bu amaçla alınacak önlem önerilerini duyurması bekleniyor. 
     
</TEXT>
</DOC>
