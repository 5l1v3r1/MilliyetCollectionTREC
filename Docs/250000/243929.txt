<DOC>
<DOCNO> 243929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/yasam/yas08.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman Amca kaçıyor, otoyol kovalıyor... 
</HEADLINE>
<TEXT>


ŞANLIURFA DHA 

Gaziantep - Şanlıurfa otoyolu inşaatında yolun geçtiği yerleşim birimlerindeki ev ve arsa sahiplerinden bazıları kendilerine uygun görülen istimlak bedellerinin azlığı nedeniyle Avrupa İnsan Hakları Mahkemesi'ne AİHM başvurmaya hazırlanıyor. 
Şanlıurfa Suruç'a bağlı Aligör beldesine kadar ilerleyen otoyol inşaatı, beldenin Narlı Mahallesi'ne kadar geldikten sonra Karayolları ile mahalle sakinlerinin karşılıklı açtıkları davaların h l sonuçlanamaması nedeniyle durdu. 
Yol inşaatından en çok etkilenen isim olan Osman Güler de 68 başından geçen ilginç olayı şöyle anlattı "1996'da Mersin'deki evime gelip 'Otoyol geçeceğinden senin evini yıkacağız' dediler. Bana 1 milyar 750 milyon verip evimi yıktılar. Ben de Suruç'a geldim. Bu evi de yeni yapmıştım ki yine kapıma gelip evimi yıkacaklarını söylediler. Yine otoyol geçecekmiş. Bu otoyol beni mi izliyor Ben nereye gidersem otoyol da arkamdan geliyor. Şimdi korkum, yapacağım üçüncü evin de üstünden otoyol geçmesi." 


</TEXT>
</DOC>
