<DOC>
<DOCNO> 248791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/sontur05.html </URL>
<DATE> 2004/06/17/ </DATE>
<TIME> 06.55 </TIME>
<AUTHOR>  </AUTHOR>
<HEADLINE>
Yatağan'da trafik kazası 6 ölü, 3 yaralı 
</HEADLINE>
<TEXT>

     Muğla'nın Yatağan ilçesinde meydana gelen trafik kazasında 6 kişi öldü, 3 kişi de ağır yaralandı. 
     AA muhabirinin aldığı bilgiye göre, Muğla-Yatağan karayolu Bayır Beldesi yakınlarında, Hüseyin Gürcan yönetimindeki 09 E 2985 plakalı özel araç, karşı yönden gelmekte olan Uzman Çavuş Hüseyin Karakaya'nın kullandığı 06 JC 893 plakalı özel araçla çarpıştı. 
     Kazada, araç sürücüsü Hüseyin Gürcan, yanında bulunan Serkan Yaran ve Murat Yılmazsoy ile diğer araçtaki Hakan Vural, astsubay Süleyman Çimen ve oğlu Metehan Çimen 8 olay yerinde öldü. 
     Kazada ağır yaralanan Hüseyin Karaya, Feyyaz Gezer ve Esat Şahbaz, Muğla Devlet Hastanesi'ne kaldırıldı. Yaralıların sağlık durumlarının ciddiyetini koruduğu öğrenildi. 
     Kazada ölenlerin cesetleri, Yatağan ve Muğla Devlet Hastanesi morguna kaldırıldı. 
     Bu arada, kaza nedeniyle Muğla-Yatağan karayolu 2 saat süreyle trafiğe kapandı. 
     Kazayla ilgili olarak Yatağan Cumhuriyet Savcılığı ve Yatağan Jandarma Bölük Komutanlığı'nın soruşturma başlattığı öğrenildi. 
     
</TEXT>
</DOC>
