<DOC>
<DOCNO> 235398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonyas24.html </URL>
<DATE> 2004/04/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Maradona, yemek yemeye başladı... 
</HEADLINE>
<TEXT>

     Kalp rahatsızlığı nedeniyle 1 haftadan fazla bir süredir yoğun bakımda kalan dünyanın en büyük futbol yıldızlarından Arjantinli Diego Armando Maradona'nın, gözlerini açtığı ve yemek yemeye başladığı bildirildi. 
     Hala doktor kontrolü altında olduğu hatırlatılan ünlü futbolcu için özel bir diyet hazırlandığı, katı ve sıvı yiyeceklerin karışımından oluşan yemeklerle beslendiği belirtildi. 
     Akciğerlerinde oluşan enfeksiyon nedeniyle antibiyotik tedavisi gören 43 yaşındaki Maradona, oksijen maskesi yardımıyla nefes alabiliyor. 
     Bu arada ünlü futbolcunun hayranlarının, ellerindeki posterlerle hala hastane çevresinde beklediği, mumlar yaktığı ve pankartlar açarak sevgi mesajlarını göndermeye devam ettikleri bildirildi. 
     
</TEXT>
</DOC>
