<DOC>
<DOCNO> 245727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sondun03.html </URL>
<DATE> 2004/06/06/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bağdat'ta bomba yüklü araç patladı 9 ölü, 61 yaralı... 
</HEADLINE>
<TEXT>

     Bağdat'ın kuzeyine düşen Taci'deki Irak Sivil Savunma Birlikleri üssünün girişinde bir otomobile yerleştirilen bombanın patlaması sonucu ölenlerin sayısının 9, yaralananların sayısının ise 61 olduğu bildirildi. 
     Amerikan askerleri, patlamada 6 Iraklının öldüğünü söylemişlerdi. Ancak daha sonra hastane kaynakları ölü sayısını 9 olarak verdiler. 
     Bunun bir intihar saldırısı olup olmadığı henüz bilinmiyor. 
     Karakolda dehşet 
     Öte yandan, Irak'ın başkenti Bağdat'ın güneyinde direnişçiler bir polis karakoluna saldırdılar, ilk belirlemelere göre 10 Iraklı polisle 2 sivil öldü. 
     Polisin verdiği bilgiye göre, polis kıyafetleri giyen direnişçiler, Bağdat'ın güneyindeki Musayyab kasabasında karakola girerek, polis memurlarını bir hücreye topladılar, daha sonra karakola patlayıcı yerleştirerek kaçtılar. 
     Görgü tanıklarının verdiği bilgiye göre, bazı siviller polisleri kurtarmaya çalışırken bomba patladı. 

     
</TEXT>
</DOC>
