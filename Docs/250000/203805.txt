<DOC>
<DOCNO> 203805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/dunya/dun03.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Libya'nın ardından 
</HEADLINE>
<TEXT>
   Sıra Suriye ve İran'da 
      DIŞ HABERLER SERVİSİ 

   
   Libya'nın kitle imha silahı programını tasfiye edeceğini açıklamasının ardından, İran ve Suriye üzerinde, benzer adımlar atmaları yönündeki baskı artıyor. İngiliz Daily Telegraph gazetesi, İngiltere ve ABD'nin, İran ve Suriye'yle aylardır perde arkası görüşmeler yürüttüğünü, bu görüşmelerin yeni yılda ivme kazanacağını yazdı. Gazete haberinde, geçtiğimiz cuma Libya lideri Muammer Kaddafi'nin kitle imha silahı programını tasfiye edeceğini açıklaması ve ülkenin, nükleer tesislerin habersiz denetlenmesine izin vermesinin ardından, İran ve Suriye üzerindeki baskının artırılacağı belirtildi. İngiliz yetkililere göre, Kaddafi'nin yaptığı "U dönüşü", ABD ve İngiltere'ye güven kazandırdı, İran ve Suriye'nin de benzer adımlar atması olasılığını artırdı. 
   
   
   
</TEXT>
</DOC>
