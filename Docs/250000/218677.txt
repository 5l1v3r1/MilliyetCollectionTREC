<DOC>
<DOCNO> 218677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/yasam/yas06.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Astronotbayıldı 
</HEADLINE>
<TEXT>

   'Astronot yemekleri yarışmasına' katılan aşçı Peker'in 'imambayıldı'lı mönüsü, NASA tarafından kabul edildi 
      CESUR SERT İzmir DHA 
   
   Türkiye'nin tanınmış aşçıbaşılarından Nevzat Peker'in aşçı oğlu Mehmet Peker, astronotlar için geliştirdiği 4 tür yemekle 'uzaya açıldı'. 
   Çeşme Sheraton Oteli'nde çalışan Mehmet Peker, Amerikan Ulusal Havacılık ve Uzay Dairesi'nin NASA , 'www.nasa.gov' internet sayfasında açtığı 'Astronotlar İçin Yemek Araştırma Yarışması'na 11 yemekle katıldı. Peker'in tarifini kendi değiştirdiği imambayıldı, mercimek çorbası, patlıcan mayonez ve sütlaç, NASA tarafından seçilerek, astronotların mönüsüne dahil edildi. 
   Noterden onaylatıp yemek başına 400 dolar yaklaşık 530 milyon lira aldığını belirten Peker, uzaydaki astronotlar için uzun ömürlü, besleyici, protein değerleri yüksek, mikrobiyolojik testlerden geçebilecek yemekler hazırladığını söyledi. Peker, "Özel tariflerimle yapılacak yemekler vakumlanıp NASA tarafından adapte edilecek ve uzay mönülerinde yer alacak" dedi. 
   
   
</TEXT>
</DOC>
