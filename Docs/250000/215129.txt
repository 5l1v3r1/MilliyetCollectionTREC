<DOC>
<DOCNO> 215129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sondun07.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, İran'ı bir kez daha uyardı 
</HEADLINE>
<TEXT>

     ABD, İran'ın nükleer programını sona erdireceğine ilişkin verdiği sözleri Mart ayı başına kadar yerine getirmesini istiyor. 
     ABD Dışişleri Bakanlığı Sözcüsü Richard Boucher, İran'ın nükleer programının sona erdirilmesi yönünde Uluslararası Atom Enerjisi Ajansı'na UAEA verdiği sözleri yerine getirmesi için bu ülkeye Mart'a kadar süre tanıyacaklarını söyledi. 
     Boucher, İran'ın bu sürede sözlerini yerine getirmemesi halinde, UAEA'nın olası yaptırımlar uygulanması ya da başka seçenekler bulunması için konuyu BM Güvenlik Konseyi'ne götürmesi yönünde baskı yapacaklarını belirtti. Boucher, "İran'ın nükleer silah gücü geliştirme çabalarından vazgeçeceğine ilişkin olarak stratejik bir karar aldığına inanmıyoruz" dedi. 
     
</TEXT>
</DOC>
