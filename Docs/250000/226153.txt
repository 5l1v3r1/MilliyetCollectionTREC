<DOC>
<DOCNO> 226153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo18.html </URL>
<DATE> 2004/03/27/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bulak Farklı bir oyun denedik ve kazandık... 
</HEADLINE>
<TEXT>

     Denizlispor Teknik Direktörü Giray Bulak, Elazığspor karşısında farklı bir oyun planı denediklerini ve kazandıklarını söyledi. 
     Giray Bulak, karşılaşmadan sonra yaptığı açıklamada, 3 puanı 3 golle aldıkları için mutlu olduklarını kaydetti. 
     Son 9 maçta 18 puan topladıklarını belirten Bulak, ''Bu da bize güven veriyor. 3 gol attık, 3 topumuz da direkten döndü. İyi bir futbolla maçı kazandık. Farklı bir oyun planı denedik, bundan sonraki haftalarda da denemeye devam edeceğiz'' dedi. 
     Elazığspor Teknik Direktörü Güvenç Kurtar ise ligde tutunma mücadelesi verdiklerini, kendi sahasında iyi sonuçları alamayan Denizlispor'un bu özelliğinden yararlanmayı düşündüklerini, ancak istedikleri futbolu sahaya yansıtamadıklarını anlattı. 
     Kurtar, ''Kaybetmemize rağmen maçın hakemini kutluyorum. Kendisi iyi bir maç yönetti'' diye konuştu. 
     
</TEXT>
</DOC>
