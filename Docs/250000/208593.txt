<DOC>
<DOCNO> 208593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/soneko22.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta 20 puan düştü 
</HEADLINE>
<TEXT>

     İMKB Ulusal-100 Endeksi, önceki kapanışa göre 20.45 puan kayıpla, 1. seansı 19,439.81 puandan tamamladı. 
     Hisse senetlerinin ortalama değer kaybı yüzde 0.11 olarak gerçekleşti. 
     Dün 19,460.26 puandan kapanan İMKB Ulusal 100 Endeksi,1. seansa 46.62 puan artışla 19,506.88 puandan başladı. İlk yarıyı 19,550.65 puandan geçen endeks, seans içinde en düşük 19,361.10 puana kadar gerilerken, en yüksek 19,692.46 puanı gördü. 
     Seans sonunda mali endeks 98.38 puan kayıpla 26,749.86 puana gerilerken, sanayi endeksi 85.73 puan artışla 17,078.45 puana, hizmetler endeksi 6.12 puan artışla 10,244.34 puana yükseldi. 
     Böylece, önceki kapanışa göre mali grup hisseler ortalama yüzde 0.37 oranında değer yitirirken, sanayi grubu hisseler ortalama yüzde 0.50, hizmetler grubu hisseler ortalama yüzde 0.06 değer kazandı. 
     1. seansta işlem gören toplam 284 hisse senedinden 129'u değer kazanırken, 96 hisse senedi değer yitirdi, 59 hissenin fiyatında değişiklik olmadı. 
     Seansta, 683 trilyon 906 milyar 469 milyon liralık işlem hacmi oluştu. 
     1. seansta, Yapı Kredi Bankası, Doğan Holding, Tüpraş, Turkcell ve Vestel en yoğun işlem gören hisseler oldu. 
     Seansa yukarı bir hareketle başlayan endeks, maksimum 19,692 puanı gördükten sonra bu bölgeden gelen satışlarla 19,430 puan seviyelerindeki desteği test ederek bu desteğin altına sarktı ve buradan oluşan taleple destek seviyesinden kapandı. 
     Borsa uzmanları, göstergelerin olumlu görünümünün, piyasanın 19,600 ve 19,750 seviyelerine doğru tekrar hareket edeceğini düşündürdüğünü savunarak, 19,750 seviyesi işlem hacmi artışı ile geçilebilirse hareketin hız kazanabileceğini ifade ediyor. 
     
</TEXT>
</DOC>
