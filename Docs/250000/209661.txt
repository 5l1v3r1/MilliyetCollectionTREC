<DOC>
<DOCNO> 209661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/soneko26.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Merkez Bankası Euro, hayat pahalılığını artırdı... 
</HEADLINE>
<TEXT>

     Alman halkının Alman Mark'ından euroya geçişin fiyatların yükselmesine yol açtığı yolunda uzun zamandır dile getirdiği yakınmalar, Almanya Merkez Bankası Bundesbank tarafından doğrulandı. 
     Bundesbank'ın araştırmasında, Almanya'da euronun para birimi olarak dolaşıma çıktığı 2002 yılında gerçekleşen yüzde 2.1'lik yıllık enflasyon artışının yaklaşık yüzde 0.3'lük bölümünün para biriminin değişmesinden kaynaklandığını belirtildi. 
     Araştırmada, euroya geçişten kaynaklanan fiyat artışının görece küçük olmakla birlikte, daha çok sinema bileti, kuru temizleme, dışarıda yemek, saç kestirme gibi hizmet sektöründe gerçekleşmesi nedeniyle günlük hayatta derinden hissedildiği ifade edildi. 
     Fiyat artışlarının satıcıların küçük mal ve hizmet fiyatlarını Alman Markından euroya çevirirken ''yukarıya doğru yuvarlamasından'' kaynaklandığı kaydedildi. 
     Almanya ile birlikte euroya geçen diğer 11 Avrupa ülkesinde de halktan benzer şikayetler geliyor. 
     
</TEXT>
</DOC>
