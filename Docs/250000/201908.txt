<DOC>
<DOCNO> 201908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/magazin/amag.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Dilim Kriz 
</HEADLINE>
<TEXT>

   Hülya Avşar ve Metin Akpınar, birlikte oynayacakları 'Bir Dilim Aşk' dizisinin çekim saatlerinde bir türlü anlaşamıyor 
      Birsen Altuntaş 
   
   Başrollerini Hülya Avşar ile Metin Akpınar'ın oynayacağı Kanal D'nin 'Bir Dilim Aşk' isimli dizisinde yeni bir kriz daha yaşanıyor. 
   Dizide ilk olarak, Avşar'ın ' şık olacağı' Akpınar'ın aşırı kiloları yüzünden kriz yaşanmıştı. Ancak Avşar, Akpınar, dizinin yapımcısı Hüseyin Apaydın ve yönetmeni Tunç Başaran ile katıldığı sekiz saatlik yemek sonrası, Akpınar'ın esprili kimliğinin dizi için çok iyi olacağına karar verip birlikte oynamaya ikna olmuştu. Şimdi de iki oyuncu, çekim saatlerinde uyuşamadı. 
   
   'Ya anlaşma ya da...' 
   Ocakta yayına girmesi planlanan dizinin çekimlerine bir an önce başlamaları gerektiğini ifade eden yapımcı Hüseyin Apaydın, son krizi şöyle açıkladı 
   "Hülya Hanım, çekimlerin sabah saatlerinde başlamasını istiyor. Metin Bey ise ancak öğlen saat 12.00'den sonra sete gelebileceğini söylüyor. Hülya Hanım ile 'Savunma' dizisinde, Metin Bey ile de 'Abuzer Kadayıf' filminde çalıştık. İki oyuncu da işlerinde son derece disiplinli ama birlikte çalışmaları söz konusu olduğunda böyle bir sorunda kilitlenip kaldık. Ya oyunculardan biri değişecek, ya da yepyeni bir ekiple yola devam edeceğiz." 
   
   
</TEXT>
</DOC>
