<DOC>
<DOCNO> 217544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur40.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöp kutusunda bulunan bebğin annae ve babası tutuklandı 
</HEADLINE>
<TEXT>

     Konya SSK Organize Doğumevi Hastanesi'nde, dün akşam çöp kutusunda su dolu naylon poşetin içinde ölü bulunan bebeğin annesi ve babası tutuklanarak cezaevine gönderildi. 
     Alınan bilgiye göre, SSK Doğumevi Hastanesi'nde dün akşam çöp kutusuna atılan yeni doğmuş bebeğin annesi Şerife Nur Tenekeci 23 ve babası Osman Bayam 24 , polis ekipleri tarafından yakalandı. 
     Bebeğin annesi Şerife Nur Tenekeci'nin, ifadesinde, SSK Organize Doğumevi Hastanesi'ne geldiğini, sancılarının artması üzerine tuvalette doğurduğu bebeğini çöp kutusuna bırakıp kaçtığını itiraf ettiği öğrenildi. 
     Tenekeci ve ayrıldığı eski nişanlısı Osman Bayam, yapılan sorgularının ardından çıkarıldıkları nöbetçi mahkemece tutuklanarak cezaevine gönderildi. 
     SSK Organize Doğumevi Hastanesi'nde Biyokimya Laboratuvarı katının temizlik görevlisi Zeki Gündoğdu, dün akşam saatlerinde kadınlar tuvaletinde temizlik yaparken çöp kutusunda su dolu poşet içinde yeni doğmuş bebek cesedi bularak, yetkililere haber vermişti. 
     
</TEXT>
</DOC>
