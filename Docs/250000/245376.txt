<DOC>
<DOCNO> 245376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sontur04.html </URL>
<DATE> 2004/06/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Taksi, polis memurunu ezdi ve kaçtı .. 
</HEADLINE>
<TEXT>

     Bayrampaşa'da bir taksinin çarptığı polis memuru, hayatını kaybetti. 
     A.A muhabirinin aldığı bilgiye göre, Murat Mahallesi Coşkun Sokak'ta meydana gelen olayda, bir meslektaşıyla yürüyen polis memuru Murat Yıldız'a, hızlı giden ve plakası henüz belirlenemeyen bir taksi çarptı. 
     Çarpmanın etkisiyle yol kenarına savrulan Yıldız, olay yerinde öldü. 
     Bayrampaşa Polis Merkezi'nde çalıştığı, ancak kaza sırasında görevli olmadığı belirtilen Yıldız'a çarpan taksinin sürücüsü ise diğer polisin ''dur'' ihtarına rağmen kaçtı. 
     Yıldız'ın ölümüne neden olan taksi sürücüsünün yakalanması için polislerce çalışma başlatıldı. 
     
</TEXT>
</DOC>
