<DOC>
<DOCNO> 222152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/yasam/yas02.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tazminat olarak İngiltere'yi verin' 
</HEADLINE>
<TEXT>

   Bunyoro Kralı I. Solomon, 1890'larda ülkesini tarumar ettikleri gerekçesiyle İngilizlerden 3.7 trilyon sterlin istedi 
      DIŞ HABERLER SERVİSİ 
   
   Uganda'daki krallıklardan Bunyoro'nun Kralı I. Solomon, İngiltere Kraliyet Ailesi aleyhine tam 3.7 trilyon sterlinlik yani yaklaşık 8 kentrilyon 739 katrilyon 400 trilyon 8.739.400.000.000.000.000 liralık bir tazminat davası açmaya hazırlanıyor. 
   İngiltere'nin, 1890'lı yıllardaki 5 yıllık savaşta, ülkesine frengi hastalığını soktuğunu, evlerini yaktığını, 2.4 milyon kişinin ölümüne neden olduğunu, büyükbabası II. Kabalega'yı tahttan indirip hayvanlarını ve mücevherlerini çaldığını iddia eden Kral I. Solomon, birkaç hafta içinde Uganda ve İngiltere'de avukatlar tutarak, dava açmak için işlemlere başlayacağını açıkladı. 
   
   'El Kaide ile aynılar' 
   "Uygar insanlardan bunu beklemezdik. İngilizlerin o zamanlar yaptığı, bugün El Kaide'nin yaptığından farksız" diyen I. Solomon, davayı kazanırsa, ülkesinin 800 bin sakinine, kişi başı 4.63'er milyon sterlin yaklaşık 11 trilyon lira düşecek. Buna karşılık her İngiliz'in 60 bin sterlin ödemesi gerekecek, ki bunun yıllık gayri safi milli hasılası 1 trilyon sterlin civarındaki İngiltere'yi iflasa sürükleyebileceği kaydedildi. 
   I. Solomon'un özel sekreteri Yolamu Nsamba ise, öldürülen insanların tazminatı için ayrıca, şimdikinin 10 katı para isteyecekleri bir dava daha açacaklarını belirtti. 
   
   
</TEXT>
</DOC>
