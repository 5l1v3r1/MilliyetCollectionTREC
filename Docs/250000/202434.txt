<DOC>
<DOCNO> 202434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun17.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Başbakanı Eroğlu, Denktaş'a istifasını sundu 
</HEADLINE>
<TEXT>

     KKTC Başbakanı Derviş Eroğlu, 14 Aralık Pazar günü yapılan genel seçimlerin ardından, KKTC Cumhurbaşkanı Rauf Denktaş'a hükümetin istifasını sundu. 
     Eroğlu, Cumhurbaşkanı Denktaş ile yaklaşık 30 dakika süren görüşmesinin ardından basın mensuplarına yaptığı açıklamada, Denktaş'ı hükümetin istifasını sunmak üzere ziyaret ettiğini kaydetti. 
     Cumhurbaşkanı Denktaş da Başbakan Eroğlu'nun istifasını kabul ettiğini ve yeni bir hükümet kurulana kadar kendisinden göreve devam etmesini istediğini kaydetti. 
     Denktaş, bir soru üzerine, hükümeti kurma çalışmaları çerçevesinde siyasi partilerle görüşmeye yarından itibaren başlayacağını söyledi. Denktaş, partilerle görüşme sırasının bir önem taşımadığını, önemli olanın Türkiye ile işbirliği içinde çalışabilecek bir hükümetin kurulması olduğunu açıkladı. 
     
</TEXT>
</DOC>
