<DOC>
<DOCNO> 204622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo10.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yusuf... Denizli'nin gözbebeğiydi, Daum istemedi... 
</HEADLINE>
<TEXT>

     Fenerbahçe'nin kendisine kulüp bulmasını istediği futbolcu Yusuf Şimşek'in, sarı-lacivertli takımdaki spor yaşamı oldukça sorunlu geçti. 
     2000-2001 sezonunda transfer olduğu Fenerbahçe'de, Teknik Direktör Mustafa Denizli yönetimindeki şampiyon takımın vazgeçilmez oyuncusu olan Yusuf, Teknik Direktör Christoph Daum döneminin istenmeyen adamlarından birisi haline geldi. 
     Denizlispor'da sergilediği performansla beğenilerek Fenerbahçe'ye transfer edilen Yusuf, geride bıraktığı 3,5 sezonun büyük bir bölümünde hayal kırıklığı yaratan bir performans sergiledi. 
     Geçen sezonki kötü gidişin sorumluları arasında gösterilerek ligin ikinci yarısında kadro dışı bırakılan ve yeni sezonda Daum tarafından affedilen Yusuf, kendisine verilen şansı iyi değerlendiremeyerek olumlu bir izlenim bırakamadı. 
     İlk sezonunda Fenerbahçe'de 31 maçlık performansına 4 de gol sığdıran Yusuf'un, 3,5 sezonda lig maçlarındaki performansı şöyle 
     
     
SEZON OYNADIĞI MAÇ SÜRE GOL 2000-2001 31 16 4 2001-2002 23 1284 1 2002-2003 12 462 2 2003-2004 12 472 1 İlk yarı TOPLAM 78 3871 8 
     
     DENİZLİ'DEN SONRA TUTUNAMADI 
     Mustafa Denizli'nin ardından göreve gelen diğer teknik adamlar Yusuf'u genelde ikinci planda tuttu. 
     İlk sezonunda takımın vazgeçilmezleri arasına giren Yusuf, Denizli yönetimindeki 2001-2002 sezonunun ilk yarısında 16 maçta forma giydi. 
     2001-2002 sezonunun ikinci yarısında takımın başına getirilen Werner Lorant'ın gözüne giremeyen Yusuf, 2002-2003 sezonunda da büyük bir düşüş yaşadı. 
     2003-2004 sezonunun ilk yarısında 12 maçta görev yapmasına rağmen Daum'un eleştirilerinden bir türlü kurtulamayan Yusuf, kendisine takım aramaya başladı. 
     
</TEXT>
</DOC>
