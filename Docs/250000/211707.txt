<DOC>
<DOCNO> 211707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/soneko13.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell, İran GSM ihalesine teklif verecek... 
</HEADLINE>
<TEXT>

     Turkcell İletişim Hizmetleri A.Ş, İran'da gerçekleştirilecek ilk özel GSM ihalesine teklif verecek. 
     Turkcell'den Borsa'ya gönderilen açıklamada, dün yapılan Yönetim Kurulu toplantısında, İran hükümetinin açtığı ilk özel 900 1800 GSM lisansı ihalesine tekif verilmesine ve konuyla ilgili prosedürlerin sürdürülmesi için şirket yönetiminin yetkilendirmesine karar verildiği bildirildi. 
     
     200 MİLYON DOLARLIK KREDİ YETKİSİ 
     Turkcell Yönetim Kurulu toplantısında, yönetimin, yurtiçi piyasalardan 200 milyon dolara kadar kredi alınabilmesi konusunda yetkilendirilmesi kararlaştırıldı. 
     Turkcell, yüzde 100 oranında hissedarı olduğu Turktell Bilişim Servisleri A.Ş.'nin Turktell 63 trilyon lira sermaye artırımının, tamamını karşılayacak. 
     Dolaylı olarak yüzde 55 oranında iştirak ettiği Inteltek Internet Teknoloji Yatırım ve Danışmanlık Ticaret A.Ş.'nin Inteltek yapacağı finansal kiralama bedeli ödemelerinin 7 milyon 95 euroya kadar kısmı için Turcell, Inteltek lehine kefalet verecek. 
     
</TEXT>
</DOC>
