<DOC>
<DOCNO> 213045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yazar/pulur.html </URL>
<DATE> 2004/02/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerbahçe tezg hı bozdu 
</HEADLINE>
<TEXT>

   
   ÖNCE İstanbulspor'u yendiler, arkadan Türkiye Kupası'nda Samsun'u elediler, sonra da Trabzon'a 3 - 1 galip geldiler. 
   Fenerbahçe'nin bu galibiyetleri çok mu önemli 
   Elbette önemli, ama daha da önemlisi var. 
   
   LİGDE ikinci devre başlamadan bir söylenti, kulaktan kulağa fısıldanmaya başladı 
   "Beşiktaş'ın önünü kesecekler " 
   Kim kesecek, nasıl kesilecek, Beşiktaş'ın önünü kesecek olan gizli güç, neyin nesi 
   Açık açık söylenmese de, söylemeye cesaretleri olmasa da Fenerbahçe'nin hedeflendiği belliydi. 
   
   BEŞİKTAŞ'IN Samsun maçı, ağızlardaki baklayı çıkardı. 
   Hakem Beşiktaş'ın beş oyuncusunu kırmızı kartla sahadan atmış, maç tatil edilmişti. 
   İşte Beşiktaş'ın önünü böyle kesmişlerdi 
   Demek Fenerbahçe, Beşiktaşlı oyuncuları kandırmış, onları şartlandırmış, tekme atın demiş, onlar da tekmeyi basınca sahadan atılmışlardı 
   
   KARGALARIN bile katıla katıla güleceği bu palavradan sonra, tahrikler başladı. 
   Fenerbahçe'nin sicilli düşmanları, geçen maçları bile yeniden tahlil ediyor, Fenerbahçe'nin o maçları kaç penaltıyla kaybettiğini bile yazıyorlardı 
   
   YAZININ başında, Fenerbahçe'nin galibiyetlerinden daha önemli olan bir şey olduğunu söyledik. 
   Evet, önemli olan, Fenerbahçe yönetiminin, bu safsatalara, bu palavralara, bu iftiralara cevap vermeye gerek görmeyişidir. 
   Yani ne başkan, ne Murat Özaydınlı, ne de Mahmut Uslu ağızlarını bile açmadılar. 
   Oysa karşı tarafın istediği bu değildi. Bir konuşsalar, bir cevap verseler, arkadan kim bilir neler gelecekti 
   Ama Başkan Aziz Yıldırım ve arkadaşları bu oyuna, bu tezg ha gelmediler. 
   Tabii Fenerbahçe'nin bir şansı da Ali Şen'in başkan olmayışıydı. 
   Eğer onun başkanlığında Fenerbahçe böyle bir komployla karşılaşsaydı, Ali Şen dünyanın yarısını onların başına yıkardı... 
   Lakin dünyanın öbür yarısı da Fenerbahçe'nin başına yıkılırdı. 
   
   VE ufak bir soru... 
   Dostumuz, arkadaşımız, yaşça küçüğümüz olan Fenerbahçeli futbol yorumcularına, eleştirmenlerine bir soru 
   "Fenerbahçe'yi ne zaman beğeneceksiniz " 
   İkinci Cihan Savaşı'nda Atlantik'i geçen bir vapurda, sihirbaz, el çabukluğuyla marifet cinsi bazı gösteriler yapıyormuş, kuşu örtünün altında kaybediyor, kolundaki saat bir başkasının cebinden çıkıyormuş, lakin en önde oturan adam hiçbirini beğenmiyor, yüzünü buruşturuyor, "Beğenmedim " diyormuş... 
   Gemi mayına çarpmış, havaya uçmuş, insanlar denize dökülmüş, ortalık biraz sakinleşince, sihirbazla, beğenmeyen adam bir kalasın iki ucunda göz göze gelmişler, adam başını sallamış 
   "Beğendim, beğendim " 
   Sizler de Fenerbahçe'yi o zaman mı beğeneceksiniz 
   
      
   
</TEXT>
</DOC>
