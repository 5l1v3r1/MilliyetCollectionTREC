<DOC>
<DOCNO> 229983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sonspo23.html </URL>
<DATE> 2004/04/09/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Birinci Adanaspor maçı, telafisi olmayan bir karşılaşma... 
</HEADLINE>
<TEXT>

     Akçaabat Sebatspor Teknik Direktörü Mehmet Birinci, Adanaspor ile yarın telafisi olmayan bir maça çıkacaklarını söyledi. 
     Mehmet Birinci, A.A muhabirine yaptığı açıklamada, Adanaspor maçından galibiyetle ayrılmaktan başka çarelerinin olmadığını belirterek, ''Adanspor'un ligdeki durumu bizi aldatmıyor. Rakibimize 'düştü' gözüyle bakılsa da biz çok dikkatli olacağız'' dedi. 
     Ligde son haftalara yaklaştıkça hataların telafisi olmadığını da kaydeden Birinci, ''Adanaspor maçı da telafisi olmayan bir karşılaşma. Rakibimizde eksik oyuncular olabilir. Ancak onları küçümsemeden bu maçtan galibiyetle ayrılmak zorundayız'' diye konuştu. 
     Sakatlığı süren Marek'in forma giyemeyeceği maça kırmızı-beyazlı takımın Metin Aktaş, Abdurrahman, Hamza, Semavi, Mehmet Yılmaz, Macit, Bayram, Muzaffer, Erman Özgür, Orhan ve Selahattin 11'iyle çıkması bekleniyor. 
     
</TEXT>
</DOC>
