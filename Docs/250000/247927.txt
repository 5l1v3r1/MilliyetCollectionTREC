<DOC>
<DOCNO> 247927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/ekonomi/eko01.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz ve döviz cazibesini yitirince ev satışı patladı 
</HEADLINE>
<TEXT>


Faizin ve doların gerilemesi uzun süredir durgun olan emlak piyasasına yaradı. Konut kredi faiz oranlarının da gerilemesinin etkisiyle ilk beş ayda konut alımı için 5.1 katrilyon harcandı 


Yıllık faizin yüzde 20'lere gerilemesi, doların son bir aylık dönem dışında reel olarak zarar ettirmesi ve konut kredi faizlerinin düşmesi konut piyasasının yeniden canlanmasını sağladı. Halk, ilk beş ayda tapuya beyan edilen haliyle gayrimenkule 5 katrilyon 71 trilyon lira yatırdı. 
Tapu Kadastro Genel Müdürü M. Zeki Adlı'nın verdiği bilgiye göre, geçen yılın ocak - mayıs döneminde 168 bin 481 gayrimenkulün satıldığı ülkede, bu yıl söz konusu rakam 197 bin 218'e yükseldi. 
Yatırım araçlarının cazibesinin azalmasıyla emlak yine gözde yatırım aracı haline geldi. 2003'ün ilk beş ayında tapuya beyan edilen değerlere göre, yeni edinilen emlaklar için 3.9 katrilyon lira ödemede bulunulurken bu yılki satışların toplam tutarı da 5 katrilyon 71 trilyon lira oldu. 
Böylece bu yılın beş ayında, geçen yılın aynı dönemine göre satılan emlak sayısında yüzde 17, gayrimenkule yatırılan parada ise yüzde 29 artış kaydedildi. 

Kredili alımlar arttı 
Tapu kayıtlarına göre aynı dönemde önemli kısmını banka kredisiyle alınan konutların oluşturduğu 53 bin 677 gayrimenkul üzerinde ipotek tesis ettirildi. Bu rakam 2003 Ocak - Mayıs döneminde 36 bin 801 olarak belirlenmişti. 
Beş ayda ipotek tesis ettirilen gayrimenkullerin değeri ise 2003'te 4 katrilyon 537 trilyon lira, 2004'te de 7 katrilyon 678 trilyon lira olarak gerçekleşti. Bu arada 2004'te proje aşamasındaki konut satışlarında da deyim yerindeyse bir patlama yaşandı. 

İstanbul önde 
Tapu kayıtlarına göre, normal satışlarda da, emlağa en fazla yatırım İstanbul'da yapıldı. İstanbul'da bu yılki satış adedi 74 bin 258, satış değeri de 2 katrilyon 314 trilyon lira oldu. 
Diğer büyükşehirlerden Ankara'da 52 bin 73 konut için 1 katrilyon 325 trilyon lira, İzmir'de de 17 bin 953 konut için 389 trilyon liralık satış yapıldı. 

İnşaata başlamadan konutlar kapışılıyor İnşaatı başlamadan, projesi yapıldıktan hemen sonra satılan konut projelerini içeren kat irtifakı sayısı, geçen yılın beş ayında 3 bin 644 olurken, bu sayı 2004'de 6 bin 275'e çıktı. 
Aralarında 10-15 dairelik projelerin yanı sıra, bin 500, hatta 2 bin konutluk projelerin de yer aldığı kat irtifakında böylece 1 yılda yüzde 72'lik artış meydana geldi ve bu yolla da binlerce konut, daha inşaatları bile başlamadan sahiplerini buldu. 
Kat irtifakındaki artış oranı İstanbul'da yüzde 88, İzmir'de yüzde 447, Bursa'da yüzde 881, Eskişehir'de yüzde 367 olarak tespit edildi. 
Tapu Kadastro Genel Müdürü Adlı, kat irtifakı rakamlarının sektördeki canlılığın en önemli göstergesi olduğunu, özellikle de yap - sat satışlarında büyük artış yaşandığını belirtti. 

İstanbul'da 2.3 katrilyon liralık ev satıldı İller Satış adedi 2003 Satış adedi 2004 Satış değeri 2003 Satış değeri 2004 K.İ.adedi 2003 K.İ.adedi 2004 Ankara 43.835 52.073 913 1.325 1.05 1.079 İstanbul 63.876 74.258 2.103 2.314 1.595 2.994 İzmir 13.655 17.953 319 389 170 930 Adana 8.41 9.428 132 145 43 55 Bursa 6.407 8.612 96 117 37 363 Eskişehir 4.083 4.624 50 206 67 313 Konya 6.042 8.088 55 69 49 137 Antalya 6.923 7.331 110 121 320 204 Mersin 6.428 6.563 75 96 48 92 Denizli 4.17 4.765 56 76 82 174 Erzurum 1.165 1.116 17 13 5 4 Diyarbakır 4.958 5.542 36 244 60 81 Samsun 2.689 3.184 32 39 73 105 Trabzon 2.246 2.293 32 33 82 107 Türkiye 168.481 197.218 3.93 5.071 3.644 6.275 
Kat irtifakı 


</TEXT>
</DOC>
