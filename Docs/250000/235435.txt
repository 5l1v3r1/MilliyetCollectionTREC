<DOC>
<DOCNO> 235435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/magazin/amag.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Onların derdi ruh sağlığımı bozdu ' 
</HEADLINE>
<TEXT>


'Hayat Yeniden Başlıyor'un sunucusu Berna Laçin, programdaki kadınların sorunları karşısında psikolojisi bozulduğu için 3 kilo verdiğini söylüyor 

İlknur Gülmez 

Kanal D'de haftaiçi her gün 16.00 - 17.00 arasında ekrana gelen "Hayat Yeniden Başlıyor"un sunucusu Berna Laçin, programın ruh sağlığını bozduğunu söyledi. Kadınlarla sohbet ederken negatif enerji yüklendiğini belirten Laçin, şöyle konuştu "Programda hayata şanssız başlayan ve özellikle önce baba, sonra eş dayağı yiyen 6 sorunlu kadının hayata yeniden başlamasını sağlamaya çalışıyoruz. Çekimden çıkıp eve gittiğimde dinlediğim sorunları aklımdan çıkaramıyorum. 2 haftada sinirlerim yıprandı, psikolojim bozuldu." 

'Gerilimim eve yansıyor' 
Doğumdan sonra aldığı fazla kilolardan kurtulmak için diyet yaparak 11 kilo verdiğini anlatan Laçin, sözlerini şöyle sürdürdü "Ama program sayesinde de 3 kilo verdim. İki hafta boyunca kadınların sorunlarını dinledikten sonra sette hiçbir şey yemek içimden gelmiyor. Çünkü hayatım boyunca bu kadar sorunla hiç yüz yüze gelmemiştim. O kadar geriliyorum ki, bu psikolojimi kendi evime bile taşıyorum. Eve gider gitmez kızım Ada'yı kucağıma almadan duş alıyorum. Sanki biraz rahatlıyormuşum gibi geliyor. Oradaki kadınları dinlediğimde 'Benim problemlerim hiçbir şeymiş' diyorum. Mesela Nezaket Korkut, depremde 3 çocuğunu ve kocasını kaybetmiş. Böyle bir acıyla kocamla ya da çocuğumla yaşadığım problemleri ölçmek imk nsız." 


</TEXT>
</DOC>
