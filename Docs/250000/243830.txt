<DOC>
<DOCNO> 243830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/29/son/sontur06.html </URL>
<DATE> 2004/05/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Şakalaşırken, silah ateş aldı ve... 
</HEADLINE>
<TEXT>

     Büyükçekmece'de, yabancı uyruklu bir kadın silahla yaralandı. 
     AA muhabirinin aldığı bilgiye göre, Gazi Mustafa Kemalpaşa Mahallesi Çiğdem Sokak'ta oturan Azerbaycan uyruklu Arzu Ağdaş 32 , gece saatlerinde erkek arkadaşıyla silahla şakalaşırken tabancanın ateş alması sonucu göğsünden yaralandı. 
     Özel Büyükçekmece Hastanesi'ne kaldırılan Ağdaş, ilk müdahalenin ardından Bakırköy Dr. Sadi Konuk Eğitim ve Araştırma Hastanesi'ne götürüldü. 
     Ağdaş, daha sonra sevk edildiği Yedikule Göğüs Hastalıkları Hastanesi'nde tedavi altına alındı. 
     Polis yetkilileri, Arzu Ağdaş ile gözaltına alınan ismini açıklamadıkları erkek arkadaşının, olay sırasında alkollü olduklarının anlaşıldığını bildirdiler. 

     
</TEXT>
</DOC>
