<DOC>
<DOCNO> 223824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo24.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray-Ç.Rize... Cimbom'da 3 eksik, Terim'in son sınavı... 
</HEADLINE>
<TEXT>

     Birinci Süper Futbol Ligi'nde yarın Çaykur Rizespor'u konuk edecek olan Galatasaray, Florya Metin Oktay Tesisleri'nde kampa girdi. 
     Akçaabat Sebatspor deplasmanında uzatma dakikalarında yediği golle geçen haftayı 2-1 yenik kapatan Galatasaray'da oyuncular, takımın başında son maçına çıkacak olan Fatih Terim'i galibiyetle uğurlamak istiyor. 
     Sarı-kırmızılılarda kart cezalısı olan Orhan ve Volkan'ın yanı sıra kasık ile karın bölgesinde ağrıları bulunan Ergün'ün de Çaykur Rizespor mücadelesinde forma giyemeyeceği açıklandı. 
     Kulüp doktoru Serhan Kurtulmuş, sağ ayak tarak kemiğinden sakatlanan Ümit'in durumunun ise maç saatinde netlik kazanacağını ve tedavisinin tüm hızıyla sürdüğünü söyledi. 
     Galatasaray'ın Çaykur Rizespor karşısına, Mondragon, Emrah, Suat, Ömer, Prates, Petre, Ayhan Necati , Batista, Murat Hasan , Bratu ve Hakan Şükür 11'i ile çıkması bekleniyor. 
     Atatürk Olimpiyat Stadı'nda saat 19.00'da başlayacak ve Digitürk LİG TV'den naklen yayınlanacak maçı hakem Cem Papila yönetecek. 
     Sarı-kırmızılılar, Çaykur Rizespor maçı hazırlıklarını bu akşam yapacakları basına kapalı antrenmanla tamamlayacak. 
     
</TEXT>
</DOC>
