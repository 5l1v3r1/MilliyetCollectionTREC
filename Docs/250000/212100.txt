<DOC>
<DOCNO> 212100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/spor/spo07.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Agassi pes etti 
</HEADLINE>
<TEXT>

   Avustralya'nın son şampiyonu, Rus Marat Safin'e yarı finalde 3-2 mağlup oldu. Bayanlarda ise finali Hardenne - Clijters oynayacak 
      
   3 saat 42 dakika sürdü 
   AVUSTRALYA Açık tek erkeklerde geçtiğimiz yıl şampiyonluğa imzasını atan ABD'li ünlü raket Andre Agassi, yarı finalde Rus Marat Safin'e boyun eğdi. Dünya sıralamasında 86. durumda bulunan rakibine karşı 3 saat 42 dakika süren maçı 2 - 0'dan 2 - 2'ye getiren dört numaralı seribaşı Agassi, son seti 6 - 3 kaybedince beşinci şampiyonluk rüyası sona erdi. Müsabakayı 7 - 6, 7 - 6, 5 - 7, 1 - 6 ve 6 - 3'lük setlerle kazanan ve Agassi'nin turnuvada 26 maç süren yenilmezliğine son veren Safin ise 33 ace yaparak müthiş oyun ortaya koydu. 
   
   Diğer finalist bugün    SAFİN, bugün oynanacak olan 2 Roger Federer İsviçre - 3 Juan Carlos Ferrero İspanya maçının galibiyle pazar günü finalde karşı karşıya gelecek. Turnuvada tek bayanlarda ise finale iki Belçikalı raket Justine Henin Hardenne ile Kim Clijters yükseldiler. Bir numaralı seribaşı Hardenne, Kolombiyalı sürpriz yarı finalist Fabiola Zuluaga 32 'yı 6 - 2, 6 - 2, iki numaralı favori Clijsters de İsviçreli Patty Schnyder'i 6 - 2, 7 - 6'lık setlerle mağlup ederek finalist oldular. Bayanlar finali yarın oynanacak. 
   
   
</TEXT>
</DOC>
