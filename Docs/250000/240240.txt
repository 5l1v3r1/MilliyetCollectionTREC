<DOC>
<DOCNO> 240240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun24.html </URL>
<DATE> 2004/05/15/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
"Hamburg'daki soruşturmalar sonucu İspanya'a 5 terör zanlısı yakalandı" 
</HEADLINE>
<TEXT>

     Almanya'nın Hamburg kentinde sürdürülen soruşturmalar sonucu, İspanya'da 5 terör zanlısının yakalandığı bildirildi. 
     Der Spiegel dergisi, Hamburg'daki soruşturmalar sonucu İspanya'nın başkenti Madrid ile Barcelona, Bilbao ve Kantabriya bölgelerinde, Irak'taki yabancı birliklere karşı mücadele etmek amacıyla gönüllü arayan 1 İspanyol ve 4 Cezayirli terör zanlısının yakalandığını yazdı. 
     Terör zanlılarının izine, geçen yılın Kasım ayında Hamburg'ta yakalanan ve İtalya'ya teslim edilen terör zanlısı Abdürrezzak M. hakkında yürütülen soruşturmalar sonucunda rastlandığı belirtildi. İtalya'da, bir terörist örgütüne üye olmak ve Irak için ''mücahit'' aramakla suçlanan Abdürrezzak M, daha önce de İspanya'da saldırı planlamak suçundan yargılanmış, ancak delil yetersizliğinden serbest bırakılmıştı. 
     İspanya'da yakalanan terör zanlılarından birinin Abdürrezzak M'nin kardeşi Ferid M. olduğu ve bu kişilerin ABD'deki 11 Eylül saldırılarıyla bağlantılarının da araştırıldığı kaydedildi. 
     
</TEXT>
</DOC>
