<DOC>
<DOCNO> 233179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonsiy01.html </URL>
<DATE> 2004/04/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan'dan İsrailli işadamlarına ret 
</HEADLINE>
<TEXT>

     ANKARA Milliyet 

Başbakan Recep Tayyip Erdoğan, Hamas'ın liderleri Ahmet Yasin ve Rantisi'nin öldürülmesinin ardından İsrail'e tavır koydu. 
     Erdoğan dün kendisinden randevu talebinde bulunan İsrailli işadamlarına randevu vermedi. Erdoğan, Yasin'in öldürülmesinin ardından İsrail'e tepki göstermiş, "Bu yaptığınız devlet terörüdür" demişti. Erdoğan, dün kendisinden randevu talebinde bulunan işadamlarına program yoğunluğunu bahane etse de gerçek sebebin İsrail'e karşı tepki olduğu öğrenildi. Erdoğan, Hamas liderlerinin öldürülmesinin ardından arabuluculuğu bırakmayı, İsrail'e yapacağı geziyi askıya alacağı mesajı vermişti. Füze atarak, kan akıtarak barışın sağlanamayacağı üzerinde duran Erdoğan, İsrail'in yanlış yolda olduğunu vurgulamıştı. Dışişleri Bakanlığı da Rantisi'nin öldürülmesinin ardından İsrail'e sert tepki gösteren bir açıklama yapmıştı. 
     
</TEXT>
</DOC>
