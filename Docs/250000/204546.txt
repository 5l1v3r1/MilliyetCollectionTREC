<DOC>
<DOCNO> 204546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sondun10.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'te dünya kimleri yitirdi İşte kaybettiklerimiz... 
</HEADLINE>
<TEXT>

     Dünyada 2003 yılında, aralarında yazar, müzisyen, ressam, politikacıların bulunduğu çok sayıda ünlü hayata veda etti. 
     OCAK 
     11 Ocak Arjantin'in eski diktatörü Leopoldo Galtieri, 76 yaşında öldü. 
     12 Ocak İngiliz Bee Gees pop grubunun üyesi Maurice Gibb, yaşında hayata veda etti. 
     24 Ocak İtalya'nın köklü şirketlerinden Fiat'ın onursal başkanı Umberto Agnelli öldü. 
     ŞUBAT 
     3 Şubat Portekizli yönetmen Joao Cesar Monteiro, 64 yaşında öldü. 
     4 Şubat Cezayir savaşı sırasında geçici Cezayir hükümetinin başkanlığını yürüten Yusuf Benkhedda, 82 yaşında öldü. 
     18 Şubat İsrail istihbaratının tarihi ismi ve Mossad'ın kurucularından İsser Harel, 91 yaşında öldü. 
     25 Şubat İtalyan komedisinin unutulmaz ismi Alberto Sordi, 83 yaşında hayata veda etti. 
     MART 
     10 Mart Amerikan avangard sinemasının temsilcilerinden Stan Berkhage, Kanada'da hayata veda etti. 
     12 Mart Sırbistan Başbakanı Zoran Cinciç, Belgrad'daki hükümet binasının girişinde uğradığı suikast sonucu öldü. Cinciç 50 yaşındaydı. 
     31 Mart Sovyet uzay sanayisinin kurucularından Kerim Kerimov, 85 yaşında Moskova'da yaşamını yitirdi. 
     NİSAN 
     17 Nisan Yunanlı armatör John Latsis, 93 yaşında öldü. 
     17 Nisan Amerikalı milyarder John Paul Getty II, 70 yaşında hayata veda etti. 
     21 Nisan Amerikalı caz şarkıcısı ve zenci davasının savunucusu Nina Simone, 70 yaşında öldü. 
     28 Nisan Türkiye'de Erol Günaydın'ın seslendirdiği ''Yavru ile Katip''teki ''Katip'' rolünü canlandıran İtalyan komedyen Ciccio Ingrassia, 79 yaşında Roma'da hayatını kaybetti. 
     29 Nisan Hırvatistan'da Yugoslavya'nın dağılmasından sonra çıkan savaş sırasında ordu komutanı olan Janko Bobetko, 84 yaşında öldü. Bobetko, savaş suçu işlemekle suçlanıyordu. 
     MAYIS 
     5 Mayıs Güney Afrika Cumhuriyeti'ndeki ırkçı beyaz azınlık hükümetince yürütülen ırk ayrımcılığı politikalarına karşı savaşın önde gelen liderlerinden Walter Sisulu, hayatını kaybetti. 
     6 Mayıs Sierra Leone'deki isyancıların iki numaralı adamı ''General'' Sam Bockarie, 40 yaşında öldü. 
     12 Mayıs Şii İsmailiye tarikatının lideri Kerim Ağa Han'ın amcası Prens Sadreddin Ağa Han, 70 yaşında ABD'de öldü. 
     14 Mayıs Amerikalı aktör Robert Stack, 84 yaşında öldü. 
     23 Mayıs Fransız oyuncu Jean Yanne, geçirdiği kalp krizinin ardından 69 yaşında hayata veda etti. 
     27 Mayıs İtalya'nın 20. yüzyılın ikinci yarısındaki en büyük bestecilerinden biri kabul edilen, orkestra şefi, besteci ve öğretmen olarak ulaştığı başarıyla ''avantgarde'' müziğin önde gelen temsilcileri arasında yer alan Luciano Berio, 78 yaşında öldü. 
     28 Mayıs 1977 Nobel ödüllü Rus asıllı Belçikalı kimyacı İlya Prigonin, 86 yaşında hayata veda etti. 
     28 Mayıs Bosna Savaşı 1992-1995 sırasında Bosnalı Sırpların Genelkurmay Bakanı olan ve savaş sırasındaki etnik temizlikten sorumlu tutulan Momir Taliç, Belgrad'da 60 yaşında kanserden öldü. 
     29 Mayıs Fransız gazeteci ve yazar Armando Llamas, beyin kanaması nedeniyle kaldırıldığı hastanede yaşamını yitirdi. 
     HAZİRAN 
     5 Haziran Almanya'da Yahudi ve İsrail karşıtı görüşleriyle tanınan eski Alman Hür Demokrat Parti FDP Genel Başkan Yardımcısı Jürgen Möllemann, paraşütle atlarken öldü. 
     5 Haziran İsrail Komünist Partisi'nin tarihi lideri olan ve 1948'de İsrail'in bağımsızlığına ilişkin deklarasyona imza koyan Meir Vilner, 85 yaşında öldü. 
     12 Haziran ''Roma Tatili'' gibi klasik filmlerde rol alan ünlü Amerikalı aktör Gregory Peck, 87 yaşında yaşamını yitirdi. 
     22 Haziran İtalyan şarkıcı Sergio Bruni, 82 yaşında Roma'da hayata veda etti. 
     29 Haziran 80 yıllık sanat yaşamında 4 Oscar kazanan sinema oyuncusu Katharine Hepburn, 96 yaşında öldü. 
     TEMMUZ 
     4 Temmuz Amerikalı soul ve R B şarkıcısı Barry White, 58 yaşında öldü. 
     12 Temmuz Caz dünyasının efsanevi isimlerinden saksofoncu Benny Carter, 95 yaşında hayatını kaybetti. 
     15 Temmuz Şilili yazar Roberto Bolano, 26 yıldır yaşadığı İspanya'nın Barselona kentinde öldü. 
     16 Temmuz Latin müziğinin efsane ismi, ''Salsa Kraliçesi'' Kübalı Celia Cruz, 77 yaşında öldü. 
     18 Temmuz İngiltere Savunma Bakanlığı çalışanı bilim adamı Dr. David Kelly öldü. Kelly, Irak silahsızlanma uzmanıydı. 
     22 Temmuz Devrik Irak Devlet Başkanı Saddam Hüseyin'in oğulları Uday ve Kusay, Musul'da düzenlenen operasyonda öldürüldü. 
     25 Temmuz Oscar ödüllü İngiliz yönetmen John Schlesinger, 77 yaşında öldü. 
     27 Temmuz Efsane komedyen Bob Hope, 100 yaşında hayata veda etti. 
     30 Temmuz Batı Afrika ülkesi Sierra Leone'nin isyancı lideri ve savaş suçu sanığı Foday Sankoh, kaldığı cezaevinde 70 yaşında öldü. 
     AĞUSTOS 
     3 Ağustos Sierra Leone'nin eski başkanı Joseph Momoh, 66 yaşında öldü. 
     4 Ağustos Fransız oyuncu Marie Trintignant, Litvanya'da kaldığı otelde feci şekilde dövülerek komaya girdikten sonra, beyin ödeminden hayatını kaybetti. 
     8 Ağustos Yunanlı yazar Antonis Samarakis, geçirdiği kalp rahatsızlığı sonucu 84 yaşında hayata veda etti. 
     16 Ağustos Eski Uganda diktatörü İdi Amin, Suudi Arabistan'da öldü. 
     19 Ağustos BM'nin Irak Temsilcisi Brezilyalı Sergio Vieira De Mello, Bağdat'taki BM merkezine düzenlenen saldırıda öldü. 
     19 Ağustos Honduras'ın eski devlet başkanı Carlos Roberto Reina, 77 yaşında öldü. 
     30 Ağustos Amerikalı ünlü film yıldızı Charles Bronson, 81 yaşında yaşamını yitirdi. 
     EYLÜL 
     4 Eylül Macar kemancı Tibor Varga, İsviçre'deki Valais kantonundaki evinde 82 yaşında hayata veda etti. 
     9 Eylül Hidrojen bombasının mucidi nükleer fizikçi Edward Teller, 95 yaşında öldü. 
     11 Eylül Bıçaklı saldırıya uğrayan İsveç Dışişleri Bakanı Anna Lindh, 46 yaşında öldü. 
     12 Eylül Country müziğin efsanevi ismi Johnny Cash, 71 yaşında hayata veda etti. 
     25 Eylül Filistin asıllı Amerikalı aydın yazar Edward Said, 67 yaşında öldü. 
     25 Eylül Suikasta uğrayan Irak geçici hükümet konseyi üyesi Akile El Haşimi öldü. 
     26 Eylül İngiliz şarkıcı Robert Palmer, 54 yaşında öldü. 
     28 Eylül 2 Oscar ödüllü film yönetmeni ve yazar Elia Kazan, 94 yaşında öldü. 
     EKİM 
     14 Ekim Moritanya'nın ilk devlet başkanı Muhtar Uld Daddah, 78 yaşında öldü. 
     18 Ekim İspanyol gazeteci yazar Manuel Vasquez Montalban, 64 yaşında hayatını kaybetti. 
     19 Ekim Eski Bosna-Hersek Cumhurbaşkanı Aliya İzetbegoviç, Saraybosna'daki Kosova hastanesinde 78 yaşında hayata gözlerini yumdu. 
     24 Ekim Çin Halk Cumhuriyeti'nin 1949'da biten iç savaştan beri ''asi yavru vatanı'' olarak gördüğü Tayvan'ın kurucusu Çan Kay-şek'in 1887-1975 eşi Soong Mayling, 105 yaşında öldü. 
     KASIM 
     10 Kasım Zimbabve'nin ilk siyasi devlet başkanı Canaan Banana, 67 yaşında öldü. 
     15 Kasım Faslı yazar Muhammed Çokri, 68 yaşında öldü. 
     20 Kasım Orta Afrika'nın eski başkanı David Dacko, 73 yaşında öldü. 
     20 Kasım Raquel Welch, Sophia Loren, Isabelle Adjani gibi ünlüleri giydiren İtalyan moda tasarımcısı Loris Azzaro, 70 yaşında öldü. 
     ARALIK 
     3 Aralık ''Blow Up'' Cinayeti Gördüm ve ''Barbarella'' filmlerinin kahramanı İngiliz oyuncu ve yönetmen David Hemmings, 62 yaşında hayata veda etti. 
     8 Aralık Ünlü ''Buena Vista Social Club'' projesinin tanınmış üyesi Kübalı piyanist Ruben Gonzalez, 84 yaşında hayata veda etti. 
     12 Aralık Azerbaycan'ın eski cumhurbaşkanı Haydar Aliyev, hayata veda etti. 
     13 Aralık ''Filistin'in şairi'' olarak tanınan ünlü Filistinli kadın şair Fadva Tukan, 86 yaşında öldü. 
     23 Aralık Dünyaca ünlü Avusturyalı caz saksafoncusu Hans Koller, 82 yaşında öldü. 
     
</TEXT>
</DOC>
