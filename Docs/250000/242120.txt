<DOC>
<DOCNO> 242120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun22.html </URL>
<DATE> 2004/05/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Nablus'ta patlama... İlk belirlemelere göre 2 Filistinli öldü... 
</HEADLINE>
<TEXT>

     Batı Şeria'nın Nablus kentinde bir aracın infilak etmesi sonucu ilk belirlemelere göre 2 Filistinlinin öldüğü bildirildi. 
     Görgü tanıkları, aracın infilak etmesine havadan füze saldırısının yol açtığını belirtirken, İsrail radyosu, araçtaki patlamanın nedeninin henüz bilinmediğini duyurdu. 
     İsrail askeri yetkilileri ise ordunun olayla ilgisinin bulunmadığını kaydettiler. İsrail askeri kaynakları da araçta taşınan patlayıcıların patlamaya yol açmış olabileceğini söylediler. 
     Patlama sonucu etrafa ceset parçaları saçılırken, bölgedeki bazı binaların da hasar gördüğü bildirildi. 
     Bölgeden gelen ilk haberlerde, görgü tanıklarına dayanılarak, patlamadan dakikalar önce kent üzerinde bir İsrail askeri helikopterinin uçtuğu belirtilmişti. 
     
</TEXT>
</DOC>
