<DOC>
<DOCNO> 224596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sontur21.html </URL>
<DATE> 2004/03/22/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Kan davası gerginliğine polis müdahalesi 34 gözaltı 
</HEADLINE>
<TEXT>

     Fatih'te aralarındaki kan davasının çözümü için toplanan 2 aile arasında başlayan gerginliğe müdahale eden polis, 34 kişiyi gözaltına aldı. 
     AA muhabirinin aldığı bilgiye göre, Trabzon'un Of ilçesinden gelerek İstanbul'a yerleşen İhtiyaroğlu ve Çakıroğlu aileleri arasındaki kan davasını sona erdirmek amacıyla harekete geçen hemşehrileri, Fatih'teki Oflular Derneği'nde bir toplantı düzenledi. 
     Görüşmeler sırasında aileler arasında gerginlik çıktı. Bunun üzerine dernek yöneticileri de durumu polise bildirdi. 
     Olay yerine gelen polis, aileler arasında çatışma çıkmasını engelleyerek, 34 kişiyi gözaltına aldı. 
     Bu kişilerin üzerlerinde yapılan aramada, 12 adet ruhsatsız tabanca ele geçirildi. 
     İstanbul Organize Suçlar Şube Müdürlüğü'nde sorguları yapılan bu kişilerin, aileler arasında uzun zamandır kan davası bulunduğunu ve bu nedenle her iki aileden 7 kişinin öldürüldüğünü söyledikleri öğrenildi. 
     
</TEXT>
</DOC>
