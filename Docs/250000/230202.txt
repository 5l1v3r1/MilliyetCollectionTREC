<DOC>
<DOCNO> 230202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sonsiy08.html </URL>
<DATE> 2004/04/10/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Ecevit Sabancı her zaman şükranla anılacak 
</HEADLINE>
<TEXT>

     DSP Genel Başkanı Bülent Ecevit, Sakıp Sabancı'nın adının daima şükranla anılacağını belirtti. 
     Ecevit, işadamı Sakıp Sabancı'nın vefatı dolayısıyla bir mesaj yayınladı. ''Büyük işadamı, dev sanayici Sayın Sakıp Sabancı'nın ölümünden derin üzüntü duyduğunu'' ifade eden Ecevit, şunları kaydetti 
     ''sayın Sakıp Sabancı, sanayi alanındaki atılımlarıyla ülkemizin kalkınmasına önemli katkılarda bulunmuştur. 
     Aynı zamanda sosyal alandaki hizmetleriyle de halkımızın gönlünü kazanmıştır. Sakıp Sabancı'nın adı, daima şükranla anılacaktır. 
     Eşim Rahşan Ecevit'le birlikte kendisine Allah'tan rahmet dileriz sayın eşini, çocuklarının, tüm aile üyelerinin ve Sabancı topluluğunda çalışanların acılarını yürekten paylaşırız.'' 
     
</TEXT>
</DOC>
