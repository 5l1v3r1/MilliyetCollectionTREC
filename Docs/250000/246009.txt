<DOC>
<DOCNO> 246009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo02.html </URL>
<DATE> 2004/06/07/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
Mourinho şok etti 
</HEADLINE>
<TEXT>

     Chelsea’nin başına geçtiğinde "Avrupa’nın en iyi hocasıyım" diyen genç çalıştırıcı, şampiyonluk için 4 yıl istedi. 
     Porto’yla UEFA ve Şampiyonlar Ligi’ni kaldıran Jose Mourinho, Chelsea’nin başına geçer geçmez, "Avrupa’nın en iyi teknik direktörüyüm. Bunu yine kanıtlayacağım" diyerek dikkatleri üzerinde toplamıştı. 
     Portekizli hoca, dün yaptığı açıklamada Chelsea’yle şampiyon olacaklarına inandığını ancak 4 sene gerektiğini ifade etti. 
     
     'Puan kazanmak lazım' 

     Chelsea’nin ilk maçlarında güzel futboldan çok puana yönelik bir oyun oynayacağını dile getiren genç çalıştırıcı, "Bizi çok eleştirecekler ancak sezon sonunda koyduğumuz hedeflere ancak bu şekilde ulaşabiliriz. Yaptığımız transferlerle Avrupa’yı sallayacağız. Bizim öncelikli amacımız İngiltere Ligi değil, Şampiyonlar Ligi" diye konuştu. 

     
</TEXT>
</DOC>
