<DOC>
<DOCNO> 221325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur12.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Barajlarda 10 kritik gün 
</HEADLINE>
<TEXT>

     Fırat Nehri üzerindeki barajlarda son yağışlar ve karların erimesiyle su seviyesindeki ani yükselme ve taşkın tehlikesi nedeniyle 10 günlük alarm verildi. 
     Atatürk, Birecik ve Karkamış barajlarında su seviyesi tehlike koduna ulaştı, Keban ve Karakaya barajları doldu. Atatürk Barajı nda yapılışından bugüne kadar ilk kez savaklar açılıyor. 
     Fırat Nehri üzerindeki barajlardan su tahliyesi Suriye sınırındaki Karkamış Barajı ndan başladı, 10-15 saat arayla Birecik ve Atatürk barajlarıyla devam edecek. 10 günlük sürede Fırat Nehri yatağına saniyede 2300 metreküp su bırakılacak. Bu suyun 1400 metreküpü tribünlerden geçirilerek elektrik üretilecek, 900 metreküpü savaklardan doğrudan nehir yatağına bırakılacak. 
     Fırat Havzası'ndaki yerleşim merkezlerinden taşkınlara karşı tahliye başlatıldı. Fırat Nehrinde debi yükseldi ve bazı yerleşim merkezlerinde köprüler sular altında kaldı. 

     
</TEXT>
</DOC>
