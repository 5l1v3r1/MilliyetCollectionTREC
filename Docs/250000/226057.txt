<DOC>
<DOCNO> 226057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/yazar/cemal.html </URL>
<DATE> 2004/03/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Son oyunlar için geri sayım 
</HEADLINE>
<TEXT>

   Kıbrıs konusunda derogasyonlar başta olmak üzere h l birçok düğüm var. Annan boşlukları doldururken son oyunlar oynanacak 
   BÜRGENSTOCK, İsviçre 
   
   Nihayet kar durdu, hava açılmaya başladı. Dağların arasındaki gölü tepeden seyretme fırsatını üç günün sonunda yakaladık. Bir de güneş yüzünü gösterirse, şahane olacak manzara... Peki ya Bürgenstock'ta tarih yazılacak mı Kritik bir soru. İsviçre Alpleri'nde zenginlerin çok rağbet ettikleri bu sayfiye kasabası tarihe adını yazdırabilir. Kıbrıs'ta çözüme giden yol eğer burada açılabilirse, bu mümkün. 
   Çünkü Kıbrıs'ta çözüm yalnız adadaki Türklerle Rumların yazgısını değiştirmeyecek. Yalnız Doğu Akdeniz'de istikrarı güçlendirmeyecek. Bir yandan Türk - Yunan dostluğunu sağlam bir temele kavuşturup Ege'yi barış gölü yaparken, aynı zamanda Türkiye'yi geri dönüşü olmayacak biçimde AB yoluna oturtacak. Ve Bürgenstock böylece tarihe tanıklık edecek. 
   
   Tarafların damga vurma çabası 
   Peki şimdi ne oluyor Türk Dışişleri'nden üst düzeyde bir yetkili dün sabah Bürgenstock'ta şimdiye kadar olan biteni genel olarak diplomatik şov olarak niteledi. 
   Ama bu şovu, anlaşılan Rumlar biraz abartıyorlar. Üç gün nazlandıktan sonra 25 Mart'ı 26 Mart'a bağlayan gece yarısı verdikleri öncelikler listesi tam 47 sayfa. Yani alay edercesine bir durum... Oysa Türk tarafının ki sadece 3 sayfadan oluşuyor. Rumların bu tutumu Türk tarafında haklı olarak hayal kırıklığı yarattı. BM'yi rahatsız ederken buradaki Amerikan ve İngiliz kaynaklarını kızdırdı. 
   Diplomatik şov neden Çünkü taraflar, Birleşmiş Milletler'i etkileme çabası içindeler. Bazen kriz havası yayarak, bazen sureti haktan gözükerek yapıyorlar bunu. İki taraf arasında mekik dokuyan, belge alıp belge veren Alvaro de Soto'yu kendi çekim sahalarına almayı, Annan Planı'nın nihai metnine mümkün olabildiğince kendi damgalarını vurmaya bakıyorlar. 
   Biraz da rahatsızlar. Çünkü BM'nin, daha doğrusu De Soto'nun elini henüz tam göremediler. BM mutfağından bazı kokular geliyor ama ne pişiyor, henüz anlayamadılar. Bir yandan derogasyonlar, yani Annan Planı'ndaki istisnai uygulamalar konusunda Brüksel'den, AB'den gelecek haberlere kulak uzatılıyor. Öbür yandan BM Genel Sekreteri'nin burada çıkaracağı son taslak merak konusu... 
   Annan elini herhalde tam olarak Türk ve Yunan başbakanlarıyla buluştuğu zaman açacak. Onları dinledikten, tartıştıktan, görüşlerini aldıktan sonra yardımcısı Alvaro de Soto'yla planına son şeklini vermek, yani boşlukları doldurmak için odasına çekilecek. 
   
   Akla üç senaryo geliyor 
   Tarafların asıl oyunları, daha doğrusu son oyunları, ya da İngilizce deyişle end game sürecin bu aşamasında sahnelenecek. 31 Mart'ta sona ermesi beklenen, ancak bazı diplomatik kaynaklara göre birkaç gün daha uzayabilecek bu sürece ilişkin üç senaryo akla geliyor. 
   1 Tarafların çıkıp, "İçimize tam sindiremedik. Şu şu yanlarını beğenmedik. Ama yine de makul bir metin" diyebilmeleri... Buna en iyi senaryo denebilir. 
   2 Türk tarafının makul bulup Rum tarafının karşı çıktığı, ya da bunun tersi olan senaryo... 
   3 İki tarafın da "Beğenmedik, kararı 20 Nisan'da halkımız verir" demeleri ki bu da en kötüsü olabilir. 
   Senaryolar çoğaltılabilir. Ayrıca kendi içlerinde ince ayrımlar katılabilir. Örneğin Başbakan Erdoğan'ın makul bulacağı plana Cumhurbaşkanı Denktaş şiddetle karşı çıkarsa, ne olur 
   H l birçok düğüm var. 
   Ama bugün için belki de en büyük düğüm derogasyon konusu. Annan Planı'nın bir yerde özünü oluşturan bu düğümün çözülmesindeyse başrol, Alvaro de Soto'nun da dediği gibi, Avrupa Birliği. O yüzden Bürgenstock'ta kulaklar iki gündür Brüksel'e verilmiş durumda. AB'de bulunacak hukuki formül bu düğümü çözerse, Türk tarafının bakışı olumluya döner. 
   Brüksel kaynaklı duyumlara gelince, şimdilik olumsuz bir şey yok demekle yetinmek lazım. Bu satırlar yazılırken, cuma günkü 'dörtlü buluşma'nın yine akşam yemeği şeklinde gerçekleşeceği kesinleşmiş gibiydi... Ancak akşam vakti bu yemeğin de Papadopulos'un ani rahatsızlığı nedeniyle bugün öğleye ertelendiği duyuruldu. 
   Bürgenstock'tan ne mi çıkar 
   Karamsar olmaya gerek yok. 
   
      
   
   
</TEXT>
</DOC>
