<DOC>
<DOCNO> 225765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sondun22.html </URL>
<DATE> 2004/03/26/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Savunma bakanından şok itiraf Yüzlerce füze kayıp 
</HEADLINE>
<TEXT>

     Ukrayna Savunma Bakanı Yevhen Marçuk, Sovyet döneminden kalma yüzlerce füzenin kayıp olduğunu söyledi. 
     Marçuk, Den gazetesinde yayınlanan demecinde, ''Yüzlerce füzenin depolarda bulunmadığını'' söyledi. Ukrayna Savunma Bakanı, kendisinden önceki yetkilileri suçlayarak, ''Bu füzelerin söküldüğünü söylüyorlar. Tamam söküldüler, ama bu füzeler altın, gümüş ve plütonyum gibi değerli metallar içeriyordu. Bu sökme işleminden arta kalanlar nerede'' diye sordu. 
     Marçuk, açıklamasında, ''Sökülen füzeleri hala bulamadıklarını'' da kaydetti. 
     Marçuk'un açıklamasının bu füzelerin satıldığı anlamına gelmediği, daha çok söküldüklerini ama uygun biçimde kayıt edilmediklerini söylemek istediği belirtildi. 
     Savunma Bakanı açıklamasında hangi tip füzelerin kayıp olduğunu söylemezken, Savunma Bakanlığı sözcüsü Kostyantyn Khivrenko kayıp füzelerin S-75 hava savunma füzeleri olduğunu belirtti. 
     Sözcü, bu tip yüzlerce füzenin eski Varşova Paktı ülkelerinden sökülmek üzere Ukrayna'ya getirildiğini, ama kayıt sorunları nedeniyle kaybolduklarını ileri sürdü. 
     Sovyet hava savunma birlikleri tarafından 1957'de kullanılmaya başlanan ve Batı'da SA-2 diye bilinen S-75 füzeleri, birçok ülkeye satıldı ve birçok savaşta kullanıldı. 
     
</TEXT>
</DOC>
