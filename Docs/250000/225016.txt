<DOC>
<DOCNO> 225016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/siyaset/siy16.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşkence sürerse AB'ye giremezsiniz' 
</HEADLINE>
<TEXT>

   Danimarka Dışişleri Bakanı Möller, Türkiye'yi uyararak "Şunun açık olması gerekir Eğer işkence varsa müzakere de olmaz, AB'ye üyelik de" dedi... 
   DIŞ HABERLER SERVİSİ 

   
   Danimarka Dışişleri Bakanı Per Stig Möller, Türkiye'yi işkenceye karşı uyararak, "uygulama devam ederse bunun Avrupa Birliği'ne AB üyelik kapısını kapatacağını" söyledi. 
   Kopenhag'da İngiliz Dışişleri Bakanı Jack Straw'u ağırlayan Möller, konuğu ile görüşmesinden sonra düzenlenen ortak basın toplantısında, "Türkiye için şunun açık olması gerekir eğer işkence varsa müzakere de olmaz, AB'ye üyelik de" dedi. Möller, "Avrupa'nın kapısında bir sorun var ve Türkiye'nin, düşman değil de Avrupa ailesinin bir üyesi olması çok daha iyidir" diye konuştu. 
   Möller'den önce konuşan Straw da, Türkiye'nin durumunun ele alınış biçiminin, Avrupa için hayati bir sınav niteliği taşıdığını ve özellikle Türkiye'nin AB'ye katılma isteğinin ele alınış biçiminin, teröristlerin Müslüman ve Hıristiyan dünyasını bölme çabalarını etkisiz kılmak açısından hayati bir sınav teşkil edeceğini savundu. Straw, Müslüman ve Hıristiyan dünyası arasında bir çatışmanın kaçınılmaz olmadığını göstermek için büyük çaba sarf edilmesi gerektiğini belirtti. 
   
   
   
</TEXT>
</DOC>
