<DOC>
<DOCNO> 230425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sonspo12.html </URL>
<DATE> 2004/04/11/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Malatyaspor Diyarbakır'ı sahadan sildi 5-0 
</HEADLINE>
<TEXT>

     Süper Birinci Futbol Ligi'nde Malatyaspor Diyarbakırspor'u 5-0 yendi. 
     7. dakikida İlyas'ın köşe atışında topa yükselen Atilla Birlik'in kafa vuruşunda meşin yuvarlak üstten dışarı çıktı. 
     9. dakikada ceza alanı içerisinde Cumur'un kafa vuruşunda kaleye giden meşin yuvarlağı Serkan Özsoy zamanında müdahele ederek çıkardı. 
     12. dakikada Malatyaspor golüne kavuştu. Mithat'ın pasıyla ceza alanına giren Fazlı, Cem Beceren ile girdiği pozisyonda yerde kaldı. Hakem Mutlu Çelik penaltı noktasını gösterdi. Atışı kullanan Atilla Birlik, meşin yuvarlağı kaleci Ahmet'in solundan filelere gönderdi 1-0 
     20. dakikada Malatyaspor farkı ikiye çıkardı. Bu dakikada soldan kazanılan serbest vuruşu Pachola kullandı. Pachola'nın ceza alanına gönderdiği topu Fazlı, kafayla Serkan Özsoy'un önüne bıraktı. Serkan Özsoy sert vuruşla meşin yuvarlağı kaleci Ahmet'in sağından filelerle buluşturdu 2-0 
     35. dakikada Atilla Birlik'in pasıyla ceza alınan giren Fazlı, savunma oyuncusundan sıyrılarak kaleci Ahmet ile karşı karşıya kaldı. Fazlı'nın vuruşunda meşin yuvarlak az farkla auta çıktı. 
     Kalan dakikalarda gol olmayınca maçın ilk yarısı Malatyaspor'un 2-0 üstünlüğüyle sona erdi. 
     
     İKİNCİ YARI 

     48. dakikada Malatyaspor'un kazandığı serbest vuruşu Pachola Kullandı. Bu futbolcunun kaleye gönderdiği top yan direğe çarparak, auta çıktı. 
     50. dakikada Malatyaspor farkı 3'e çıkardı. İlyas'ın pasıyla buluşan Atilla Birlik, kaleci Ahmet'le karşı karşıya kaldı. Atilla Birlik, topu müsait durumdaki Fazlı'ya bıraktı. Fazlı'nın vuruşunda meşin yuvarlak ağlarla buluştu 3-0 
     68. dakikada Malatyaspor'un 4. golü geldi. Mithat'ın pasıyla sağdan ceza sahasına giren Serkan Bensol, topu müsait durumdaki Celaleddin'e uzattı. Celaleddin'in vuruşunda meşin yuvarlak filelere gitti. 4-0 
     85. dakikada Mehmet Öncan'dan aldığı pasla ceza sahasına giren Mithat, topu ayağından fazla açınca savunma oyuncuları topu uzaklaştırdı. 
     89. dakikada Atilla Birlik'in pasıyla ceza alanında kaleci Ahmet ile karşı karşıya kalan İlyas, aşırtma vuruşla meşin yuvarlağı kaleci Ahmet'in üstünden filelere gönderdi 5-0 
     Geri kalan dakikalarında başka gol olmayınca, Malatyaspor maçı 5-0 kazandı. 
     
     MAÇTAN NOTLAR 

     Her iki takımın, Polis Teşkilatının 159. Yıldönümünü kutlayan pankartla sahaya çıktığı maç öncesi trafik kazasında yaşamını yitiren Konyaspor Teknik Direktörü Tevfik Lav için 1 dakikalık saygı duruşunda bulunuldu. 
     Maçın 25. dakikasında hakem Mutlu Çelik, seyircinin kötü tezahüratı nedeniyle 1 nolu anonsu yaptırdı. 
     
     KÜNYE 

     

Stat İnönü Hakemler Mutlu Çelik xx, A. Turan Ökke xx, Ömer Altuntaş xx Malatyaspor Miloşevski xx, Serkan Özsoy xxx, Serkan Bensol xx, Mert xx, Mkalele xxx Dk. 88 Ümit Erbay , Celaleddin xxx, Mithat xxx, Pachola xxx Dk. 77 Mehmet Albayrak x , İlyas xx, Atilla Birlik xx, Fazlı xxx Dk. 77 Mehmet Öncan x Diyarbakırspor Ahmet x, Cem Beceren x, Murat Salar xx, Ramazan x, Stavrevksi xx, Hasan Yiğit x Dk. 72 Sinan x , Jupi x, Cumhur x, Kais x, Çetin x Dk. 77 Edmond x , Murat Hacıoğlu x Dk. 55 Serdar x Gol Dk. 12 Atilla Birlik Penaltıdan , Dk. 20 Serkan Özsoy, Dk. 50 Fazlı, Dk. 68 Celaleddin, Dk. 89 İlyas Sarı kartlar Dk. 19 Jupi, Dk. 54 Kais, Dk. 64 Cumhur Diyarbakırspor , Dk. 43 Mkalele Malatyaspor      

     
</TEXT>
</DOC>
