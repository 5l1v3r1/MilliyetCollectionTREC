<DOC>
<DOCNO> 231982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun55.html </URL>
<DATE> 2004/04/16/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Bon Jovi'den Kerry'ye destek... 
</HEADLINE>
<TEXT>

     ABD'de başkanlık seçimlerinin demokrat adayı John Kerry, seçim kampanyasında rock yıldızı Jon Bon Jovi'den destek alıyor. 
     Seçim kampanyası için 2000'deki başkanlık seçimlerinin kilit eyaleti Pennsylvania'da bulunan Kerry'nin, Pittsburgh Üniversitesi'nde genç seçmenlere yapacağı konuşmadan önce, rockçı Bon Jovi sahne aldı. 
     Güzel havanın da etkisiyle çok sayıda üniversitelinin ilgi gösterdiği kısa konserde, New Jerseyli rock starı Bon Jovi gençleri coşturdu. 
     ABD Başkan Yardımcısı Dick Cheney'nin, yarın Amerikan Ulusal Silah Derneği'nin NRA toplantısında bir konuşma yapmak üzere Pittsburgh'a gelmesinin ardından, Başkan George Bush'un da Pazartesi günü kentte Cumhuriyetçi Parti için düzenlenecek bir bağış toplama kampanyasına katılması bekleniyor. 
     
</TEXT>
</DOC>
