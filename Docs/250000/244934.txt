<DOC>
<DOCNO> 244934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sondun11.html </URL>
<DATE> 2004/06/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
ABD Irak'ta komutayı vermiyor 
</HEADLINE>
<TEXT>

     ABD Dışişleri Bakanı Colin Powell, ay sonunda Irak'ta egemenliğin devredilmesinden sonra işbaşına gelecek geçiş hükümetinin, bu ülkedeki Amerikan ve İngiliz askeri güçleri üzerinde son sözü söyleme yetkisi olmayacağını belirtti. 
     BBC'nin haberine göre, Irak'a dair yeni karar taslağının Birleşmiş Milletler Güvenlik Konseyi'nde görüşülmesi arefesinde yaptığı açıklamada Powell, yeni Irak hükümeti topraklarında egemen olsa da, Amerikan ve Irak silahlı kuvetlerinin farklı komutaları olacağını, iki kuvvetin koordinasyonu için bir mekanizma oluşturalacağını belirtti. 
     Oysa İngiltere Başbakanı Tony Blair geçenlerde çokuluslu güçlerin operasyonlarında Irak'taki yeni hükümetin rızasının alınacağını belirtmişti. 
     Fransa Cumhurbaşkanı Jacques Chirac, Irak'ta iktidarın devri konulu karar taslağı üzerinde daha fazla çalışma yapmak gerektiğini söylüyor. 
     Fransa'nın Konsey'de veto yetkisi var. 
     Irak'taki yeni hükümette dışişleri bakanı olan Hoşyar Zebari'nin Güvenlik Konseyi toplantısında konuşma yapması bekleniyor. 
     
</TEXT>
</DOC>
