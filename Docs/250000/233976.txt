<DOC>
<DOCNO> 233976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonyas12.html </URL>
<DATE> 2004/04/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yedigöller ve Abant'ta piknik yasağı... 
</HEADLINE>
<TEXT>

     Bolu'da Orman Yangınlarıyla Mücadele Komisyonu, aralarında Yedigöller ve Abant'ın da bulunduğu 17 tabiat parkı, Milli Park ve dinlenme yerinde, gün batımından sonra piknik yapılmasını ve piknik ateşi yakılmasını yasakladı. 
     Bolu Valiliği bünyesinde bulunan ''Orman Yangınlarıyla Mücadele Komisyonu'' Bolu Valisi Mehmet Ali Türker'in başkanlığında yaptığı toplantıda şu kararları aldı 
     -Tel örgü ile koruma altına alınan orman ve ağaçlandırma sahalarına görevliler dışında her ne maksatla olursa olsun hiçbir vasıta ile giriş yapılmayacak -Bolu'da bulunan Yedigöller Milli Parkı- Abant Tabiat Parkı, Gölcük Orman İçi Dinlenme Yeri'nin de aralarında bulunduğu 17 tabiat parkı, Milli Park ve dinlenme yerinde, gün batımından sonra piknik yapılması, piknik ateşi yakılması yasaklandı -Orman depolarının bulunduğu yol güzergahlarında piknik ateşi yakılmayacak -Piknik yapılmasına izin verilen alanlarda, vatandaşlar piknik ocağı çevresinde gerekli tedbiri aldıktan sonra ateş yakacaklar. Yanan ve yakılan ateş sönmeden piknik alanını terk etmeyecekler -Anı yakma yasağı ile ilgili olarak, köylerde yaşayan vatandaşlar uyarılacak -Orman içinde ve bitişiğinde bulunan turistik tesis, konaklama yeri sahipleri olası orman yangınlarına karşı gerekli tedbirleri alacaklar. 

     
</TEXT>
</DOC>
