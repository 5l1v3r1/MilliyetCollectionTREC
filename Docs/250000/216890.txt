<DOC>
<DOCNO> 216890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/tv/ekran.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kovboy arasında 
</HEADLINE>
<TEXT>

   Yönetmen John Huston, oyuncular Clark Gable, Montgomery Clift ve Marilyn Monroe... Yapın bir 'uygunsuzluk', erken kalkın, evde oturun ve bu filmi izleyin 
      ALİN TAŞÇIYAN 

   
   Sinema kaynaklarında "Uygunsuzlar" Vahşi Batı'nın sonunu anlatan bir film olarak geçer... Rodeo yapan, yabani at yakalayan, başının üstünde gökyüzünden başka çatıya gerek duymayan özgür ruhlu, maceracı erkeklere ait bir dünyanın ve onları böylesine bağımsız kılan değerlerin yıkılışını gösteren bir film. Bir yanıyla öyledir kuşkusuz, ama bu bağlamda bir dönem filmi gibi sunmak kadın-erkek ilişkileri ve iki cinsin arasındaki zıtlıktan doğan çekim üzerine eşine az rastlanır bir inceleme sayılabilecek yaklaşımını göz ardı etmek, karşı konulmaz bir feminen etkinin erkekte yarattığı değişimi ve bir kadının bir erkekte ne aradığını böylesine açıkça anlatabilen filme hakaret sayılır. 
   
   Kadın dokunuşu 
   Kendi de maceracı olduğu için kovboyları gayet iyi anlayan John Huston ile "Uygunsuzlar"ın odak noktasında bulunan Marilyn Monroe ile evliliklerinin sonuna gelmiş ünlü yazar Arthur Miller'ın dehalarını buluşturan filmin, kadrodaki starları da ekleyince beklentiyi çok yükselttiği için hakkı tam teslim edilemeyebilir. Oysa ekran başına geçip Russell Metty'nin o zamanlar adet olduğu üzre Monroe'yu özel olarak hafifçe flu görüntülediği bu filmin akışına kendinizi bıraktığınızda bebek yüzlü dolgun bir sarışın olduğu için ayaklarına kapanan adamlardan bıkmış, ona insan olarak saygı gösterecek güvenilir bir erkek arayan Roslyn ile biri yaşlı ve güngörmüş Clark Gable diğeri genç ve heyecanlı Montgomery Clift arasındaki ilişkinin tadını çöl manzarası gibi çıkarabilirsiniz. Giysileri, çocuksuluğu, duygusallığı, kaygıları, merhameti ve cesaretiyle karşısına çıktığı her erkeği allak bullak eden bu kadın iki kovboyun karşısına vahşi atları yakalamamaları için dikilir 
   Yardımcı rollerde Thelma Ritter ve Eli Wallach'ın da mükemmel kompozisyonlar çizdiği, Hollywood konformizminin dışında yer alan "Uygunsuzlar"ı kaçırmayın. 
   CNBC-e 12.30 
   
   
   Başka türlü "magazin"    Pazar Eki Meltem İnan, bir dergi formatında hazırladığı programında Kenan Işık'ı ağırlıyor. Yapımda Sina Koloğlu ile müzik ve gazetecilik üzerine yapılan bir söyleşi de var. TV8 12.05 
   Karşılaşmalar Cemil İpekçi'nin 30 yıllık moda macerasını yansıtan sergi ve Sahire isimli defilesi konular arasında. TRT 1 12.10 
   Magazin Politik TV'lerin "tek siyaset magazin programı"nda Başbakan Yardımcısı M. Ali Şahin kendisini anlatıyor. TRT 1 13.35 
   Stil Gülin Tomay'ın programı Atıl Kutoğlu'nun New York Moda Haftası'ndaki defilesine de yer veriyor. CNN TÜRK 13.05 
   Kokpit "Jet Sohbet köşesinde Uğur Cebeci'nin Kabin Memurları Derneği Başkanı Berna Tanyolaç ile sohbeti var. KANAL D 13.50 
   Artı Eksi 7 PTT çalışanları içini Rıdvan Akar'a döküyor... "7. Cadde"de Banu Acun, Erkin Koray ile Cem Karaca'yı, arabesk müziği ve dünya görüşünü konuşacak. CNN TÜRK 20.05 
   
   
   FUTBOL GÜNLÜĞÜ    11.45 Kocaeli-B. Ş. Belediye LİG TV 
   17.05 Roma-Siena TV8 
   18.00 Zaragoza-Villareal TRT 1 
   18.30 B. Dortmund-F.C. Köln TRT 3 
   19.00 G.Antepspor-F.Bahçe LİG TV 
   19.05 Bologna-Juventus TV8 
   21.30 Brescia-Lecce TV8 
   Potada derbi 
   Geçen hafta G.Saray'ı ağırlayan Beşiktaş, bugün Fenerbahçe'ye konuk olacak. TRT 2 16.30 
   
   
</TEXT>
</DOC>
