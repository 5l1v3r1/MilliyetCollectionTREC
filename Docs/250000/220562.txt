<DOC>
<DOCNO> 220562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur12.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş'ta 20 ev su baskını tehlikesi altında... 
</HEADLINE>
<TEXT>

     Muş'ta Karasu Nehri üzerindeki Sungu Köprüsü su altında kaldı. Dere Çayı'nın taşmaya başlaması sonucu ise 20 evin su baskını tehdidiyle karşı karşıya olduğu öğrenildi. 
     Karların erimesiyle birlikte meydana gelen taşkınlar sonucu, Karasu Nehri'nin su seviyesi yükseldi. Karasu Nehri'nin taşmaya başlaması nedeniyle il merkezi ile havaalanı ve 9 köyün ulaşımının sağlandığı Sungu Köprüsü, su altında kaldı. 
     Şehir merkezinin yakınından geçen Dere Çayı'nın taşmaya başlaması sonucu ise Muratpaşa, Kale ve Kültür mahallelerindeki 20'ye yakın evin su baskını tehdidi altında olduğu öğrenildi. 
     Bu arada, il merkezinin içme suyu ihtiyacının karşılandığı su terfi merkezinin su taşkınlarından etkilenmesi sonucu birçok mahalleye su verilemeği bildirildi. 
     
</TEXT>
</DOC>
