<DOC>
<DOCNO> 206931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/siyaset/siy20.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Baykal Tehlikedeyiz    CHP lideri Deniz Baykal, AKP'nin cumhuriyetin rövanşını almaya çalıştığını öne sürdü. Baykal, dünkü grup toplantısında, Başbakanlık Müsteşarı Ömer Dinçer'in "Ben Cumhuriyet çocuğuyum, aklımı peynir ekmekle mi yedim ki cumhuriyete karşı çıkayım" sözlerini eleştirerek şöyle konuştu "'Aklımı peynir ekmekle mi yedim' diyorsun. Valla neyle yediğini bilmiyorum, afiyet olsun. Ama bir şey yediğin anlaşılıyor. Sen milleti kör, lemi sersem mi zannediyorsun Şizofrenik bir yapı ortaya çıktı, ulusal bütünlük tehlikede." Baykal, grupta, CHP'ye katılan eski Antalya Valisi Ertuğrul Dokuzoğlu'na rozet taktı. 
   
   Aydın ve Topçu için soruşturma komisyonu    TBMM Genel Kurulu'nda dün, eski Bayındırlık ve İsk n bakanları Koray Aydın'la Yaşar Topçu hakkındaki soruşturma önergeleri görüşüldü. Yapılan gizli oylamalarda, Aydın'ın bakanlığı sırasında, ihalelerde görevini kötüye kullanarak fesat karıştırdığı, Topçu'nun döneminde de Karadeniz sahilyolu ihalesinde usulsüzlük yapıldığı iddialarıyla soruşturma komisyonu kurulması kararları alındı. Aydın'ın istifasının ardından yerine gelen Abdulkadir Akcan hakkındaki önerge de AKP'liler tarafından, "Bu dönemde yolsuzluk olmadı" diye geri çekildi. 
   
   BM Sözleşmesi beraat ettirdi    Polis Seyfi Uysal, bir vatandaşa hastanede zor kullandığı iddiasıyla yargılandığı davada, hareketinin BM Sözleşmesi'nde belirtilen "işkence" ve "kötü muamele" tanımına uygun olmadığı gerekçesiyle beraat etti. Eylül 2002'de Alsancak Devlet Hastanesi'ne gelen Yusuf Ertekin, kurul raporu alabilmesi için para istenince, dönemin Başhekimi Dr. Arslan Savaşan'ın odasına gitti. Savaşan, taşkınlık yaptığı öne sürülen Ertekin'i dışarı çıkarması için hastanede görevli Uysal'ı çağırdı. Uysal'ın odadan çıkardığı Ertekin, şik yetçi oldu. Uysal hakkında "efrada kötü muamele" suçundan üç yıl hapis istemiyle dava açtı. İzmir 9. Asliye Ceza Mahkemesi'nde davada yargıç Faruk Çalışkan, şunları kaydetti "Eylem, polisin emri yerine getirdiği esnada meydana geldi. Mahkememiz, eylemin BM sözleşmesinin birinci paragrafında belirtilen boyuta ulaşmadığı, davranışın işkence ve kötü muamele anlamına gelmeyeceğine kanaat getirdi." 
   
   İngiltere'ye sürpriz ziyaret    Türkiye, İstanbul'daki saldırılardan sonra yurt genelinde yürütülen El Kaide bağlantılı terör operasyonlarıyla ilgili "hedef" ülkeleri bilgilendirmeye başladı. Emniyet Genel Müdürlüğü İstihbarat Daire Başkanı Sabri Uzun, Kaçakçılık ve Organize Suçlarla Mücadele Daire Başkanı Hanefi Avcı ile birlikte operasyonlardan elde edilen bilgileri değerlendirmek için 20 Kasım'daki eylemlerde hedef olan İngiltere'ye gitti. Şimdiye kadar El Kaide'nin doğrudan hedefi olmayan İngilizler, Başkonsolos Roger Short'un ölümü ve Levent'deki HSBC'ye yönelik saldırının ardından harekete geçti. Türk istihbarat birimleriyle görüşen İngiliz güvenlik birimlerinin davetine olumlu yanıt veren Sabri Uzun ile Hanefi Avcı Londra'ya uçtu. 
   
   KADER, 100 kadın arıyor    Kadın Adayları Destekleme ve Eğitme Derneği KA - DER , yaklaşan yerel seçimler öncesi desteklemek için kadın adaylar arıyor. Destek verecekleri kadın adaylarda bir dizi özellik arayan KA - DER'in hedefi, şu an 20 olan Türkiye'deki kadın belediye başkanı sayısını 100'e çıkarmak. KA - DER, adayları billboard ilanları, radyo yayınları ve el ilanlarıyla destekleyecek. 
   
   'Hortum' yok, hizmet var    Travestileri hortumla dövdüğü iddiasıyla "Hortum Süleyman" olarak tanınan ve İstanbul Esenler Ekipler Amirliği'nden istifa ederek Horasan Belediye Başkanlığı'na AKP'den aday adayı olan Süleyman Ulusoy, Horasan'da vatandaşlarla tur attı. Ulusoy, "Şov yok, hizmet var" dedi. 
   
   Ağar Solun ikinci adresiyiz    DYP Genel Başkanı Mehmet Ağar, 3 Kasım seçimlerinde başka partilere oy veren sol seçmenin ikinci tercihinin DYP olduğunu ileri sürdü. Ağar, "Seçmenlerin ikinci tercihleri sağda da, solda da artık DYP. Bu etabı mutlaka başarıyla bitirmeliyiz" diye konuştu. 
   
   ANAP'ta Tantan sürprizi    Beyaz Enerji operasyonu sürecindeki tavrı nedeniyle partisiyle yollarını ayırma kararı alan eski İçişleri Bakanı Sadettin Tantan, ANAP'tan İstanbul Büyükşehir Belediye Başkan adayı olmak için Genel Başkan Nesrin Nas'la görüştü. Tantan, ANAP MKYK üyesi Sibel Çarmıklı'yı devreye sokarak, Nas'la bir araya geldi. Nas Tantan'a Fatih'ten aday olmasının daha yararlı olacağını söyledi. 
   
      Fenalık geçirdi    CHP Mersin Milletvekili Hüseyin Güler, kazada kaybettiği eşi Zahide Güler'le kayınvalidesi Aliye Canbolat'ı son yolculuğuna uğurladı. Güler ile Canbolat'ın Türk bayrağı örtülü cenazeleri dün sabah 50. Yıl Mahallesi'ndeki Hacı Bektaşi Veli Kültür Merkezi'ne ait cemevine getirildi. Doktorların izniyle törene katılan Güler, tabutu açılan eşinin yüzüne son kez bakarken sinir krizi geçirip fenalaştı. Daha önce trafik kazasında oğlu Engin Seyhan'ı kaybeden CHP Adana Milletvekili Tacidar Seyhan da Güler'i teselli etmeye çalıştı. Daha sonra kılınan namaz sonrası cenazeler Muğdat Camii'ne götürüldü. Cenazeler namazın ardından Şehir Mezarlığı'nda toprağa verildi. 
   
   Soğuk, haç çıkarmayı etkiledi    Hıristiyan inancına göre Hz. İsa'nın doğumu ve vaftiz edilişinin 2004. yılı, İstanbul'daki bazı kiliselerde düzenlenen ayin ve denizden haç çıkarma törenleriyle kutlandı. Denizden haç çıkarma törenine, soğuk hava nedeniyle önceki yıllara oranla daha az kişi katıldı. Fener Rum Patriği 1. Bartholomeos ve cemaat, dualar okuyarak Fener İskelesi'ne indi. Bartholomeos'un denize attığı kutsal haçı Carlos Tarinos çıkardı. 
   
   
   
   
</TEXT>
</DOC>
