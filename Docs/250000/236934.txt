<DOC>
<DOCNO> 236934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonspo02.html </URL>
<DATE> 2004/05/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Birinci Süper Lig'de görünüm... 
</HEADLINE>
<TEXT>

     Birinci Süper Futbol Ligi'nde 32. hafta mücadelesi dün yapılan karşılaşmalarla tamamlanırken, Fenerbahçe son 2 haftaya lider olarak girdi. 
     Ligin bu haftasında 26 gol atılırken, 4 maçı evsahibi, 2 maçı deplasmanda mücadele eden takımlar kazandı. 3 karşılaşma ise berabere sonuçlandı. 
     Lider Fenerbahçe kendi sahasında Ankaragücü'nü 3-1 mağlup ederek avantajını korurken, en yakın takipçisi Trabzonspor da deplasmanda Gaziantepspor'u 2-1 yendi ve iddiasını korudu. Ayrıca bu iki takımın ligde ilk 2 sırayı alması ve Avrupa Şampiyonlar Ligi'nde mücadele etmesi de kesinleşti. Ligin ilk yarısındaki mükemmel performansını ikinci yarıda devam ettiremeyen Beşiktaş ise ligden düşmesi kesinleşen Adanaspor'a deplasmanda 1-0 yenilerek düşüşünü sürdürdü. 
     Ligde kalma mücadelesi veren takımlardan İstanbulspor, Galatasaray ile berabere kalırken, Akçaabat Sebatspor, Samsunspor'u, Bursaspor da Çaykur Rizespor'u mağlup etti. 
     Gol krallığı yarışmasında Konyasporlu Zafer Biryol 25 golle ilk sırada yer alırken, Ankaragücü'ne 2 gol atmayı başaran Fenerbahçeli Pierre Van Hooijdonk gol sayısını 22'ye çıkardı ve ikinci sıradaki yerini korudu. Bu futbolcuları 18 golle Samsunsporlu Serkan Aykut, 17 golle Fenerbahçeli Tuncay ve 15 golle Elazığsporlu Yunus izliyor. 
     Lig'de 32. hafta maçlarında alınan sonuçlar, 33. haftanın programı ve puan durumu şöyle 
Akçaabat Sebatspor-Samsunspor 1-0 
Galatasaray-İstanbulspor 2-2 
Fenerbahçe-Ankaragücü 3-1 
Bursaspor-Çaykur Rizespor 4-2 
Gaziantepspor-Trabzonspor 1-2 
Gençlerbirliği-Malatyaspor 2-2 
Konyaspor-Denizlispor 1-1 
Adanaspor-Beşiktaş 1-0 
Elazığspor-Diyarbakırspor 0-1 

     
     33. hafta 

     Ankaragücü-Adanaspor, İstanbulspor-Gençlerbirliği, Diyarbakırspor-Bursaspor, Elazığspor-Gaziantepspor, Samsunspor-Çaykur Rizespor, Beşiktaş-Akçaabat Sebatspor, Denizlispor-Fenerbahçe, Malatyaspor-Konyaspor, Trabzonspor-Galatasaray. 
     
     PUAN DURUMU 

     

TAKIMLAR O G B M A Y P 1 FENERBAHÇE 32 22 7 3 76 37 73 2 TRABZONSPOR 32 22 5 5 56 32 71 3 BEŞİKTAŞ 32 18 8 6 65 42 62 4 DENİZLİSPOR 32 17 4 11 51 35 55 5 GAZİANTEPSPOR 32 16 3 13 46 49 51 6 GALATASARAY 32 13 9 10 49 44 48 7 MKE ANKARAGÜCÜ 32 13 6 13 45 48 45 8 GENÇLERBİRLİĞİ 32 12 7 13 54 47 43 9 SAMSUNSPOR 32 12 7 13 44 45 43 10 DİYARBAKIRSPOR 32 12 7 13 43 47 43 11 MALATYASPOR 32 10 12 10 46 35 42 12 KONYASPOR 32 9 14 9 50 51 41 13 ÇAYKUR RİZESPOR 32 12 3 17 35 51 39 14 AKÇAABAT SEBATSPOR 32 9 9 14 40 51 36 15 İSTANBULSPOR 32 9 8 15 41 45 35 16 BURSASPOR 32 8 10 14 36 40 34 17 ELAZIĞSPOR 32 5 7 20 35 74 22 18 ADANASPOR 32 4 4 24 32 71 16      
</TEXT>
</DOC>
