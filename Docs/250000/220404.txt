<DOC>
<DOCNO> 220404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/siyaset/siy04.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani'ye sığındı 
</HEADLINE>
<TEXT>

   KDP lideri Barzani'nin adamı Bağıstani'ye sığınan Öcalan, Erbil ve Musul arasında mekik dokuyor... 
      NAMIK DURUKAN Ankara 

   
   Yerel seçimler öncesi adaylık kavgasıyla başlayan ve "muhafazak r - reformcu" çatışmasına dönüşen PKK'daki bölünme, Kuzey Irak'taki Kürt grupları harekete geçirdi. İnsan hakları konusundaki çalışmalarıyla tanınan ve KDP lideri Mesud Barzani'ye yakınlığıyla bilinen Davut Bağıstani, ABD'den korunma isteğine yanıt alamayan Osman Öcalan'ın yanında olduğunu söyledi. Bağıstani'nin yardımıyla Erbil ve Musul arasında adeta mekik dokuyan Öcalan, kendisini, "ABD ve Avrupa'ya yakınlaşıp bozgunculuk yapmakla" suçlayan muhafazak r kanatla bir araya geldi. Bağıstani'nin arabuluculuk yaptığı görüşmede, örgüt içindeki sorunlar masaya yatırıldı. 
   Öcalan'ın, ABD'ye teslim olmasının söz konusu olmadığını belirten Bağıstani, "Güvenli bölgeye gitme hazırlığı yapıyor" diye konuştu. Bağıstani, Kuzey Irak'ta siyasi faaliyetlere katılmak için PKK'nın bölgede ABD ile 2001'de diyaloğa geçtiğini, bu diyaloğun 2002'de sürdüğünü, görüşmelerin 2003'te KADEK, 2004'te de KONGRA-GEL tarafından yürütüldüğünü söyledi. 
   
   
</TEXT>
</DOC>
