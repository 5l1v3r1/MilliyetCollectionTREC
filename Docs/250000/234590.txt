<DOC>
<DOCNO> 234590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/yazar/guclu.html </URL>
<DATE> 2004/04/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yabancı dil sınavı kök söktürüyor 
</HEADLINE>
<TEXT>

   
   YÖK gibi ÖSYM de Türkiye'nin astığı astık, kestiği kestik kurumlarından biri. Yargı kararları bile bir üst mahkemede temyiz edilirken onlar genelde burunlarından kıl aldırmıyor. 
   Yaptıkları her işin doğru olduğuna inanıyorlar. Ama son yıllarda çok sayıda hata yaptıklarını yakınen biliyoruz. Ancak yine de Türkiye'nin en güvenilir kurumlarından birisi. En önemli eksikleri diyaloğa kapalı olmaları ve adayları yeterince bilgilendirmemeleri... 
   Binlerce adayın katıldığı yabancı dil sınavlarında da bu durum kendisini çok bariz hissettiriyor. ÖSS soruları, açıklandığı için her yönü ile tartışılıyor. Bazen yanlış bazen de müfredat dışı olduğu için iptal ediliyor. Ama ÜDS ve KPSD için aynı durum söz konusu değil 
   Master ve doktorasını yurtdışında yapanlar bile bu engeli aşamayabiliyor. Çünkü adaylardan bir Amerikalı ya da İngiliz'den daha iyi İngilizce bilmeleri arzu ediliyor Sınavda mühendislerden tıp, hukukçulardan da tarımla ilgili bir metnin çevirisi istenebiliyor. Yani içeriği de tartışmalı. Başarı oranı ise yüzde 5'lerde. Yıllardır tartışılan bu konuda, araştırma görevlilerinin ciddi sıkıntıları ve önerileri var. İşte onlardan gelen mektup 
   Bir akademisyen için yabancı dil olmazsa olmaz bir gerekliliktir. Bunun bilincinde ve şuurundayız. Ancak, son yapılan ÜDS'de çok ciddi hayal kırıklığı yaşandı. Bu ÜDS'de Sosyal Bilimler alanında 65 puanı Doç. için geçenlerin sayısının 79 yetmiş dokuz kişi olduğunu duyduk. Şayet böyleyse, durum çok vahim. Velev ki 79 değil de 179 olsun. Üniversite çevresinde soruşturursanız durumu fark edeceksiniz. Acilen bu konuya eğilmenizi ve gündeme getirmenizi istirham ediyoruz. Zira yabancı dil barajından dolayı üniversiteden atılan ve atılma safhasına gelen birçok akademisyen mevcut. Aklımıza takılan hususlar şunlardır 
   1-Son ÜDS'ye kaç kişi girdi ve bunlardan kaçı 65 ve üstü puan aldı Doç. için 
   2-Doktora yeterlilik için 50 puan almak gerekiyor. 50-65 arası alanların sayısı ve oranı nedir 
   3-Soruları kimler hazırlıyor Kıstasları nedir 
   4-ÜDS ve KPDS soruları sınavdan sonra neden yayımlanmıyor Bu yüzden sınavımızın nasıl geçtiğini, nerelerde hata yaptığımızı, eksiklerimizin ne olduğunu göremiyoruz. ÖSYM sorduğu sorulara güvenmiyor mu ki değişik şüphelere açık kapı bırakıyor 
   5-Ankara'da 'garantili kurslar' açıldığı ve bu kurslara kayıt için 1 sene önceden başvurulduğu hatta birkaç senelik kontenjanlarının dolu olduğu duyumları dolaşıyor. Bunlar doğru mudur Bu kursların ücreti ne kadardır 10-11 milyar lira olduğunu duyduk. Eğer sınavda istenilen puan alınmazsa bu para iade ediliyormuş. Ve bu kursları kimler veriyor 
   6-Bu sınavlar neden sadece Ankara'da yapılıyor. İstanbul, İzmir ve Erzurum gibi büyük illerde de yapılamaz mı Kış aylarında KPDS- Kasım, ÜDS - Aralık Ankara'ya gidiş-gelişin zahmeti ve masrafı ortada. Sınavların Ankara'da yapılması da bir rant konusu mu 
   7-Bu sınavlarda başarı oranları kaçtır Başarı kriterleri nelerdir 5-6 başarı sayılır mı 
   8-Bu sınavlarda yıllarca yurtdışında kalmış, master ve doktorasını İngilizce yapmış arkadaşlar dahi çok zorlanmaktadır. Neden 
   9- Şimdiye kadar gördük ki bu sınavlar yabancı dil seviyemizi ölçmek için değil, adeta önümüze bariyer çıkarmak, ayağımıza çelme takmak için yapılmaktadır. Sınav sorularının içeriği ve ölçüm değeri, bağımsız akademisyenler ve yabancı dilbilimciler tarafından da akredite ediliyor mu 
   10- ÜDS için akademisyenler arasında ciddi bir anket yapılmasını istiyoruz. Anket sınavın kapsamı, tarzı, içeriği, soru sitilleri hakkında olursa daha faydalı olacaktır. 
   
      
   
   
</TEXT>
</DOC>
