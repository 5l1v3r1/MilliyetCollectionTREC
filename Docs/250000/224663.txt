<DOC>
<DOCNO> 224663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/siyaset/siy06.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Adam gibi bir muhalefet yok 
</HEADLINE>
<TEXT>

      
   Milli Eğitim Bakanı Hüseyin Çelik, partisinin yerel seçimlerde Türkiye genelinde yüzde 45'in üstünde, yüzde 50'inin altında oy almasının beklendiğini belirterek, "Fazla uçmaya gerek yok" dedi. 
   CHP'yi de eleştiren Çelik, "aslında elle tutulur, gözle görülür bir icraatı olmadığı için 'muhalefet yok' gibi göründüğünü" savundu. "Adam gibi bir muhalefet olmamasından ben de şik yetçiyim" diye konuşan Çelik, parlamento dışındaki partilerin de muhalefet yapma konusunda kendilerini gözden geçirmeleri gerektiğini kaydetti. Ne yaptığını bilen bir hükümetin işbaşında olduğunu vurgulayan Çelik, "Biz milli şeflik dönemini hortlatacak değiliz" dedi. Eski SP lideri Necmettin Erbakan'ın Kıbrıs'la ilgili bazı açıklamalarına ilişkin soruyu da yanıtlayan Çelik, "Sayın Erbakan'ı ciddiye almıyorum. Erbakan, bir kenara çekilip torunlarını sevsin" diye konuştu. 
   
   'Erbakan torunlarını sevsin' 
   Bu arada, AKP Genel Başkan Yardımcısı Akif Gülle, Çorum Mecitözü'nde düzenlenen mitingde yaptığı konuşmada, bugün kendilerinin iktidarda olduğunu vurgulayarak, şunları söyledi "Belediye seçimlerinde bizi destekleyin. Yarın başka bir parti iktidar olursa, Mecitözü Belediye Başkanlığı için AKP'ye bir oy bile vermeyin. O partiyi destekleyin." 
   
   
   
</TEXT>
</DOC>
