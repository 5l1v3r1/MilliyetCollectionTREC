<DOC>
<DOCNO> 224283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur13.html </URL>
<DATE> 2004/03/21/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
İçişleri Bakanı Kestiğimiz hortumlarla 20 bin konutun temelini attık 
</HEADLINE>
<TEXT>

     İçişleri Bakanı Abdülkadir Aksu, AK Parti'nin, ''Türkiye sevdalısı'' olanların partisi olduğunu ifade ederek, '' 100 bin konut yapacağız dedik, 15 ayda 20 bin konutun temelini attık. Bunları nasıl yapıyorsunuz derseniz, kestiğimiz hortumlarla yapıyoruz'' dedi. 
     Bakan Aksu, Kırklareli'nin Lüleburgaz İlçesi'nde partisince düzenlenen mitingde yaptığı konuşmada, AK Parti'nin, adalet, kalkınma, huzur ve barış isteyenlerin buluştuğu adres olduğunu söyledi. 
     AK Parti'ye yerel yönetimlerde de şans verilmesini isteyen Aksu, şöyle konuştu 
     ''AK Parti Türkiye sevdalısı olanların partisidir. Biz yenilikleri getirdik. Bizim kavga ile işimiz yok. Biz hizmetten yanayız. Bütün gücümüzle çalışıyoruz. Sizlerin önünde bir fırsat var. Yerel yönetimlerde bize şans verin. Sizlere söz verdiğimiz gibi şekere, akaryakıta, ilaca, elektriğe zam yapmadık. İnşallah temel ihtiyaç maddelerinde zam değil indirim yapacağız. 100 bin konut yapacağız dedik, 15 ayda 20 bin konutun temelini attık. Bunları nasıl yapıyorsunuz derseniz, kestiğimiz hortumlarla yapıyoruz.'' En kısa zamanda SSK'lı ve emeklilerin ilaçlarını istedikleri eczanelerden alabileceklerini belirten Aksu, SSK'lı ve Bağ-Kur'luların istedikleri özel hastanede muayene olabileceklerini söyledi. 
     Aksu, AK Parti'nin Lüleburgaz Belediye Başkan adayı Ahmet Zeki Kılavuz'a destek istedi. 
     
</TEXT>
</DOC>
