<DOC>
<DOCNO> 201458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/ekonomi/eko01.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere vizeleri UND, Setur ve Asya Tur'dan geçecek 
</HEADLINE>
<TEXT>

   İngiltere vize işlemlerini UND, Asya Tur ve Setur üzerinden gerçekleştirmeye başlıyor. Başvuru sahipleri İngiliz yetkililerle yüz yüze gelmeyecekler 
      EKONOMİ SERVİSİ 
   
   İngiltere vize işlemleri için beş aracı kuruluş belirledi. Vize başvuruları bu kuruluşlara yapılacak. Vatandaşlar İngiliz yetkililerle karşı karşıya gelmeyecek. Onaylanmış başvurular da yine aracı kuruluşlar vasıtasıyla verilecek. 
   Geçtiğimiz günlerde 30'a yakın kuruluş İngiliz Başkonsolosluğu yetkilileri ile bir araya geldi. Bunlar arasından beşi aracılık işlemleri için seçildi Uluslararası Nakliyeciler Derneği UND , Setur, Asya Tur, THY ve British Airways. THY sadece "İngiltere'de eğitim gören uçuş personeli" vizelerine aracılık edebilecek. British Airways ise sadece kendi yolcuları, İngiliz Kültür Kurumları öğrencileri için aracı olabilecek. 
   
   Başvuru aracıya 
   UND, Setur ve Asya Tur 15 Aralık'tan itibaren tüm başvurularda aracı olacak. Başvurular şahsi olarak yapılacak. Aracı kuruluşlar belli bir hizmet bedeli alacak. Bu bedelin kendi müşterileri veya üyeleri dışındakiler için 30 milyon lira olması bekleniyor. Başkonsolosluk, vize başvurularının kendilerine ulaşmasının ardından 48 saat içinde gerekli işlemleri tamamlayarak evrakı aracı kuruluşa verecek. Başvuranlar vize ve pasaportlarını aracı kuruluşdan alacak. 
   
   Vizede 'beş yıl' şartı    Vize başvurusu yapanlarda, son beş yıl içinde İngiltere, ABD veya Kanada'ya gitmiş olmaları koşulu aranacak.Kısa dönemli dil öğrenimi için gidenler ile au - pair başvurusunda bulunanların başvuruları kabul edilmeyecek.Yükseköğrenim ve lisansüstü öğretim için başvuru yapılabilecek.5 sene çalışma izni olanlar ve İngiltere'ye tedavi için gidenler başvurabilecek.Aile izni için başvurulabilecek eşin İngiltere'de yaşaması şartıyla .Şirketler tarafından ödenen eğitim ve seminerlere katılım için de başvuruda bulunulabilecek. 
   UND Büyükdere Caddesi No 65 1 Saadet Apartmanı Mecidiyeköy İstanbul. 
   UND Turhan Güneş Bulvarı Yıldız Caddesi No 23 1 -2 Yıldız Ankara. 
   Asya Tur Cumhuriyet Caddesi No 245 80230 Harbiye İstanbul. 
   Setur Kısıklı Caddesi No 26 Altunizade İstanbul. 
   
   Pakistan modeli    İngiltere 20 Kasım'dan bu yana İngiltere'ye vize işlerine durdu. Binaları ve bilgisayar sistemleri çalışmıyor. Ayrıca diğer bölümlerde olduğu gibi vize bölümünden de bir kısım personel kendi istekleriyle ülkelerine döndü. 
   Konsolosluk yetkilileri bir süre bir başka ülkenin konsolosluğuna misafir olacaklar. Bu arada güvenli bir ofis arayışı da sürüyor. Ancak ofis bulunsa bile "vize başvurusunda" bulunacaklarla, İngiliz görevliler uzun süre "yüz yüze" gelmeyecekler. Hatta eğer mümkün olabilirse yeni ofislerinin adresi bile "saklı" tutulmaya çalışılacak. 
   Dolayısıyla vize işlemlerindeki aracı kuruluş sistemi devam edecek. İngiltere Başkonsolosluğu yetkilileri belirlenen beş aracı kuruluşla yaptıkları toplantılarda bu uygulamanın yeni olmadığını ve güvenlik endişeleri nedeniyle Pakistan'da da uygulandığını söylediler. 
   
   
</TEXT>
</DOC>
