<DOC>
<DOCNO> 214016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun05.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş New York'ta... 
</HEADLINE>
<TEXT>

     KKTC Cumhurbaşkanı Rauf Denktaş, BM Genel Sekreteri Kofi Annan'ın Kıbrıs müzakerelerinin yeniden başlatılması için yaptığı davet üzerine New York'a geldi. 
     THY'nin tarifeli seferiyle New York'a gelen Denktaş, ikamet edeceği Milenyum Oteli'nin girişinde, gazetecilere görüşmelerin yeniden başlama süreci konusunda ''bekleyip göreceklerini'' söyledi. 
     Annan veya BM yetkilileriyle bugün herhangi bir görüşme planlanmadığını belirten Denktaş, ''Bekleyip göreceğiz. 1 günlük ziyaret için geldik. Çarşamba dönmeyi planlıyoruz'' dedi. 
     KKTC Başbakanı Mehmet Ali Talat da, şu anda görüşme programına ilişkin belli olan herhangi bir şey olmadığını belirterek, bugünü kendi aralarında yapacakları görüşmelerle geçireceklerini kaydetti. 
     KKTC heyetinde, Başbakan Yardımcısı Serdar Denktaş ve KKTC Cumhurbaşkanı Denktaş'ın anayasa danışmanı Mümtaz Soysal da bulunuyor. 
     Kaynaklar, BM yetkililerinin bugün yerel saatle 10.30'da TSİ 17.30 görüşmelerin programıyla ilgili olarak biraraya geleceklerini, Annan'ın da yerel saatle 15.30'da TSİ 22.30 BM Güvenlik Konseyi'nin 15 üyesini bilgilendireceğini belirtti. 
     Görüşmelere ilişkin programın, yerel saatle akşama doğru belli olması bekleniyor. 
     
</TEXT>
</DOC>
