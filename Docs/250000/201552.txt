<DOC>
<DOCNO> 201552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sondun12.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fildişi Sahili'nde isyancılar Devlet TV'sine saldırdı 12 ölü 
</HEADLINE>
<TEXT>

     Fildişi Sahili'nde jandarma ve silahlı kişiler arasında ulusal televizyon merkezi yakınında gece meydana gelen çatışmada 12 kişi öldü. 
     Fildişi radyosunun bildirdiğine göre, televizyon merkezi yakınında geniş güvenlik önlemleri alınırken, sokak, cesetlerin morga taşınabilmesi için trafiğe kapatıldı. 
     Devlet Radyo Televizyonu RTI Genel Sekreteri Jean-Paul Dahily, jandarma birlikleriyle çatışmaya giren silahlı kişilerin televizyon merkezine saldırma amacını taşıdıklarını açıkladı. 
     İnsan hakları izleme örgütü Human Rights Watch'ın Kasım 2003'te yayınlanan raporuna göre, ''Arılar, Ceylanlar, Ninjalar ve Panterler'' olarak tanınan bu milislerin eğitimleri için farklı ulusal askeri kuvvet üyelerinden teknik destek aldıkları düşünülüyor. 
     Bu arada, çatışmadan sonra Savunma Bakanı Rene Amani, Genelkurmay Başkanı Mathias Doue ve Devlet Başkanı Laurent Gbagbo'nun askeri danışmanı Bertin Kadet'in ulusal televizyona gittikleri bildirildi. 
     
</TEXT>
</DOC>
