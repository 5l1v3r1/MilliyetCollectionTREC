<DOC>
<DOCNO> 202590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/astro/index.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararsızlığa dikkat 
</HEADLINE>
<TEXT>

   
   
   Terazi burcuna geçen Ay gün içinde kararsızlıklara işaret etmekte. Kendimizi yeteri kadar motive edemeyebilir ya da ilişkilerimiz yüzünden belirsizlikler çekebiliriz. Koç'lar ilişkilerinde tutarlı ve hassas davranmak zorunda. Eleştiriye açık durmasında fayda var. Ortaklaşa konular, yeni kontratlar gündeme gelebilir. Boğa'lar günlük işlerinde bazı dikkatsizlikler yüzünden haftaya sorunlu başlayabilir. Özenli ve dikkatli olmak durumunda. İkizler haftaya olumlu enerjilerle başlıyorlar ama bu arada zevk için yapılabilecek harcamalar yüzünden bütçeleri sarsılabilir. Yengeç'ler inatçılıktan uzak durmalılar. Yakın çevrelerinde olup biten yüzünden gerçekçi olmak zorundalar. Eve ilişkin konular ve yeni girişimler var. Aslan'lar iletişim ve yolculuk gibi konularda değişikliklerle karşı karşıyalar ama bu arada yanlış anlamalar ya da aşırı iyimserlik yüzünden hatalar yapabilirler. Başak'lar bugün parasal konularda akıllı olmak zorundalar. Özellikle öğleden sonra gereksiz alışverişler ya da yanlış kararlar nedeniyle maddi kayıplarla karşılaşabilirler. 
   Terazi'ler Ay sayesinde ön plana geçiyorlar ve bazı adımlar atmak isteyecekler ama iyimser olmalılar. Duygusal nedenlerle kendilerini kısıtlanmış bulabilirler. Akrep'ler de yeni girişimler için harekete geçseler bile kendilerini yalnız hissedebilirler. Elde olmayan nedeler yüzünden bazı beklemeler de olası. Sabırlı olurlarsa kazançlı çıkacaklar. Yay'lar yeni planlar peşinde ve düşüncelerini pek çok kişi ile paylaşabilirler. Ortak bir amaç için hareket etmek onlara yarar sağlayacak. Oğlak'lar iş hayatında aşırı duygusal davranmamalılar. Bazı çekişmeler ya da yanlış anlamalar yüzünden sinirlenebilirler. Kova'lar iyimser bir gündeler. Yeni enerjiler, yabancılar ve eğitimle ilgili konular göze çarpıyor. Duygusal alanda kendilerini daha iyi ifade edecekler. Balık'lar duygusal nedenlerle aşırılıklara kaçabilirler. Bu nedenle yapılacak harcamalar da bütçelerini etkileyecek. Abartılı harcamalardan kaçınmalılar. 
   
   
</TEXT>
</DOC>
