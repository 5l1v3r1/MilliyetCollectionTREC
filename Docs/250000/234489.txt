<DOC>
<DOCNO> 234489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur24.html </URL>
<DATE> 2004/04/24/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İş vaadiyle getirdiler fuhuş yaptırdılar .. 
</HEADLINE>
<TEXT>

     Konya'da, iş vaadiyle Türkiye'ye getirdikleri yabancı uyruklu kadınlara fuhuş yaptırdıkları ileri sürülen 4 kişi yakalandı. 
     Konya Emniyet Müdürlüğü'ne bağlı Yabancılar Şube Müdürlüğü ekipleri, fuhuş yaptıkları belirlenen Kazakistan uyruklu V.S 37 , N.Y 33 ile O.A'yı 20 yakalayarak, Kaçakçılık ve Organize Suçlarla Mücadele Şube Müdürlüğüne teslim etti. 
     Yapılan araştırmada, yabancı uyruklu kadınları iş vaadiyle Konya'ya getirerek fuhuş yaptırdıkları iddia edilen M.D.Y 44 , M.U 63 , İ.Y 44 ile R.B 55 gözaltına alındı. 
     Bu kişilerin ev ve işyerlerinde yapılan aramada, olayla ilgisi olduğu tahmin edilen çok sayıda belge ile yabancı uyruklu kadınların kimlik ve pasaport fotokopileri ele geçirildi. 
     Türkiye'ye iş vaadiyle getirilen yabancı uyruklu kadınların, önce bir masaj salonunda çalıştırıldıkları, daha sonra da fuhuş yaptırıldıkları bildirildi. 
     
</TEXT>
</DOC>
