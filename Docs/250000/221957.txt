<DOC>
<DOCNO> 221957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/yazar/akyol.html </URL>
<DATE> 2004/03/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
"El Kaide değil " 
</HEADLINE>
<TEXT>

   
   MADRİD faciasını kim yaptı El Kaide mi, İspanyol hükümetinin ısrarla belirttiği gibi ETA mı 
   Elimizde hiçbir somut delil olmadığı için, Türkiye'de oturup ahkam kesemeyiz. 
   Ama 'fikir yürütmek' mümkün. 
   Genel tablo, ETA'dan çok El Kaide'yi gösteriyor. 
   Öyleyse, İspanya hükümeti neden ısrarla "El Kaide değil, ETA yaptı" diyor 
   İşte asıl üzerinde durmamız gereken konu, İspanya hükümetinin bu ısrarlı açıklamalarıdır. 
   İspanyol hükümeti, İspanya'nın "El Kaide'nin eylem alanı" olarak gözükmesini istemiyor. 
   İspanya Aznar liderliğinde adeta bir ekonomik mucize yaşıyor. "İspanya, El Kaide'nin hedeflerinden biridir" görüntüsü, 30 milyar dolarlık turizm gelirini nasıl vurur bir düşünün Yılda 10 milyar doları aşan yabancı sermaye girişini nasıl baltalar bir tasavvur edin 
   
   ETA adeta 'alışıldık' bir terör örgütü, eylemleri fazla ürkütücü olmuyor. İşte ETA'nın otuz yıllık terörüne rağmen İspanya bir turizm cenneti 
   Ama El Kaide gibi adeta efsaneleşmiş bir örgütün hedefi olarak gözüken bir İspanya'ya bu kadar turist gelir mi 
   El Kaide, "tek süper güç" Amerika'yı vurdu, "11 Eylül" faciası adeta tarihin gidişini allak bullak etti 
   Fas'tan Endonezya'ya hepsi sarsıcı yüze yakın eylemi var. 
   El Kaide korkusundan ABD kaç defa "kırmızı alarm"a geçti, kaç defa uçak seferleri iptal edildi 
   El Kaide, eylem kapasitesinden daha korkutucu bir efsane haline geldi. 
   Bu bir gerçek. Asıl üzerinde durulması gereken bu Efsanevi bir terör tehdidiyle karşı karşıyayız 
   Madrid'deki terörün dehşeti yatışmadan, İspanyol hükümeti, "El Kaide yaptı" der mi İspanyol hükümeti 'rasyonel' olarak "ETA yaptı" diyor. 
   
   19. YÜZYIL Avrupa için "anarşist terör" çağı idi. 20. yüzyılın ilk yarısında dünyada Bolşevik türü ayaklanmalar, ikinci yarısında 'gerilla' türü terör moda oldu. 
   Şimdi korkuyorum ki, "El Kaide tipi terör" modalaşmak üzere 
   Terör metodu olarak "intihar eylemi"ni ilk kullananlar "Tamil gerillaları" oldu. Sonra Filistin geldi... 
   Amerika'nın Filistin meselesinde adil bir hakem gibi değil, mutlak İsrail yanlısı davranması ve karşılıklı faciaların sürüp gitmesi, "intihar eylemcisi"ni öfkeli milyonlarca Arabın gözünde "simge" haline getirdi, adeta modalaştırdı. 
   Fas'tan Endonezya'ya, İstanbul'dan Madrid'e Sıra nerede 
   Madrid eylemini yapanlar, ETA'nın klasik terörünün etkisiz kaldığını gören çılgın bir "ETA fraksiyonu" olamaz mı Olabilir de ne fark eder 
   Çeşitli grupların "El Kaide türü terör"e özenmesi daha korkunç değil mi 
   İnsanlığın karşısındaki en büyük tehdit terördür Teröre karşı durmak ve sezildiği yerde ezmek, aklın ve hayatın ilk şartıdır. 
   Filistin meselesinin adilane çözümü terörü söndürmenin uzun yolunda bir ilk adım olacaktır. 
   Bundan başka, İslam ülkelerinde teröre karşı etkin bir dini tavır konulması, farklılıklara hoşgörünün geliştirilmesi, Batı'da "medeniyetler uyumu"nun samimiyetle benimsenmesi... Bunlar uzun vadeli işler... 
   Terör belasıyla uzun süre uğraşacağımız belli 
   
      
   
</TEXT>
</DOC>
