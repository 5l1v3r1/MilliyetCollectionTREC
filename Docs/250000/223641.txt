<DOC>
<DOCNO> 223641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yasam/yas07.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Harvard'da kansere Türk darbesi 
</HEADLINE>
<TEXT>

   Harvard Üniversitesi'ne bağlı kanser enstitüsünde sürdürülen kanser aşısı projesi Türk araştırmacı Güllü Görgün'e emanet 
      AYŞEGÜL AYDOĞAN Boston 
   
   Tıp dünyası bekliyor 
   70'li yıllarda 7'den 70'e herkesi gözyaşına boğan "Love Story"de fakir kız ve zengin erkek arasında geçen 'aşk hikayesi'nin yenildiği kanser, bugün filmin geçtiği Harvard Üniversitesi'ne bağlı kanser enstitüsünde sürdürülen kanser aşısı çalışmalarıyla umuda dönüşüyor. Harvard Üniversitesi Tıp Fakültesi'ne bağlı Dana - Kanser Enstitüsü, tıp dünyasının sonuçlarını merakla beklediği kansere aşı geliştirme çalışmalarının yapıldığı merkezlerden. 
   
   Gen sessizleştirme 
   KANSER aşışını geliştirme ekibi projesi sorumlusu ise Türk araştırmacı Güllü Görgün... "Amaç ileride kemoterapiye, radyoterapiye gerek kalmadan vücudun kanseri kendi kendisine yenmesini sağlamak" diyen Görgün, bunu yapmak için de bağışıklık sisteminin en önemli hücreleri olan T hücrelerini aktive ederek kanserli hücrelerin üzerine saldırmasını sağlamayı çalıştıklarını belirtiyor. Buna da 'gen sessizleştirme' anlamına gelen 'Gen Silence' adını verilmiş. 
   
   Hastaların ömrü uzadı 
   GÖRGÜN, çalışmalarını şöyle anlattı "Kanserli hastalarla sağlıklı kişilerin T hücrelerinin tamamen farklı olduğunu anladık. Gen düzeyinde T hücresindeki anormallik ilk kez tespit edildi. Amacımız T hücrelerini kanser hücrelerine saldırır hale getirmek. Bunu başardık. 2 yılda 12 kroknik lenfosit lösemi KLL hastasına uyguladık. İlk 3 ay en kötü döneminde gelen hastalara verdik ve hastaların ömrünü uzatmayı başardık." 
   
   
</TEXT>
</DOC>
