<DOC>
<DOCNO> 218385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur31.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'daki seçimlere AK Parti ve DYP katılamayacak 
</HEADLINE>
<TEXT>

     Batman İl Seçim Kurulu Başkanlığı AK Parti ve DYP'nin itirazlarını değerlendirerek nihai kararını açıkladı. Buna göre AK Parti ve DYP Batman'da seçime katılamayacak. 
     AK Parti Batman İl Başkanlığı ile DYP İl Başkanlığı yetkililerinin İl Seçim Kurulu Başkanlığı'na verdiği itiraz dilekçesini değerlendirdi. 
     İl Seçim Kurulu Başkanlığı'nca yapılan açıklamaya göre, itiraz dilekçelerinin incelenmesi sonucu, öne sürülen mazeretlerin beklenen haller içerisine girmediği belirtildi. 
     Yetkililer, bu nedenle oy birliği ile alınan nihai karar gereği AK Parti ve DYP'nin 28 martta yapılacak Yerel Genel Seçimlerde merkez belediye başkanlığı, belediye meclis üyeliği ve il genel meclis üyeliği için yapılacak seçimlere katılamayacaklarını bildirdiler. 
     Kararın yarın Batman'daki siyasi partilere tebliğ edileceği de ifade Milliyetçi Hareket Partisi Batman İl Başkanlığı'nın şikayeti üzerine dün Batman 1. Merkez İlçe Seçim Kurulu, evraklarını geç teslim ettikleri için AK Parti ve DYP'nin merkez belediye başkanı, belediye meclis üyesi ve il genel meclis üyelerinin seçime katılmamaları yönünde karar almıştı. 
     
</TEXT>
</DOC>
