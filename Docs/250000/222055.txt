<DOC>
<DOCNO> 222055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo17.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor 2 - Galatasaray 1 maç bitti 
</HEADLINE>
<TEXT>

     Stat Fatih. 
     Hakemler Metin Tokat xxx, Ekrem Kan xxx, Hakan Osman Yavuz xxx. 
     Akçaabat Sebatspor Metin Aktaş xx, Hamza xx, Erman Özgür xxx, Bayram xxx, Marek x, Semavi xx, Sedat xx, Mehmet xxx, Abdurrahman xx, Ekrem x Dk. 46 Orhan , Dk. 51 Sumiala x , Selahattin xx Dk. 82 Oktay . 
     Galatasaray Mondragon x, Emrah x, Ömer x, Orhan xx, Prates xx, Batista x Dk. 82 Sabri , Petre x, Bratu xx Dk. 70 Cihan x , Hasan Şaş x Dk. 46 Murat x , Necati x, Hakan Şükür xx. 
     Goller Dk. 15 Hakan Şükür, Dk. 62 Mehmet, Dk. 90 Erman Özgür. 
     Sarı Kartlar Dk. 87 Sedat Akçaabat Sebatspor , Dk. 56 Orhan Galatasaray . 
     Birinci Süper Futbol Ligi'nde Akçaabat Sebatspor, Galatasaray'ı 90 3'te attığı golle 2-1 yendi. 
     5. dakikada Selahattin, Galatasaraylı defans oyuncularından kaptığı topla sol çaprazdan ceza alanına girdi. Bu futbolcunun şutunda iyi yer tutan Mondragon, topu kornere çelmeyi başardı. 
     15. dakikada Hasan Şaş'ın pasıyla ceza alanı içinde topla buluşan Hakan Şükür, şık bir vuruşla meşin yuvarlağı kaleci Metin'in solundan filelere gönderdi 0-1. 
     22. dakikada Selahattin'in pasıyla topla buluşan Ekrem'in ceza alanı çizgisi üzerinden çektiği sert şutta, meşin yuvarlak kalenin üstünden auta gitti. 
     28. dakikada Semavi'nin soldan kullandığı serbest vuruşta, ceza alanı içinde iyi yükselen Serhat'ın kafa vuruşunda top direğin üstünden az farkla auta çıktı. 
     32. dakikada Bratu'nun geri pasında topu kapan Selahattin'in ceza alanı çizgisi üzerinden çektiği sert şutta, meşin yuvarlak auta gitti. Aynı dakika içerisinde ceza alanına gönderilen topa Selahattin ile Erman Özgür vurmakta anlaşamayınca meşin yuvarlak sarı-kırmızılı oyuncuların kontrolünde auta çıktı. 
     44. dakikada Mehmet'in ortasında arka direkte iyi yükselen Selahattin'in kafa vuruşunda, top az farkla auta gitti. 
     Bu dakikadan sonra başka gol olmayınca karşılaşmanın ilk 45 dakikası Galatasaray'ın 1-0 üstünlüğüyle sona erdi. 
     İkinci yarıya hızlı giren Akçabat Sebatspor, maçın kontrolünü eline geçirdi. Adeta tek kale oynayan kırmızı beyazlılar, beraberlik golüne bir korner atışında topla buluşan Mehmet Yılmaz'ın ayağından ulaştılar. 
     Maçın bu sonuçla bitmesi beklenirken son saniyelerde hızlı gelişen bir Akçaabat Sebatspor kontratağında Erman topu boş kaleye yuvarladı ve kırmızı beyazlılar Galatasaray önünde sahadan 2-1 önde ayrıldı. 
     
     İKİNCİ YARI 

     47. dakikada Mehmet'in ceza alanına gönderdiği topu iyi kontrol eden Orhan'ın sert şutunda, Mondragon meşin yuvarlağı kornere çeldi. 
     61. dakikada Petre'nin ceza alanı yayı üzerinden çektiği sert şutta, kaleci Metin Aktaş yatarak topu kontrol etti. 
     62. dakikada Erman Özgür'ün kullandığı korner atışında, ceza alanı içindeki karambol pozisyonda Mehmet, topu filelere gönderdi 1-1 
     86. dakikada Erman Özgür'ün kullandığı korner atışında ceza alanı içindeki Bayram'ın kafa vuruşunda, Mondragon topu çeldi. Daha sonra Galatasaray defansı meşin yuvarlağı uzaklaştırdı. 
     Uzatma dakikalarında Abdurrahman, orta sahadan alarak ceza alanına kadar taşıdığı topu Sumiala'ya aktardı. Kaleci Mondragon ile karşı karşıya kalan bu futbolcu, topu uygun pozisyondaki Erman Özgür'e gönderdi. Bu futbolcu da topu boş kaleye attı 2-1 Karşılaşma Akçaabat Sebatspor'un 2-1 üstünlüğüyle sona erdi. 

     
</TEXT>
</DOC>
