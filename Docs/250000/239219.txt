<DOC>
<DOCNO> 239219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/guncel/gun04.html </URL>
<DATE> 2004/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Esra geleneğe uyacak 
</HEADLINE>
<TEXT>


Erdoğan'ın kızı Esra ve Yeni Şafak yazarı Albayrak'ın oğlu Berat, Albayrak'ın büyük oğlu Serhat evlendikten sonra nik h kıyacak 

Ümran Avcı 

Başbakan Recep Tayyip Erdoğan'ın kızı Esra'nın, Yeni Şafak gazatesi yazarı Sadık Albayrak'ın oğlu Berat'la yapacağı evlilik, geleneklere takıldı. Esra - Berat çiftinden önce Albayrak'ın büyük oğlu Serhat Albayrak evlenecek. 
Indiana Üniversitesi Tarih Bölümü öğrencisi Esra Erdoğan ile Boğaziçi Üniversitesi İşletme Fakültesi mezunu olan ve ABD'de master yapan Berat Albayrak'ın bu yaz başında evlenmesi bekleniyordu. Çiftin evliliği yine bu yaz olacak ancak öncelik Berat'ın ağabeyi Serhat'a verildi. 

Nik h mayıstan sonra 
AKP İl Yönetim Kurulu üyesi olan Serhat Albayrak'ın müstakbel eşi Şule Akbulut 22 ise Marmara Üniversitesi İlahiyat Fakültesi mezunu ve halen Bilgi Üniversitesi'nde master yapıyor. Serhat Albayrak 30 Mayıs'ta dünya evine girecek. Çiftin nik h töreni Beylerbeyi Sarayı bahçesinde yapılacak. Çiftin nik h şahitlerinin ise Başbakan Recep Tayyip Erdoğan ile TBMM Başkanı Bülent Arınç olması bekleniyor. 
Hazırlıkların eksiksiz ve hızlı yapılabilmesi için hummalı bir çalışma sürerken, Serhat Albayrak'ın nik h davetiyesinin ayrı bir özelliği var. Davetiyeyi, yıllar önce baba Sadık Albayrak'ın nik h davetiyesini hazırlayan ünlü usta, hattat Hamit'in öğrencisi olan hattat Yusuf Sezer hazırlıyor. Davetiyede çiftin adı ile Albayrak soyadı yazılıyor. Benzer davetiye yıllar önce baba Sadık Albayrak'ın düğünü için hazırlanmıştı. 



</TEXT>
</DOC>
