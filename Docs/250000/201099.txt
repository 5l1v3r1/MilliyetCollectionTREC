<DOC>
<DOCNO> 201099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun24.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'yı yine Le Pen korkusu sardı 
</HEADLINE>
<TEXT>

     Fransa'da yapılan bir kamuoyu araştırması, aşırı sağcı Ulusal Cephe Partisi lideri Jean-Marie Le Pen'in görüşlerine yakınlık duyanlarının sayısında son zamanlarda yine artış olduğunu ortaya koydu. 
     Le Monde gazetesinde yayımlanan kamuoyu araştırma sonuçlarına göre, Fransa'da seçmenlerin yüzde 22'si Le Pen'in politikalarını kendine yakın hissediyor. 
     Fransız sağcı seçmenlerin, özellikle Le Pen'in geleneksel değerlere yaklaşımlarına Fransız sağcı seçmenlerin sıcak baktığını ortaya koyan araştırma, aşırı sağcı liderin güvenlik, adalet ve savunma politikalarının da Ulusal Cephe Partisi'nin sağcı seçmenler tarafından desteklenmesinde önemli rol oynadığını gösterdi. 
     Araştırmaya göre, Le Pen'in sağ kanatta desteğinin artmasına rağmen, genel seçmenlerin yüzde 70'i Ulusal Cephe Partisi'ni hala ''demokrasi için tehdit'' olarak görüyor. 
     Le Pen'in, son yapılan cumhurbaşkanlığı seçimlerinin ilk turunu, büyük bir sürpriz yaparak, Sosyalist aday Lionel Jospin'in önünde ikinci sırada tamamlaması, Fransa'da şok etkisi yaratmıştı. 
     Jospin, bu sonucun ardından siyaseti bırakmak zorunda kalırken, ülke genelinde Le Pen aleyhine yoğun protesto gösterileri düzenlenmişti. 
     
</TEXT>
</DOC>
