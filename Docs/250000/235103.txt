<DOC>
<DOCNO> 235103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/siyaset/siy07.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Denktaş artık dikkate alınmamalı 
</HEADLINE>
<TEXT>


SEFA KARAHASAN Lefkoşa 


KKTC Başbakanı Mehmet Ali Talat, Cumhurbaşkanı Rauf Denktaş'ın istifası durumunda cumhurbaşkanı adayı olabileceğini açıkladı. Denktaş'ın artık dikkate alınmaması gerektiğini belirten Talat, başlayacak diplomatik atakta kendilerine yararlı olmayacağını söyledi. 
Talat, özetle şunları kaydetti 
Cumhurbaşkanı Denktaş, şu andan itibaren başlattığımız diplomatik atak sürecinde bize yararlı olamaz. Onun için bu durumu hem kendisinin hem de bizlerin değerlendirmesi gerekiyor. Bence artık bu fotoğrafta Denktaş'ın yeri yok. Halk yüzde 65 oranında tezlerine "hayır" dedi. Bence istifa etmeli. Bugün bir seçim olsa ikinci tura bile kalıp kalmayacağı şüpheli. Eğer Denktaş istifa ederse, parti karar verirse cumhurbaşkanlığına aday olurum. 
Brüksel'de çok geniş temaslar yapacağız. Bu en üst düzeyde olacak. Referandumda çıkan yüzde 65 "evet" desteğini arkama alarak gidiyorum. 
Rum tarafı referandumda "hayır" demekle çözüme dinamit koydu. Bunu ne yazık ki bütün kurumlarıyla birlikte yaptı. Bizim hedefimiz çözümdür. 



</TEXT>
</DOC>
