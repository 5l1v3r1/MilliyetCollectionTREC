<DOC>
<DOCNO> 201272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/siyaset/siy09.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'dan kaçanın kulağı kesiliyor 
</HEADLINE>
<TEXT>

      CEM BAKIRCI Erzurum DHA 

   
   Suriye'nin protokolle teslim ettiği ve Erzurum DGM'de TCK'nın 125. maddesi uyarınca idam istemiyle yargılanan Başkanlık Konseyi Üyesi ve PKK'nın Paris sorumlusu Hayati Kaytan, "Örgütten kaçmaya kalkışanların kulakları Avrupa temsilcisi Abdülkadir Öz'ün talimatıyla kesiliyor" diye konuştu. 
   Suriye'nin 15 Ağustos'ta Hatay'da teslim ettiği "Deniz" ve "İmanım" kod adlı Kaytan 35 , örgütün üst düzey devlet yetkililerine ve ekonomik tesislere sansasyon yaratacak eylemler planladığını kaydetti. Topluma Kazandırma Yasası'nın önemli bir yarar sağlamadığını söyleyen Kaytan, "Örgütün özellikle İran ve Suriye'yle bağlantısı var. Bu ülkelerle Kuzey Irak'ta 900'ü aşkın adamı var. Kulak kesilmesini, bu vahşice yaptırımı, tasvip etmem mümkün değil. Cudi Dağı'nda ayaklarım dondu, sağ ayağımın üç parmağı İran'ın Dambat Hastanesi'nde kesildi. Elimin sağ başparmağı ise operasyon sırasında aldığım kurşun yüzünden sakat kaldı" dedi. AB uyum yasaları uyarınca idam cezası kaldırıldığı için ceza karar aşamasında ömür boyu ağır hapse çevriliyor. 
   
   
   
</TEXT>
</DOC>
