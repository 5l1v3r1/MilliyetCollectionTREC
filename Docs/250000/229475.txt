<DOC>
<DOCNO> 229475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/siyaset/siy03.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK'a 'aile içi' görevlendirme 
</HEADLINE>
<TEXT>

      SERHAT OĞUZ İstanbul 

   
   TÜBİTAK Marmara Araştırma Merkezi MAM Başkanı Prof. Dr. Naci Görür'ün, artık görev yapamaz hale düşürüldüğü gerekçesiyle önceki gün istifa etmesi, MAM'da uzun süredir var olan gerginliği su yüzüne çıkardı. TÜBİTAK Başkan Vekili Prof. Dr. Nüket Yetiş'in, Marmara Araştırma Merkezi MAM Başkanlığı görevine vek leten eşi Önder Yetiş'i görevlendirmesi üzerine Görür, tepki gösterdi. Görür, kurum içinde vek leten görevlendirilecek birçok isim varken dışarıdan atama yapılmasının doğru olmadığını savundu. Görür, şöyle konuştu "Başkan Yardımcısı Remzi Akkök de istifa etti. Ancak, diğer Başkan Yardımcısı Namık Özcan görevinin başında. Merkezin çalışmalarını bilen birçok insan varken, kurum dışından birinin getirilmesi ve çalışmalarını bilmediği bir yerde 'işlerden sen sorumlusun' denilmesi doğru değil." 
   MAM'dayken birçok deprem araştırması yürüten Görür, daha önce görev yaptığı İTÜ Maden Fakültesi'ne geri dönmeye hazırlanıyor. 
   
   
   
</TEXT>
</DOC>
