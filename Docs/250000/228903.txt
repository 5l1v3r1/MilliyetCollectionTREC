<DOC>
<DOCNO> 228903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sondun27.html </URL>
<DATE> 2004/04/06/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Bremer Irak'ın Vietnam'la hiçbir ortak yönü yok 
</HEADLINE>
<TEXT>

     Irak'taki Amerikalı sivil yönetici Paul Bremer, Irak'ta egemenliğin planlandığı gibi 30 Haziran'da devredileceğini ve Irak'ın Vietnam ile hiçbir ortak yönü olmadığını söyledi. 
     ABC'nin ''Good Morning America'' ve NBC'nin ''Today'' programlarına katılan Bremer, ''Sorunlarımız var, bunu saklamaya gerek yok. Ama temelde Irak, Iraklıların ve Amerikalıların istediği demokratik Irak'ın farkına varan bir yol izliyor'' dedi. 
     Bremer, ''Bu fikri paylaşmayan bazı örgütler ve eski rejim yanlıları var. Bu görüşün yerine Irak'ta iktidarın namludan geleceğini düşünüyorlar ve biz bununla ilgileneceğiz'' diye konuştu. 
     Amerikalı Demokrat senatör Ted Kennedy'nin, ''Irak, Başkan George Bush'un Vietnamı'' sözlerinin hatırlatılması üzerine Bremer, ''Bu karşılaştırmanın kesinlikle uygun olmadığını düşünüyorum. Irak'ın Vietnam'la hiçbir ortak yönü yok'' dedi. 
     
</TEXT>
</DOC>
