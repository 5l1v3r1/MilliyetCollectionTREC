<DOC>
<DOCNO> 242848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/spor/aspo.html </URL>
<DATE> 2004/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Iviç'e ortak çıktı 
</HEADLINE>
<TEXT>


Yıldırım Demirören'in "Ön anlaşma imzaladık" dediği Sırp yıldıza Galatasaray'ın da talip olduğu öğrenildi. Menajerlerin iki kulüp yöneticileri ile de temasta bulundukları belirtildi 

HALİL ÖZER 


İşler karıştı 
BEŞİKTAŞ'TA başkan adaylarından Yıldırım Demirören'in prensipte anlaşmaya vardığı Sırp oyuncu Vladimir İviç'e Galatasaray da kancayı taktı. Demirören önceki gün Partizan takımının kaptanlığını yapan 24 yaşındaki orta saha oyuncusu ile Teknik Direktör adayları Lothar Mattheaus'un isteği üzerine ön anlaşma yaptıklarını açıklamış ve seçilmeleri halinde İviç'in Beşiktaş'ta oynayacağını söylemişti. 

El sıkıştılar 
GALATASARAY Kulübü'nün de uzun zamandır bu oyuncunun peşinde olduğu ortaya çıktı. Teknik Direktör Hagi'nin alınmasını istediği oyuncular arasında İviç'i ilk sırada tuttuğu ve yönetimin de Sırp oyuncuyla el sıkıştığı öğrenildi. Yıldırım Demirören'in başkanlığa gelip gelmeyeceğinin belli olmaması nedeniyle, menajerlerin Iviç konusunda Sarı - Kırmızılı kulüp ile de temasa geçtikleri iddia edildi. 

İviç kimdir 
DOĞUM TARİHİ 07.05.1977 
DOĞUM YERİ 
Sırbistan - Karadağ 
BOYU 1.91 m. 
KİLOSU 85 kg. 
POZİSYONU Orta saha 
OYNADIĞI KULÜPLER 
Proleter Zrenjanin 
4 sezon , 
Partizan Belgrad 
6 sezon 



</TEXT>
</DOC>
