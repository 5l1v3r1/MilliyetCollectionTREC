<DOC>
<DOCNO> 236625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sondun09.html </URL>
<DATE> 2004/05/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İngiltere'de küçük yaşta hamile kalan kızlara engelleme... 
</HEADLINE>
<TEXT>

     Küçük yaşta hamile kalan kızların sayısının arttığı İngiltere'de, 14 yaşındakilerin de aralarında bulunduğu kız çocuklarının doğurgunlıklarının, ailelerinin izni olmaksızın geçici engellendiği öne sürüldü. 
     The Sunday Times gazetesinde yer alan iddiaya göre, hükümete bağlı bir ekip tarafından yapılan çalışma sonucunda, 16 yaşın altındaki yaklaşık 400 kız çocuğunun, kollarında cilt altına yerleştirilen bir doğum kontrolü plakası sayesinde 3 yıl boyunca hamile kalmalarının önüne geçildi. 
     Yaklaşık 4 santimetrelik doğum kontrol plakasının kız çocuklarının kollarına lokal anesteziyle yerleştirildiğini öne süren Sunday Times, plakanın bazı sentetik hormonlar yayarak kız çocuklarının yumurta üretmesinin önüne geçtiğini iddia etti. 
     Operasyonları yapan doktorların bunun en güvenli metod olduğunu savunduklarını da belirten Sunday Times, ''Genellikle ailesinin bir seks hayatı olduğunu bilmesini istemeyen kız çocukları bu metodu çok güvenli buluyor'' diye yazdı. 
     Parlamentonun konuyla ilgili bir raporu da geçen bir yılda 15 yaşın altında 2500 kızın daha aile hekimlerine başvurarak, farklı yöntemlerle doğum kontrolü konusunda yardım istediklerini ortaya koydu. 
     
</TEXT>
</DOC>
