<DOC>
<DOCNO> 232384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonyas01.html </URL>
<DATE> 2004/04/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
''Duvara Karşı'', Alman sinema ödülüne aday... 
</HEADLINE>
<TEXT>

     54. Berlin Film Festivali Berlinale'de ''Altın Ayı'' ödülünü kazanan, Sibel Kekilli'nin başrolünü oynadığı ''Gegen die Wand'' Duvara karşı adlı film, 2004 yılı Alman Sinema Ödülü için aday gösterildi. 
     Alman Sinema Ödülü jürisi, 18 Haziran'da Berlin'de düzenlenecek törenle kültürden sorumlu Devlet Bakanı Christina Weiss tarafından verilecek ödül için, yönetmenliğini Fatih Akın'ın yaptığı ''Gegen die Wand'' filminin de aralarında bulunduğu 10 filmi aday gösterdi. 
     ''Duvara Karşı'' filmi, kısa adı ''Lola'' olan ödül için, Sibel Kekilli ile en iyi kadın oyuncu, Birol Ünel ile en iyi erkek oyuncu, Fatih Akın ile en iyi yönetmen ve en iyi film dalında, 4 kategoride yarışacak. 
     Sinema filmleri dalında yarışacak diğer 5 film arasında, 1954 yılındaki Dünya Futbol Şampiyonası'nda Almanya'nın İsviçre'nin başkenti Bern'deki final karşılaşmasında Macaristan'ı 3-2 yendiği maçın hikayesini anlatan ''Das Wunder von Bern'' Bern mucizesi adlı film de yer alıyor. 
     Ödül için yarışacak diğer sinema filmleri ise ''Bay Lehmann'', ''Kroko'', ''Muxmaeuschenstill'' ve ''Wolfsburg''. Gençlik filmi dalında ''Blindgaenger'' Serseri mayın ve ''Die wilden Kerle'' Vahşi herifler ile belgesel film dalında da ''Die Geschichte vom weinenden Kamel'' Ağlayan devenin hikayesi ve ''Die Kinder sind tot'' Çocuklar öldü adlı filmler Alman Sinema Ödülü için yarışacak. 
     
</TEXT>
</DOC>
