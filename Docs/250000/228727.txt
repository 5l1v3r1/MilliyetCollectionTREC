<DOC>
<DOCNO> 228727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonspo31.html </URL>
<DATE> 2004/04/05/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Bakan Güçlü Lav Konyaspor'un başarılarının mimarlarındandı... 
</HEADLINE>
<TEXT>

     Tarım ve Köyişleri Bakanı Sami Güçlü, geçirdiği trafik kazası sonucu hayatını kaybeden Konyaspor Teknik direktörü Tevfik Lav'ın, Konyaspor'un son dönemde yükselişinin ve başarılarının önde gelen mimarlarından olduğunu söyledi. 
     Bakan Güçlü, Lav'ın ölümüyle ilgili Konyaspor Kulubü Başkanlığı'na gönderdiği başsağlığı mesajında, Lav'ın vefatını üzüntüyle öğrendiğini ifade etti. 
     Tevfik Lav'ın Konya ve Türk sporu için büyük bir kayıp olduğunu kaydeden Güçlü, ''Lav, Konyaspor'un son dönemde yükselişinin ve başarılarının önde gelen mimarlarındandı. Merhuma Allah'tan rahmet, ailesine ve Konyaspor camiasına sabır ve başsağlığı dilerim'' dedi. 
     
</TEXT>
</DOC>
