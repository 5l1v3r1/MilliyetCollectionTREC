<DOC>
<DOCNO> 226141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sonspo06.html </URL>
<DATE> 2004/03/27/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
NBA... New Jersey, "play-off"u garantileyen 6. ekip oldu... 
</HEADLINE>
<TEXT>

     ABD Profesyonel Basketbol Ligi'nde NBA 22. hafta mücadelesine, bu sabaha karşı yapılan 11 maçla devam edildi. 
     Atlantik Grubu lideri New Jersey Nets, deplasmanda Boston Celtics'e deplasmanda yenilip 71. maçında 29. yenilgisini almasına karşın play-off vizesi alan ligdeki 6. takım oldu. 
     Karşılaşmada Boston Celtics'i galibiyete taşıyan isimler olarak 34 sayı ve 8 ribauntla Paul Pierce, 17 sayı ve 6 asistle Chucky Atkins, 15 sayı ve 4 ribauntla Walter McCarthy ve 13 sayıyla da Ricky Davis dikkati çekti. 
     Konuk ekipte ise Richard Jefferson, 28 sayı ve 7 asist, Rodney Rogers, 24 sayı ve 12 ribaunt, Lucious Harris, 15 sayı ve 5 asist, Kerry Kittles da 10 sayı ve 4 asistle oynadı. 
     Ligde bu sezon en iyi galibiyet yüzdesine sahip olan ekip konumundaki Merkez Grubu lideri Indiana Pacers, deplasmanda Atlantik Grubu sonuncusu Orlando Magic'i farklı skorla yenerek, 71. maçında 52. galibiyetini elde etti. 
     Bu maçta Indiana Pacers'da Ron Artest, 35 sayı, 7 ribaunt, 5 asist ve 4 top çalmayla sahanın yıldızı olurken, Al Harrington, 19 sayı ve 6 ribaunt, Jeff Foster da 16 sayı ve 11 ribauntla Artest'e eşlik etti. 
     Orlando Magic'de ise Tyronn Lue, 32 sayı ve 4 asist, Juwan Howard, 24 sayı ve 8 ribaunt, Keith Bogans da 14 sayı ve 4 ribauntla oynamalarına karşın yenilgiye engel olamadılar. Magic'de oyuna sonradan girerek 22 dakika sahada kalan Gürcü asıllı Türk vatandaşı oyuncu Zaza Pachulia, maçı 8 sayı, 9 ribaunt 2 hücum-7 savunma , 1 top çalma ve 1 blokla tamamladı. 
     Ligde son haftaların en başarılı ekibi olan Los Angeles Lakers, üstüste 7. galibiyetini sahasında Ortabatı Grubu lideri Minnesota Timberwolves'u farklı skorla yenerek aldı. 
     İdeal kadrosuna kavuştuktan sonra gösterdiği performansla dikkati çeken ve 72. maçında 49. galibiyetini alarak grupta 2. sıraya yükselen Lakers'da Kobe Bryant, 35 sayı, 9 ribaunt, 5 asist, ünlü pivot Shaquille O'Neal da 22 sayı, 18 ribaunt ve 4 asistle galibiyette başrolü oynadı. 
     Konuk ekipte ise Latrell Sprewell'ın 19 sayı ve 4 ribaunt, Kevin Garnett'ın 16 sayı, 16 ribaunt ve 7 asist, Fred Hoiberg'in de 13 sayı ve 4 ribauntluk performansları galibiyete yetmedi. 
     Lige, TSİ yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
     Philadelphia 76'ers-Cleveland Cavaliers 86-71. 
     Orlando Magic-Indiana Pacers 92-107. 
     New York Knicks-Toronto Raptors 108-101. 
     Miami Heat-Dallas Mavericks 119-118 uzatmada . 
     Boston Celtics-New Jersey Nets 102-93. 
     New Orleans Hornets-Phoenix Suns 94-99. 
     Memphis Grizzlies-Houston Rockets 109-86. 
     Chicago Bulls-Milwaukee Bucks 105-115. 
     Los Angeles Lakers-Minnesota Timberwolves 90-73. 
     Golden State Warriors-Washington Wizards 99-78. 
     Seattle Supersonics-Denver Nuggets 102-86. 
     
</TEXT>
</DOC>
