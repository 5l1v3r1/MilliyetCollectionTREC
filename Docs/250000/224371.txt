<DOC>
<DOCNO> 224371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/tv/ekran.html </URL>
<DATE> 2004/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlar TRT'den gitti 
</HEADLINE>
<TEXT>

   TRT ile sözleşme yenileyemeyen Türkiye Jokey Kulübü, Digiturk'le anlaştı. Yarışlar 1 Nisan'dan itibaren TJK TV'den yayınlanacak 
      ITIR ILGAZ 

   
   Umutlarını atlara bağlayan milyonlarca kişi, TRT 4'te takip ettiği at yarışlarını 1 Nisan'dan itibaren TJK TV'den izleyecek. 
   Türkiye Jokey Kulübü Genel Müdürlüğü'nde 18 Mart Perşembe günü bir araya gelen DIGITURK ve TJK yetkilileri TJK TV'yi yayın hayatına geçirmek için sözleşme imzaladılar. Sözleşmeyi DIGITURK adına Genel Müdür Erkan Özerdem ve Genel Müdür Yardımcısı Sedat Gümüşoğlu, TJK adına ise Genel Müdür Turgay Kop ve Genel Müdür Yardımcısı Tuncel Aydın imzaladı. 
   TJK'nün kendi ekibi tarafından çekilen yarışlar, DIGITÜRK'ün 778 numaralı kanalından TJK TV adıyla yayınlanacak. DIGITURK abonesi olmayıp, dijital uydu alıcısı sahibi olan yarışseverler de çanak antenlerini EUTELSAT W3 uydusuna çevirirek TJK TV yi seyredebilecekler. 
   TJK ile TRT arasındaki anlaşma 31.03.2004'te sona eriyor. TJK Genel Müdür Yardımcısı Tuncel Aydın 2003 yılında TRT'ye yarışların yayınlanması için 6.8 milyon dolar ödendiğini açıkladı. TJK yeni kanalı ile 480 bin dolara anlaştı. Aydın, at yarışı yayınlarının dünyadaki bütün jokey kulüpleri için en önemli gelir kaynağı olduğunu, bir tek Türkiye'de yayınlanması için para ödendiğini söyledi. Aydın TRT ile anlaşmak istediklerini, ancak kurumun artık at yarışı yayınlamak istemediği için anlaşmayı sadece üç aylığına uzattığını açıkladı. TJK yetklisi , diğer kanallarla da görüştüklerini yarış saatlerinde kadın programları olduğu ve blok yayın yapma imkanları olmadığı için anlaşamadıklarını belirtti. 
   
   
   Efe'nin neyi var    İzlenme rekorları kıran "Kınalı Kar"da, Efe'nin hastalığı herkesi üzüyor. Emrah ve Özlem Conker'in başrol oynadıkları dizide, Ali ve Nazar, aniden hastalanan Efe'yi kasabadaki hastaneye götürür. Doktor bazı testler ister. Testleri yaptıran Ali ve Nazar için zor saatler başlamıştır. 
   KANAL D 21.20 
   
   
   'taraftaria' Ankara'da    İhsan Topaloğlu, Valencia sınavı öncesi Gençlerbirliği Başkanı İlhan Cavcav ve teknik direktör Ersun Yanal ile konuşacak. 
   CNN TÜRK 20.00 
   
   
   On Numara Şov    TRT, On Numara ve Şans Topu'nu da şova dönüştürüyor. Bugünkü 10 Numara çekilişini sunacak olan Emre Altuğ'un konukları, Demet Akalın ile Beyazıt Öztürk. 
   TRT 1 20.30 
   
   

   Seçime 6 gün kaldı    Seçim Otobüsü Ankara'da Milliyet yazarları Güneri Civaoğlu, Melih Aşık, Fikret Bila ve Abbas Güçlü seçmenin nabzını tutacak. CNN TÜRK 14.15 
   Başbakan iki kanalda Recep Tayyip Erdoğan "Liderler Turu"nda Murat Akgün'ün NTV 17.00 "Ankara'nın Gündemi Özel"de Murat Odabaş'ın sorularını yanıtlayacak TGRT 21.45 . 
   Kırmızı Koltuk Ümit Aslanbay'ın sunduğu programda konuk Süleyman Demirel. STAR 23.40 
   
   
</TEXT>
</DOC>
