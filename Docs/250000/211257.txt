<DOC>
<DOCNO> 211257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/soneko28.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağışı sebze meyve fiyatlarını vurdu... 
</HEADLINE>
<TEXT>

     İstanbul'da geçen hafta perşembe gününden itibaren etkili olmaya başlayan kar yağışı sonrası kente gelen bazı sebzelerin fiyatlarında artışlar görüldü. 
     İstanbul'daki hallerde en yüksek fiyat artışı, 1 milyon lira ile fasulye ve bostan patlıcanda kaydedildi. 22 Ocak'da 3.7 milyon-4.5 milyon lira aralığında satılan çalı, sera ve şeker fasulyenin kilosu, bugün 4.5-5.5 milyon lira arasında alıcı buldu. 
     Bostan patlıcanın kilosu da 4-5.5 milyon lira seviyesine yükseldi. 
     1 milyon 600 bin liradan satılan Antalya sera domatesin kilosunda 100 bin liralık artış belirlendi. 
     Fasulye, domates ve patlıcan fiyatlarında artışlara karşın, kereviz, mantar ve göbek salata fiyatlarında ise düşüş kaydedildi. 
     Kerevizin en yüksek satış fiyatı 200 bin lira azalarak 800 bin liraya, mantarın kilosu 2-2.8 milyon lira aralığından 1.5-2.5 milyon lira aralığına geriledi. 
     Halde 22 Ocak'ta 4-6 milyon lira aralığında satış etiketi taşıyan göbek salatanın Tarsus-Finike sandığı ise 3-5.5 milyon lira aralığına indi. 
     Meyve fiyatlarında ise pek az değişiklik gözlendi. Sıkmalık portakalın kilosu 100 bin lira arttı. Siyah üzümün kilosu 1.5-3 milyon lira aralığından 1.5-2.5 aralığına, mandalinanın İzmir kilosu 800 bin-2.5 milyon lira aralığından 800 bin-2 milyon lira aralığına çekildi. 
     
</TEXT>
</DOC>
