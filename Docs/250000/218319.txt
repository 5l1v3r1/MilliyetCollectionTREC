<DOC>
<DOCNO> 218319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sonspo12.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Daum ve Terim'in derbi karnesi... 
</HEADLINE>
<TEXT>

     Birinci Süper Futbol Ligi'nde 29 Şubat Pazar günü yapılacak Fenerbahçe-Galatasaray derbisinde Fatih Terim ile Christoph Daum, 2. kez birbirlerine rakip olacak. 
     Ezeli rakiplerin teknik adamları, takımlarının başında ilk kez sezonun ilk yarısında Atatürk Olimpiyat Stadı'ndaki derbide karşı karşıya gelmiş ve maç 2-2 berabere sonuçlanmıştı. 
     Galatasaray, Fatih Terim'in teknik direktörlüğünde çıktığı 36 derbi maçta 12 kez kazanırken, 11 maçta yenildi. Sarı-kırmızılılar 13 maçta da eşitliği bozamadı. 
     
     TERİM'İN FENERBAHÇE DERBİLERİ 
     Terim'in Galatasaray'ı, Fenerbahçe ile yaptığı 16 derbi maçın 6'sında galip geldi. 6 karşılaşmada sarı-lacivertli takıma yenilen sarı-kırmızılılar, 4 maçtan da beraberlikle ayrıldı. 
     Terim'in döneminde, Fenerbahçe ve Beşiktaş'a karşı yaptığı maçlarda galibiyet sayılarında ezeli rakiplerine göre geride kalan Galatasaray, buna karşın rakiplerinin filelerini daha fazla havalandırdı. Sarı-kırmızılılar, bu dönemde derbilerde attıkları toplam 52 gole karşılık 48 gol yediler. 
     Fenerbahçe kalesine 27 gol atan sarı-kırmızılılar, kendi kalelerinde 30 gol gördü. Beşiktaş kalesini ise 25 kez havalandıran Galatasaraylı futbolcular, kendi filelerinden 18 top çıkardı. 
     
     TERİM'İN DERBİ KARNESİ 
     Fatih Terim yönetimindeki Galatasaray'ın, ezeli rakipleriyle yaptığı derbi maçlardaki performansı şöyle 
     
     
RAKİPLER O G B M A Y Fenerbahçe 16 6 4 6 27 30 Beşiktaş 20 6 9 5 25 18 TOPLAM 36 12 13 11 52 48 
     
     DAUM'UN DERBİLERİ 
     Fenerbahçe Teknik Direktörü Christoph Daum ise, takımının başında Galatasaray'a karşı ilk sınavını sezonun ilk yarısında Atatürk Olimpiyat Stadı'nda 2-2 sonuçlanan maçta verdi. 
     Eski takımı Beşiktaş ile sezonun ilk yarısında yapılan maçta da 2-2'lik eşitliği bozamayan Daum, daha önce 2 ayrı dönemde görev yaptığı Beşiktaş'ın başında derbi maçlarda genelde başarılı sonuçlar alamamıştı. 
     Daum'un başında bulunduğu Beşiktaş ve Fenerbahçe, ezeli rakipleriyle yaptığı toplam 26 derbi maçta 6 kez galip gelirken, 12 kez yenildi, 8 maçta ise eşitliği bozamadı. 33 gol atıp, 42 gol yedi. 
     
     BEŞİKTAŞ'TAKİ PERFORMANSI 
     Beşiktaş, teknik direktör Christoph Daum yönetiminde ezeli rakipleriyle toplam 24 derbi maçına çıktı. 
     Beşiktaş'ta, 1993-94 sezonunun ikinci yarısından, 1995-96 sezonun son 3 haftasına dek takımın başında kalan, 2000-2001 sezonunun 24. haftasında yeniden siyah-beyazlı takımın başına gelen Christoph Daum, görev süresi içinde takımıyla çıktığı toplam 24 derbi maçta 6 kez galip gelirken, 12 kez de ezeli rakipleri karşısında sahadan yenik ayrılmak zorunda kaldı. 6 derbi maçta ise, taraflar birbirlerine üstünlük sağlayamadı. 
     Beşiktaş, bu 24 derbi maçta rakip fileleri toplam 29 kez havalandırırken, kalesinde 38 gol gördü. Bu dönemde siyah-beyazlılar, Galatasaray ile 14, Fenerbahçe ile de 10 maç yaptı. 
     
     DAUM'UN GALATASARAY KARNESİ 
     Daum yönetimindeki Beşiktaş, Galatasaray ile lig, Türkiye, TSYD ve Cumhurbaşkanlığı Kupalarında yaptığı 14 maçın 4'ünde sahadan galibiyetle ayrılırken, 6'sında yenildi, 4 maçta da taraflar birbirlerine üstünlük sağlayamadı. 
     Yapılan 14 karşılaşmada Galatasaray 22, Beşiktaş ise 21 gol attı. 
     Daum döneminde Birinci Futbol Ligi'nde 2 takım arasında yapılan 7 lig maçının yalnızca 1'ini siyah-beyazlılar, 4'ünü ise sarı-kırmızılılar kazandı. 
     Daum yönetimindeki Beşiktaş'ın, Galatasaray ile yaptığı derbi maçlar şöyle 
     
     
KATEGORİ O G B M A Y Lig 7 1 2 4 9 13 Türkiye Kupası 4 1 2 1 4 4 TSYD Kupası 2 1 - 1 5 4 Cumhurbaşkanlığı Kupası 1 1 - - 3 1 Toplam 14 4 4 6 21 22 
     Not Siyah-beyazlıların 1995-96 sezonunun 33. haftasında oynadığı ve 2-1 yenildiği Galatasaray maçı, Daum'un görevi bırakması ve antrenör Roland Koch'un takımın başında sahaya çıkması nedeniyle, değerlendirmeye alınmamıştır. 
     
</TEXT>
</DOC>
