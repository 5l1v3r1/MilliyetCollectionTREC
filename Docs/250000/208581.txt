<DOC>
<DOCNO> 208581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/soneko10.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ'ın hisse senetlerinin sırası işleme açıldı 
</HEADLINE>
<TEXT>

     Türkiye Petrol Rafinerileri Anonim Şirketi'nin TÜPRAŞ , hisse senetlerinin sırası işleme açıldı. 
     Tüpraş hisselerinin açılıştan itibaren sakin bir seyir izleyerek 11,900-12,600 lira bandında hareket ettiği gözleniyor. Tüpraş hisselerinin tahtasının işleme kapatıldığı sıradaki fiyatı da 12,600 lira seviyesinde bulunuyordu. Seansın ilk 20 dakikasının tamamlanmak üzere olduğu şu sıralarda Tüpraş hisseleri 12,500 liradan işlem görüyor. 
     Özelleştirme İdaresi Başkanlığı'ndan ÖİB açıklama istenilmesi nedeniyle 12 Ocak Pazartesi günü işleme kapatılan TÜPRAŞ hisselerinin sırası dün de kapalı kalmıştı. 
     ÖİB'in Tüpraş'ta sahibi bulunduğu şirket sermayesinin yüzde 65.76'sına tekabül eden hisse senetlerinin blok satış yoluyla özelleştirilmesine ilişkin ihale sonuçlarını içeren açıklamanın Borsa Günlük Bülteni'nde yayınlanarak kamuya duyurulması nedeniyle bugünden itibaren şirket hisselerinin tekrar işleme açılması kararlaştırıldı. 
     TÜPRAŞ'ın blok satış yöntemiyle özelleştirilmesiyle ilgili pazarlık görüşmelerinde, en yüksek teklifi, 1 milyar 302 milyon dolar ile Efremov Kautschuk GMBH vermişti. 
     
</TEXT>
</DOC>
