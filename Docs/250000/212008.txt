<DOC>
<DOCNO> 212008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur02.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıyı vatandaşlar yakaladı 
</HEADLINE>
<TEXT>

     İzmir'in Bornova ilçesinde, bir kadının çantası kapkaççılar tarafından çalındı. Kapkaççılardan biri kaçtı, diğeri peşine düşen vatandaşlarca yakalandı. 
     Olay, Çamdibi 476 sokakta meydana geldi. Evine gitmekte olan Perihan Güleç'in 44 peşine motosikletli iki genç takıldı. Gençlerden biri motosikletten indi, kadının omuzundaki çantaya asılarak kadını yerde sürüklemeye başladı. 
     Çantası alınan kadın bağırmaya başlayınca, motosikletli olan kapkaççı, telaşa kapılarak olay yerinden kaçtı. Çantayı alan diğer kapkaççı sokakta koşmaya başladı. Kadının yardım istemesi üzerine vatandaşlar, kapkaççıyı yakaladılar. Kapkaççı, olay yerine gelen polise teslim edildi. Fatih İ. 24 adındaki kapkaççının elindeki çanta kadına teslim edildi. 
     Çantada 400 milyon lira para, cep telefonu ve kimlik kartlarının bulunduğu belirlendi. Olay sırasında yerde sürüklenen ve dizlerinden yaralanan Perihan Güleç'in tedavisi hastanede ayakta yapıldı. 
     Yakalanan kapkaççı gözaltına alındı. Motosikletle kaçan diğer kapkaççının yakalanmasına çalışıldığı belirtildi. 
     
</TEXT>
</DOC>
