<DOC>
<DOCNO> 223384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sondun13.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sudan'da mülteci kampında isyan 3 ölü, 18 yaralı 
</HEADLINE>
<TEXT>

     Sudan'da, yerli mültecilerin kaldığı bir kampta dün isyan çıktı, 3 kişi öldü, 18 kişi yaralandı. 
     Polisin verdiği bilgide, Hartum'un merkezine 20 kilometre uzaklıkta bulunan, ülkenin batısındaki çatışmalardan kaçanların kaldığı Mayo kampındaki isyanda ölenlerden ikisinin kadın olduğu belirtildi. 
     İsyanın, hükümetin, yerlerinden edilmiş insanlara yardım etmeye çalışan 40 kadar kişiden oluşan öğrenci grubunu kamptan atmak istemesi üzerine çıktığı belirtiliyor. 
     Görgü tanıkları, polisin, öğrencileri korumaya çalışan, kamp sakinlerinden oluşan kalabalık grubu dağıtmak için göz yaşartıcı bomba kullandığını söylediler. 
     Tanıklar, çok sayıda polisin sevk edildiği kampta durumunun şu anda sakin, ama gergin olduğunu belirtiler. 
     Olay yerindeki bir polis memuru, çatışmada 2 polisin de öldüğünü söyledi, ancak bu açıklama İçişleri Bakanlığı'nca yalanlandı. 
     
</TEXT>
</DOC>
