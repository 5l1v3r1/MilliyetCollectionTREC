<DOC>
<DOCNO> 208505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yasam/yas04.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Psikolojik terapi niyetine dedikodu 
</HEADLINE>
<TEXT>

   Bizden duymuş olmayın ama İngiltere'de yapılan bir araştırmaya göre birilerini çekiştirmek kötü enerjiyi alıp götürüyormuş 
      DIŞ HABERLER SERVİSİ 
   
   LONDRA Üniversitesi Hemşirelik Fakültesi'nde, birçoğu günde 4 saatin üzerinde dedikodu yapan 100 hemşire üzerinde bir araştırma yapılarak dedikodunun sağlığa etkisi incelendi. Araştırmanın raporunda, işyerinde yapılan dedikoduların da yaratıcılığa katkıda bulunacağı belirtilerek işverenlere çalışanlarının dedikodu yapmasına izin vermeleri tavsiye edildi. 
   ARAŞTIRMANIN ilginç bulgularından biri de kadınların dedikodu yaptıklarını kabul ederken erkeklerin yalnızca "iletişim kurduklarını" ve "bilgi alışverişi yaptıklarını" öne sürmeleri oldu. Araştırmacı Katherine Waddington, "Dedikodu yapmak boş bir iş gibi görünse de tedavi etkisi yaparak insanların kendilerini iyi hissetmelerini sağlar" dedi. 
   
   
   
</TEXT>
</DOC>
