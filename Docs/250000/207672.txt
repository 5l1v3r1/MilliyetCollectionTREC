<DOC>
<DOCNO> 207672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yasam/yas05.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çat pat Türkçeyle stand up yapıyor 
</HEADLINE>
<TEXT>

   Mark Petrovich için 'rüyalar ülkesi', Türkiye. Öğretim üyeliği yapıyor, yarım yamalak Türkçesiyle 'stand up'a çıkıyor, dizide oynuyor 
      İLKNUR GÜLMEZ 
   
   Türkiye'den birçok insan 'fırsatlar ülkesi' ABD'de yaşam hayali kursa da, Mark Petrovich tam tersini yaptı ve Amerika'yı bırakıp Türkiye'ye yerleşti. Türkiye serüvenine 1995'te İngilizce öğretmenliği yaparak başlayan Petrovich 33 , İTÜ'de öğretim üyeliğinin ardından, bir yıldır da Taksim'deki değişik mek nlarda stand up gösterilere çıkıyor. Kuledibi'ndeki Yeliz Cafe'de 'Çat pat biliyorum' dediği Türkçesiyle yaptığı gösterisinde izleyenleri şaşırtan Petrovich, oturduğu mahallenin muhtarı sayesinde oyunculuğa da adım atmış. TRT'deki 'Kasabanın İncisi'nde, ABD'li eski eşi canlandıran Petrovich, Türkiye macerasını şöyle anlatıyor "ABD'de Türk bir sevgilim vardı. Onun anlattıklarından Türkiye'yi merak ediyordum. 1995'te Türkiye'den gelen iş teklifini kabul ettim, üç yıl özel kurslarda İngilizce öğretmenliği yaptım. Türkiye'de yaşamak konusunda kararsız kalınca, ABD'ye döndüm. Sonra, Türklerin Amerikan rüyası benim için Türkiye rüyası oldu. Burada yaşamaya karar verdim." 
   
   
</TEXT>
</DOC>
