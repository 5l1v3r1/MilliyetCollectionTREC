<DOC>
<DOCNO> 241324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun05.html </URL>
<DATE> 2004/05/20/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell'dan İsrail'e azarlama 
</HEADLINE>
<TEXT>

     ABD Dışişleri Bakanı Colin Powell, İsrail'in Gazze Şeridi'nde düzenlediği kanlı operasyonun Filistinlilerle barış sürecini daha da güçleştirdiğini söyledi. 
     Powell, konuya ilişkin basına yaptığı açıklamda ''İsrail savunma güçlerinin son günlerde Gazze'deki faaliyetlerinin bir probleme neden olduğunu ve durumu daha da güçleştirdiğine inanıyorum ve bu operasyonların ileri adım atarak barış sürecine geri dönüşü güçleştirdiği kanısındayım'' diye konuştu. 
     ABD yönetimi İsrail'i Gazze Şeridi'nde düzenlediği operasyonu daha önce ''rahatsızlık verici'' olarak nitelendirmiş ve İsrail'den itidalli hareket etmesini istemişti. İsrail'in 30'dan fazla kişinin ölümüne neden olan operasyonu daha önce BM ve AB tarafından da kınanmıştı. 
     
</TEXT>
</DOC>
