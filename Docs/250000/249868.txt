<DOC>
<DOCNO> 249868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/yasam/yas01.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akmerkez gaspçısı' çapkınları seçiyordu 
</HEADLINE>
<TEXT>


Akmerkez önünde otomobillerine bindiği erkekleri 'beraber olma vaadiyle kandıran' Pınar Arı gözaltında. Arı, en az 100 kişiyi ilaçla uyutup soymakla suçlanıyor 

SERHAT ÜNAL İstanbul 

İstanbul Etiler'de Akmermez önünde bekleyen ve para karşılığı birlikte olmak için anlaştığı kişileri ilaçla uyutup soyduğu öne sürülen Pınar Arı 19 yakalandı. 
Asayiş Şube Müdürlüğü Gasp Büro Amirliği'nden verilen bilgiye göre, Akmerkez önünde tanıştıkları bir kadın tarafından ilaçla uyutulduktan sonra para ve kıymetli eşyalarının çalındığı yönünde artan şikayetler üzerine, savcılığın talimatıyla çalışma başlatıldı. 

Bir kadeh içki ve... 
Polis, önce savcılığa suç duyurusunda bulunan sekiz kişinin ifadelerine başvurdu. Akmerkez önünden geçerken yol kenarında bekleyen bir kadını otomobile alarak evlerine gittiklerini, bir kadeh içki aldıklarını, uyandıklarında para, ziynet eşyaları ve kredi kartlarının çalındığını söyleyen mağdurlar, aynı kadının eşkalini verdi. 

'Sevgilim için yaptım' 
Bunun üzerine polis, Akmerkez çevresinde yaptığı araştırma ve istihbarat çalışması sonucunda aranan kadının Pınar Arı olduğu bilgisine ulaştı. 
Tarlabaşı'nda bir adrese baskın düzenleyen polis, Arı, sevgilisi Ayhan Şahin ve arkadaşları Erdin Coşkun'u gözaltına aldı. 
Sevgilisi Şahin'in paraya ihtiyacı olduğu için bu işi yapmak zorunda kaldığını belirten Arı'nın, ifadesinde şunları söylediği öne sürüldü 
"Maddi durumu bozuktu. Oturup konuşarak bu işi yapmaya karar verdik. Yolda bekliyordum. Yanımda duran otomobillerin sürücüleriyle pazarlık yapıyordum. Uygun olduğuna karar verdiklerimle evlerine gidiyordum. Sohbet sırasında içkisine ilaç koyarak uyutuyordum. Sonra Şahin ve Coşkun'u eve çağırıp, para, kredi kartı, ziynet eşyası ve hatta değerli mobilyaları bile alıyorduk." 

Şik yetçi sayısı az 
Yaklaşık 100 kişiyi bu şekilde soydukları öne sürülen Arı, mağdurlar tarafından teşhis edildi. Polis, genç kadın tarafından soyulan diğer mağdurların, olayın duyulmaması için şikayetçi olmadıklarını belirttiler. 


</TEXT>
</DOC>
