<DOC>
<DOCNO> 233348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/siyaset/siy11.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İETT'ye Erdoğan'ın müdürü getirildi 
</HEADLINE>
<TEXT>

   İETT Genel Müdürlüğü'ne, Rıdvan Aslan'ın yerine Başbakan Erdoğan'ın belediye başkanlığı döneminde bu görevde bulunan Muammer Kantarcı atandı 
      İSTANBUL Milliyet 

   
   İETT Genel Müdürlüğü görevine Başbakan Recep Tayyip Erdoğan'ın büyükşehir belediye başkanlığı döneminde genel müdür olan Muammer Kantarcı getirildi. 
   İstanbul Büyükşehir Belediye Başkanı Kadir Topbaş, yaptığı açıklamada İETT'de bazı problemler olduğunu açıklamıştı. 
   Büyükşehir Belediyesi'nden yapılan açıklamaya göre, İETT Genel Müdürü Rıdvan Aslan görevden alınırken, yerine Muammer Kantarcı getirildi. 
   
   İTÜ mezunu 
   İTÜ Makine Mühendisliği Fakültesi Uçak Bölümü mezunu olan Kantarcı, 1994-97 yılları arasında İETT Genel Müdürlüğü görevini yürütmüştü. 
   Kantarcı, Sümerbank, Hema, Motosan Motor A.Ş., Bem Dış Ticaret A.Ş. ve Papila Şirketler Grubu'nda görev yaptı. Muammer Kantarcı, Türkiye Lokomotif ve Motor Sanayii A.Ş. Genel Müdürlüğü görevini yürütüyordu. 
   
   
   
</TEXT>
</DOC>
