<DOC>
<DOCNO> 225461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun52.html </URL>
<DATE> 2004/03/25/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Kıbrıs görüşlmelerinde Türk tarafına göre,belirsizlik ortamı aşıldı. 
</HEADLINE>
<TEXT>

     İsviçre'nin Burgenstock kasabasında devam eden Kıbrıs görüşmelerinde, Türk tarafının rahatsızlık duyduğu belirsizlik ortamının aşıldığı bildirildi. 
     Diplomatik kaynaklardan edinilen bilgiye göre, BM Genel Sekreteri Kofi Annan'ın Kıbrıs Özel Temsilcisi Alvaro De Soto, dünden beri daha yapıcı bir tutum takınarak bir orta yol bulma arayışına girdi. 
     Tarafların dün akşam bir araya geldikleri yemeğin dörtlü görüşmeler formatında olduğuna dikkat çeken diplomatik kaynaklar, yarın akşam için de benzer formatta bir yemek yapılmasının planlandığını söylediler. 
     Aynı kaynaklar, dün akşamki yemekle birlikte 1974'ten beri ilk kez Yunanistan'ın Kıbrıs Türk tarafı ile aynı masaya oturduğuna da işaret ederek, De Soto'nun bulduğu bu orta yol çerçevesinde dörtlü görüşmelerin bundan sonra akşam yemeği formatında olacağını bildirdiler. Bu çerçevede, Dışişleri Bakanı ve Başbakan Yardımcısı Abdullah Gül'ün Brüksel'den döneceği yarın akşam, tarafların yemekte bir araya gelmesi bekleniyor. 
     Bu arada, Bakan Gül'ün, görüşmelerin dörtlü formata dönüşmemesinden duyduğu rahatsızlığı, dün De Soto'ya ilettiği ve Türkiye'de seçim çalışmalarını bırakarak Burgenstock'a geldiğine dikkat çektiği belirtildi. 
     
</TEXT>
</DOC>
