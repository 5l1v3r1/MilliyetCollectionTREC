<DOC>
<DOCNO> 208040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/yazar/akyol.html </URL>
<DATE> 2004/01/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Muhafazak r demokrasi 
</HEADLINE>
<TEXT>

   
   SİYASİ kültürümüz zenginleşiyor. Tek Parti zamanında sadece Kemalizmi biliyorduk. 1960'larda solu, 1980'lerden itibaren liberalizmi ve muhafazak rlığı konuşmaya başladık. 
   Bizde liberal ve muhafazak r eğilimler hep oldu ama adlarının konulabilmesi ve felsefelerinin incelenmesi yeni... Modern çağın bu iki büyük siyaset felsefesini tanımada hayli geciktik. 
   AKP "Muhafazak rlık ve Demokrasi" adıyla uluslararası bir panel düzenledi. Başbakan Erdoğan, partisinin kimliğini siyasi İslamcılıktan ayıran, felsefesini "muhafazak r demokrasi", yerini "merkez sağ" olarak belirleyen önemli bir konuşma yaptı, muhafazak r felsefenin genel özelliklerini anlattı "Toplum mühendisliği"ne, devletin toplumu zorla şekillendirmesine karşı çıktı. "Köktenci olmayan, tedrici ve doğal değişim" fikrini, devlet sektörünün küçültülmesini savundu... 
   Üniversitelerimiz muhafazak rlık diye bir siyasi felsefenin olduğunu son yıllarda fark etti Benim bildiğim beş doktora tezi verildi. Yayınlar da artıyor. 
   
   DOKTORA tezlerinden Dr. Bekir Berat Özipek'in "Muhafazak rlık, Akıl, Toplum, Siyaset" adlı mükemmel çalışması yeni yayımlandı. Liberte Yayınları, www.liberte.com.tr 
   Dr. Özipek kitabına "akıl sorunu" ile başlıyor. Çünkü muhafazak r felsefe, Aydınlanma'nın her şeye hükmetmek isteyen devrimci "akılcılığına" itirazla oluştu, ortaya farklı bir "akıl" anlayışı koydu. Aydınlanma'nın teorik ve soyut akılcılığına karşı, tarihi ve sosyal tecrübelere dayalı pratik akıl... 
   Muhafazak r Madison'un deyimiyle, "akılcı olmaktan çok, makul olmak..." Sf. 42 
   Akılcılığın, akılcılık adına siyasetin her şeye hakim olmasını isteyen Aydınlanma, bu sebeple totaliterdir. Sf. 62 
   Muhafazak rlık ise siyaseti sınırlı bir alan olarak görür. Siyasetin karışmaması, geleneğe, topluma, sivil kurumlara bırakması gereken geniş bir alan vardır. Bu noktada muhafazak rlık liberalizmle uzlaşma halindedir. Sf. 135 vd. 
   Aydınlanma'nın akılcığı devrimcidir, muhafazak rlık evrimci... "Muhafazak rlar kökleri koparmadan dalları budamak ister." Sf. 137 
   Bu sebeple, liberaller gibi muhafazak rlar da "toplum mühendisliği"ne karşıdır. 
   
   Dr. ÖZİPEK Aydınlanma'daki "akılcılık" anlayışının ve Fransız Devrimi'nin doğurduğu büyük hayal kırıklığına dikkat çekiyor Devrimci terör ve tatoliter rejimler... Bu noktada J. W. Burrow'nun "Aklın Krizi" The Crisis of Reason adlı eserini tavsiye ederim. 
   Eski Aydınlanma'nın, dinsel dogmalara benzeyen, mutlak, kesin, yanılmaz "akıl" anlayışı yerine çağımızda çoğulcu "akıllar" anlayışı önem kazanıyor. Devrim, sosyal determinizm ve kesinlik yerine gelişme, çeşitlilik, belirsizlik kavramları gelişiyor. 
   "21. yüzyıl, muhafazak r filozof Edmond Burke'ü yeniden okuyarak başladı." Sf. 43 
   Keskin bir doktrin olmayan muhafazak rlık toplumlar için elbette gerekli ama elbette sol ve liberal fikirler de gerekli ancak böyle bir çoğulculuk gelişmeyi, etkileşimi ve 'denemeyi' mümkün kılıyor. 
   
      
   
</TEXT>
</DOC>
