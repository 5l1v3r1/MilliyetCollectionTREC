<DOC>
<DOCNO> 203640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/yasam/yas05.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşuyla kavga hayatını kararttı 
</HEADLINE>
<TEXT>

   Çatı yüzünden tartıştığı komşusu kalp krizinden ölünce hapse düşen Ümit Deniz'in o günden sonra başına gelmeyen kalmadı 
      ELİF KORAP İstanbul 
   
   İzmir'de çatı yüzünden tartıştığı komşusu kalp krizi geçirince onu hastaneye kaldıran Ümit Deniz'in 42 başına gelmeyen kalmadı. Deniz, yaşadıklarını şöyle anlattı 
   "1995 yılıydı. Annem ve kız kardeşimle eve dönüyorduk. Komşumuz Burhan Alankaya ile karşılaştık. Bir çatı meselesi vardı. Onu konuştuk, tartıştık. Fenalaştığını gördük. Hemen hastaneye kaldırdım. Ölünce çok üzüldük. Hakkımda 'ölüme sebebiyet'ten dava açılınca şoke oldum. Ailemle birlikte cezaevine gönderildik. Ben 3,5, annem 1,5, ablam da 2,5 ay hapis yattı. Sonra beraat ettim. ama 3.5 ay boşu boşuna yatmış oldum. Bu arada da işimden de oldum. Yaşadığım evden taşındım. İş bulamayınca tüm mal varlığımı kaybettim." 
   
   Artık kimseye yardım etmem    O güne kadar karakola bile gitmediğini kaydeden Ümit Deniz, artık birilerine yardım etmekten korkuyor. Deniz, "Geçen gün birini tinerciler sıkıştırmıştı. Görmemiş gibi yapıp yola devam ettim. Artık bu kadar korkuyorum. Bana deseler ki, 'parmağınla dokun, bu adam iyileşecek', yapmam. Başıma ne gelir belli olmaz" diyor... 
   
   
</TEXT>
</DOC>
