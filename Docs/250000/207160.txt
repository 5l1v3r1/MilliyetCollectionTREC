<DOC>
<DOCNO> 207160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/guncel/gun02.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata''nın evi onarılamıyor 
</HEADLINE>
<TEXT>

   Türkiye, Selanik''teki evin restorasyonu için ödenek ayırdı ama, iş Yunanlıların işbirliğini hayata geçirmemesi nedeniyle yapılamıyor 
      ANKARA ANKA 
   
   Atatürk''ün Selanik''teki evinin restorasyonu, Yunanistan''ın Kültürel İşbirliği Anlaşması''nı hayata geçirmek istememesi nedeniyle yapılamıyor. Kültür ve Turizm Bakanlığı''nın 2004 için ayırdığı 200 milyar lira, anlaşma şartları uygulanırsa onarımda kullanılacak. 
   Bakanlık, bu yıl yurtdışındaki eski Türk eserlerinin bakımı, onarımı ve restorasyonu için toplam 1 trilyon lira ayırdı. Ancak yurtdışında oldukça geniş bir mirasa sahip olan Türkiye, bu bütçeyle tüm eserlerin onarımını gerçekleştiremiyor. Eserlerin belirlenmesi ve restorasyonu için tek sorunun bütçe olmadığı da biliniyor. Yunanistan''ın, iki ülkenin 2000''de imzaladığı anlaşmayı hayata geçirmek istememesi nedeniyle, Türkiye için büyük öneme sahip olan Atatürk''ün Selanik''teki evi de restore edilemiyor. Bu evin bakımı, onarımı ve tanzimi için Türkiye''nin ayırdığı para da toplam 200 milyar lira. 
   Türkiye ile Yunanistan arasındaki anlaşmanın bazı maddeleri şöyle 
   Kültürel miras ve özellikle arkeoloji, sanat tarihi, müzecilik, güzel sanatlar, koruma, mimari malzeme ve yapısal değerlendirme alanlarında bilgi ve uzman değişimi. 
   Doğal, mimari, tarihi ve kültürel anıtlar, mahaller, SİT''ler, sanat eserlerinin korunması ve muhafazasına ilişkin çalışmalar hakkında bilgi değişimi. 
   Kültürel mirasın korunmasının ele alınacağı ikili faaliyetler. 
   Taraflar, arkeolojik sitelerin korunması hususundaki uzmanlık alanlarında bilgi ve deneyim edinmek amacıyla 10''ar günlük süreyle iki arkeolog ve iki uzman değişimi de yapacaktır. 
   
   
   
</TEXT>
</DOC>
