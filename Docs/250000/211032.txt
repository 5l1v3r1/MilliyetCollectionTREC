<DOC>
<DOCNO> 211032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun23.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
66 hacı adayı, yağışların neden olduğu kazalarda yaralandı... 
</HEADLINE>
<TEXT>

     Hac görevini yerine getirmek için kutsal topraklara gelen hacı adaylarından 66'sı, Mekke'ye Cuma günü yağan aşırı yağmurun neden olduğu kazalarda yaralandı. 
     Suudi yetkililer, Mekke'ye 23 Ocak Cuma günü yağan yağmurun sel baskınlarına neden olduğunu, bazı semtlerde su baskınlarında mahsur kalan 47 hacı adayını kurtardıklarını açıkladılar. Yetkililer, 66 kişinin de yaralandığını belirttiler. 
     Yaralanmaların önemli bir kısmının trafik kazaları nedeniyle olduğunu belirten yetkililer, bazı hacı adaylarının da kaygan zeminde ayağının kayması sonucu düşerek yaralandığını belirttiler. 
     Yaralanan hacı adayları arasında Türk vatandaşı bulunmadığı öğrenildi. 
     Yağmur, şemsiye satışlarını artırırken, taksi sürücülerinin de işine yaradı. Taksi sürücüleri, yağmur sırasında 4 milyon lira yaklaşık 10 SAR olan en yakın mesafe ücretini üç katına çıkardı. 
     Suudi yetkililer, bu yıl 1 milyonu uçakla olmak üzere, yaklaşık 1 milyon 300 bin hacı adayının şu ana kadar ülkelerine geldiğini açıkladı. 
     Mekke'ye hac için gelişler yarın saat 24.00'de sona erecek. 
     
</TEXT>
</DOC>
