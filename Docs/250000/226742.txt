<DOC>
<DOCNO> 226742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/spor/spo03.html </URL>
<DATE> 2004/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fark 2 milyon Euro 
</HEADLINE>
<TEXT>

   Yıldıray ile masaya oturan Galatasaray, üç yıl için 5 milyon Euro 8 trilyon lira önerdi. Bonservisi elinde bulunan futbolcu, bu sürede 7 milyon Euro 11.2 trilyon lira istedi 
      RAŞİT ALTUN 

   
   Kıran kırana pazarlık 
   CİM-BOM adına transfer görüşmesi yapmak için Almanya'da bulunan Ergun Gürsoy, sonunda Yıldıray Baştürk ile konuştu, Sarı-Kırmızılılar'ın teklifini sundu. Cim-Bom'un yıldıza üç yıl için 5 milyon Euro yaklaşık 8 trilyon lira önerdiği, Yıldıray'ın ise 7 milyon Euro yaklaşık 11.2 trilyon lira istediği öğrenildi. Başarılı oyuncunun, bonservisi elinde olması nedeniyle fazla para istediği vurgulandı. 
   
   Keser'e özel görev 
   YILDIRAY ile görüşen Ergun Gürsoy, eski futbolcularından Erdal Keser'e de yeni dönem için görev verdi. Keser'in, Alman liglerinde gelecek için umut veren oyuncuları takibe alacağı, bunları bir rapor halinde Galatasaray Yönetimi'ne sunacağı ifade edildi. İki savunma oyuncusu alacak olan Sarı - Kırmızılılar'ın, bazı genç Alman futbolcular üzerinde de durduğu vurgulandı. 
   
   'Beşiktaş düşünsün'    ERHAN TELLİ 

   Cim - Bom start verdi 
   GALATASARAY, Beşiktaş ile yapacağı maçın hazırlıklarına dün başladı. Antrenmana, milli takımlara giden Hakan Şükür, Bülent, Sabri, Mondragon, Petre ve Bratu'nun yanı sıra sakatlığı süren Ergün katılmadı. Çalışma sırasında sağ arka adalesinde gerilme meydana gelen Prates ise idmanı yarıda bıraktı. Bu karşılaşmanın rakipleri açısından çok önemli olduğunu söyleyen Sarı - Kırmızılılar, "Kaybedeceğimiz bir şey yok, onlar düşünsün" diye konuştu. 
   
   Kapılar basına kapalı 
   HAGİ yönetiminde derbiden galibiyet almak isteyen Galatasaray'da perşembe gününden itibaren çalışmalar basına kapatılacak. Milli oyuncuların katılmasıyla birlikte Beşiktaş maçının taktikleri üzerinde duracak olan Rumen teknik direktörün, sadece cumartesi günü takım hakkında bilgi vermek için bir basın toplantısı düzenleyeceği açıklandı. 
   
   Kıran alttan aldı    GALATASARAY'DA bir hafta ertelenen görev dağılımı bugün belli olacak. İkinci başkanlık konusunda Ergun Gürsoy ile aynı beklentide bulunan Turgay Kıran, görev seçme gibi bir lükslerinin bulunmadığını ifade ederek, "İkinci başkanlık bekliyordum. Ama başkanımız bize ne görev verirse onu yaparız. Başkanımızın takdirine saygı duyarız" dedi. 
   
   Tafo'da pürüz    KALECİ antrenörlüğü konusunda prensipte anlaşılan Taffarel'in Türkiye'ye gelişinde pürüz çıktı. Yöneticilerle yaptığı son görüşmede düşünmek için biraz süre isteyen Brezilyalı yıldızın, uçak bileti de iptal edildi. Halen ülkesinde bulunan ve dün gece İstanbul'da olması gereken Taffarel'in, önümüzdeki günlerde Cim-Bom'a son kararını bildireceği kaydedildi. 
   
   
</TEXT>
</DOC>
