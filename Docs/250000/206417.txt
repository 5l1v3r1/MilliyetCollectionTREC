<DOC>
<DOCNO> 206417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sontur15.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp pili kullananlara "cep telefonu" uyarısı 
</HEADLINE>
<TEXT>

     Abant İzzet Baysal Üniversitesi AİBÜ Tıp Fakültesi Dekanı Prof. Dr. Cihangir Uyan, cep telefonlarının, 12 santimetreden yakın mesafede kullanılmasının, kalp pillerinin durmasına neden olduğu belirterek, ''Kalp hastaların dikkatli olması gerektiğini'' bildirdi. 
     Prof. Dr. Cihangir Uyan, kalp pilinin, hastanın rahatsızlığına göre ayarlandığını ve gerektiği kadar sinyal verdiğini belirterek, ''Araştırmalara göre cep telefonu, kalp pilinin sistemini karıştırarak durmasını sağlıyor. Kalp pili durduğu takdirde kişi bayılır ve tıbbi müdahale yapılmazsa ölebilir'' dedi. 
     Cep telefonunun sağlıklı kalpleri etkilemediğini söyleyen Uyan, şunları kaydetti 
     ''Cep telefonu normal kalbe herhangi bir zarar vermez. Kalp pili takılı olan hastalara mecbur kalmadıkça cep telefonu kullanmamaları gerektiğini anlatıyoruz. Ancak kullananlar da kalp pilinin takılı olduğu tarafın ters yönünde taşımalıdır. Cep telefonu, kalbe 12 santimetreden yakın mesafede kullanılırsa kalp pillerinin durmasına neden oluyor.'' 
     
</TEXT>
</DOC>
