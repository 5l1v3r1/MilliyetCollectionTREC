<DOC>
<DOCNO> 218981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/soneko32.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den sabit hat görüşmelerine indirim 
</HEADLINE>
<TEXT>

     Turkcell, sabit hat görüşmelerinde indirim kampanyası başlattı. 
     Turkcell'den yapılan açıklamada, BizbizeCell tarifesinden yararlanan abonelerin, sabit hatlarla indirimli saatlerde yüzde 50 ucuza konuştuğu bildirildi. 
     Açıklamaya göre, BizbizeCell tarifesinden yararlanan tüm faturalı hat ve Hazır Kart aboneleri, yeni indirim kampanyasıyla sabit telefonları avantajlı fiyatlardan yararlanarak arayabilecekler. 
     Kampanyada, faturalı hat aboneleri sabit hat görüşmelerini indirimli saatlerde Pazartesi-Cumartesi saat 18 00-06 00 arası, Pazar günleri 24 saat dakikası 339.000 lira, Hazır Kart aboneleri 5 kontör bedelle yapacaklar. 
     İndirimli kampanya fiyatları KampusCell, KademeliCell, KahramanCell, DestekCell tarifeleri için de geçerli olacak. Ayrıca bu tarifelerdeki ve BizimŞirketCell ile FiloCell tarifelerindeki kurumsal aboneler de kampanyadan faydalanabileceklerdir. 
     Herhangi bir başvuru yapmadan yararlanılan kampanya, 1 Mart - 31 Mayıs 2004 tarihleri arasında geçerli olacak. 
     
</TEXT>
</DOC>
