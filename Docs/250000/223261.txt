<DOC>
<DOCNO> 223261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonyas32.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar AIDS aşısını insanlar üzerinde denemeye başladı 
</HEADLINE>
<TEXT>

     İtalyanlar, geliştirdikleri AİDS aşısını insanlar üzerinde denemeye başladı. 
     İtalya Yüksek Sağlık Enstitüsü yetkilileri, Barbara Ensoli viroloji laboratuvarınca geliştirilen aşının insana zararsız olduğunu kanıtlayacak klinik denemelerinin ilk aşamasına başlandığını bildirdi. 
     Araştırma ekibinden Valeria Fiorelli, AFP muhabirine, ''gönüllüler sayesinde klinik deneylerin başladığını'' belirtti. 
     Corriere della Sera gazetesi, dünkü sayısında, araştırmacıların yıl sonuna kadar sürdürülecek aşama için HİV taşıyıcısı gönüllü denekler bulmakta zorluk çektiklerini yazmıştı. 
     Deneylere, AİDS virüsü bulaşmamış 32 gönüllüyle taşıyıcı denek katılıyor. 
     İtalya'dan başka birçok ülkede daha AİDS aşısı çalışmaları sürüyor. 
     
</TEXT>
</DOC>
