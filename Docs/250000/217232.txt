<DOC>
<DOCNO> 217232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sontur12.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
8-10 derece ısınacağız, ılık yağmur geliyor... 
</HEADLINE>
<TEXT>

     Kar ve soğuk gidiyor... Batı bölgelerimiz bugünden itibaren yeni bir ılık ve yağışlı havanın etkisine girerken, hava sıcaklığı batıdan başlamak üzere tüm yurtta 8-10 derece artarak mevsim normallerinin üzerine çıkacak. 
     Meteoroloji’den alınan bilgiye göre, bugün akşama kadar Marmara ve Ege'de yağmur, Orta ve Doğu Karadeniz ile Doğu Anadolu'da kar yağışı görülecek. Yağmur İç Ege'de karla karışık yağmur şeklinde yağacak. Doğu Akdeniz parçalı bulutlu, diğer yerler çok bulutlu, iç bölgeler sisli. 
     Önümüzdeki 3 günün hava raporu ise şöyle 
     
     Salı 

     Kar Türkiye'yi tamamen terk ediyor. Marmara, Batı Karadeniz, Ege, İç Anadolu’nun batısı ve Batı Akdeniz yağmur alırken, diğer bölgelerimiz parçalı ve çok bulutlu. Sis etkili olmaya devam edecek. 
     
     Çarşamba 

     Marmara'nın doğusu ve Batı Karadeniz'in kıyı kesiminde görülecek yağmur dışında yağış yok. Marmara ve Batı Karadeniz'in iç kesimleri çok bulutlu, diğer bölgeler parçalı bulutlu. İç bölgelerde sis etkili olacak. 
     
     Perşembe 

     Trakya, Kıyı Ege ve Doğu Karadeniz'in kıyı kesimi yağmurlu, Marmara, İç Ege, Batı ve Orta Karadeniz çok bulutlu, diğer bölgeler parçalı bulutlu bir gün geçirecek. Sis etkili olmaya devam ediyor. 
     UYARI 
     Hava sıcaklığındaki artışa bağlı olarak yurdun iç ve batı kesimlerinde görülecek kar erimeleri nedeniyle sel ve su baskınları olabilir. 
     Meteoroloji yetkilileri, özellikle Akdeniz ve Ege Bölgesindeki narenciye ve sera üretimi yapan üreticileri, dona karşı dikkatli olmaları ve gereken tedbirleri almaları konusunda uyardı. 

     
</TEXT>
</DOC>
