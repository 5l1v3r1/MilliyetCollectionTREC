<DOC>
<DOCNO> 218248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun50.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahreyn'de "Biri Bizi Gözetliyor" Programını protesto eden... 
</HEADLINE>
<TEXT>

     Körfez ülkesi Bahreyn'de, Türkiye'de yayınlanan adıyla ''Biri Bizi Gözetliyor'' programını Big Brother protesto eden yüzlerce kişi sokağa döküldü. 
     Amvac adasındaki bir evde yapılan programı protesto edenler, ''Günahı Durdurun'' ve ''Edepsizliğe Hayır'' sloganları atarak, programın İslam'a karşı olduğunu savundu. 
     Polisin, MBC uydu kanalının hazırladığı programın yapıldığı eve giden yolu kestiği belirtildi. 
     Gösteriye, programdan ötürü Enformasyon Bakanı Nabil El Hamer'in sorgulanması için yürütülen kampanyanın başını çeken Parlamento Başkan Yardımcısı Adel El Mowada da katıldı. 
     Göstericiler, çocuklarının, İslam dininde evlenmeden birlikte yaşanabileceği kanısına varacağı gerekçesiyle programın yasaklanmasını istediklerini belirttiler. 
     MBC'nin yayınladığı ''Biri Bizi Gözetliyor'' programında erkek ve kadın yarışmacılar aynı evde ayrı odalarda yatıyor. Evde ibaret için de ayrı bir oda bulunuyor. 
     
</TEXT>
</DOC>
