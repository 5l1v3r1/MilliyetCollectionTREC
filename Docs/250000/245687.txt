<DOC>
<DOCNO> 245687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/guncel/gun90.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bu neyin düeti 

1 Patrick Duffy Dallas'ın Bobby'si Mireille Mathieu Dallas'ın gazıyla yapılan "Together We're Strong" isimli parçada tuhaf bir ikili olmuşlardı. Müzikal anlamda 80'lerde kalanlar hatırlar. Bobby o dönemde karizmayı epey çizdirmişti. Hadi konuşurken neyse de, şarkı söylediği yerler felaketti, hatırlamak bile acı veriyor... 
2 Sertab Erener Ricky Martin Birbirinden binlerce kilometre uzaklıktaki stüdyolarda, ayrı ayrı takılarak söyledikleri Private Emotion'a, yine ayrı takıldıkları bir klip çekilmişti. Ricky Martin'e aynı klibin Amerikan versiyonunda Meja adlı kız eşlik etmişti, Avrupa piyasası için de Sertab seçilmişti. Anlam vermekte zorlanmıştık... 
3 Serhat Hacıpaşalıoğlu Viktor Lazlo Komik olan onlar değil onları programlarına çıkaranların yağdırdıkları övgüler. Şarkı berbat, Serhat Hacıpaşalıoğlu desen, Booby'den beter fakat ikiliye bir övgü bir övgü... Her yabancıyla yapılan şey, illa da güzel midir Bu kadar mı başarısız bir milletiz Ne ki bu şimdi "Üstat, nedir bu, en büyük fantezin mi Bak biz dostuz, sen yine Riziko'ya dön " diyecek birini çok bekledik. Ama onlar yanlış biliyor, kimsenin suçu değil bu bu bizim suçumuz, bırakacağız bu işleri .. 

Resim yapmamak için ne kadar uğraşırsam uğraşayım, ortaya resim denen bir şey çıkıyor, çok ilginç... 
Pablo Picasso 

Mini Radar 

İznik'te bir tuvaletin girişinde "Tuvalet Adabı" başlığı altında yazılanlar Top10 
1 Yemekten sonra el ve ağzını yıkamadan tuvalete girme 
2 Sol ayakla gir, sağ ayakla çık 
3 Abdestini sol elle yap sağ elle yapma günahtır 
4 Abdest aldıktan sonra bezle veya pamukla kurulan 
5 İçeri girerken paçalarını sıva 
6 Çıktıktan sonra ellerini sabunla yıka 
7 Tuvalette konuşulmaz, tükürülmez, sümkürülmez, bir şey yenilmez 
8 Kapı ve duvarlar yazı yeri değildir güzel söz de olsa yazma 
9 Tuvalet için deliği kullan 
10 Nasıl görmek istiyorsan öyle bırak 

Miş'li geçmişin rivayeti... 

Perşembe gecesi, geç saatler. Daha doğrusu Cuma'nın ilk saatleri. Ntv'de, Futbol Federasyonu Başkanı Haluk Ulusoy'un bir açıklaması yayınlanıyor. Ancak bir gariplik var. Ulusoy'un arkasında, kar yağıyor. Ağaçların dallarını kar basmış... 
Merak ettik... Haluk Ulusoy, bu açıklamayı, şu anda dünyanın epeyce kar yağmış neresinde yaptı Görünce canımız çekti, gidip iki kar topu oynayıp dönesimiz geldi... Yaptığı açıklama da son derece günceldi. Kendisi, gizli güçlere mi sahiptir Geleceği tee kıştan görmüş, muhabire "Bakın ben şimdi fonda kar varken açıklıyorum, siz haziran başı gibi yayınlayın..." mı demiştir Yoksa biz rüya mı gördük 
Tamam, arşiv görüntüsü üzerine haber yapılır yapılmasına da, biraz mevsime dikkat etmekte fayda var. Gerçi bu seralar, hormonlar vs. çıkalı, hiçbir şeyi zamanında yiyemiyoruz ya neyse... 

Ah Be Beyaz 
"Hanımefendi evde otura otura 'oturite' olmuş..." b b 
</TEXT>
</DOC>
