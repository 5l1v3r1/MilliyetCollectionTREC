<DOC>
<DOCNO> 220886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/spor/spo15.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Federasyon çark etti    GENÇLERBİRLİĞİ'NİN, kupadaki Fenerbahçe ve ligdeki Akçaabat Sebat maçlarını erteleme talebini reddeden Futbol Federasyonu, Kulüpler Birliği'nin dünkü toplantısından Başkent ekibine destek çıkınca geri adım attı. Federasyonun bugün erteleme talebine resmen olumlu yanıt vereceği ve Adanaspor maçını erteleyeceği bildirildi. 
   
   Devlet primi    GENÇLERBİRLİĞİ'NİN UEFA Kupası'ndaki başarısı hükümeti harekete geçirdi. Adalet Bakanı ve Hükümet Sözcüsü Cemil Çiçek dünkü Bakanlar Kurulu toplantısı sonrası, Başkent ekibine, Valencia'yı elemesi halinde prim verileceğini açıkladı. Bu arada Valencia maçının bilet fiyatları 10, 20 ve 30 milyon olarak belirlenirken, İspanyol ekibinin yıldızı Aimar'ın sakatlanıp ilk maçta forma giyemeyeceği öğrenildi. 
   
   Mutola tarihe geçti    DÜNYA Salon Atletizm Şampiyonası'nda 800 metrede 1.58.50'lik derecesiyle altın kazanan Mozambikli atlet, bu başarısıyla tarihe geçti. Salonda altıncı kez gülen 31 yaşındaki Mutola, uzun atlamada beş şampiyonluk sahibi Kübalı Ivan Pedroso ile Bulgar yüksekçi Stefka Kostadinova'yı geride bıraktı. 
   
   Mumcu'ya ödül    GÖKÇE Karataş Vakfı'nın düzenlediği yarışmada Selçuk Mumcu "Yılın Spor Gazeteciliği" ödülünü kazandı. "Yılın Spor Olayı" ödülü Voleybol Bayan Milli Takımı'na, "Yılın Teknik Adamı" ödülü de Deniz Esinduy ile Reşat Yazıcıoğulları'na gitti. 
   
   Şampiyonlar Ligi    Eleme turu rövanş 
   21.45 Chelsea - Stuttgart 1 - 0 
   21.45 Manchester United - Porto 1 - 2 
   21.45 O.Lyon - Real Sociedad 1 - 0 
   21.45 Juventus - Deportivo 0 - 1 
   
   
</TEXT>
</DOC>
