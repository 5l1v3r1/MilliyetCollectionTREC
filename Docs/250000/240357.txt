<DOC>
<DOCNO> 240357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonyas04.html </URL>
<DATE> 2004/05/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türkiye'nin Eurovision macerası... 
</HEADLINE>
<TEXT>

     Avrupa Yayın Birliği'nin EBU 1956'dan bu yana düzenlediği Eurovision Şarkı Yarışması'na ilk kez 1975 yılında katılan Türkiye, ilk birinciliği 28 yıl sonra elde etti. 
     Türkiye, Eurovision Şarkı Yarışması'na ilk kez 1975 yılında katıldı. Elemeler aylarca sürdü, televizyon günlerce yarışan şarkıları dinletti. Semiha Yankı'nın seslendirdiği ''Seninle Bir Dakika'', Eurovision'da yarışan ilk şarkımız oldu. 
     Bu ilk denemede istediği başarıyı elde edemeyen Türkiye, 2 yıl aradan sonra yarışmada yeniden yer aldı. 1979'da son anda yarışmadan çekilen Türkiye, 1993 yılındaki yarışmada son 5'e kalan ülkeler 1994 finaline katılamadığından Türkiye de o yılki yarışmada yer alamadı. 
     Diğer bütün yıllarda Eurovision'da yarışan Türkiye, 1986'da ''Klips ve Onlar Grubu''nun ''Halley'' adlı parçasıyla 9'unculuk, 1997'de de Şebnem Paker'in seslendirdiği ''Dinle'' ile 3'üncülük aldı. 
     Geçtiğimiz yıl, Sertab Erener, teklif üzerine yarışmaya Demir Demirkan ile ortak bestesi ''Everyway That I Can'' adlı parçasıyla katıldı. 
     Letonya'nın Riga kentindeki yarışmada birinciliği alan Erener, bu yılki yarışmanın da Türkiye'de gerçekleşmesini sağladı. 
     
     ÜNÜNÜ EUROVISION'A BORÇLU ÜNLÜLER... 
     Öte yandan, bugün ünlü olan pek çok sanatçı, bu yarışma sayesinde ün kazandı. 
     Semiha Yankı, Ayşegül Aldinç, Candan Erçetin, Arzu Ece, Demet Sağıroğlu, İzel, Reyhan Karaca, Şebnem Paker ve Tuba Önal gibi genç isimler, Eurovision Şarkı Yarışması'na katıldıktan sonra Türkiye'de de ünlendiler. 
     Türkiye finallerinde ise Sezen Aksu, Nükhet Duru, İlhan İrem, Füsun Önal ve Fatih Erkoç gibi pek çok sanatçı şansını denerken, Sertab Erener, Aşkın Nur Yengi, Harun Kolçak, Burcu Güneş ve Işın Karaca ve daha pek çok ünlü isim ilk sahne deneyimlerini bu yarışmada yaşadılar. 
     
     KİMLER KATILDI 
     
     
1975 - Semiha Yankı ''Seninle Bir Dakika'' 1978 - Nilüfer ve Nazar ''Sevince'' 1980 - Ajda Pekkan ''Petrol'' 1981 - Modern Folk Üçlüsü ve Ayşegül Aldinç ''Dönme Dolap'' 1982 - Neco ''Hani'' 1983 - Çetin Alp ''Opera'' 1984 - Beş Yıl Önce On Yıl Sonra ''Halay'' 1985 - MFÖ ''Aşık Oldum'' 1986 - Klips ve Onlar ''Halley'' 1987 - Seyyal Taner ve Lokomotif ''Şarkım Sevgi Üstüne'' 1988 - MFÖ ''Sufi'' 1989 - Grup Pan ''Bana Bana'' 1990 - Kayahan ''Gözlerinin Hapsindeyim'' 1991 - İzel Çeliköz, Reyhan Soykarcı, Can Uğurluer ''İki Dakika'' 1992 - Aylin Vatankoş ''Yaz Bitti'' 1993 - Burak Aydos ''Esmer Yarim'' 1995 - Arzu Ece ''Sev'' 1996 - Şebnem Paker ''Beşinci Mevsim'' 1997 - Şebnem Paker ''Dinle'' 1998 - Tüzmen ''Unutamazsın'' 1999 - Tuğba Önal ve Grup Mistik ''Dön Artık'' 2000 - Pınar Ayhan ve Grup SOS ''Yorgunum Anla'' 2001 - Sedat Yüce ''Sevgiliye Son'' 2002 - Grup Safir ve Buket Bengisu ''Leylaklar Soldu Kalbimde'' 2003 - Sertab Erener ''Everyway That I Can'' 
     
</TEXT>
</DOC>
