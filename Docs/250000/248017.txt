<DOC>
<DOCNO> 248017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sondun14.html </URL>
<DATE> 2004/06/15/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Polis şefleri Irkçı uygulamaları nedeniyle yargıyla karşı karşıya... 
</HEADLINE>
<TEXT>

     İngiltere'de polis şefleri, ırkçı uygulamaları nedeniyle yargıyla karşı karşıya kaldı. 
     Irklara Eşitlik Komisyonu adlı bağımsız bir grubun hükümet için hazırladığı raporda, İngiliz polisinde ırkçı uygulamaların bütün hızıyla sürdüğü bildirildi. 
     Raporda, bu durumu düzeltmek için çaba göstermeyen polis şeflerinin yargılanmaları önerildi. 
     Irklara Eşitlik Komisyonu Başkanı Trevor Phillips, polis şeflerinin, yargılanmayı hiçbir şekilde istemediklerini belirterek, ''Umarız önümüzdeki dönemde polisteki ırkçı uygulamalar giderek azalır ve son bulur'' dedi. 
     Irklara Eşitlik Komisyonu'nun, 15 ayrı polis biriminde yaptığı araştırmadan sonra bu raporu hazırladığı açıklandı. 
     
</TEXT>
</DOC>
