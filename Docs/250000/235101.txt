<DOC>
<DOCNO> 235101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/siyaset/siy05.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök Diplomatik üstünlük sağladık 
</HEADLINE>
<TEXT>


ANKARA Milliyet 


Genelkurmay Başkanı Orgeneral Hilmi Özkök, 24 Nisan'da Kıbrıs'ta yapılan referandumlardan çıkan sonucu, "İçinde bulunduğumuz durum, bize diplomatik üstünlük sağlayan bir durumdur. Farklı kompozisyonların en hayırlısıdır" diye değerlendirdi. Anayasa Mahkemesi'nin 42. Kuruluş Yıldönümü nedeniyle Hilton Oteli'nde verilen resepsiyona katılan Özkök, Annan Planı'na ilişkin değerlendirmeler yapılırken, güvenlik kaygılarının ortaya çıktığını hatırlatan bir gazetecinin, "Güneyin 'hayır' demesi ile plan ortadan kalktı. Güvenlik kaygıları da ortadan kalktı mı " sorusuna şöyle yanıt verdi "Milli güvenlik kaygıları hiçbir zaman ortadan kalkmaz. Problemlerden korkmamak lazım. Bu ülke herşeyin üstesinden gelecektir. Endişe edecek bir durum yoktur. Şimdi böyle bir durum ortaya çıktı. Değerlendiriyoruz. Gerekirse, ileride düzenlenecek basın toplantısında değerlendirmeleri açıklarız." 



</TEXT>
</DOC>
