<DOC>
<DOCNO> 203411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/sontur07.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Türk Musevi toplumumun Hanuka bayramını kutladı 
</HEADLINE>
<TEXT>

     Cumhurbaşkanı Ahmet Necdet Sezer, Musevilerin Hanuka Bayramı nedeniyle bir kutlama mesajı yayınladı. 
     Cumhurbaşkanlığı Basın Merkezi'nden yapılan açıklamaya göre, Sezer, mesajında bayramların insanları birbirine yaklaştıran, günlük kaygı ve sıkıntılardan uzaklaştıran, topluma umut, sevgi veren, birlik ve dirliği sağlayan özel günler olduğunu belirtti. 
     Musevi vatandaşların Hanuka Bayramında yaşadıkları coşkuyu paylaşmaktan sevinç duyduğunu ifade eden Sezer, mesajında şu görüşlere yer verdi 
     ''Hoşgörü kardeşlik ve dayanışma ortamında, asırlardır bir arada yaşadığımız Musevi vatandaşlarımızın ülkemizin gelişmesine yaptıkları değerli katkılara bu fırsattan yararlanarak işaret etmek istiyorum. 
     Geçtiğimiz Kasım ayında İstanbul'da yaşanan sinagog gibi kutsal binaları da ne yazık ki hedef alan terör eylemlerinin ülkemizde bir daha yaşanmamasını ve Türk Musevi toplumunun şimdiye kadar olduğu gibi huzur içinde, ülkemizde varlığını sürdürmesini diliyorum.'' Cumhurbaşkanı Sezer, Hanuka Bayramının Türk Musevi toplumuna ve tüm Musevi dünyasına esinlikler ve mutluluklar getirmesi dileğini iletti. 
     
</TEXT>
</DOC>
