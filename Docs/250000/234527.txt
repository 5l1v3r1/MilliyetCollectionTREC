<DOC>
<DOCNO> 234527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/magazin/amag.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi terk ediyor 
</HEADLINE>
<TEXT>

   Kaçak elektrik iddiasıyla çok yıprandığını belirten Zerrin Özer, Türkstar bitince Bremen'e yerleşeceğini söyledi 
      İlknur Gülmez 
   
   Silivri Sunflowers Evleri'ndeki villasında kaçak elektrik kullandığı gerekçesiyle Boğaziçi Elektrik Dağıtım A.Ş. suç duyurusunda bulununca Cumhuriyet Savcılığı'nın hakkında dava açtığı Zerrin Özer, bu yüzden Türkiye'yi terk edeceğini açıkladı. 
   Türkstar yarışması bitince, Almanya Bremen'e yerleşeceğini vurgulayan Özer, şunları söyledi "Cuma günü savcılıktan gelen k ğıtta kaçak elektrik kullanmakla suçlandığımı gördüm. Bu söz konusu değil. Şubat'ta abonelik yaptırmam söylendi. Türkstar elemeleri için İstanbul dışında olduğumdan yardımcım aboneliğimi yaptırdı. Daha sonra karakolda ifade vermem söylendi, verdim. Yaşadıklarım beni çok yaraladı. Türkstar'la anlaşmam olmasaydı bugün gidecektim. Ancak verilmiş sözüm var. Anlaşmam biter bitmez Bremen'e gideceğim." 
   
   'Ahmet San ilgilenmedi' 
   Jüri üyesi Ahmet San'ın önceki gece canlı yayında yanında oturduğu Zerrin Özer'in bayılmasıyla ilgilenmeyip yarışmacılarla ilgili görüşlerini açıklamayı sürdürmesi ise tepki çekti. Baygınlık geçiren Özer'in elini bırakıp, konuşmasını sürdüren San'ın, Armağan Çağlayan'ın da konuşmasını istemesi, izleyenleri kızdırdı. 
   
   'Beyin kanaması geçirebilirdi'    Türkstar'ın performans gecesinde büyük tansiyonu 24'e, küçük tansiyonu ise 12'ye çıkan Zerrin Özer'in sağlık durumu normale döndü. Özer'i tedavi altına alan Dr. Bülent Bozkurt, "Tansiyonun 24'e çıkması çok tehlikeli. 20 üzerinde 'ölümcül tansiyon', yani kalp enfarktüsü, beyin kanaması gibi rahatsızlıklara neden olabilir" dedi. 
   
   
</TEXT>
</DOC>
