<DOC>
<DOCNO> 206967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/yazar/tamer.html </URL>
<DATE> 2004/01/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP ve ANAP'ın muhafazak rlığı pek benzeşmiyor 
</HEADLINE>
<TEXT>

   
   Dün bu köşede görüşlerine yer verdiğim AKP Genel Başkan Yardımcısı Dengir Mir Mehmet Fırat, "Türkiye'de 50'li yıllardan beri iktidara gelen her partide sol partiler dahil muhafazak r bir damar vardı, ama bugüne kadar AK Parti hariç hiçbir parti, bunu kendi kimliği olarak deklare etme cesaretini gösteremedi" demişti. 
   Derhal ANAP'tan itiraz geldi "Özal dönemini ne çabuk unuttunuz " 
   Önceki gün Sepetçiler Kasrı'ndaki toplantıya Dengir Fırat'la birlikte katılan Başbakan Tayyip Erdoğan'ın siyasi danışmanı Dr. Yalçın Akdoğan, AKP İstanbul milletvekili Nimet Çubukçu ve AKP Diyarbakır milletvekili İhsan Arslan'la 3 saat kadar sohbet ettikten sonra benim edindiğim izlenim şu Onların telaffuz ettikleri muhafazak rlıkla, rahmetli Turgut Özal'ın 4 eğilimi birleştirdiği ANAP'ta, eğilimlerden sadece biri olan muhafazak rlığın pek benzerliği yok. 
   
   4 eğilimden biriydi 
   Özal'ın ANAP'ında muhafazak rların yanı sıra liberaller de, milliyetçiler de, ilk yıllarda sosyal adaletçiler de kendi içinde bütünlüğü olan gruplardı. Tayyip Erdoğan'ın AKP'sinde ise muhafazak rlık eğilimlerden biri değil. AKP içindeki, belki Özal'ın ANAP'ından bile daha çok parçalı farklı kimliklerin mutabık kalarak birleşecekleri ortak siyaset biçimi. 
   Başbakan Erdoğan, ekimdeki ilk genel kurulda net bir biçimde telaffuz ettiği AKP'nin muhafazak r demokrat kimliğinin, İstanbul'da hafta sonu yapılacak Uluslararası Muhafazak rlık ve Demokrasi Sempozyumu'nda pekiştirilmesini ısrarla istiyor. Kendine göre haklı nedenleri de var 
   1 225 bin yerel yöneticinin seçileceği 28 Mart yerel seçimlerinden toplumun değişik kesimlerini, farklı kimlikleri kucaklayarak mümkün olan en yüksek oy yüzdesiyle çıkabilmek. 
   2 Avrupa Parlamentosu'nda yer sorunu Türkiye'ye Avrupa Birliği yolu açılırsa, AKP'liler Avrupa Parlamentosu'nda nerede oturacaklar Sosyalistlerin bölümünde olamaz. Liberallerin ve Yeşillerin bölümü de uygun değil. AKP, Türkiye'ye en uzak duran Hıristiyan Demokratlar, merkez sağ ve muhafazak r partilerin yer aldığı birinci grupta kendine yer açmak istiyor. Ve çok isabetli bir zamanlamayla da şimdiden bunun lobi faaliyetlerine başlamış bulunuyor. 
   
   Teşkilata dağıtıldı 
   Başbakan Erdoğan'ın siyasi danışmanı Dr. Yalçın Akdoğan'ın yazdığı ve 20 bin adet bastırılarak teşkilatlara dağıtılan Muhafazak r Demokrasi adlı kitapta muhafazak rlığın genelde tutuculukla eşdeğer düşünüldüğü hatırlatıldıktan sonra, AKP'nin muhafazak rlığı ise değişime açık, yeni koşullara göre revize edilebilecek, süreç içinde sürekli kendini yenileyen bir kavram olarak takdim ediliyor. 
   Akdoğan'a göre AKP'nin hedefi, "Bugün dünya genelinde test edilen ve belli parametrelerde buluşulabilecek bir siyasal çizgiyi, Türkiye'nin kendi yapısal şartları ve sosyo - kültürel özellikleriyle yeniden biçimlendirerek, yeni bir kavramsallaştırmaya gitmek." 
   
   Konjonktüre teslim 
   AKP'nin çok iddialı bir hedefi var Konjonktüre teslim olmamak. Gerek Fırat, gerekse Akdoğan, iktidardaki partilerin reel politika içindeki uygulamalarıyla, iktidara gelmeden önceki vaatleri ve iktidara ilk geldikleri dönemdeki program ve söylemlerinin birbiriyle çeliştiğinin altını çizdiler 
   "İktidar partilerinin reel politika ve konjonktüre teslim olarak kendi siyasal çizgilerinden uzaklaşma tehlikesi sadece bu partileri değil, siyaset kurumunu da yıpratmaktadır. AK Parti'nin iktidarda olmasına rağmen kendisini siyasal kimlik ve teoriyle tanımlamaya çalışması, meşruiyet zeminini koruması ve tutarlı siyaset üretmesi açısından önemlidir." 
   Kulunuz, bugüne kadar Türkiye'de konjonktüre teslim olmamış hükümet görmüş değildir. Dahası AKP'nin bile 1 yıllık iktidarında özellikle dış konjonktüre teslim olma eğilimine sık sık girdiği, neyse ki kimi zaman iç dinamikler, kimi zaman dış dinamikler ve biraz da tesadüfler sayesinde "mutlu son"a ulaşıldığı da malumunuz 
   
      
   
</TEXT>
</DOC>
