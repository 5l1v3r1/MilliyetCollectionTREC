<DOC>
<DOCNO> 206139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/siyaset/siy06.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile şehir turunda 
</HEADLINE>
<TEXT>

   Bilal ve eşi Reyyan da Safranbolu'da 
      ALTAN BURGUCU 

   
   Başbakan Recep Tayyip Erdoğan, Safranbolu ve Karabük'te çeşitli ziyaretlerde bulunurken, eşi ve çocukları da şehir turuna çıktı. Safranbolu Çarşısı'nı gezen Emine Erdoğan, çocukları Esra, Sümeyye, Bilal ve gelini Reyyan Erdoğan alışveriş yapmayı da ihmal etmedi. Kızları ve gelinine birer kolye alan Emine Erdoğan, Safranbolu'ya adını veren ve kilosu 6 milyara satılan Safran bitkisinden 10 grama yakın aldı. Emine Erdoğan, çocuklarının ABD'ye götürmesi için 15 kilo lokum satın aldı. Başbakan, Safranbolu'da karşılaştığı Japon turistlerle İngilizce selamlaştı ve lokum ikram etti. Erdoğan ailesi, çarşı ziyaretinden önce de tarihi yörük köyünü ziyaret etti. Yöresel bir evi gezen Erdoğan ailesi, köydeki camiyi de ziyaret etti. 
   
   
</TEXT>
</DOC>
