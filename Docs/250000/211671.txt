<DOC>
<DOCNO> 211671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun14.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 11 Eylül günü kaçırılan uçak ile kule arasındaki konuşmalar 
</HEADLINE>
<TEXT>

     New York ile Washington'u 11 Eylül 2001'de vuran hava saldırılarını soruşturan ulusal komisyon, ikiz kulelere dalan uçaklardan biri olan Boeing 767'deki bir hostesin, uçağın ait olduğu American Airlines ile yaptığı konuşma kayıtlarını yayımladı. 
     Soruşturma komisyonunun Kongre'ye dün sunduğu 23 dakikalık kaydın 4 dakikalık bölümünde, Betty Ong adlı hostes şirketle yaptığı konuşmada, ''kokpitin cevap vermediğini ve 1. mevkide birinin bıçaklandığını'' söylüyor. 
     Hostes Ong mesajında, kimliğini ve oturduğu koltuğun numarasını vererek şöyle devam ediyor 
     -Nefes alamıyoruz, Sanırım boğucu bir gaz atıldı. 
     - Bilemiyorum, sanırım kaçırıldık. 
     - Tamam, bir numaramız bıçaklandı, kabin şefimiz bıçaklandı. 
     - Hiç kimse kimin kimi bıçakladığını bilemiyor. 
     - 1. mevkiye gidemiyoruz çünkü hiç kimse nefes alamıyor. 
     -Pilot kabinine girilemiyor çünkü içeride kimlerin bulunduğunu bilmiyoruz. 
     Ong ile konuşan Nydia Gonzalez adlı şirket görevlisi parlamenterlere yaptığı açıklamada, konuşma boyunca hostesin sakin olduğunu ve profesyonelce hareket ettiğini belirterek, ''uçaktaki 81 yolcu ile 9 mürettebatın, başlarına ne geleceğine dair hiçbir fikirleri bulunmadığı'' yorumunda bulundu. 
     
</TEXT>
</DOC>
