<DOC>
<DOCNO> 249471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur11.html </URL>
<DATE> 2004/06/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ehliyetsiz sürücü, amatör futbolcunun hayallerini söndürdü 
</HEADLINE>
<TEXT>

     İzmit'in Arslanbey Beldesi'nde ehliyetsiz bir sürücünün çarptığı, amatör futbolcunun ayağı koptu. 
     Menderes Mahallesi'nde meydana gelen kazada, ehliyetsiz olduğu belirlenen Reşat Eryılmaz'ın 33 kullandığı 41 KR 192 plakalı otomobil, aşırı hız nedeniyle direksiyon hakimiyetini kaybetmesi sonucu kontrolden çıktı. 
     Kaldırıma çıkan otomobil, evlerinin önünde oynayan amca çocukları Serhat Aktaş'a 14 ardından da Hasibe Aktaş'a 11 çarptı. 
     Kazada Arslanbey İlköğretim Okulu öğrencisi ve Kocaeli Birinci amatör futbol takımı Arslanbey Özyapıspor'un lisanslı futbolcusu Serhat Aktaş'ın sol ayağı koptu. İki bacağı da platin takılı olduğu öğrenilen Hafize Aktaş da tedavi altına alındı. 
     Ailesi tarafından Kocaeli Devlet Hastanesi'ne kaldırılan Aktaş, ameliyatın ardından yoğun bakım ünitesinde tedavi altına alındı. 
     Otomobil sürücüsü Reşat Eryılmaz, gözaltına alındı. 
     
</TEXT>
</DOC>
