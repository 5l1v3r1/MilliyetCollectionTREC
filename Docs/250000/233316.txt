<DOC>
<DOCNO> 233316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/ekonomi/eko06.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Shell çok fena yakalandı 
</HEADLINE>
<TEXT>

   Rezervlerini fazla göstermekle suçlanan Shell'in araştırma müdürü, şirket başkanına yazdığı e-posta'da yalan söylemekten hasta düştüğünü yazdı 
      EKONOMİ SERVİSİ 
   
   İngiliz petrol şirketi Shell'in, geçtiğimiz aylarda ABD piyasalarındaki değerini arttırmak için rezervlerini olduğundan daha fazla göstermesi skandal yarattı. ABD Petrol Piyasalarını Denetleme Kurulu Shell hakkında açtığı davayı kazandı. İngiltere'de son 20 yılın en büyük skandalı olarak değerlendirilen olayda, Shell yöneticilerinin hissedarlara yalan söylediği ortaya çıktı. 
   
   Görevden alındı 
   Shell, 11 Şubat 2002'de açıklanan petrol rezervlerini normalden 2.3 milyar varil daha fazla beyan etmişti. 9 Kasım 2003 tarihinde şirket içi e-posta yazışmasında önceki Araştırma Müdürü Walter van de Vijver, önceki başkan Philip Watts'a 'yalan söylemekten kendisini yorgun ve hasta hissettiğini' söylediği de ortaya çıktı. Bugün itibariyle şirket rezervlerinin normalin yüzde 25'e yakın düzeyde yüksek gösterildiği belirtiliyor. 
   Şirket içi soruşturmada Mali İşler Müdürü Judy Boynton'un olayı iki yıldır bildiği ancak hiçbir girişimde bulunmadığı da anlaşıldı. Boynton görevinden alındı. 
   
   
</TEXT>
</DOC>
