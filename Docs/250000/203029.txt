<DOC>
<DOCNO> 203029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sonspo22.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Mutlu Balkanlar'da yılın 2. sporcusu... 
</HEADLINE>
<TEXT>

     Bulgaristan Devlet Haber Ajansı BTA tarafından 31 yıldır geleneksel olarak düszenlenen ''Balkanlar'da yılın sporcuları'' anketinin sonuçları açıklandı. Balkan ülkelerindeki haber ajanslarının spor serviselrinin önerileriyle belirlenen yılın sporcuların listesinde bu yıl birinciliği Bulgar cimnastikçi Yordan Yovçev, 44 puanla kazandı. 
     Balkanlar'ın 2003 yılı en iyi sporcuları lisesinde Dünya ve Olimpiyat Şampiyonu rekortmen milli halterci Halil Mutlu ise 33 puanla 2. sırada yer aldı. Listede üçüncülüğü ise Yunanlı atlet Mirella Manyani, 30 puanla elde etti. 
     Balkanlar'da 2003 yılının en iyi sporcularının açıklanması dolayısıyla BTA'da bir tören düzenlendi. Bulgaristan Olimpiyat Komitesi BOK Başkanı Ivan Slavkov'un da katıldığı törende, yılın sporcularını açıklayan BTA Genel Müdürü Maksim Minçev, birincilik ödülünü Bulgar cimnastikçi Yordan Yovçev'e verdi. Minçev, yılın sporcuları listesinde ikinciliği kazanan Halil Mutlu'nun ödülünü ise kendisine verilmek üzere Anadolu Ajansı Sofya Temsilcisi'ne sundu. 
     BTA'nın düzenlediği yılın sporcusu anketinde, geçen yıl da Bulgar halterci Georgi Markov birinci olmuştu. 
     
</TEXT>
</DOC>
