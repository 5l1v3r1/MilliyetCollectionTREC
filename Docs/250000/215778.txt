<DOC>
<DOCNO> 215778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo33.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetiner Oynanan futbol ve alınan sonuçtan memnunum... 
</HEADLINE>
<TEXT>

     Ümit Milli Takım Teknik Direktörü Raşit Çetiner, Danimarka Ümit Milli Takımı karşısında oynanan futbol ve alınan sonuçtan memnun olduğunu söyledi. 
     Çetiner, maçtan sonra yaptığı açıklamada, 2004 yılına yeni bir kadroyla başladıklarını belirterek, şunları kaydetti 
     ''Bu yılın ilk özel maçını Danimarka ile yaptık. Bu ilk maç olmasına rağmen her iki yarıda da oynayan futbolculardan çok memnunum. İyi mücadele ettiler. Takıma yeni katılan futbolcularımız da takıma katkı sağlayacak. Emre'nin performansından memnunum. Henüz oturmuş bir kadro değil. Kadroda olmayan ancak listemizde bulunan diğer oyuncularımızı da takip ediyoruz.'' Takımın ilerleyen zamanlarda çok daha koşan iyi mücadele eden bir takım haline geleceğini ifade eden Çetiner, ''Bizim işimiz ülke futboluna iyi oyuncular bulup çıkartmak. Bugün Danimarka karşısında Ümit Milli Takımı 90 dakika destekleyen Mersinliler'e teşekkür ediyorum. Mersinliler, bizleri bağırlarına bastılar. Onları da gördüm ki milli maçlara susamışlar'' diye konuştu. 
     Danimarka Ümit Milli Takım Teknik Direktörü Flemning Serritslev de Türk Milli Takımını aldığı galibiyetten dolayı kutladığını söyledi. 
     Serritslev, ''Rakibimiz güçlü bir takım olduğunu gösterdi. Ancak, saha zemini futbol oynamaya müsait değildi. Türkiye ile aynı gruptayız, bu hazırlık maçında eksiklerimizi gördük. Türkiye'ye başarılar dilerim'' dedi. 
     
</TEXT>
</DOC>
