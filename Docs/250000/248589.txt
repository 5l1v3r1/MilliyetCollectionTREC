<DOC>
<DOCNO> 248589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/magazin/mag01.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lerzan'a hayran kıskacı 
</HEADLINE>
<TEXT>


MAGAZİN SERVİSİ 

Yar Dediğin Arar" albümüyle dikkatleri üzerine çeken Lerzan Mutlu'nun başı bir hayranıyla dertte. Mutlu, Ankara'daki konserinde kendisine pırlanta yüzük gönderen Yavuz Şenol'un hediyesini iade etti ama takibinden kurtulamadı. Hayranı bu kez, TGRT'de Serap Ezgü'nün sunduğu "Kadının Sesi" programına konuk olan Mutlu'ya canlı yayında evlilik teklifinde bulundu. Mutlu, teklifi reddedince hayranı, "İşportacıyım diye mi beni istemiyorsun. Günde 300 milyon kazanıyorum, sana bakarım" dedi. Serap Ezgü'nün Şenol'u canlı yayına davet ettiğini ama gelmediğini vurgulayan Mutlu, "Evleneceğim erkeğin mesleği çok önemli değil. İşportacı da olabilir, hamal da. Kıymetimi bilsin yeter. Ama öyle damdan düşer gibi evlilik teklifi yapılmaz" diye konuştu. 


</TEXT>
</DOC>
