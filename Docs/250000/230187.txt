<DOC>
<DOCNO> 230187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/soneko05.html </URL>
<DATE> 2004/04/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
SPK, 6 ortaklığın kurul kaydına alınma talebini kabul etti... 
</HEADLINE>
<TEXT>

     Sermaye Piyasası Kurulu SPK , 6 ortaklığın 39.3 trilyon liralık iç kaynaklardan karşılanmak üzere bedelsiz hisse senedinin kurul kaydına alınma talebini kabul etti. 
     SPK Haftalık Bülteni'nde yer alan bilgilere göre, Anadolu Cam Sanayi A.Ş'nin 252 milyar, Pınar Su Sanayi ve Ticaret A.Ş'nin 7 trilyon 406 milyar, Adana Çimento Sanayi T.A.Ş'nin 2 trilyon 962 milyar, Altın Yunus Çeşme Turistik Tesisler A.Ş'nin 7 trilyon 371 milyar, Toprak Factoring A.Ş'nin 4 trilyon 828 milyar ve Çemtaş Çelik Makina Sanayi ve Ticaret A.Ş'nin 16 trilyon 474 milyar lira liralık iç kaynaklardan karşılanmak üzere bedelsiz hisse senedi talebi kayda alındı. 
     Sermaye Piyasası Kurulu SPK , İMKB'de hisseleri işlem gören 9 ortaklığın, ortakları tarafından portföylerinde bulunan 670.4 milyar liralık hisse senedini kayda aldı. 
     Kurul, Borusan Boru, Borusan Yat. Paz., Dardanel, Kaplamin, Kartonsan, Mardin Çimento, Okan Tekstil, Tukaş, Yataş'ın ortakları portföylerinde bulunan 670 milyar 434 milyon liralık hisse senedi kayda alınmasını uygun gördü. 
     SPK'ya geçen hafta Türk Traktör ve Ziraat Makineleri A.Ş. 11 trilyon 748 milyar, AFM Uluslararası Film Prodüksiyonu Tic. ve San. A.Ş. 592 milyar liralık halka açılma başvurusu yaptı. Kurul'a, temettüden karşılanmak üzere Anadolu Anonim Türk Sigorta Şirketi 20 trilyon, Akbank T.A.Ş. 300 trilyon liralık, iç kaynaklardan karşılanmak üzere Türkiye İş Bankası 214 trilyon 33 milyar, Tivak Tarım Ürünleri San. ve Tic. A.Ş. 362 milyar, Ereğli Demir ve Çelik Fabrikaları T.A.Ş. 354 trilyon 816 milyar liralık bedelsiz hisse senedi ihracı başvurusunda bulundu. Ereğli Demir Çelik Fabrikaları T.A.Ş. ayrıca 88 trilyon 704 milyar, Tivak Tarım Ürünleri San. ve Tic. A.Ş. ise 38 milyar liralık bedelli hisse senedi ihraç başvurusu yaptı. 
     Kurul, toplam 4 trilyon liralık Acar Yatırım Menkul Değerler A.Ş'nin A Tipi Karma Fonu, Acar Yatırım Menkul Değerler A.Ş'nin B Tipi Değişken Fonu ile toplam 38 trilyon liralık Bankeuropa Bankası A.Ş'nin B Tipi Tahvil ve Bono Fonu ile Bankeuropa Bankası A.Ş'nin B Tipi Likit Fonu katılma belgelerinin kayda alınmak üzere yaptıkları başvuruları değerlendirmeye alındı. 
     SPK, Doğan Gazetecilik A.Ş'nin 40 trilyon lira olan kayıtlı sermaye tavanını 150 trilyon liraya yükseltme başvurusunu uygun görürken, İntema İnşaat ve Tesisat Malzemeleri Yatırım ve Pazarlama A.Ş'nin 4 trilyon 860 milyar liralık kayıtlı sermaye tavanını 10 trilyon liraya, Turkcell Yatırım Hizmetleri A.Ş'nin 500 trilyon lira olan kayıtlı sermaye tavanını 1.5 trilyon liraya, Birko Koyunlular Mensucat Ticaret ve Sanayi A.Ş'nin ise 25 trilyon liralık kayıtlı sermaye tavanını 150 trilyon liraya yükseltme başvurularını incelemeye aldı. 
     Kurul, C Kredi ve Kalkınma Bankası A.Ş'nin 4 trilyon liralık B Tipi Likit Fonu ile 2 trilyon liralık A Tipi Değişken Fonu'nu kayda aldı. 
     
</TEXT>
</DOC>
