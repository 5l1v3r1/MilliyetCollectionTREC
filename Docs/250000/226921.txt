<DOC>
<DOCNO> 226921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy33.html </URL>
<DATE> 2004/03/30/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Uzman görüşü 13 milyon kişinin sandığa gitmemesini önemsemeliyiz 
</HEADLINE>
<TEXT>

     Ankara Üniversitesi AÜ Siyasal Bilgiler Fakültesi SBF Kamu Yönetimi Bölümü Öğretim Üyesi Prof. Birgül Ayman Güler, 28 Mart'ta yapılan yerel seçimlerde katılım oranının yüzde 70 civarında kaldığına işaret ederek, ''13 milyon seçmenin sandığa gitmemesini çok önemsemek gerekiyor'' dedi. 
     Seçim sonuçlarını A.A muhabirine değerlendiren Prof. Güler, 1960-70'lerde çok düşük olan yerel seçimlere katılım oranının, son 20 yılda yükseldiğini hatırlattı. 
     Prof. Güler, ''Yüzde 70 düzeyinde katılım var. 1980-90'larda gördüğümüz katılım oranlarının çok altında. 3 Kasım'daki gibi, hatta 3 Kasım'dan daha fazla, 13 milyon seçmen sandığa gitmedi. Bunu çok önemsemek gerekiyor. Onunla hesaplanırsa, bütün partilerin aldıkları oylar farklı olur'' dedi. 
     Genel seçimlerde yüzde 10 baraj uygulandığını hatırlatan Prof. Birgül Ayman Güler, şöyle devam etti 
     ''Bugünkü sonuçlara göre, şimdi genel seçim olsaydı, yüzde 34 oy ile AK Parti parlamentonun yüzde 66'sına sahip olamayacaktı. Bu çarpıklık ortaya çıkmayacaktı. İhtimal 250'ye falan düşecekti. Seçmen iradesi, biraz daha parlamentoya fazla yansıma şansı bulacaktı.'' 
     
     ''SEÇMEN ARAYIŞTA' 

     AK Parti'nin oyunu artırdığına işaret eden Prof. Dr. Güler, şu değerlendirmede bulundu 
     ''Ama bence şaşılacak bir oy artışı değil. Tersine DYP ve MHP oylarındaki artış, CHP oyları ile birlikte değerlendirilirse, AK Parti tarafından uygulanan liberal politakalara karşı, seçmenin yeni bir arayışa girdiğini gösteriyor. Seçmen, liberal politakaları uygulayan partileri, 3 Kasım seçimlerinde, iktidari ve muhalefeti ile birlikte sürmüştü. 
     Şimdi AK parti açısından şanslı bir dönemde yapıldı yerel seçim. Herşey çok belirsiz. Enflasyon düştü, henüz cebe nasıl yansıyacağını kimse bilmiyor. Bir tarafı umut, bir tarafı umutsuzluk.'' İkinci konunun ise Kıbrıs sorunu olduğuna işaret eden Prof. Güler, şunları kaydetti 
     ''AK partinin çözümden ne anladığı konusunda bütün ip uçları, insanların gözünün önüne serilmiş değil. Ona bağlı olarak AB üyelik süreci yürüyor. Belirsizlik var. Sonuçlarda, bu beklentilerin etkisinin olduğunu düşünüyorum. Ama bir büyük kırılmaya doğru gidecek gibi geliyor. 3 Kasım'da uygulanan politikalara devam ettiği müddetçe AK Parti, o tür bir sandık cezasına uğrayacak. Onun karşısında ulusalcı diyebileceğimiz politikaların yükselişini göreceğiz. Kıbrıs ile ilgili çıkışların etkisi olduğunu düşünmek lazım.'' 
     
</TEXT>
</DOC>
