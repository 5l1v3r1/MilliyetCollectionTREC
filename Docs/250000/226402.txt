<DOC>
<DOCNO> 226402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sontur08.html </URL>
<DATE> 2004/03/28/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Erzurum sallandı, Kandilli yolu ulaşıma kapandı 
</HEADLINE>
<TEXT>

     Erzurum'daki depremin ardından meydana gelen heyelan nedeniyle Erzurum-Kandilli karayolu ulaşıma kapandı. 
     Köy Hizmetleri 10. Bölge Müdürü Mehmet Yılmaz, 5.3 büyüklüğündeki depremin ardından Erzurum'un Aşkale İlçesi'ne bağlı Kandilli Beldesi ile Erzurum'ın Ilıca İlçesi'ne bağlı Alaca Köyü arasında heyelan meydana geldiğini söyledi. 
     Heyelan nedeniyle Erzurum-Kandilli karayolunun ulaşıma kapandığını belirten Yılmaz, çalışmaların aralıksız sürdürüldüğünü, yolun tek şehitten kontrollü olarak ulaşıma açılabildiğini kaydetti. 
     Bir saat içinde yolun tamamen ulaşıma açılacağını anlatan Yılmaz, heyelan nedeniyle ulaşıma kapanan bu yoldan depremzedelere yardım ulaştırıldığını söyledi. 
     
</TEXT>
</DOC>
