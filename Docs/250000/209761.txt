<DOC>
<DOCNO> 209761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/ekonomi/eko05.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan IMF ile herşey dürüst bant üzerinde 
</HEADLINE>
<TEXT>

   Başbakan Tayyip Erdoğan, IMF ile ilişkilerde herhangi bir sıkıntının söz konusu olmadığını söyledi 
   ABDULLAH KARAKUŞ Cidde 
   
   Başbakan Recep Tayyip Erdoğan, IMF ile bir sıkıntının olmadığını belirterek, "Onlarla ilişkilerde herşey şu anda dürüst bant üzerinde devam ediyor" dedi. 
   Erdoğan, Suudi Arabistan'daki 5. Cidde Ekonomi Zirvesi dönüşü uçakta IMF ile ilişkiler konusunda açıklamalar yaptı. Gazetecilerin "Türkiye'de IMF'nin Özel Tüketim Vergisi'nde artış ve yapılan zamlarla ilgili ek bir paket istediği yolundaki haberler doğru mu " sorusu üzerine Erdoğan şunları söyledi 
   "IMF heyeti geldikten sonra, arkadaşlar bir ön görüşme yaptı. Şimdi dönüyorlar. Döndükten sonra, arkadaşlar kendileriyle görüşmeleri sürdürecekler. Herhangi bir sıkıntı söz konusu değil. Herşey şu anda dürüst bant üzerinde devam ediyor." 
   Erdoğan, Cidde Ekonomik Forumu'nda dünyanın önde gelen ekonomist, din adamı ve siyaset adamlarına Türkiye'nin kısa sürede gerçekleştirdiği ekonomik büyümeyi anlattıklarını belirtti. Erdoğan, şunları kaydetti 
   "Forumda ekonomimizdeki ilerlemeleri, dünya ekonomileriyle bütünleşme amacıyla sürdürdüğümüz hedeflerle sosyo ekonomik reform projelerine değindim. Lübnan Başbakanı, Malezya eski Başbakanı Mahathir Muhammed ve ABD eski Başkanı Bill Clinton ile de görüşmeler yaptım." 
   
   
</TEXT>
</DOC>
