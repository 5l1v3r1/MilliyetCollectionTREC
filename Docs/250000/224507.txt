<DOC>
<DOCNO> 224507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/soneko39.html </URL>
<DATE> 2004/03/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İMKB... Lider Fenerbahçe, 1 ayda yüzde 15 kazandırdı... 
</HEADLINE>
<TEXT>

     Birinci Süper Futbol Ligi'nde Beşiktaş ile arasındaki puan farkını açarak şampiyonluk yolunda ilerleyen lider Fenerbahçe, halka arz sırasında hisse alan yatırımcılarına 1 ayda yüzde 15 kazandırdı. 
     20 Şubat'ta 10,500 liralık halka arz fiyatıyla Borsa'da işlem görmeye başlayan Fenerbahçe Sportif A.Ş., ilk günü üst üste iki seans da tavan yaparak yüzde 21.90'lık artışla tamamlamıştı. İki gündeki prim miktarı ise yüzde 37.14'e ulaşmıştı. 
     Geçen yaklaşık 1 aylık sürede inişli çıkışlı bir seyir izleyen Fenerbahçe Sportif A.Ş.'nin hisseleri bugün, yüzde 1.68 yükselerek 12 bin 100 liradan kapandı. 
     Halka arz fiyatı 10.500 lira dikkate alındığında, hisselerdeki değer artışı yüzde 15.24 olarak hesaplandı. 
     Hisselerin Borsa'da işlem görmeye başladığı haftaya, Beşiktaş'ın 5 puan arkasında 45 puanla ikinci olarak giren Fenerbahçe, halen Beşiktaş'ın 6 puan önünde şampiyonluk avantajını sürdürüyor. 
     
</TEXT>
</DOC>
