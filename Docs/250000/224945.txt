<DOC>
<DOCNO> 224945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonyas08.html </URL>
<DATE> 2004/03/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Mağara çöktü, 6 bilim adamı mahsur kaldı 
</HEADLINE>
<TEXT>

     Meksika'da bir bölümü çöken mağarada 6 İngiliz bilim adamının 5 gündür mahsur olduğu bildirildi. 
     Bilim adamlarını kurtarmaya yönelik olarak bir ekibin bugün çalışmalarda bulunacağı açıklandı. 
     Kurtarma ekibi sözcüsü, mağarada mahsur kaldıktan sonra dışarıdaki arkadaşlarına cep telefonuyla haber veren bilim adamlarının sağlık durumlarının iyi olduğunu söyledi. 
     Bilim adamlarının mağarada mahsur kaldığından yetkililerin dün geç saatte haberdar oldukları belirtildi. 
     Yetkililerle geç temasa geçilmesinin nedeninin, bilim adamlarının mağarada çalışmak için gerekli izni almamalarından kaynaklandığı sanılıyor. 
     İngiliz bilim adamlarının, Meksika'nın başkenti Mexico'nun yaklaşık 300 kilometre kuzeydoğusundaki mağarada yaptıkları çalışma hakkında ayrıntı verilmedi. 
     
</TEXT>
</DOC>
