<DOC>
<DOCNO> 246472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun43.html </URL>
<DATE> 2004/06/09/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
AB çevreleri Zana kararı güzel bir sürpriz oldu 
</HEADLINE>
<TEXT>

     Leyla Zana ve arkadaşları için verilen tahliye kararı, AB çevrelerinde "sürpriz" yarattı. Üst düzey bir AB diplomatı "Sürpriz oldu ancak güzel bir sürpriz" dedi. 
     Diplomat, 10 yıldan sonra Zana'nın tahliyesinin, sembolik bir önemi var ve AB üzerinde mutlaka olumlu bir etkisi olacak. Yargıda bir yaklaşım değişikliğini yansıtıyor" dedi. 
     Yargıtayın kararını değerlendiren diplomat, Leyna Zana'nın serbest bırakılmasının "sembolik" bir önemi olduğunu belirterek "Zana'nın 10 yıl sonra serbest bırakılmasının, büyük sembolik önemi var ve AB üzerinde mutlaka olumlu bir etkisi olacak. AB'de Zana davasının esası konusunda pek bir bilgi çok. Ancak büyük bir önem veriliyor. 
     AB için Zana davası Türk devletinin yaklaşımı açısından sembolik bir davadır" dedi. 
     Aynı diplomat, Yargıtay'ın Zana ve arkadaşlarının bu aşamada tahliye edilmesini, yargıdaki yaklaşımın değiştiğinin bir göstergesi olarak yorumladı. 
     Bugün de TRT'nin Kürtçe yayınlarına başladığına dikkat çeken diplomat, "Yarın ise, Kürtçe yayınlarının başlamış ve Zana'nın serbest bırakılmış olmasına karşın Türkiye'nin aynı Türkiye olduğu, sınırlarının değişmediği görülecek" şeklinde konuştu. 
     
</TEXT>
</DOC>
