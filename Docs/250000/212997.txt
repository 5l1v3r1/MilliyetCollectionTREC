<DOC>
<DOCNO> 212997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/siyaset/siy02.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe duayla uğurlandı... 
</HEADLINE>
<TEXT>

      RAMAZAN YAVUZ Diyarbakır DHA 

   
   Kuzey Irak'ın Erbil kentindeki IKDP bürosuna bayramın birinci günü düzenlenen intihar saldırısında yaşamını yitiren işadamı Şevket Akalın dün toprağa verildi. Dışişleri Bakanlığı Ticari Ateşeliği'nden emekli ve fuar organizasyonları yapan bir şirketin sahibi olan Akalın için Ofis semtindeki Abdülcelil Camii'nde düzenlenen törene yaklaşık üç bin kişi katıldı. Eşi Naciye, kızı Besna ve oğlu Botan bu sırada gözyaşlarına boğuldu. Akalın'ın cenazesi Mardinkapı Asri Mezarlığı'nda gömüldükten sonra Arapça ve Kürtçe dualar okundu. Bir dakikalık saygı durumunun ardından zafer işareti yapan bir grup, Kürtçe "Şehitler ölmez" diye slogan atınca polislerce uyarıldı. DEHAP Genel Başkan Yardımcısı Ali Ürküt, "Kürt halkının özgürlük ve demokrasi mücadelesini kimse engelleyemez. Bizler Ortadoğu'da barış içinde kardeşçe yaşamak istiyoruz" dedi. Hak ve Özgürlükler Partisi da il binasına "Erbil'deki Kürt katliamını kınıyoruz" yazılı pankart astı. 
   
   
   
</TEXT>
</DOC>
