<DOC>
<DOCNO> 238132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonsiy12.html </URL>
<DATE> 2004/05/07/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
CHP "Genelkurmay duyarlılık sergilemiştir" 
</HEADLINE>
<TEXT>

     CHP Grup Başkanvekili Haluk Koç, Genelkurmay Başkanlığı'nın açıklamasını, ''Bir duyarlılık sergilenmiştir'' diye değerlendirdi. 
     Koç, gazetecilerin soruları üzerine komisyonda dün kabul edilen tasarının sosyal kaos yaratacağını, aileler ile öğrencileri tedirgin edeceğini söyledi. 
     Genelkurmay Başkanlığı'nın Anayasal sınırlar içinde görevini yapan bir kurum olduğunu ifade eden Koç, şunları söyledi 
     ''Her kuruluş gibi toplumu ilgilendiren her sorun hakkında görüşlerini, duyarlılıklarını ifade edebilir. Bu süreç içerisinde komisyon çalışmasından sonra, CHP'nin açıklamalarından sonra bir açıklama yaptı Genelkurmay Başkanlığı. Bunu duyarlılıklarına bağlıyorum. Sonuçta milli irade TBMM'de tecelli etmektedir. Her kuruluşun yapabileceği bir açıklama gibi değerlendiriyorum. '' Bir gazetecinin, bazı çevrelerin Genelkurmay Başkanlığı'nın açıklamasının ''Yasamaya müdahale'' olarak yorumlandığını ifade etmesi üzerine de Koç, şöyle konuştu 
     ''YÖK'ün yaptığı açıklama, Türk Eğitim Derneği Velileri'nin yaptığı açıklama ya da Anayasa'da, yasalarda yerini bulmuş değişik kuruluşların yaptığı açıklamalar... Yasamaya o zaman da müdahale olarak mı görülüyor Bir duyarlılık sergilenmiştir. Bu duyarlılığı her kuruluş sergileyebilir. Gayet doğal, ilk defa olmuyor Türkiye'de. Diğer kuruluşların açıklamaları da aynı şekilde. Bu duyarlılık... Büyük bir toplum kesimi duyarlı, bunu tespit etmek lazım. İnatla siyaset olmaz. Benim çoğunluğum var, benim sayısal üstünlüğüm hukuk devletini aşmak için bir yoldur, bir yöntemdir anlayışı yanlıştır. '' 
     
</TEXT>
</DOC>
