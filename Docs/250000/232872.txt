<DOC>
<DOCNO> 232872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo13.html </URL>
<DATE> 2004/04/19/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Trabzonspor'da Ziya Doğan'ın başarısı... 
</HEADLINE>
<TEXT>

     Trabzonspor'da, son yıllarda en fazla galibiyet yüzdesini yakalayan teknik adam Ziya Doğan oldu. 
     Trabzonspor'da, 1990 yılından sonra görev yapan teknik adamlar yönetiminde bordo-mavili takımın lig maçlarına bakılarak yapılan araştırmada, 14 teknik adam içerisinde en fazla galibiyet yüzdesini yüzde 90.9 ile Ziya Doğan yakaladı. 
     Halen bordo-mavili takımda görev yapan Ziya Doğan yönetiminde, bordo-mavililer 10 galibiyet ve 1 beraberlik alıp hiç yenilgi yüzü görmeyerek şampiyonluk yarışında iddialı konuma geldi. 
     
     GÜNEŞ, İKİNCİ SIRADA 
     Söz konusu dönem içerisinde Ziya Doğan'dan sonra en iyi galibiyet yüzdesini ise Şenol Güneş yakaladı. 
     Trabzonspor'un en son şampiyonlukta iddialı konumda bulunduğu 1995-96 sezonunda takımı çalıştıran Güneş döneminde de Trabzonspor, başarılı bir grafik sergiledi. 
     Güneş döneminde 114 maça çıkan bordo-mavililer, 78 galibiyet, 20 beraberlik ve 16 mağlubiyet alarak yüzde 68.42'lik bir oran yakaladılar. 
     
     ESKİ ŞAMPİYONLAR FAZLA TUTUNAMADI 
     Trabzonspor'u çalıştırdıkları dönemde 4 şampiyonluk yaşayan Ahmet Suat Özyazıcı ile 2 şampiyonluk yaşayan Özkan Sümer, 1990'lı yıllardan sonra yine bordo-mavili takımda görev yaparken, bu kez fazla tutunamadılar. 
     Ahmet Suat Özyazıcı, 14 maç bordo-mavili takımın başında kalırken yüzde 35.71, Özkan Sümer ise 15 maç görevde kalarak yüzde .33'lük galibiyet yüzdesi yakaladılar. 
     
</TEXT>
</DOC>
