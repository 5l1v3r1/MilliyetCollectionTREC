<DOC>
<DOCNO> 209708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sontur01.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan Umre yaptı... 
</HEADLINE>
<TEXT>

     Başbakan Recep Tayyip Erdoğan, Maliye Bakanı Kemal Unakıtan ve Devlet Bakanı Ali Babacan, 5. Ekonomi Zirvesi için bulundukları Arabistan'da umre yaptı. 
     Gündüz ekonomi forumunda Arap dünyasına değişim mesajı veren ve İslam dünyasının geri kalmasında Müslümanlar'ın sorumlu olduğunu belirten Erdoğan ve biraberindekiler gece 03.00'te gizlice Mekke'ye gitti. İhrama girerek, Kabe'de umre yapan Erdoğan'a her gezisinde yanında olan dış politika kurmayları Ömer Çelik Adana , Egemen Bağış İstanbul ve Şaban Dişli Sakarya de eşlik etti. Heyette bulunan diğer vekiller Cengiz Kaptanoğlu İstanbul ve Asım Kulak Bartın ile Başbakan Başmüşavirleri Ahmet Davutoğlu ve Nabi Avcı, Basın Müşaviri Ahmet Tezcan da, umre yapanlar arasında yer aldı. 
     Heyet, umre sırasında Türk hacılarla da sohbet etti. Başbakan'ı gören hacılar kısa süre şaşkınlık geçirdi. Kabe etrafında 7 kez dönerek tavaf yapan Erdoğan, ayrıca Merve ve Safa Tepeleri arasında da 7 kez gidip geldi. Heyet tavafı Kabe'nin ikinci katında yaptı. Erdoğan için geniş güvenlik tedbiri alındı. Cidde'de Kraliyet Konukevi'nde kalan heyet, Mekke'de de, umre için Kraliyet Misafirhanesi'ni kullandı. 
     Birçok işadamı da iki gün boyunca Cidde'den Mekke'ye geçerek umre ziyaretini gerçekleştirdi. 
     Erdoğan, beraberindeki bakanlar ve bazı milletvekilleri ile Umre yaptıktan sonra uçakla Medine'ye geçti. 
     Erdoğan'ın burada Hz. Muhammed'in kabrinin bulunduğu Mescidi Nebevi'yi ziyaret ettiği öğrenildi. 
     Başbakan Erdoğan, Medine'deki ziyaretinin ardından, Cidde Kral Abdülaziz Havaalanı'na döndü. 
     
</TEXT>
</DOC>
