<DOC>
<DOCNO> 200282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/guncel/gun90.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Haksızlık-1    Popstar jüri üyesi Armağan Çağlayan, bir dünyaya merhaba dediğinde, bir de geçtiğimiz Cumartesi tuttuğu yarışmacı elendiğinde böylesine doya doya ağlamış olsa gerek. Memlekette ne kadar program varsa, şovdu, gündüz kuşağıydı, haber programdı, Armağan Bey'in peşine düşmüş yayına çıkarmak için. 
   Duygusallığı severiz, birisi ağladı mıydı biz de oturur ağlarız onunla birlikte. O güne kadar sivri dili ile epey bir insanın damarına basan Armağan Bey'in ağlaması bizi ilgilendirmiyor. Bizi, bu ağlamanın yol açtığı HAKSIZLIK ilgilendiriyor. 
   Çünkü bundan sonra Armağan Bey kime destek verse, o yarışmacı alıp yürüyecek. Çünkü o elenirse Armağan Bey -Allah Korusun- ağlamaktan helak olacak, krize girecek, borsa düşecek, dolar yükselecek. Dolayısıyla, haksız rekabetin önlenmesi için Jüri üyeleri yeniden belirlenmelidir. Evet evet kesinlikle .. 
   
   Haksızlık-2    Peki kimler yeni jüri üyeleri Açıklıyoruz...İBRAHİM TATLISES... Bu iş için biçilmiş kaftan. Kendisi değil ama birisi duygusal bir şarkı söylesin, koyuverir makaraları. Kaç kere ağlamışlığı vardır ekranlarda. Bugüne kadar döktüğü göz yaşlarıyla Van Gölü'nü iki kere doldurabileceği tahmin edilen hele de Bayhan söylerken ağlamasına kesin gözüyle bakılan İbrahim Bey'in jüriye katılması haksız rekabetin önlenmesi açısından elzemdir... 
   ESRA CEYHAN... O'nsuz bir ağlama seansı düşünülebilir mi Kendisi çok duygusal bir insandır. Programına katılan konukların hikayelerine daha önceden bildiği ve tahminimizce ağladığı halde, bir de ekranda anlatılırken ağlamışlığı çok vardır. Hele ki şarkılara Yeni yayın döneminde gözyaşlarını pek takip edemedik ama fark etmez yeri hazırdır... 
   ADNAN ŞENSES... Kaç kere olduğunu kimsenin sayamadığı, bilmediği, aslında merak da etmediği jübileleri vardır. Şarkıların göz yaşlarına karıştığı söylerken çatlayacağını sandığımız "Bilmem ki bu dünyaya ben niye geldim " şarkısıyla birlikte "Vay be, bir yıldız daha kaydı gitti. İnşallah jübileden iyi para kalır da adamcağız emekliliğinde rahat yaşar" diye hüzünlendiğimiz sonra da petrolcü olarak arkadaşı başbakanla şarkı söylerken karşımıza çıkan Adnan Bey, müzikten de iyi anlar bu arada... 
   ÇAĞLA ŞIKEL Yüzmede karışık olarak adlandırılan bir ağlama stiline sahip. Rahmetli Adile Naşit ağlarken gülerdi. Bir de Çağla Hanım da gördük bunu. Özellikle Şovmen Beyaz'dan ayrıldığı sıralarda sorulan "Özledin mi " soruları sırasında ve ünlü "tostumu yedim" skandalında. Mehmet Aslan'la birlikte olduğundan beri ağlamıyor, Allah ağlatmasın. Jüriye ayrı bir renk katar gibi geldi bize... 
   AVRUPA PARLAMENTOSU... İstanbul'da bombaların patladığı gün eften püften 1 dakika saygı duruşunda bulunup timsah göz yaşları döken, ardından da bombaların verdiğinin 100 misli zararı çekinmeden verebilen bu Şarlatanlar Topluluğundan 1 kişi mutlaka bulunmalı. Hem müzik evrensel değil mi Dil bilmelerine de gerek yok... 
   
   Eleştirileriniz yapıcı değil yıkıcı olsun .. 
   Josef Stalin 
   
   10 Trilyon... 10.000.000.000.000 TL    "Milli Piyangonun yılbaşında vereceği 10 Trilyonla neler yapılabilir " listesine alternatif liste... 
   1 Sevgilisine 100 milyarlık alış-veriş yaptıran Hande Ataizi ile 100 Paris seyahati yapılabilir... 
   2 Bayramda verdiği konser için 62 milyar alan Hülya Avşar'a 161 kere özel konser verdirilebilir... 
   3 Mankenlik yapmayan, özel işlerden 10 bin dolar aldığı söylenen Deniz Akkaya ile 690 kere buluşup Sosyal Demokrasi, Komünizm, Liberalizm, Torna, Motor, Tesviye gibi istenilen konular tartışılabilir... 
   4 3 milyon dolara mal olan "Asmalı Konak - Hayat" filminden istenilen sonla biten 2 tane çektirilebilir... 
   5 Günlük faizi 7-8 milyar ediyor, şayet bankalara güvenilmiyorsa her gün 550 milyon harcanarak 50 yıl yaşanabilir... 
   Not Yine de Cameron Diaz'ın tek filmde aldığı paranın sadece üçte biri... 
   
   Kıtır Kıtır 
   "Galeta Kulesi" b b 
</TEXT>
</DOC>
