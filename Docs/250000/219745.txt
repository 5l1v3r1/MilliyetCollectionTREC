<DOC>
<DOCNO> 219745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun31.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos "Türk tarafı ek belge verdi" 
</HEADLINE>
<TEXT>

     Kıbrıs Rum yönetimi lideri Tasos Papodopulos, KKTC Cumhurbaşkanı Rauf Denktaş'ın, bugünkü görüşmede, Rum tarafına devredilecek toprakların statüsü konusundaki önerilerini neden kabul etmedeğini izah eden ek belge sunduğunu söyledi. 
     Papadopulos, bugünkü görüşmenin ardından yaptığı açıklamada, geçiş dönenimi müzakere etmeye başladıklarını ifade ederek, Rum tarafının bu konuda bütünsel bir plan sunduğunu kaydetti. 
     Papadopulos, bugünkü görüşmeye, BM Genel Sekreter Yardımcısı Sir Kieran Prendergast'ın katılmadığını, Prendergast'ın saat 09.00'da New York'a hareket ettiğini belirtti. 
     Rum lider, İngiltere Dışişleri Bakanı Jack Straw'un, ''referandumda Kıbrıslı Rumların 'hayır' demeleri durumunda, sadece Güney Kıbrıs'ın AB'ye gireceğine'' ilişkin sözlerine de tepki gösterdi ve ''Kıbrıs''ın üyeliği konusunda AB'nin resmi kararlarının olduğunu söyledi. 
     
</TEXT>
</DOC>
