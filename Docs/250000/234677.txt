<DOC>
<DOCNO> 234677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonspo19.html </URL>
<DATE> 2004/04/25/ </DATE>
<TIME> 17.25 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Samsunspor 2 - Adanaspor 1 maç bitti 
</HEADLINE>
<TEXT>

     Birinci Süper Futbol Ligi'nde Samsunspor, Adanaspor'u 2-1 yendi. 
     13. dakikada sol taraftan ceza alanına giren Evren'in çaprazdan vuruşunda kaleci Serkan topu yumrukla uzaklaştırdı. 
     16. dakikada ceza alanı dışından kaleyi karşıdan gören bir noktadan Ali Asım'ın kullandığı serbest vuruşta, top kaleci Shorunmu'da kaldı. 
     28. dakikada Gökmen sağ taraftan ceza alanı girdikten sonra sert vurdu, meşin yuvarlak kalecide kaldı. 
     33. dakikada Samsunspor 1-0 öne geçti. Ceza alanı içinde Abdullah, Ertan'ı düşürünce orta hakem Çetin Maksut Sarıgül tereddütsüz penaltı noktasını gösterdi. Atışı kullanan Serkan Aykut takımını 1-0 öne geçirdi. 
     40. dakikada ev sahibi ekip yine bir penaltı gölüyle farkı 2'ye çıkardı. Bu dakikada Adanaspor ceza alanı içinde gelişen pozisyonda Mehmet'in Caner'e hareketini orta hakem Sarıgül penaltı olarak yorumladı. Atışı kullanan Serkan Aykut kendisinin ve takımının ikinci gölünü atarak durumu 2-0 yaptı. 
     Karşılaşmanın kalan bölümlerinde takımların çabaları gol getirmeyince, ilk yarı Samsunspor'un 2-0 üstünlüğüyle sona erdi. 
     
     İKİNCİ YARI 

     53. dakikada Mehmet'in ceza alanı içine gönderdiği topla buluşan Ali Asım'ın vuruşunda kaleci topu üstten kornere çeldi. 
     57. dakikada Abdullah'ın sol taraftan ceza alanı içinde havalandırdığı topa iyi yükselen Murat'ın kafa vuruşunda meşin yuvarlak kale direğinin üstünden dışarı gitti. 
     62. dakikada Caner'in gönderdiği topla ceza alanı içinde buluşan Musa'nın şutunda top kaleyi bulmadı. 
     72. dakikada konuk ekibin gölü geldi. Sol taraftan gelişen Adanaspor atağında Abdullah'ın ceza alanına gönderdiği topa sol çaprazdan gelişine vuran Ali Asım, meşin yuvarlağı ağlara göndererek durumu 2-1 yaptı. 
     75. dakikada Celil'in sağ taraftan ceza alanına gönderdiği topla kale sahası ön çizgisi üzerinde buluşan Serkan Aykut'un vuruşunda top direğin yanından auta gitti. 
     83. dakikada Ertan kale sahasına havalandrdığı topa önce Serkan Aykut, ardından da Caner dokunamadı. 
     Karşılaşmanın kalan bölümlerinde iki takımın çabaları skoru değiştirmeyince, Samsunspor sahadan 2-1 galip ayrıldı. 
     
     KÜNYE 

     Stat 19 Mayıs. 
     Hakemler Çetin Maksut Sarıgül xxx, Murat Şahin xxx, Turan Ökke xxx. 
     Samsunspor Shorunmu xx, Serkan Aykut xxx Dk. 90 Bülent , Kenan xxx, Şenol xxx, Evren xx, Da Silva x Dk. 46 Can xx , Ertan xxx, Kirita xx, Celil xx, Caner xxx, Musa xx Dk. 62 Serkan Dökme xx . 
     Adanaspor Serkan Kırıntılı xx, Ercan xx, Serkan Bekiroğlu xx, Sancak x, Mehmet xx, Murat xxx, Lalik x, Vural xx, Abdullah xx, Ali Asım xxx, Gökmen xx Dk. 78 Ümit x . 
     Goller Dk. 33 penaltıdan ve 40 penaltıdan Serkan Aykut, Dk. 72 Ali Asım. 
     Sarı Kartlar Dk. 49 Kirita, Dk. 49 Can Samsunspor . 
     
</TEXT>
</DOC>
