<DOC>
<DOCNO> 242770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sontur30.html </URL>
<DATE> 2004/05/25/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Cinayeti "yüzük" aydınlattı 
</HEADLINE>
<TEXT>

     Samsun'da tek başına yaşadığı evinde parası için öldürüldüğü anlaşılan bir kişinin cinayet zanlısı ile olaya karışan 6 kişi, öldürülen kişinin parmağından aldıkları yüzüğü kuyumcuya satınca yakalandılar. 
     Edinilen bilgiye göre, yaklaşık 10 gün önce Kılıçdede Mahallesi'ndeki evinde bıçakla öldürülmüş bulunan Gürkan Derici'nin 63 cinayetini araştıran Emniyet Müdürlüğü ekipleri, olay sonrası yaptıkları çalışmada Derici'nin parmağındaki yüzük ile cep telefonunun kayıp olduğunu belirledi. 
     Samsun'daki kuyumcularla temasa geçen ekipler, söz konusu yüzüğü satın alan kuyumcunun verdiği bilgi sonrasında olayın zanlısı Ayhan O'yu 24 yakaladı. 
     Zanlı ifadesinde, Derici'yi parası için öldürdüğünü itiraf ederken, cinayet sonrası evden ayrılmayarak olayda kendisine gözcülük yapan arkadaşı Murat Y. 19 ile bir süre içki içtiklerini ve evde para aradıklarını söyledi. 
     Bu arada, yüzüğü oğlundan alarak kuyumcuya satan zanlının babası Ahmet O'nun da durumdan haberdar olduğu halde polise başvurmadığı anlaşılırken, olaya karışan diğer 4 kişi Hamdi Ö. 20 , S.S 17 , kardeşi S.S 16 ve F.A'da 17 yakalanarak gözaltına alındı. 
     
</TEXT>
</DOC>
