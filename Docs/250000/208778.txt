<DOC>
<DOCNO> 208778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sondun24.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay'da arsa sahibi olanlar, ABD Başkanı Bush'u dava edecek mi 
</HEADLINE>
<TEXT>

     Ay'da arsa sahibi olanların, orada uzay istasyonu kurmayı planlayan ABD Başkanı George Bush'u dava etmesi bekleniyor. 
     Almanya'nın Bavyera eyaletinde emlakçılık yapan ve Ay'daki arsaları da satan Holger Czajka, ''Ay'da arsa sahipleri mutlaka haklarını arayacaktır'' diyerek, bu yüzden, ABD hükümetinin arsaları kiralamasını beklediklerini kaydetti. 
     Czajka gibi Ay'daki arsaları satan emlakçılar, sattıkları arsaları Amerikalı Dennis Hope'dan satın alıyor. Hope, 1980 yılında Ay ve gezegenler üzerindeki mülkiyet hakkını, ABD hükümetine başvurarak üzerine kaydettirdiğini iddia ediyor. Hope, 1967 yılında BM tarafından imzalanan uzay sözleşmesindeki bir boşluk sayesinde bu tür bir hak iddiasında bulunabildiğini öne sürüyor. BM'nin imzaladığı sözleşmede, devletlerin Ay'da toprak sahibi olamayacağı belirtilirken, özel kişiler konusunda herhangi bir ifade bulunmuyor. 
     
</TEXT>
</DOC>
