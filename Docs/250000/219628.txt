<DOC>
<DOCNO> 219628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/ekonomi/eko07.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel ödenekten 500 trilyon 
</HEADLINE>
<TEXT>

   REUTERS Ankara 
   
   Hükümet 7 katrilyon liralık önlem paketi çerçevesinde özel ödenekten de 500 trilyon kesecek. 
   7 katrilyon liralık açığın 6 katrilyonu için gerekli düzenlemeler yapılırken, kalan 1 katrilyonun 500 trilyonunun bir bölümünün özel ödenekten yapılacak kaydırma karşılanacağı, diğer 500 trilyon liranın ise sigarada yeni ÖTV artışıyla karşılanmasının öngörüldüğü öğrenildi. Bu arada SSK ve Bağ - Kur emekli maaşlarına yapılan zamdan kaynaklanan yükü karşılamak amacıyla ek ödenek verilmesini ve bazı ödeneklerden de kesinti yapılmasını öngören yasa tasarısı, TBMM Plan ve Bütçe Komisyonu'nda kabul edildi. 
   KKTC'ye aktarılan ödenekler tasarı kapsamı dışında tutuldu. Söz konusu önerge ile bu ülkeye aktarılan ödeneklerin kapsam dışına çıkarılmasıyla 28 trilyon liralık kesinti önlendi. 
   
   İkinci Uzan vakası 
   Maliye Bakanı Kemal Unakıtan Meclis'te yatırım kısıntılarıyla ile ilgili eleştirileri yanıtlarken İSDEMİR'i örnek verdi ve "Bu fabrika kurulduğu günden bu yana hiç k r etmemiş. Ama 3.7 milyar dolar yatırım yapılmış. Buyurun devlet yatırımı... 3.7 milyar dolar ikinci Uzan vakası gibi bir şey" dedi. 
   
   
</TEXT>
</DOC>
