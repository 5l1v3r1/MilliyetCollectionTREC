<DOC>
<DOCNO> 203557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur15.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sütlü kahvaltı, yaratıcılığı artırıyor... 
</HEADLINE>
<TEXT>

     Sütle yapılan kahvaltının, çalışma hızının yükselmesini ve yaratıcılığı sağladığı, bu nedenle çocukların okuldaki başarısını artırdığı bildirildi. 
     Süt, özellikle çocukların fiziksel gelişimi açısından büyük önem taşıyor. 
     İçerdiği galaktozla beyin ve sinir dokularının oluşumunda önemli rol oynayan süt, bağırsaklarda hastalık yapıcı mikroorganizmaların gelişimini önlüyor. 
     Hücre ve dokuların oluşması açısından gerekli protein içeren süt, düzenli tüketildiğinde sağlıklı büyümeyi sağlaması, kasların kasılmasına yardımcı olması ve ödem yapan sıvıların toplanmasını önlemesi açısından hayati önem taşıyor. 
     Özellikle kahvaltılarda tüketilen süt, çocuklarda konsantrasyonu artırıyor. Kahvaltılarda düzenli olarak içilen süt, hata yapma oranını düşürürken, yaratıcılığı ve çalışma hızını artırarak çocukların okul başarısının yükselmesinde önemli rol oynuyor. 
     
     KİŞİ BAŞINA DÜŞEN SÜT TÜKETİMİ YETERSİZ 
     Sitede, sağlık açısından bu kadar önemli olmasına karşın sütün Türkiye'deki tüketiminin yok denecek kadar az olduğu belirtiliyor. Kişi başına düşen yıllık işlenmiş içme sütü tüketimi, Avrupa ülkelerinde 60-170 litre arasında değişirken, Türkiye'de bu rakam, sadece 5 litreyle sınırlı kalıyor. 
     Ülkede çok sayıda ailenin, çocukları için hazırladığı kahvaltıda süt yerine peynire yer verdiğinin belirtildiği sitede, sağlıklı bir gelişimin sağlanması için sütün içilerek tüketilmesi gerektiği kaydediliyor. 
     
</TEXT>
</DOC>
