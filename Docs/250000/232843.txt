<DOC>
<DOCNO> 232843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonsiy13.html </URL>
<DATE> 2004/04/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Erdoğan Seçim barajı koyanlar sandığa gömüldü 
</HEADLINE>
<TEXT>

     Başbakan Recep Tayyip Erdoğan, ülkede istikrar sağlandıktan sonra yüzde 10 seçim barajının düşürülebileceğinin işaretini verirken, 400-450 milletvekilinin baraja uygun seçilebileceğini, 100 milletvekilinin de baraja tabii olmadan Türkiye milletvekili olarak seçilebileceğini bildirdi. 
     TBMM'de düzenlenen "Milli Egemenlik ve Siyaset" konulu sempozyumda dinleyicilerin sorularını yanıtlayan TBMM Başkanı Arınç, siyasi partiler yasasında yapılacak değişiklikle hem partilere güçlü iktidar kurma şansı verecek, hem de pek çok siyasi partinin temsil edilmesini sağlayacak düzenlemelerin yapılabileceğini söyledi. Özgürce düşünen, inancını ifade eden her siyasi partinin parlamentoda temsil edilmesi gerektiğini vurgulayan Arınç, siyasi partiler yasasında kapsamlı bir değişiklik yapılabileceğini belirterek, barajlar belli bir oranda korunarak, blok halinde veya ikili, üçlü partiler halinde seçimlere girilebilmesinin, açık ittifaklar yapılabilmesinin sağlanacağı bir sistemin oluşturulabileceğini bildirdi. 
     
     BARAJI KOYANLAR SANDIĞA GÖMÜLDÜLER 
     Başbakan Erdoğan ise zamanında yüzde 10 barajını koyanların bugün sandığa gömüldüklerini ifade etti. Ülkede istikrar sağlandıktan sonra yüzde 10 seçim barajının düşürülebileceğini kaydeden Erdoğan, 400-450 milletvekilinin baraja uygun seçilebileceğini, 100 milletvekilinin de baraja tabii olmadan Türkiye milletvekili olarak seçilebileceğini belirtti. Erdoğan, böylelikle siyasi partilerin bir milletvekili ile bile TBMM'de temsil edilebileceğini söyledi. 
     
</TEXT>
</DOC>
