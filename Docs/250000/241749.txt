<DOC>
<DOCNO> 241749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo33.html </URL>
<DATE> 2004/05/21/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ferruh Kaya Hikmet Şahin'in aday olması durumunda çekilirim.. 
</HEADLINE>
<TEXT>

     Bursaspor Kulübü'nün 29 Mart'ta yapılacak genel kurulunda adaylığını açıklayan avukat Ferruh Kaya, Bursa Büyükşehir Belediye Başkanı Hikmet Şahin'in aday olması dumunda adaylıktan çekileceğini söyledi. 
     Ferruh Kaya, A.A muhabirine yaptığı açıklamada, kongre sürecinde kentte bir belirsizliğin egemen olduğunu ve şu ana dek kendisinden başka bir aday bulunmadığını belirterek,''Sadece Bursa Büyükşehir Belediye Başkanı Hikmet Şahin'in aday olup olmaması sözkonusu. Daha önce söylediğim gibi, Şahin'in aday olması dumunda ben çekilirim. Benim onunla kongrede yarışmam söz konusu değil'' dedi. 
     Bursaspor'u başarıya taşıyabilmek için iyi bir yönetim oluşturulması gerektiğini anlatan Kaya, Bursa Büyükşehir Belediye Başkanı Şahin'in, aday olması, iyi bir ekip oluşturması ve kulübe gerekli zamanını ayırması durumunda başarılı olabileceğini bildirdi. 
     Kaya, ''Malki cinayeti'' davasında bugün ömür boyu ağır apis cezasına çarptırılan işadamı Erol Evcil'in kendisini maddi olarak desteklediği yönündeki iddialara ilişkin de, ''Aday olmamla ilgili Evcil'in ilgisi ve bilgisi yoktur. Ben profesyonel bir avukatım. Malki cinayeti davası, Türkiye'ye malolmuş bir dava. Ben, bu davada Evcil'in avukatıyım. Şirketlerinin ve kendisinin anlaşmalı ve sözleşmeli bir avukatı değilim. Onun için adaylığımın Evcil ile bir ilgisi yoktur'' diye konuştu. 
     Kongre öncesi hazırlıklarını tamamladığını ve listesini oluşturduğunu ifade eden Kaya, şu an için gelişmeleri izlediğini sözlerine ekledi. 
     
</TEXT>
</DOC>
