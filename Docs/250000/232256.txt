<DOC>
<DOCNO> 232256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun29.html </URL>
<DATE> 2004/04/17/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Denktaş Her bireyi "hayır bayrağı" altında toplanmaya çağırıyorum 
</HEADLINE>
<TEXT>

     KKTC Cumhurbaşkanı Rauf Denktaş, Annan planı ve düzenlenmek istenen referandumun ''sahtekarlık ve oyun olduğunu'' söyledi. 
     Cumhurbaşkanı Denktaş, Türk Mukavemet Teşkilatı TMT Derneği tarafından Lefkoşa Kırıkkale Mücahitler Evi'nde düzenlenen ''Referanduma Hayır'' toplantısında yaptığı konuşmada, referandumun, bunun Kıbrıs Türk halkının yıllardır vermediği egemenliği ve eşitliğini elinden almaya ve devletini ortadan kaldırmaya yönelik olduğunu kaydetti. 
     Denktaş, ''Bu birey mücadelesidir. Tüm halkımızı egemenliğimizin ve devletimizin yaşaması için 'hayır bayrağı' altında birleşmeye ve dünyaya güçlü şekilde 'hayır' diye haykırmaya çağırıyorum'' dedi. 
     Rumlar ''hayır'', Türkler ''evet'' derse tanınma olacağı şeklindeki açıklamaların aldatmaca olduğuna işaret eden Denktaş, Türk tarafından güçlü bir ''hayır'' çıkması halinde dünyanın tanıma yönüne gidebileceği görüşünü ifade etti. 
     Başbakan Recep Tayyip Erdoğan'ın, ''Her şeyden haberdardı ve mutabakatı vardı'' şeklindeki eleştirilerine de yanıt veren Cumhurbaşkanı Denktaş, İsviçre sürecinde kendisisine sorulan sorulara ''öyle olsun böyle olsun'' diye yazılı yanıt verdiğini, buna karşın her gönderdiği yazının başına ''Annan planı kabul edilmez'' diye yazdığını açıkladı. 
     KKTC Cumhurbaşkanı Denktaş, ''Ben hiçbir zaman Annan planını kabul etmedim'' dedi. 
     
</TEXT>
</DOC>
