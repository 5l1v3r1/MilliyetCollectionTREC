<DOC>
<DOCNO> 240369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/ekonomi/aeko.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası faizleri yükseltti, frene bastı... 
</HEADLINE>
<TEXT>


Tüketici kredilerinde faiz oranlarını yükselten Ziraat Bankası, özkaynak katkı payını da artırdı. Kredilerin program limitine yaklaşması için komisyon oranları yükseltildi 

EKONOMİ SERVİSİ 

Ziraat Bankası, 'uluslararası finansal piyasalar ve ülkemizde bankacılık sektöründe yaşanan gelişmelere paralel olarak' tüm kredi faiz oranlarını 17 Mayıs'tan geçerli olmak üzere yükseltti. 
Tüm vadelerde yüzde 1.90 olan taşıt ve konut kredileri faiz oranları, yüzde 2.10 - 2.30'a, tüm vadelerde yüzde 2.25 olan tüketici kredisi faiz oranı da yüzde 2.35-2.50'ye çıktı. Yüzde 29 olan zirai ve ticari kredi faiz oranları ise sırasıyla yüzde 30 ve yüzde 31 oranlarına getirildi. 
Ziraat Bankası Genel Müdürü Can Akın Çağlar, yaptığı yazılı açıklamada, bireysel kredilerinin, yıllık program hedeflerine yaklaşması nedeniyle, iki hafta önce taşıt ve konut kredilerinden alınan komisyon oranlarının artırıldığını hatırlattı. Çağlar, ayrıca bu kredilerde aranan yüzde 25 özkaynak katkı payının yüzde 40'a çıkarıldığını bildirdi. Krediler ve mevduata ilişkin var olan program hedeflerinin aşılmamasına azami gayret gösterileceğini vurgulayan Çağlar, bankanın son bir yıllık bireysel kredi politikaları ve gelinen nokta ile ilgili şu açıklamada bulundu 
"Ziraat Bankası'nın Türk bankacılık sektörünün en büyük bankası olması nedeniyle, gerek plasman ve gerekse mevduat hedefleri yıllık ve 3'er aylık dönemler itibariyle banka geneli, bölgeler ve şubeler bazında çok net limitler ve hedeflerle sınırlandırılmıştır. Bankanın faiz ve likidite riskinin minimize edilmesi açısından 2003 Haziran ayında alınan Yönetim Kurulu kararı ile ortalama vadesi bir yıldan uzun olan TL krediler ağırlıklı olarak taşıt ve konut kredileri toplam TL mevduatının yüzde 2'si ile sınırlandırılmıştır. Ekonomide faiz oranlarındaki genel düşüşler, bireysel kredilerdeki faiz oranlarına da yansımış, bu ise ertelenen bireysel taleplerin bireysel kredilere dönüşmesi nedeniyle, tüm sektörde toplam bireysel krediler hızla artmıştır." 

Marmara'da limit doldu 
Çağlar önceki gün Anadolu Ajansı'na yaptığı açıklamada, bugüne kadar 2 katrilyon lira civarında tüketici kredisi kullandırdıklarını belirterek, "Marmara Bölgesi'ndeki şubelerin verdiği tüketici kredisi limitleri dolmuşken, Doğu ve Güney Doğu Anadolu Bölgeleri'ndeki şubelerimizde tüketici kredisi verme işlemi devam ediyor" demişti. 

Zeki Sayın'a düzeltme gibi açıklama Ziraat Bankası Genel Müdürü Can Akın Çağlar'ın açıklamasının, Kamu Bankaları Ortak Yönetim Kurulu Başkanı Zeki Sayın'ın bazı gazetelerde yer alan ve 'kredilerin süreceği' mesajı veren demecinin yayınlandığı güne denk gelmesi dikkat çekti. 
Sayın demecinde, 2003'te tüketici kredilerine ayrılan limiti mevduatın yüzde 1'inden 2'sine çıkartma kararı aldıklarını ve 2.5 katrilyonluk yüzde 1 limitinin dahi dolmadığını belirtti. Devlet Bakanı Ali Babacan'a bu durumu anlattıklarını kayden Sayın, kamu bankalarının kredi vermeyi durdurduğu yönündeki yanlış anlaşılmanın Babacan'ın sözlerinden kaynaklandığını söyledi. Babacan, krediler için daha önce 'Kamu bankaları frene bastı, bir süre dinlenecekler' demişti. 
Ziraat Bankası'ndan dün gelen açıklamada ise 'kredilere ve mevduata ilişkin var olan program hedeflerinin aşılmamasına azami gayret gösterilecek' ifadesi dikkat çekti. Açıklamada, bankanın genel makro ekonomik hedefleriyle uyumlu, verimlilik ve k rlılık prensipleri çerçevesinde çalışmaya devam edeceği belirtildi. 

Banka kredileri tüketici ile büyüdü Trilyon TL Mevduat ve kredi 30 Nisan 2004 31 Aralık 2003 Değişim TEFE'ye göre TÜFE'ye göre Toplam yurt içi mevd. 155.070 144.609 7.2 -1.9 4.3 TL 88.962 75.677 17.6 7.5 14.4 -Vadeli tasarruf 60.085 50.174 19.8 9.5 16.5 -Vadesiz tasarruf 6.741 5.853 15.2 5.3 12.0 -Diğer 22.136 19.650 12.7 3.0 9.6 Yabancı para 66.108 68.932 -4.1 -12.3 -6.7 Bankalara göre dağılım 155.070 144.609 7.2 -1.9 4.3 -Kamu bankaları 65.359 57.574 13.5 3.8 10.4 -Özel bankalar 86.694 84.207 3.0 -5.8 0.2 -Yabancı bankalar 3.016 2.828 6.6 -2.5 3.8 Krediler TL Yab. par. 58.714 48.019 22.3 11.8 19.0 -Kamu bankaları 15.210 11.143 36.5 24.8 32.8 -Özel bankalar 40.260 34.218 17.7 7.6 14.5 -Yabancı bankalar 3.244 2.658 22.0 11.6 18.7 

</TEXT>
</DOC>
