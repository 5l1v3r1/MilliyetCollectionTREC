<DOC>
<DOCNO> 223343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yasam/yas08.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurur anıtı açılıyor 
</HEADLINE>
<TEXT>

   Çanakkale Zaferi'nin 89. yıldönümü bugün coşkulu törenlerle kutlanacak. Son düzenlemeleri tamamlanan görkemli Şehitler Anıtı da ziyarete açılacak... 
      İSTANBUL Milliyet 
   
   Çanakkale Zaferi'nin bugün görkemli törenlerle kutlanacak 89. yıldönümünde 253 bin şehit Mehmetçik adına yaptırılan ve son düzenlemeleri tamamlanan Şehitler Anıtı da açılacak. İlk inşa komitesi 1952'de toplanan, temeli 19 Nisan 1954'te atılan, maddi imk nsızlıklar nedeniyle inşaatı duran Şehitler Anıtı, 1958 yılında Milliyet'in düzenlediği kampanyada toplanan bağışlarla tamamlanarak 10 Ağustos 1960'ta açıldı. Ancak, inşasının istenen düzeyde yapılmadığı ortaya çıktı. Çevre yapımı eksik kalan abide için kayıp proje sorunu yaşandı. Kültür Bakanlığı'nın girişimiyle 1999'da başlayan inşaat tamamlandı. Çevre düzenlemesi ve abidenin dört ayrı bacağına yapılması gereken rölyefler, tören alanı ve granit işlemeler de Arena Programı'nda gündeme getirilmesinin ardından Başbakan Erdoğan'ın talimatı ve Kültür Bakanlığı'nın projesiyle bitirildi. Çanakkale Boğazı'nın Ege girişindenden net şekilde görülebilen devasa abidenin tavanına cam mozaikten 12 metre çapında ay yıldızlı Türk Bayrağı işlendi. 
   
   
</TEXT>
</DOC>
