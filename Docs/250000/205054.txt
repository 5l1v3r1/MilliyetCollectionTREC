<DOC>
<DOCNO> 205054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/yasam/yas05.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimsesiz çocuklardan 'esrar şebekesi' kurdu 
</HEADLINE>
<TEXT>

   Önce küçücük çocukları esrara alıştırdı sonra da küçük külahlara doldurduğu uyuşturucuyu onlara sattırdı. Ama son müşterisi polisti 
      ANKARA Milliyet 
   
   Ankara'nın Dikmen semtinde küçük yaştaki kimsesiz çocukları kandırarak, esrara alıştıran ve sonra da küçük k ğıt külahlarda paketlediği toz esrarı, kandırdığı bu kimsesiz çocuklara sattıran bir kişi yakalandı. 
   Ankara polisi, Çankaya'da oturan Vedat Balcı'nın esrar kullandığını ve esrarı k ğıt külahlara paketleyerek sattığını belirledi. Müşterileriyle cep telefonuyla irtibat kuran Balcı'nın, esrarı satmak için kararlaştırdığı buluşma yerine küçük yaşta çocukları gönderdiğini tespit eden polis, alıcı gibi davranarak Balcı'yla irtibata geçti ve alışveriş için Kızılay'da randevulaştı. 
   
   Evinde esrarla yakalandı 
   Balcı, daha sonra alıcı konumundaki polisi arayarak kendisinin gelemeyeceğini ve H.A. 15 adlı çocukla esrarı göndereceğini söyledi. Bunun üzerine polis, H.A. ile buluştu. Seri numaraları alınan paralar karşılığı 'üç külah' esrar alan polis, H.A.'yı suçüstü yakaladı. H.A.'nın verdiği bilgi doğrultusunda Balcı, evinde bir miktar esrarla ele geçirildi. 
   
   
   
</TEXT>
</DOC>
