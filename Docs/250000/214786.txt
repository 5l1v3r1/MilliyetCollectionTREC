<DOC>
<DOCNO> 214786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo20.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da yeni yıldızımız 'Küçük Kral' Malik Fathi... 
</HEADLINE>
<TEXT>

     Berliner Kurier gazetesi, Almanya 1. Futbol Ligi takımlarından Hertha BSC Berlin takımında oynayan 20 yaşındaki Türk futbolcu Malik Fathi'yi ''Küçük Kral'' lakabıyla tanıttı. 
     Malik'in Arap dilinde ''Kral'' anlamına geldiği belirtilen haberde, Malik'in 8 yaşında rugby oynamaya başladığı ve mücadeleci ruhuyla Hertha BSC takımının en iyi futbolcularından biri olduğu ifade edildi. 
     Berlin Rugby Kulübü'nün eski antrenörü Fritz Feyerherm, ''Alman Şampiyonluğu için oynayacaktık. Hızlı bir adama ihtiyacım vardı. Malik en hızlı oyuncularımdan biriydi. Futbola geçmeseydi bugün rugby milli takım oyuncusu olurdu'' dedi. 
     Malik de ''Bay Feyerherm 1992 yılında bana Berlin Rugby Kulübü'nde onayıp oynamak istemediğimi sordu. 1994 yılında da bana gelerek şampiyonluk maçı için Neidelberg'e gidip gitmek istemediğimi sordu. O zaman 10 yaşımdayken rakibimizi 4-0 yenerek şampiyon olduk'' diye konuştu. 
     Alman U-21 Milli takımında da oynayan Malik'in, Berlin Rugby Kulübü'ne de teşekkür amacıyla bir miktar bağışta bulunduğu kaydedildi. 
     
</TEXT>
</DOC>
