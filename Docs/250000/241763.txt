<DOC>
<DOCNO> 241763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sontur10.html </URL>
<DATE> 2004/05/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
York Dükü Prens Andrew Türkiye'ye geliyor... 
</HEADLINE>
<TEXT>

     York Dükü Prens Andrew, 24-26 Mayıs günlerinde Türkiye'yi ziyaret edecek. 
     Dışişleri Bakanlığı'ndan yapılan açıklamada, Prens Andrew'un, 24-26 Mayıs'ta, ''Uluslararası Ticaret ve Yatırım Özel Temsilcisi'' sıfatıyla, iki ülke arasındaki ticaret ve yatırım ilişkilerini geliştirme çerçevesinde temaslarda bulunmak üzere Türkiye'yi ziyaret edeceği belirtildi. 
     Açıklamada, 25 Mayıs'ta Cumhurbaşkanı Ahmet Necdet Sezer tarafından kabul edilecek Prens Andrew'un aynı tarihte Devlet Bakanı Kürşad Tüzmen, Enerji ve Tabii Kaynaklar Bakanı Hilmi Güler ile bir araya gelmesinin ve Adana'ya giderek Bakü-Tiflis-Ceyhan Petrol Terminal Sahası'nda incelemeler yapmasının öngörüldüğü kaydedildi. 
     Bakanlık açıklamasına göre, Prens Andrew, 26 Mayıs'ta Türk Fizyoloji Derneği Travma Merkezi'nin açılışını yapacak. 
     Prens, İstanbul Büyükşehir Belediye Başkanı Kadir Topbaş ve Türk-İngiliz İş Konseyi ile ayrı ayrı temaslarda bulunacak. 
     York Dükü Prens Andrew aynı gün Türkiye'den ayrılacak. 
     
</TEXT>
</DOC>
