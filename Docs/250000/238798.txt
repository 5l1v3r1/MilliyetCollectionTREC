<DOC>
<DOCNO> 238798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/soneko21.html </URL>
<DATE> 2004/05/10/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Petrol fiyatlarındaki düşüş sürüyor... 
</HEADLINE>
<TEXT>

     Dünyanın önde gelen petrol üreticilerinden Suudi Arabistan'ın Petrol İhraç eden Ülkeler Örgütü'nden OPEC petrol üretimini artırması isteği, uluslararası piyasalarda petrol fiyatların gerilemesine neden oldu. 
     Kuzey Denizi Brent türü petrolün varil fiyatı 1.35 dolar azalarak 35.65 dolara, Batı Teksas türü petrolün fiyatı da 1.30 dolar gerileyerek 38.63 dolara indi. 
     Suudi Arabistan Petrol Bakanı Ali el-Naimi yaptığı açıklamada, OPEC'in küresel düzeyde ekonomik büyümeye zarar vermesini engellemek için OPEC'in günlük üretim kotasını artırması gerektiğini bildirdi. 
     OPEC'in 3 Haziran'da yapacağı toplantısında, halen günlük 23.5 milyar varil olan günlük üretim kotasını en az 1.5 milyar varil, diğer bir değişle yüzde 6 artırması gerektiğini belirten Naimi, ''Petrole olan talebi veya küresel düzeyde büyümeyi olumsuz etkileyecek düzeyde fiyatların yükseldiğini görmek istemiyoruz'' dedi. 

     
</TEXT>
</DOC>
