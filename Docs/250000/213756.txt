<DOC>
<DOCNO> 213756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sontur01.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe taraftarlarını taşıyan otobüs devrildi... 
</HEADLINE>
<TEXT>

     Kayseri-Ankara karayolunda meydana gelen trafik kazasında, 1 kişi öldü, 3 kişi yaralandı. 
     Alınan bilgiye göre, Elazığ'da bugün saat 14.00'te yapılacak Elazığspor-Fenerbahçe maçını izlemek üzere İstanbul'dan yola çıkan 37 taraftarın bulunduğu, Doğan Duman yönetimindeki 34 NRO 59 plakalı otobüs, buzlanma nedeniyle kayganlaşan Kayseri-Ankara karayolunun Kalkancık mevkiinde şarampole devrildi. 
     Kazada, Özcan Tekin 21 , olay yerinde öldü. Yaralanan otobüs sürücüsü Doğan Duman ile Emre Yavuz Peker ve Erdem Kaplan, Kayseri SSK Bölge Hastanesi ve Özel Güneş Hastanesi'nde tedavi altına alındı. 
     Yetkililer, kaza ile ilgili soruşturmanın sürdürüldüğünü belirttiler. 
     
     ŞOFÖR SÜRAT Mİ YAPTI 

     Fenerbahçe taraftarlarını taşıyan otobüsün devrildiği trafik kazasının, otobüs şoförünün aşırı sürat yapması nedeniyle meydana geldiği iddia edildi. 
     Otobüste bulunan Genç Fenerbahçeliler Derneği üyesi 37 taraftardan 3'ü ağır yaralanırken, diğerleri Kayseri Devlet Hastanesi, SSK Bölge Hastanesi ve Özel Güneş Hastanesi'nde ayakta tedavi edildiler. 
     Yaralı taraftarlardan Gökhan Çakmak 17 , AA muhabirine, şoförün aşırı sürat yaptığını, yoldaki buzlanma nedeniyle otobüsün kontrölden çıkarak şarampole yuvarlandığını anlattı. 
     Ümit Yılmaz da otobüs şoförünün aşırı sürat yaptığını iddia ederek, ''Ben otobüsün ön tarafında oturuyordum. Şoför çok hızlı gidiyordu. Bir anda trafik polislerini görüp frene bastı. Yol çok kaygandı, otobüs kontrölden çıktı. Otobüs bir süre yolda sürüklendikten sonra, yol kenarına çarpıp devrildi'' dedi. 
     
     FENERBAHÇE KULUBÜ, BAŞSAĞLIĞI MESAJI YAYINLADI 

     Fenerbahçe Kulübü, Birinci Süper Lig'de bugün yapılacak Elazığspor-Fenerbahçe maçını izlemek için İstanbul'dan Elazığ'a giderken Kayseri-Ankara karayolunda meydana gelen trafik kazasında ölen Özcan Tekir isimli taraftar için başsağlığı mesajı yayınladı. 
     Açıklamada, trafik kazasında Özcan Tekir isimli taraftarın öldüğü, 13 taraftarın da yaralandığı vurgulanarak, yaralıların isimleri şöyle sıralandı 
     Okan Pekcan, Efe Sartık, Osman Çetin, Engin Çetinkaya, Cebrail Yalçınkaya, Mustafa Yalçınkaya, Erdal Yalçınkaya, Gökhan Çakmak, Nurullah Turan, Şükrü Turan, Hatiç Hoşgeldi, Murat Turan, Basri Ökten. 
     Sarı-lacivertli kulübün internet sitesinde yapılan açıklamada, ''Fenerbahçe Spor Kulübü olarak, bu üzücü kazada hayatını kaybeden Özcan Tekir'e Tanrı'dan rahmet, yakınlarına başsağlığı, yaralanan taraftarlarımıza ise acil şifalar diliyoruz'' denildi. 

     
</TEXT>
</DOC>
