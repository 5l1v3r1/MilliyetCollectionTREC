<DOC>
<DOCNO> 227351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sontur23.html </URL>
<DATE> 2004/03/31/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hırsızları, harcamaları ele verdi... 
</HEADLINE>
<TEXT>

     Samsun'da çok sayıda hırsızlık olayına karıştıkları iddiasıyla gözaltına alınan 4 zanlıyı, harcamalarının ele verdiği bildirildi. 
     Edinilen bilgiye göre, son bir ay içinde meydana gelen çeşitli olaylarda 4 işyerindeki para kasasının çalınması ve çok sayıda otomobilden hırsızlık yapılmasını araştıran güvenlik güçleri, çalışmaları sırasında bazı şüpheli kişilerin ölçüsüz para harcadıklarını belirledi. 
     Bu kişileri takibe alan güvenlik güçleri yaklaşık 5 milyar lira ile çok sayıda çek, senet ve ziynet eşyası çaldıkları anlaşılan Abdullah K. 20 , Gökhan Ç. 19 , Necip A. 19 ve E.E'yi 17 gözaltına aldı. 
     İfadelerinde suçlarını itiraf eden zanlıların yer göstermesi sonucu çalıntı kasalar atıldıkları yerde bulunurken, olayla ilgili soruşturmanın sürdürüldüğü bildirildi. 
     
</TEXT>
</DOC>
