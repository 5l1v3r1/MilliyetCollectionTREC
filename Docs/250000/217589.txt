<DOC>
<DOCNO> 217589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/siyaset/siy05.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Partileri eriyince AKP'ye sarıldılar 
</HEADLINE>
<TEXT>

   3 Kasım seçimlerinde yenilgiye uğrayan eski ANAP, DYP, DSP ve DP'li tecrübeli siyasetçiler, AKP'den aday oldular 
   SERHAT OĞUZ İstanbul 

   
   Yerel seçimlerin favori partisi AKP, adaylık için sadece kendi üyelerinin değil, 3 Kasım seçimlerini yenilgiyle kapatan ANAP, DYP ve DSP gibi diğer partilerden tecrübeli siyasetçilerin de ilgi odağı oldu. AKP Genel Merkezi, bazı bölgelerde teşkilattan gelen itiraz seslerine rağmen, diğer partiden gelenlerin birçoğunu saflarına katarak, aday gösterdi. Önemli illerde ve ilçelerde de aday gösterilen AKP tabanından gelmeyen başkan adaylarının bazıları şunlar 
   Yusuf Ziya Yılmaz Samsun Büyükşehir Seçimlere birkaç ay kala ANAP'tan istifa ederek AKP'ye geçti. Dönemin ANAP Genel Başkanı Ali Talip Özdemir tarafından döneklikle suçlandı. Halen Belediye Başkanı olan Yılmaz'a teşkilattan tepkiler vardı. 
   Aytaç Durak Adana Büyükşehir 1984, 1994 ve 1999'da ANAP'tan başkan olan Durak'ı, Genel Merkez yönetimi teşkilatın tepkisine rağmen aday yaptı. 
   Secaattin Gonca Zonguldak Geçen dönem DYP'den Zonguldak Belediye Başkan Adayı olan Gonca, bu kez AKP'den aday oldu. 
   Sabahattin Akkaya Burdur DYP'li olan Akkaya, 1999'da DYP'den yine Burdur Belediye Başkan Adayı olmuştu. 
   Naif Alibeyoğlu Kars 1999'ta ANAP'tan aday olarak Kars Belediye Başkanı seçilen Alibeyoğlu, AKP saflarına katılarak yeniden Kars'ta aday oldu. 
   Cemal Akın Malatya Aydın Menderes'le birlikte Büyük Değişim Partisi'nin kurucuları arasında yer alan Akın, Korkut Özal'ın Genel Başkan olduğu DP'de ise Genel Başkan Yardımcısı idi. Akın, şimdi AKP'nin Malatya Belediye Başkan Adayı. 
   Bülent Kar Manisa 1999 seçimlerinde DYP'den aday oldu. 3 Kasım seçimleri sonrası AKP'ye geçti ve AKP'nin Manisa adayı oldu. 
   Necmettin Dede Muş DYP'li Dede, bu partiden Muş Milletvekili de seçildi, şimdi AKP'li. 
   İsmet Özarslan Amasya ANAP'lı. Hatta ANAP'ta Özal ve Akbulut kabinelerinde Devlet Bakanlığı görevinde bulunmuştu. O da şimdi AKP'li. 
   Faruk Karaçay Eskişehir DSP'li belediyenin ESKİ Eskişehir Su ve Kanalizasyon İşleri Genel Müdürü olan Karaçay, istifa ederek AKP'den aday oldu. 
   
   DSP'liler de var 
   Cemil Şeboy İzmir Buca DSP'den 1994 ve 1999'da iki kez belediye başkanı seçilen Şeboy'un şimdiki adresi AKP. 
   Metin Soygür Bolu Mudurnu Seçimlere birkaç ay kala Saadet Partisi İlçe Başkanlığı görevinden istifa eden Soygür, AKP'ye geçti. 
   Raşit Ürper İzmir Bergama Bergama ANAP İlçe Başkanı olan ve uzun süre bu partide kalan Ürper, AKP'den aday. 
   
   
   
</TEXT>
</DOC>
