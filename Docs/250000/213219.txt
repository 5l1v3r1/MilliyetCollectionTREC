<DOC>
<DOCNO> 213219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/yasam/yas06.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Janet ve Justin'e Grammy önlemi 
</HEADLINE>
<TEXT>

   Janet Jackson ve Justin Timberlake'e güvenmeyen televizyon kanalı yetkilileri, Grammy Ödülleri Töreni için 'kendi önlemlerini' alacak 
      DIŞ HABERLER SERVİSİ 
   
   Amerikan Futbolu Süper Kupası finali sırasında canlı yayınlanan şovda, Justin Timberlake'in Janet Jackson'un göğsünü açması nedeniyle tepki alan CBS televizyonu, Pazar günü canlı yayınlanacak Grammy ödül töreni için 'görüntü geciktirme' önlemi alacak. 
   Timberlake'in sahne alacağı, Janet Jackson'un da ödül vereceği törenin yayınında, görüntüyü 5 saniyeden fazla geciktiren bir video sistemi kullanılacak. Böylece istenmeyen bir görüntü, anında "makaslanacak". 
   
   Güvenmiyorlar 
   Haklarında soruşturma açılan CBS yetkililerinin, Jackson ve Timberlake'e güvenmedikleri ve pazar günkü törende erotik şov yapmalarının kesinlikle engellenmesini istedikleri belirtildi. 
   Jackson ve Timberlake'ın şovunu hazırlayan MTV müzik kanalı Başkanı Tom Freston ise, sanatçıların kendilerini kandırıldıklarını ifade etti. 
   
   
</TEXT>
</DOC>
