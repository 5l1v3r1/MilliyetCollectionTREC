<DOC>
<DOCNO> 203385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/son/soneko02.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti... 
</HEADLINE>
<TEXT>

     Uluslararası borsalarda ABD Doları, İsviçre Frangı hariç geçen hafta önemli para birimleri karşısında değer kaybetti. Altın fiyatları da Zürih Borsası dışında arttı. 
     Irak'ın devrik lideri Saddam Hüseyin'in yakalandığı haberi ile euro, ABD Doları karşısında haftaya rekor seviyesine ulaşarak başladı. Hafta içinde bu konumunu korudu. Londra Borsası'nda euro geçen hafta 1.2284 dolardan 1.2364 dolara yükseldi. 
     Tokyo Borsası'nda ABD Doları, Japon Yeni karşısında geçen hafta 108.08 yenden 107.66 yene indi. 
     
     ALTIN FİYATLARI GERİLEDİ 
     Önceki haftalarda rekor düzeyde yükselen altın fiyatlarında, geçen hafta Zürih Borsası dışında artış yaşandı. 
     Londra Borsası'nda gümüşün ons fiyatı geçen hafta 5.55 dolardan 5.66 dolara yükseldi. 
     
     MENKUL KIYMETLER BORSALARI 
     New York Menkul Kıymetler Borsası Wall Street'te endeksler haftaya düşüş eğilimi ile başladı. Dow Jones Endeksi Cuma günü kapanışta 19 ayın en yüksek değerine ulaşarak haftayı kapattı. Haftaya 10,022.82 puandan başlayan Dow Jones Endeksi Cuma günü kapanışta, 10,278.22 puana çıktı. 
     Haftaya 1,918.26 puandan başlayan Nasdaq Bileşik Endeksi, Cuma günü kapanışta 1,951.02 puana indi. 
     Hafta başında, Irak devrik devlet başkanı Saddam Hüseyin'in yakalandığı haberi, uluslararası borsaları olumlu etkiledi. 
     Saddam Hüseyin'in yakalanmasının Irak'ta normale dönüş sürecini hızlandıracağı umudu Asya borsalarının önemli yükselişlerle kapanmasına neden oldu. 
     Tokyo Menkul Kıymetler Borsası'nda haftaya yükseliş eğilimi ile 10,490.77 puandan başlayan Nikkei Endeksi Cuma günü kapanışta 10,284.54 puana indi. 
     
</TEXT>
</DOC>
