<DOC>
<DOCNO> 205049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/yasam/ayas.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kovalar sonbaharı bu yıl iple çekecek 
</HEADLINE>
<TEXT>

   Şans gezegeni Jüpiter 25 Eylül'den sonra Kova burcundakilere iş hayatında kazandıracak fırsatlara işaret ediyor. Duygusal boyutta sizi derinden etkileyecek beraberlikler söz konusu 
      2004'te sizi neler bekliyor - 11 
   Hakan Kırkoğlu 
   
   Jüpiter 25 Eylül'e kadar ortaklaşa kazançlar, yeni yatırımlar ve iş hayatınızda genişleme sağlayacak olanaklara işaret ediyor. Sonbaharla birlikte yeni eğitim fırsatları ve yolculuklar mümkün. 
   2004 yılının büyük bir bölümünde büyük destekler almamanıza rağmen ortaya çıkabilecek pürüzlerin üstesinden gelebileceksiniz. Jüpiter size ortaklaşa konularda maddi kaynaklar sağlayabilir. 25 Eylül'e kadar olan dönemde birikmiş bir para almak ya da şimdiye kadar hukuki olarak bağlı olan maddi bir kaynağı harekete geçirmek mümkün olabilir. Ayrıca duygusal boyutta da Jüpiter daha derin ilişkiler, sizi yakından etkileyebilecek beraberlikler getirebilir. 25 Eylül sonrasında ise Jüpiter size hayattan daha çok zevk alacağınız güzel gelişmeler, aşk, yaratıcılık alanında akıcı enerjiler getirecek. 
   Satürn 2004'te detayların, işle ilgili projelerin çalışmaların sizi fazlasıyla meşgul edeceğini gösteriyor. Hızlı başarılar söz konusu olmamakla birlikte, çabalarınızın kariyer hayatına olumlu bir etkisi olacak. Neptün ise bu yıl özellikle 1-6 Şubat doğumlulara daha fazla duyarlılık, idealizm ve yaratıcı hayal gücü getirmekte. Bununla birlikte Neptün aynı zamanda aldatıcı olabilen, karmaşa getiren bir gezegendir. Kararsızlıklar, yanlış anlamalar ortaya çıkabilir. Pluto ise 8-12 Şubat doğumlulara hayatlarında kararlılık, ortaklaşa konularda başarı ve güçlü kişileri etkileme olanakları sunmakta. Pluto'nun gücünü olumlu yönde kullandığınız sürece gruplar içinde yeriniz artabilir, politika, sosyal faaliyetler ve iş hayatında daha etkin konuma gelebilirsiniz. 
   
   Şanslı Alanları 
   Bu yıl şans gezegeni Jüpiter 25 Eylül'den itibaren burcunuza büyük bir destek vermeye başlayacak ve sizi daha keyifli kılacak. Bu döneme kadar yorucu gözüken çalışmalar daha olumlu bir hava kazanacak. Jüpiter yeni eğitim olanakları, üniversite çalışmaları ve yabancılarla ilgili konularda başarı getirebilir. 
   
   Mücadele Alanları 
   Bu yıl burcunuzla sert açı içinde kalan yavaş gezegen olmaması zorlamaların büyük boyutta olmayacağını göstermekte. Bununla birlikte, Satürn belirli dönemlerde aşırı iş yükü, yüksek gerginlik, sağlığınızı zora sokabilecek gelişmeler getirebilir. Neptün'ün getirebileceği huzursuzluk ya da kafa karışıklığını da hesaba katmak gerekebilir. Özellikle 3 Şubat - 22 Mart, 23 Haziran - 10 Ağustos Kovalar için daha fazla mücadele ve zorlama getirebilir. 
   
   Aşk ve İlişkiler 
   Kova aşkı beyninde yaşayan bir burçtur ve arzuların hakimiyetinde olmayı tercih etmez. Duygusal birlikteliklerde arkadaşlığın rolü çok büyüktür ve aşkta başarı ancak entelektüel anlamda uyumla mümkün olabilir. Bazı çılgın Kovalar ise kural tanımazlıkları yüzünden ilişkilerde dikiş tutturmakta zorlanabilirler. Kova hayran olacağı, yaratıcı partnerlere ihtiyaç duyar. 
   
   Kova Kadını 
   Kova modernliğin işaretidir ve Kova kadını aklı önde tutar. Son derece ilginç, özgürlüklerin savunucusu hatta bazı durumlarda feminist hareketin simgesi gibi de görünebilir. Kuşkusuz bu durum kimilerince soğuk ve itici de karşılansa Kova kadını bireyselliğini, özgürlüğünü yüzde 100 kontrol etmek ister. En çok bekar kadınların bu burçtan çıkmasına şaşmamak gerekir. Duygusal anlamda sıcak olmaktan çok rasyonel ve kimi zaman kendini beğenmiş bir tutum da sergileyebilir. 
   Bu yıl ilişkiler önemli bir tema olmamakla birlikte, 25 Eylül sonrasında sizi duygusal alanda çok daha pozitif bir dönem beklemekte. Yıl içinde Venüs'ün olumlu açıları altında aşk hayatında size mutluluk getirecek. 14 Şubat'a kadar olan dönem, 3 Nisan - 8 Ağustos, 29 Ekim - 23 Kasım böyle dönemler olabilir. 3 Nisan - 8 Ağustos arasında geri hareket eden Venüs aşk hayatına önemli bir vurgu yapmakla birlikte bu dönemde kararsızlıklar gündeme gelebilir. 
   Mars'ın sert açıları altında ise aşk hayatında huzursuzluk, tartışmalar ya da sürtüşmeler nedeniyle daha dikkatli olmak gerekebilir. 3 Şubat - 22 Mart, 23 Haziran - 10 Ağustos, 11 Kasım - 25 Aralık böyle dönemler olabilir. 
   
   Kova Erkeği 
   Kova erkeğini de yakalamak son derece zordur. Bu burç erkeği hayal dünyasını ve ideallerini paylaşacağı bir partner arar. Duygularını çok daha alternatif yollardan ifade etmeyi tercih edebilir. Örneğin mum ışığında yemek yerine sizi bir yaz gecesinde yıldızları seyretmeye davet edecektir. Arkadaş canlısıdır sadıktır ama mesafeli tutumu yüzünden yanlış anlamalara da neden olur. Zihinsel egzersizlere önem veren Kova erkeği canı sıkılırsa size 10 sayısının logaritmasını sorarak intikam alabilir ve alaycı bir davranışla size hoşça kal diyebilir 
   2004 yılında aşk hayatında daha değişken ve dalgalı bir görünüm söz konusu. Özellikle yaz aylarında yakın beraberliklerde güçlü bir rüzgar esebilir. Mars size 3 Şubat'a kadar olan dönemde, 22 Mart 8 Mayıs, 26 Eylül - 12 Kasım arasında aşk hayatında hareketlilik getirecek. 
   
   İş ve Para 
   2004 yılında çalışma koşullarınız, işle ilgili pek çok sorumluluk ve detay sizi için önem taşımakta. Satürn bu dönemde yorucu çabalar ve yeni sorumluluklar getirmekte. İş hayatında hızlı yükselişler beklemek yerine süregelen projelere yoğunlaşmak gerekiyor. Bu çabalarınızın uzun vadeli sonuçları size iş alanında verimlilik getirecek. Maddi alanda, 25 Eylül'den sonra sizi rahatlatacak gelişmeler beklenebilir. 
   
   Sağlık 
   Bu yıl sağlığınıza daha fazla önem vermelisiniz. Satürn'ü konumu gerginliklerin bedeninizi kolayca yıpratabileceğini anlatmakta. Özellikle 3 Şubat - 22 Mart, 7 Mayıs - 24 Haziran geçişinde bedeninize gereken önemi vermelisiniz. 
   
   KOVA 21 Ocak - 18 Şubat    Tanımlayan kelimeler 
   Arkadaş canlısı, insancıl, orijinal düşünebilen, bağımsızlığa önem veren, dürüst, buluşçu, entelektüel 
   - Karmaşık, aşırı sert ve ters, beklenmedik reaksiyonlar veren, duygularını yansıtmayan, yalnız 
   Yönetici gezegeni Satürn Uranüs 
   Elementi Hava, Niteliği Sabit 
   Mitolojisi Değişik uygarlıklarda farklı farklı betimlenen Kova Babil'de ellerinden su döken, bilgi tanrısı biçiminde anlatılır. Mısır'da ise Hap adındaki tanrı iki testi arasında hayatı sürdüren suyu yere boşaltır. Greklerde Tanrıdan ateşi çalarak insana veren Prometheus yine Kova burcu ile özdeşleştirilir. 
   Vücutta karşı geldiği bölge Ayak bilekleri, kan dolaşımı 
   Rengi Turkuaz 
   Metali Alüminyum 
   Taşı Akuamarin 
   
   Yükselen burçlarına göre Kova ve 2004    YÜKSELEN KOÇ 
   Bu yıl hayatınızda sizi zorlayabilecek gelişmeler olabilir. İş alanında yeni bir düzene gidebilirsiniz. Yılın son çeyreği sizi daha pozitif bir atmosfer beklemekte . 
   
   YÜKSELEN BOĞA 
   Yeni yıl size yapıcı çalışmalar, hareket ve ortaklaşa konularda başarı getirebilir. Eğitim hayatında olanlar da bu yıl elle tutulur sonuçlar elde edebilecekler. 
   
   YÜKSELEN İKİZLER 
   Yeni dönemde maddi alanda daha temkinli olmak ve kaynaklarınızı daha iyi kullanmak gerekecek. Yılın son çeyreğinde aşk hayatında daha mutlu olabilirsiniz. 
   
   YÜKSELEN YENGEÇ 
   Aldığınız sorumluluklar yüzünden kendinize daha fazla önem vermelisiniz. Bu yıl sıkı çalışmalar ve iş hayatında çok daha yoğun bir tempo söz konusu olabilir. 
   
   YÜKSELEN ASLAN 
   Yeni yılda maddi alanda daha fazla kaynak ve destek elde edebileceksiniz. Bu durumu iş hayatınız için avantaj olarak da kullanabilirsiniz. 
   
   YÜKSELEN BAŞAK 
   Yeni dönemde sizi iyimser ve şanslı kılan pek çok fırsat elde edebileceksiniz. Yeni başlangıçlar, yeni projeler ve sizi zengin kılacak gelişmeler söz konusu. 
   
   YÜKSELEN TERAZİ 
   Bu yıl biraz daha sabırlı olmalısınız. İş hayatında kritik dönemden geçmektesiniz. Daha fazla iş yükü mümkün. Yılın son çeyreğinde ise Jüpiter size yardıma geliyor. 
   
   YÜKSELEN AKREP 
   Bu yıl verimli çalışabilirsiniz.Grup çalışmaları ve sosyal alanda genişleme söz konusu. Yabancılarla ilgili konular, akademik çalışmalarda sorumluluklar gündeme gelebilir. 
   
   YÜKSELEN YAY 
   Yeni fırsatlar özellikle iş hayatında daha fazla tanınma getirebilir. Duygusal alanda ise ilişkilerde tutumunuzu değiştirecek gelişmeler yaşayabilirsiniz. 
   
   YÜKSELEN OĞLAK 
   Bu yıl çok huzurlu olamayabilirsiniz. Ortaklaşa konular, evlilik size daha fazla sorumluluk ve ciddiyet getirmekte. Yılın son çeyreğinde daha fazla tanınma söz konusu. 
   
   YÜKSELEN KOVA 
   Yeni yılda ilişkilerde daha tutarlı olmanız gerekmekte. İş hayatında çok daha fazla detay ortaya çıkabilir. Yılın son çeyreğinde aşk hayatında mutluluk söz konusu. 
   
   YÜKSELEN BALIK 
   Yeni yılda yakın beraberlikler, ortaklaşa konular ve evlilik hayatında daha pozitif ve size şans getiren gelişmeler mümkün. İş hayatında verimli olabilirsiniz 
   
   En uyumlu olduğu burçlar 
   İkizler ve Terazi 
   
   En zorlandığı burçlar 
   Boğa ve Akrep 
   
   Yükselen burcunuzu nasıl bulacaksınız    Aşağıdaki tabloda doğum saatinizi, doğduğunuz döneme ilişkin satırla birleştirin. 21 OCAK 31 OCAK 31 OCAK 9 ŞUBAT 10 ŞUBAT 18 ŞUBAT 00 00 Terazi Terazi Akrep 00 30 Terazi Akrep Akrep 01 00 Akrep Akrep Akrep 01 30 Akrep Akrep Akrep 02 00 Akrep Akrep Akrep 02 30 Akrep Akrep Yay 03 00 Akrep Akrep Yay 03 30 Akrep Yay Yay 04 00 Yay Yay Yay 04 30 Yay Yay Yay 05 00 Yay Yay Oğlak 05 30 Yay Yay Oğlak 06 00 Yay Oğlak Oğlak 06 30 Oğlak Oğlak Oğlak 07 00 Oğlak Oğlak Kova 07 30 Oğlak Oğlak Kova 08 00 Oğlak Kova Balık 08 30 Kova Kova Balık 09 00 Kova Balık Koç 09 30 Balık Balık Koç 10 00 Balık Koç Boğa 10 30 Koç Koç Boğa 11 00 Koç Boğa İkizler 11 30 Boğa Boğa İkizler 12 00 Boğa İkizler İkizler 12 30 İkizler İkizler İkizler 13 00 İkizler İkizler Yengeç 13 30 İkizler İkizler Yengeç 14 00 İkizler Yengeç Yengeç 14 30 Yengeç Yengeç Yengeç 15 00 Yengeç Yengeç Aslan 15 30 Yengeç Yengeç Aslan 16 00 Yengeç Aslan Aslan 16 30 Aslan Aslan Aslan 17 00 Aslan Aslan Aslan 17 30 Aslan Aslan Aslan 18 00 Aslan Aslan Başak 18 30 Aslan Aslan Başak 19 00 Aslan Başak Başak 19 30 Başak Başak Başak 20 00 Başak Başak Başak 20 30 Başak Başak Başak 21 00 Başak Başak Terazi 21 30 Başak Terazi Terazi 22 00 Başak Terazi Terazi 22 30 Terazi Terazi Terazi 23 00 Terazi Terazi Terazi 23 30 Terazi Terazi Terazi 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE BALIK 
   
   
</TEXT>
</DOC>
