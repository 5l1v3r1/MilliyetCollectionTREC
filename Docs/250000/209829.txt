<DOC>
<DOCNO> 209829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/yasam/yas10.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol çalışmasında patlatılan dinamite iki can 
</HEADLINE>
<TEXT>

   SAMSUN DHA 
   
   Samsun Salıpazarı'nda Köy Hizmetleri ekiplerinin yol çalışması sırasında yerleştirdikleri dinamitlerin fitili bittikten bir süre sonra patlaması sonucu 2 kişi öldü, 3 kişi de yaralandı. Olay, Güzelvatan Köyü yakınlarında meydana geldi. Köyü ilçeye bağlayan yolu genişletmek için çalışma başlatan Köy Hizmetleri'nde görevli Nihat Tangal 37 , kayaları parçalamak için dinamit yerleştirdi. Çevre güvenliği alındıktan sonra fitil ateşlendi. Ancak fitil tamamen yanmasına karşın patlama olmadı. Tangal ile köy sakinlerinden Dursun Ali Yılmaz 36 , Ömer Akkurt 23 , Mehmet Yılmaz 23 ve Raif Yılmaz 26 dinamitin bulunduğu yere doğru yürümeye başladılar. Dinamite yaklaştıkları sırada büyük bir patlama oldu. Nihat Tangal ile Dursun Ali Yılmaz hayatını kaybetti. Ağır yaralanan Raif Yılmaz, Mehmet Yılmaz ve Ömer Akkurt Samsun Devlet Hastanesi'nde tedavi altına alındı. 
   
   
</TEXT>
</DOC>
