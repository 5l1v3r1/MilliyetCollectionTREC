<DOC>
<DOCNO> 208743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/yazar/civaoglu.html </URL>
<DATE> 2004/01/15/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Askerde lego 
</HEADLINE>
<TEXT>

   
   Başbakan'a Genelkurmay'da "güvenlik" brifinginde gündem, sadece Kıbrıs olamaz. Çünkü, aylardır, hükümetle asker birlikte "Kıbrıs dosyaları hazırladılar. 
   Çünkü, aylardır hükümetle asker birlikte "Kıbrıs" dosyaları hazırladılar. 11 değişik harita seçeneği çizdiler. Çankaya zirvesinde bir araya gelindi... "Aramızda görüş ayrılığı yok" diye açıklamalar yapıldı. 
   Ancak, gene de Ankara'nın Kıbrıs politikasının netleşmesi, MGK toplantısına bırakıldığı için, asker, orada sürprizler yaşanmaması kaygısıyla son bir kez tüm kartları masaya açmak istemiş olabilir. 
   
   Parçaları birleştirmek 
   Genelkurmay'ın masaya koyması beklenen başka dosyalar da vardı. 
   Örneğin... Kuzey Irak'ta durum... 
   Birbirinden ayrı lego parçalarını bir araya getirmeye çalışalım 
   1- Suriye Devlet Başkanı Başar Esad, Ankara'da Kuzey Irak'ta etnik farklılığa dayalı bir devlet oluşumuna ülkesinin iyi gözle bakmayacağını söyledi. PKK'nın Suriye'den sökülüp atıldığının ve kesinlikle dönemeyeceklerinin altını çizdi. 
   2- İran - Türkiye arası siyasetçi trafiği yoğunlaştı. İranlılar da Başar Esad ile aynı paralelde konuştular. Dilleri kesindi. 
   Ayrıca İran'da PKK'lıların kesinlikle barınamayacakları güvencesini de verdiler. 
   3- Washington'dan gelen kodaman sesleri, Kuzey Irak'ta etnik temellere dayalı devlet kurulmasına ABD'nin karşı olduğu yolunda. 
   4- Suriye ve İran'ı yanına aldıktan sonra Türkiye, Irak'taki etnik grup liderlerini de konuk etmeye başladı. 
   5- ABD için, İncirlik Üssü, tarihinin en yoğun ve geniş kullanımına açılıyor. Bunun anlamı, ABD - Türkiye ilişkileri çok ısınacak. ABD'nin Türkiye'ye desteği için önemli bir kart. 
   6- Şubatın ilk haftasında, dağdaki PKK'lılara "Eve Dönüş Yasası" için süre bitiyor. Bu süre dolunca Kuzey Irak'taki PKK kampları dağıtılacak, PKK'lıların silahları toplanacak, Türkiye'ye teslim edilecekler mi 
   PKK'nın üst düzey yöneticileri, İsveç'te ikamete gönderilecekler mi 
   ABD'nin verdiği söz buydu. 
   7- Dışişleri Bakanı Gül, "Türkiye'nin - bu koşullarla - 8.5 milyar dolarlık ABD kredisini kullanmamak kararı aldığını" açıkladı. 
   Koşul neydi 
   "Türkiye'nin Kuzey Kıbrıs'a asker sokmaması..." 
   O halde asker sokmak mı düşünülüyor 
   
   Cirit attırmamak 
   Sıraladığım lego parçalarını bir araya getirdiğimizde, şubat ayının duyarlı olduğunun resmi görünüyor. 
   ABD, PKK bağlamındaki sözünü tutarsa, sorun, sadece Kuzey Irak'ta etnik temele dayalı bir oluşumu önlemekle sınırlı kalır... Ki bu bile tek başına çok çetin konu... 
   Aksi halde, bütün göstergeler, Kürt oluşumunu önlemenin yanı sıra Kuzey Irak'ın PKK'nın cirit atabileceği coğrafya olmaktan çıkarılması kararlılığını yansıtıyor. 
   
   AT rüzg rına... 
   AT Komisyon Başkanı Prodi Türkiye'ye geliyor. 
   Ankara Anlaşması'ndan bu yana bir ilk... 
   Önemli. 
   Ama... Ankara'da masaya neler konacak 
   Kıbrıs'tan tutunuz da Türkiye'de Kürt kimliği ve kültürü bağlamında kırmızı hatlar olacak mı 
   Neler 
   "Güvenlik" için askerin başka görüşleri 
   Örneğin kamu yönetiminde reform. 
   Başbakanlık Müsteşarı'nın hazırladığı bu yasa tasarısında askerin duyarlı olduğu maddeler var. 
   Sözgelişi... 
   Bu tasarı yasalaşırsa, jandarma - neredeyse - devre dışı mı kalıyor kuşkularına işaret etmeliyim. 
   Yarınlarda, kırsalda polis gücü ile kolay kolay baş edilemeyecek oluşumlarla karşılaşma riski de kaygı veriyor. 
   Başka bazı kaygılar da sezilmekte... 
   Demokraside kurumların iletişimi önemlidir. Diyalog olumludur. İletişim kopukluğu ise tehlikeli... 
   ..... 
   Lego parçalarının Genelkurmay'daki bir araya getirilişi ile önümüzdeki günlerin politikaları arasında paraleller olabilir. 
   
      
   
</TEXT>
</DOC>
