<DOC>
<DOCNO> 211420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sondun11.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremer "ABD, federalizmin Irak'a uygun olacağını düşünüyor" 
</HEADLINE>
<TEXT>

     Amerika'nın Irak'taki sivil yöneticisi Paul Bremer, ABD'nin, federalizmin Irak'a uygun olacağını düşündüğünü söyledi. 
     Khabat gazetesinin haberine göre, Şii lider Ayetullah Ali Sistani, Irak'ta bir an önce seçim yapılması için Irak Geçici Yönetim Konseyi GYK ve Amerikalı yetkililere mesaj gönderdi. 
     Bremer, Sistani'nin mesajına verdiği yanıtta, Sistani'nin isteğine saygı duyduklarını, ancak asıl sorunun Irak'ta şu an seçim yapılabilip yapılamayacağı olduğunu belirtti. 
     Birleşmiş Milletler'in BM seçim heyetinin Irak'a gelip seçim yapılıp yapılmayacağı konusunda araştırma yapacağını anlatan Bremer, şunları kaydetti 
     ''Seçim yapabilir miyiz sorusunun cevabını BM yetkilileri verecektir. Federalizm konusu ise biraz karışık bir durumdur. Ancak ABD, federal sistemin Irak'a uygun olacağını düşünüyor, ama bu Kürtlerin tarafını tutuyoruz anlamına gelmez. ABD'nin kast ettiği federalizm idari ve coğrafi federalizmdir. Bu sistem Irak'ta diktatörlüğün bir daha ortaya çıkmasını engelleyecektir.'' 
     
</TEXT>
</DOC>
