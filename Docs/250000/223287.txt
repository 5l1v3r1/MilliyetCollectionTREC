<DOC>
<DOCNO> 223287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/guncel/gun01.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
54. tutuklama 
</HEADLINE>
<TEXT>

      ESRA ALUS İstanbul 
   
   Hür ve Kabul Edilmiş Masonlar Büyük Locası Derneği Yakacık şubesine yapılan bombalı saldırıyla ilgili gözaltına alınan 5 kişi, dün İstanbul DGM Savcılığı'na götürüldü. Locaya yönelik saldırıya ilişkin ifadeleri alınan Fikri Gündüz, Nahir Çatalbaş, Mehmet Berazi, Mahmut Doğan ve Hüseyin Akça, mahkemeye sevk edilmelerine gerek görülmeyerek serbest bırakıldı. Önceki gün DGM'ye sevk edilen 3 kişi de tutuklanmıştı. 
   Öte yandan, 15 - 20 Kasım tarihlerindeki bombalı saldırılara ilişkin gözaltına alınan Ahmet Dikiciaşık 46 tutuklandı. Pakistan'a gitmek isterken gözaltına alınan Dikiciaşık'ın, kasım ayındaki saldırılara ilişkin soruşturma kapsamında daha önce tutuklanan bazı sanıkların ifadelerinde adı geçtiği için arandığı açıklandı. Dikiciaşık'ın ifadesinde, "Afganistan'a gittiğim ya da eğitim aldığım yönündeki iddialar doğru değil, ticaretle uğraşıyorum. Bunun için Pakistan'a gidiyorum" dediği öğrenildi. 
   
   Konya'da da 15 gözaltı 
   İstanbul'daki Mason Derneği'ne düzenlenen saldırıyla ilgili Konya'da da 15 kişi gözaltına alındı. İntihar saldırısının ardından başlatılan operasyonlara Konya'da devam edildi. Saldırıda yaralanan terörist Engin Vural'ın ifadelerinden hareket edilerek dün sabaha karşı Konya'da yapılan operasyonla Vural ve saldırıda ölen terörist Nihat Doğruel ile ilişkisi olduğu öne sürülen 15 kişi gözaltına alındı. 
   
   
   
</TEXT>
</DOC>
