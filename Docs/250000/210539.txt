<DOC>
<DOCNO> 210539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/guncel/gun04.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayıştay'ı sarsan iddia 
</HEADLINE>
<TEXT>

   Sayıştay Başkanı Damar'ın kızını kurum bütçesinden Filipinler'e götürdüğü, makam aracını ise eşine tahsis ettiği iddia edildi 
      GÖKÇER TAHİNCİOĞLU Ankara 
   
   Yargıya rüşvet iddialarına ilişkin Neşter 2 Operasyonu'nun ardından bu kez, devletin hesaplarını denetlemekle görevli Sayıştay'ın Başkanı Mehmet Damar hakkında şok iddialar içeren bir suç duyurusunda bulunuldu. Bazı Sayıştay mensupları tarafından yapılan ve Yargıtay Başsavcılığı'nca Sayıştay Başkanlığı'na gönderilen suç duyurusunda, Damar'ın kızını Sayıştay bütçesinden Filipinler'e götürdüğü, makam aracını eşine tahsis ettiği, baldızının kızını Sayıştay'a aldırdığı belirtildi. 
   Bir grup Sayıştay mensubu, suç duyurusu metnini Yargıtay Başsavcılığı'nın yanı sıra bazı basın kuruluşlarına da gönderdi. Damar'ın Yüce Divan'da yargılanması istenen suç duyurusunda şunlar anlatıldı 
   Damar, Sayıştay'a ait 06 P 7908 plakalı hizmet aracının camlarını siyah filmlerle kapatarak eşine tahsis etmiş bulunmaktadır.Ekim 2003'te Filipinler'de yapılan ASOSAI toplantısı için çıktığı geziye serbest eczacı kızını götürmüş, giderler ve harcırah, amiri olduğu Sayıştay bütçesinden ödenmiştir.OYPA'da tezgahtar olarak çalışan baldızının kızını, hiçbir memuriyeti ve 'sınav kazandı' belgesi olmadığı halde Sayıştay'a özel kalem müdürü olarak atamış, bir süre sonra sınavını kazanmadığı veri kayıt hazırlama kadrosuna atamıştır. Ebru Özmen Sayıştay'da çalışmaktadır.Sayıştay'ın Alanya'daki kampı için gerekli boya malzemesi, başkanın oğluna ait olup Rüzgarlı Sokak'ta faaliyet gösteren Hibeoğulları İnş. Mlz. şirketinden alınmıştır. Daha sonraki alımlar köprü firma aracılığıyla belgelendirilmiştir. 
   Sayıştay kaynakları, suç duyurusunun geçen hafta Yargıtay Başsavcısı Nuri Ok imzalı üst yazıyla Sayıştay Başkanlığı'na iletildiğini söyledi. 
   
   Böyle soruşturulacak    Yargılamaya Sayıştay Daireler Kurulu karar verecek. Karar Sayıştay Genel Kurulu'nda değerlendirilecek. Suça göre Yüce Divan ya da Yargıtay'da yargılama yapılacak. 
   
   
</TEXT>
</DOC>
