<DOC>
<DOCNO> 200785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yasam/yas05.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kozmetik ürünü de zamanla bozulabilir 
</HEADLINE>
<TEXT>

   Kozmetik ürünleri de üretiminden sonra belli sürede bozulabiliyor. Bu durumda kadınların vazgeçilmez tutkusu makyaj da k busa dönüşebiliyor 
      ÖNER ŞAN Antalya DHA 
   
   KULLANMA süresi dolmuş kozmetik ürünlerinin cilt sağlığı açısından büyük tehlike yaratabileceğini belirten Antalya Aden İGS güzellik uzmanı estetisyen Tülin Gözde, bu ürünlerin kalıcı hasara yol açan alerjiye neden olabileceğini söyledi. Kaliteli bir fondötenin ömrünün ambalajı açılmamışsa 1- 1.5 yıl, eğer ambalajı açılmışsa 5-6 ay olduğunu söyleyen Gözde, "Pudra şeklindeki fondötenler, sıvı olanlara göre daha dayanıklı" dedi. 
   KIVAMI eskiye oranla koyulaşan ve uygulama anında top top olan fondötenin bozulduğunu belirten Gözde, şöyle konuştu "Rengi ve kokusu değişen fondötenin kullanılmaması gerekir. Aksi takdirde ciltte alerji ve tahrişe neden olabilir. Her kullanımdan sonra şişesinin ağzı temizlenip kapağı da iyice kapatılmalıdır. Fondöteni sıcak ve nemli ortamlarda saklamak ömrünü kısaltır." 
   
   Hangi ürün ne kadar dayanır    TOZ pudralar açıldıktan sonra yaklaşık 3 yıl, kompakt pudralar ise yaklaşık bir yıl dayanır. Pudra, taş gibi sertleşip, kokusu ve rengi değiştiyse kullanılmamalıdır.RİMELİN ömrü kapağı açılmadan 2 yıl, açıldıktan sonra ise 6 aydır. Rimel, kullanma süresi bittiğinde kurur. Kurumuş bir rimel, kesinlikle sulandırılarak kullanılmamalıdır.PARLAK renkli rujlar açılmadan 2.5 yıl, açıldıktan sonra 1 yıl dayanır. Bozulan rujun, kokusu ve rengi değişir, yağlanır. Rujlar aşırı soğuk ve sıcak ortamdan uzak tutulmalıdır.PARFÜMLER direkt güneş ışığına maruz kalmazsa uzun süre bozulmaz. Ani ısı değişiklikleri de ürünleri bozduğu için buzdolabı yerine oda sıcaklığında saklamak gerekir. 
   
</TEXT>
</DOC>
