<DOC>
<DOCNO> 206673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/guncel/gun02.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hoşuna giden' renkler yüzünden DGM'lik oldu... 
</HEADLINE>
<TEXT>

      DİCLE HABER AJANSI 
   
   Hakk ri İl Jandarma Komutanlığı'na bağlı ekiplerin 12 Aralık 2003'te işyerine gelerek kendisini ifade vermeye çağırdığını anlatan Yusuf Çiftçi, "Yaklaşık iki saat süren sorguda bana kullandığım renklerin KADEK'in bayrağını temsil ettiğini söylediler. Ben de evimi zevkime göre boyadığımı, bu renklerin benim zevkime uygun olduğunu söyledim" diye konuştu. 
   
   Jandarma tekrar geldi 
   Bir hafta sonra Hakk ri Cumhuriyet Savcılığı tarafından hakkında soruşturma başlatıldığı gerekçesiyle tekrar jandarma tarafından alınan Çiftçi, bu kez savcılıkta ifade verdi. Çiftçi, "Savcı bana evimin resimlerini göstererek bu renkleri neden seçtiğimi sordu. Ben de hoşuma giden renkler olduğu için kullandığımı söyledim" dedi. Evinin fotoğraflarının kendisinden habersiz çekildiğini söyleyen Çiftçi, resimleri çekenler hakkında davacı olacağını söyledi. Hakk ri Cumhuriyet Savcılığı, görevsizlik kararı vererek dosyayı Van DGM'ye gönderdi. 
   
   
   
</TEXT>
</DOC>
