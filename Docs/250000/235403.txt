<DOC>
<DOCNO> 235403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/astro/index.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı bir gündeyiz 
</HEADLINE>
<TEXT>


Gün boyunca Güneş - Satürn açısı yapıcı düşünce, ekonomik konularda verimlilik ve elimizdeki kaynakları daha yerinde kullanabileceğimiz şartlara işaret ediyor. Ciddi çalışmalardan sonuç alınabilecek. Koç'lar akıcı enerjileri ile başarıya açıklar. Birikimleri ile ilgili kararları onlara yeni kazanç yolları sağlayacak. Aşk hayatındaki renklilikten memnunlar. Boğa'lar ileriye dönük düşüncelerinde kararlılar. Özellikle maddi alanda şans ve başarı onlardan yana görünüyor. İkizler duygusal olarak rahat bir gündeler. Eğitim ve kısa yollarla ilgili konularda dikkat gerekebilir. Ortaklaşa alanda gerilimden uzak kalmakta fayda var. Yengeç'ler birikimleri konusunda dikkatli olmak zorundalar. Kararlarında sezgilerine güvenerek hareket etmekten uzak durulmalı. Aslan'lar için kendilerini güzel ifade edebilecekleri bir gün. Maddi alanda yeni şanslar yaratabilecek durumdalar. Kariyer konusunda hızlı olmaktan zarar görülebilir. Başak'lar iş hayatında öne çıkabilecekleri fırsatlara açık olmalı. Kişisel yeteneklerini ortaya koymalılar. Terazi'ler ortaklaşa alanda farklı görüşleri değerlendirmekten yanalar. Bu sayede kararları netleşebilir. Sosyal çevredeki hareketlilik onlara keyif veriyor. Akrep'ler ortaklaşa alanda olumlu gelişmeler beklemeli. Bu konuda dostlardan destek görülebilir. Yay'lar olaylara pozitif yaklaşmalı. İlişkilerinde yapıcı olmak huzurlarını artıracaktır. Özellikle yabancılar konusunda ılımlı olunmalı. Oğlak'lar için birçok konuda olumlu girişimler söz konusu olabilir. Ortaklaşa alanda sağduyudan yanalar. Duygusal olarak kendilerini ifade etmekte zorlanabilirler. Kova'lar iyimser enerjiler altındalar. Sosyal konulara zaman ayırmak onları motive edebilir. Ortaklaşa konularda özenli olunmalı. Balık'lar gün boyu kendilerine çekidüzen vermeliler. İş ortamındaki ilişkilerde yapıcı olmakta fayda var. 


</TEXT>
</DOC>
