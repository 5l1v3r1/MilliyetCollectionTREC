<DOC>
<DOCNO> 238682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/magazin/axmag01.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak, soruyor 
</HEADLINE>
<TEXT>


Sokak AHMET TULGAR 

Haziran sonunda İstanbul'da yapılacak NATO Zirvesi öncesinde şehrin mülki amirlerinden şu soruların cevaplarını almak istiyoruz 
Kentimizin sokaklarında bu günlerde kaç CIA ajanı dolaşıyor ve bu sayı zirve tarihine kadar kaça çıkacak 
Bu ajanlar ve zirve sırasında Bush'u koruyacak bin Amerikalı görevli ülkemizde işleyecekleri olası suçlar nedeniyle T.C. yasalarına göre mi yargılanacak, Amerikan yasalarına göre mi 
Türkiye'de şu sıralar CIA talimatıyla operasyon yapılıyor ya da planlanıyor mu 
Kongre alanı olarak belirlenen Taksim, Beşiktaş ve Şişli'de ik met eden kaç T.C. vatandaşı fişlendi, fişleme kriterleri nelerdir 
Zirve nedeniyle Beşiktaş, Şişli, Beyoğlu evlendirme dairelerinde kıyılacak kaç nik h iptal edildi, kaç çiftin haziranda mutluluğun zirvesine çıkması engellendi 
Güvenlik bandı içinde kalan ve giriş çıkışların kontrol altında yapılacağı kongre alanında ve sokaklarda keskin nişancıların hedefi olmak olası mıdır 
İstanbul semaları zirve sırasında güvenli olacak mı Amerikalılara bizim semalarımızda uçak düşürme yetkisi verildi mi 
Bush ve Blair için güvenli bir ortam tesis etmek amacıyla, Baba Bush'un 13 yıl önceki Türkiye ziyareti öncesinde yapıldığı gibi yurttaşlarımızın kanı dökülecek mi 
Zirveyi protesto gösterisi yapmak isteyenler nereleri kullanabilirler 
Türkiye'nin sadece güvenli değil, aynı zamanda demokratik bir ortam da olduğunu, olabildiğini göstermek için güvenlik güçleri bir eğitim ve planlama sürecinden geçiyor, ülke dışından gelecek protestocuları ağırlamak için hazırlık yapılıyor mu 
Herhangi bir T.C. vatandaşının zirve öncesinde veya sırasında kafasına çuval geçirilecek mi 

Kontörler bizim için 

Ayasofya'nın dibinde bir çay bahçesindeyiz. Epeydir o adamı dinliyorum. Cep telefonundaki birine talimatlar yağdırıyor talimat değil düpedüz emir. Sonrasında da tehdit ve hakaretlerini sıralıyor. Hakaret raddesine geldiğinde, adam, onu onay jestleriyle izleyen garsonlar muhatabının h l hatta olduğundan kuşkulanmasınlar diye herhalde, telefonun mini hoparlörünü- ya da diyafonunu mu desek- devreye sokuyor. Elindeki telefona bir çehre imişçesine bakarak ve bolca mimik yaparak konuşuyor şimdi artık. Arada bir de çevre masalarda oturan bizlerde, bizim gözlerimizde arıyor etkisinin emaresini. 
Bu şehirde herkes kendisine ilişkin söylevler sunarak dolaşır oldu sokaklarda. Kendisine dair iddialarda bulunarak, derdini ummana değil de kaldırımlara dökerek. Kimi uzaktan ya da yakından ama açıktaki bir telefona, kimi ise düpedüz bize dikerek gözlerini, iyice kamufle ettiği kulaklığınının mikrofonuna bir meczup haliyle anlatıyor da anlatıyor. 
Kimsenin umurunda değil hattın öbür ucundaki. Raydan çıkmış monolog, nasılsa hattakinin söyledikleri bizim tarafımızdan duyulmadığı için özgürce kurulan kibirli söylem, bu egosantrik söylev bizim için, bize Yolda ona paralel ya da tersi istikamette yürüyenlere, çevre masalarda oturanlara 
Nedir bu Kimse hik yesini anlatabileceği, dinletebileceği bir dost bulamıyor mu artık bu şehirde Bundan olsa gerek, herkes hayat hik yesinden fragmanlar döndürerek yürüyor sokaklarda. Cep telefonları en çok bu işe yarıyor şimdilerde. 
"Kızım sana söylüyorum, gelinim sen anla" taktiğiyle bizim için, biz şehir insanlarını, hemşerilerini kazanmak, cezbetmek, ikna etmek, tahrik etmek, hatta geçerken şık etmek için akıtıyor kontörlerini cep telefonlu kişi. 

İki kitap 

Gürültüyle kitap lanse, relanse etme modasının sürdüğü ve birçok iyi kitabın da gürültüye gittiği şu günlerde iki önemli yapıt sessizce yayıma hazırlanıyor. Latife Tekin'in Everest Yayınları'ndan çıkacak yeni romanının adı "Unutma Bahçesi". Kitap, haziranda bekleniyor. Tekin, 80'lerin solcu kuşağından bir grup kahramanın acılarını unutmak için tatil yaptığı Akdeniz kıyısında bir bahçede işlenen bir cinayeti anlatıyor. 
Selim İleri'yi şöhrete kavuşturan, 1977 çıkışlı 'Her Gece Bodrum'un yeni baskısı ise Doğan Kitapçılık'tan geliyor. Yayınevi şu sıralar kitabı basmak için İleri'nin bir önsöz yazmasını bekliyor. 


</TEXT>
</DOC>
