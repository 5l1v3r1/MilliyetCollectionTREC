<DOC>
<DOCNO> 247622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonyas08.html </URL>
<DATE> 2004/06/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ben Affleck'e 'hırsız sevgili' şoku... 
</HEADLINE>
<TEXT>

     Eski nişanlısı Jennifer Lopez'in sürpriz nikahıyla sarsılan aktör Ben Affleck'e ikinci şok haber geldi. Yalnızlığına televizyon yöneticisi Enza Sambataro ile görüşmeye başlayarak son veren aktör, genç kadının hırsızlıktan sabıkalı çıktığını öğrendi. 
     Internetteki ''imdb'' sitesinin haberine göre, Boston Üniversitesi'nden mezun olan ve üç dil bilen televizyon yöneticisi Sambataro'ya gönlünü kaptıran Affleck, kötü bir haberle sarsıldı. 
     Ben Affleck'in evlilik planları yapmaya karar vererek ailesiyle tanıştırdığı 26 yaşındaki Sambataro'nun mağazalarda hırsızlık yaptığı için iki kez güvenlik kameralarına yakalandığı ve mahkemede de suçlu bulunarak 70 saat toplum hizmetiyle cezalandırıldığı ortaya çıktı. 
     Sambataro'nun 1995 yılında 243 dolar, 2001'de ise 297 dolarlık eşya çaldığı ifade edilirken, bu haberin aktörü çok üzdüğü kaydedildi. 
     31 yaşındaki Ben Affleck'in de 1999 yılında ehliyetine geçici olarak alıkonulmasına rağmen trafiğe çıktığı için kanunla başı derde girmişti. 
     
</TEXT>
</DOC>
