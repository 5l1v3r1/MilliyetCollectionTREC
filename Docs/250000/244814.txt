<DOC>
<DOCNO> 244814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur19.html </URL>
<DATE> 2004/06/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
THY'den korku rötarına "özür" 
</HEADLINE>
<TEXT>

     Türk Hava Yolları'nın Amsterdam'dan kalkan "Kocaeli" uçağı "keskin koku" nedeniyle rötar yaptı. 
     THY'den yapılan açıklamada THY'nin Boeing 737-800 tipi Kocaeli uçağının dün Amsterdam'dan normal kalkış için 15.50'de kapıları kapandıktan sonra keskin bir kokunun 
     ortaya çıkması üzerine durdurulduğu, gereken incelemelerden sonra uçağın havalandığı bildirildi. Kısa bir süre sonra kokunun yolcuları rahatsız edecek düzeyde yeniden duyulması üzerine uçağın Amsterdam havaalanına geri döndüğü belirtilen açıklamada, yolcular çıkarılarak gerekli tüm teknik incelemelerin yapıldığı, bu incelemelerin bittiği anda ise Amsterdam havalanının her zaman olduğu gibi saat 21.00'de trafiğe kapatıldığı kaydedildi. Kocaeli uçağının yolcularıyla birlikte bugün İstanbul'a indiği belirtilen açıklamada, "Keskin konunun, uçak yerdeyken havalandırma ve elektrik sağlayan APU cihazının filtre kaçağından kaynaklandığı sanılmaktadır. Gecikmenin temelinde THY olarak yolcularımızın sağlığına ve güvenliğine verdiğimiz önemin yanı sıra havalanının kaanması da yatmaktadır. Rahatlarının sağlanması için tüm elden gelenin yapılmış olmasına rağmen, gecikmeden dolayı yolcularımızdan özür dileriz" denildi. 
     
</TEXT>
</DOC>
