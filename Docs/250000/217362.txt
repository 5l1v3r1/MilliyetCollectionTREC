<DOC>
<DOCNO> 217362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yazar/tamer.html </URL>
<DATE> 2004/02/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Schröder de Nivea kremi kullanıyor 
</HEADLINE>
<TEXT>

   Bugün Yumurtalık'taki tartışmalı enerji santralinin açacak olan Almanya Başbakanı, geçen ay da Kenya'daki Nivea fabrikasında kurdele kesmişti 
   
   Kısa adı İSKEN olan İskenderun Enerji Üretim ve Ticaret A.Ş.'den 2 hafta kadar önce bir davet aldım "Tamamı Alman sermayeli bu şirketin, Adana'nın Yumurtalık ilçesinde inşa ettiği Sugözü Enerji Santrali'nin Almanya Başbakanı Gerhard Schröder'in de katılacağı açılış törenine" katılmam isteniyordu. 
   Aylar önce söz verdiğim, bizzat konuşmacı olarak katılacağım bir toplantı nedeniyle açılışa katılamayacağımı bildirdim. Bu arada Schröder'in kurdele keseceği haberini de itiraf edeyim ki biraz kuşkuyla karşıladım. Çünkü, büyük şirketlerimiz adına hareket eden bazı tanınmış halkla ilişkiler uzmanları ve reklamcılar, bu konuda fena halde sabıkalılar. Daha yüksek düzeyde katılım olsun diye, zaman zaman size öyle adlar bildiriliyor ki, adı belirtilen adam o tarihte dünyanın öbür ucunda olabiliyor, yani kendi adıyla bir çağrı yapıldığından haberi bile olmayabiliyor. 
   
   Berlusconi'ye yakışır 
   Kendisi de işadamı olan İtalya Başbakanı Silvio Berlusconi'nin Aria için Türkiye'ye gelmesini normal karşılayabilirim, ama epey sağa kaymış olsa da, bir zamanlar SPD'nin en sol kanadında yer almış Almanya Başbakanı'na, tartışmalı bir santralin açılışını yapmayı da galiba yakıştıramamışım Ne var ki bu konuda da yanıldığımı, daha Schröder Türkiye'ye gelmeden farkettim. 
   19 Şubat günkü Wall Street Journal gazetesine göre Alman Şansölye geçen ay da, Nivea kremlerinin Kenya'daki yeni fabrikasının açılışını yapmış, hatta kurdele keserken üstüne basa basa "Nivea, Almanya'nın en değerli birkaç mücevherinden biridir" demiş. 
   Demek ki eski ateşli marksist Almanya Başbakanı da, işadamı ve medya patronu İtalya Başbakanı gibi, şirketlerin yönettiği küresel dünyamızın gerçeklerine uyum sağlıyor. Yine de bir fark var aralarında En azından Nivea olayında Schröder'in, Alman işçileri ve Alman kimliğinin korunması adına çaba harcadığı dikkati çekiyor. 
   
   P G Nivea'ya talip 
   Alman kozmetik ve ilaç firması Beiersdorf AG, daha 4 ay önce Nivea'yı neredeyse Amerikan tüketim malları devi Procter Gamble'a kaptırıyormuş. Alman sigorta devi Allianz, bir süre önce portföyündeki Alman şirketlerinin hisselerini satışa çıkartmış ve götürülen teklif üzerine de P G, Beiersdorf'un 43 hissesini satın almış. 51 çoğunluğa ulaşmak için de diğer ortak Tchibo firmasından da bir kısım hisse almak istemiş. Tchibo da bu teklife olumlu bakınca, işler karışmış. 
   
   Nivea Alman kalacak 
   Beiersdorf'da çalışan işçiler, yabancı bir firmaya satıldıkları takdirde daha çok sayıda işçi kapı önüne konacağı için direnişe geçmişler. Hamburg Belediye Başkanı da işçilerden yana ağırlığını koyarak, Tchibo firmasını P G'ye hisse satmaktan vazgeçirdiği gibi, Allianz'dan da bir miktar hisse satın almaya ikna etmiş. Bu arada Allianz'ın P G'ye hisse satmaması için Başbakan Schröder de devreye girmiş. Sonuçta P G teklifini geri çekmiş. Nivea Alman firması olarak kalmış. 
   Birkaç yıl önce de İngiliz Vodaphone, Alman Mannesmann'ın çoğunluk hissesini değişik kuruluşlardan toplamak istediğinde, hükümet yetkilileri devreye girerek bu satışı engellemişler ve Mannesmann Alman firması olarak kalmıştı. 
   
   Yılda 9 milyar kwh 
   Dönelim Türkiye'ye... Resmi bir ziyaret için Türkiye'de bulunan Schröder, gerçekten de bugün Başbakan Tayyip Erdoğan'la birlikte 1210 MG gücündeki Sugözü Enerji Santrali'nin açılışını yapacak. İSKEN, tamamı Alman sermayeli bir kuruluş. 75 hissesi Steag AG'ye, 25'i RWE Power AG'ye ait. 1,5 milyar dolara malolan santral için Alman bankalarının öncülüğünde 17 uluslararası kuruluştan kredi sağlanmış. Siemens'in teknolojisi kullanılmış. 9 milyar kwh'lik yıllık kapasite, bugünkü elektrik ihtiyacımızın 7'sine eşdeğer. 
   
      
   
</TEXT>
</DOC>
