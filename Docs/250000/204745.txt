<DOC>
<DOCNO> 204745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/yasam/yas05.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şoförün hesabı yanlış çıkınca... 
</HEADLINE>
<TEXT>

      İSTANBUL Milliyet 
   
   AvcIlar - Taksim seferini yapan 76 T numaralı İETT otobüsünün sürücüsü, uyarı levhalarına dikkat etmeyerek Elmadağ'da üstgeçidin altından geçmeye kalkınca otobüsün üst tavanı kesildi. Tavan boydan boya yere serilirken, şans eseri ölen ya da yaralanan olmadı. Alınan bilgiye göre, Kenan Yiğit adlı İETT şoförü, dün saat 09.30 sıraları Elmadağ Divan Kavşağı'ndaki uyarı levhalarına rağmen üstgeçit ile yol arasındaki mesafenin 4.10 metre olduğu orta şerit yerine, 3.20 metre olan yan şeride girdi. Otobüs ilerlerken, üstgeçide çarptı. O sırada otobüsün, 1.5 ton ağırlığındaki tavanı boydan boya kesildi. Üst kat demirleri ile kırılan camlar da, içerisinde yolcu bulunmayan yolcu koltuklarının üzerine düştü. Tavanın, yolu kapatması sebebiyle yaklaşık iki saat araç geçişi sağlanamadı. Bir iş makinesine yüklenen tavan, İETT K ğıthane Garajı'na götürüldü. 
   
   
   
</TEXT>
</DOC>
