<DOC>
<DOCNO> 227254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/soneko65.html </URL>
<DATE> 2004/03/31/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da dün gerçekleşen düşüşlerin ardından bugün hisseler ortalama yüzde 0.80 değer kazandı. 
     İMKB Ulusal 100 Endeksi, 1. seansı yüzde 0.48 artışla 20,126.76 puandan tamamladı. Endeks, 2. seansta da yüzde 0.32 artışla, günü 20,190.83 puandan kapattı. 
     İlk seanstaki 96.05 puanlık artış dikkate alındığında, endeks, günlük bazda 160.12 puan ve yüzde 0.80 yükseldi. 
     Hisse senetleri piyasasında, toplam 1 katrilyon 169.8 trilyon liralık işlem hacmi kaydedildi. 
     
     DÖVİZ 
     Kapalıçarşı'da dün 1 milyon 319 bin liradan kapanan dolar, güne 1 milyon 320 bin liradan, 1 milyon 608 bin liradan kapanan Euro ise 1 milyon 610 bin liradan başladı. 
     Kapanışta, doların satış fiyatı 1 milyon 319 bin lira, Euro'nun satış fiyatı 1 milyon 611 bin lira oldu. 
     Merkez Bankası, doların bugünkü efektif kurunu alışta 1 milyon 309 bin 302 lira, satışta 1 milyon 318 bin 513 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta bin 66 lira, satışta 1074 lira geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 24 Ağustos 2005 vadeli tahvilin, bugün valörlü işlemlerinde basit getiri yüzde 22.69, bileşik getiri yüzde 21.78 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.02 puan yükseldi. 
     İMKB Tahvil ve Bono Piyasası Repo Pazarı'nda gecelik faiz ise ortalama yüzde 22.00 olarak belirlendi. 
     
</TEXT>
</DOC>
