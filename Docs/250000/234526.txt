<DOC>
<DOCNO> 234526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/guncel/gun90.html </URL>
<DATE> 2004/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Sıkı durun geliyor ..    Hatta geldi bile Süleyman Demirel'in karizması ve nüktedanlığı, yaptığı tüm hataların üstünü örten bir yorgan misali, kendisine sayısız seçim zaferi kazandırmıştır. Doğal olarak eskisi kadar etrafta görünmemekte ve kendine özgü üslubu özlenmekte. Ancak, kimsenin yeri doldurulmaz değil. Meclis Başkanı Sayın Arınç da fena değil gibi... 
   1 İç güveysinden hallice... 23 Nisan için Meclis'e gelen bacak kadar ve asla söyleneni anlayamayacak çocuklardan birinin "İşinizden memnun musunuz sorusuna cevabı 
   2 Şeyini şeY ettiğimin şeyi .. Davetiyeye neden sadece kendi ismini yazdığı sorulduğunda 
   3 Bana böyle romantik sorular sormayın... Yalova'da yürüyüş yaparken,"Hiç eşinizle el ele gezdiniz mi " sorusuna cevabı 
   4 Çocuk musun sen, binme İyi ki damdan düşmedi .. Başbakan Erdoğan'ın attan düşüşü hakkındaki açıklaması 
   5 Ağzınızı doldurun, bir şey sormayın .. Savaşma, ye Eskiler ne derlerdi Savaşma, sıvış .. Gazeteciye kuru pasta uzatarak, tezkere sonrası, 87.dönem kaymakamlık kursunu bitiren kaymakamlara verdiği kokteylde 
   
   No 25 Yemek Tarifi Tiplemeleri    1 Kankagiller Gayet sıcak ve samimi bir ortamda yemek yaparlar. Kullandıkları tabirler genelde "tuzumuzu ekleyelim, patateslerimizi dilimleyelim, domateslerimizi doğrayalım..." tarzındadır ve kendisiyle birlikte yemek yapıyormuşsunuz hissi uyandırabilmek için ellerinden dillerinden geleni yaparlar... 
   2 Baskıgiller Askerde yemek yapılıyormuşçasına cümleleri sert ve kesindir "kısık ateşte pişirilecek, domatesler ince ince doğranacak .." gibi. Yemek yapacak olan izleyici kişiyi emir alan er tribine sokmakta üzerlerine yoktur... 
   3 Tikigiller Bu gillerin anlatım şekilleri mutlaka "yapılır, edilir, kesilir..." tarzındadır. "Ben bunu bu şekilde yapıyorum da, senin kafan basıp aynı şekilde yapabilecek misin bilemiyorum" mesajı verirler. Aslında aşçı olacak tipler değildirler, yanlışlıkla böyle bir mesleğe dalmışlardır. Yanlışlıkla dalmayanları ise şu anda muhtemelen dj'lik yapmaktadırlar... 
   4 Şekilgiller Her tip yiyeceği içeceği karıştırıp tuhaf ve anlamsız yemekler yapmak için özel bir çaba sarf ederler. "Maydanoz yerine dereotu ya da portakal da kullanabilirsiniz" şeklinde bir tarzları vardır. Yaptıkları ve adına yemek dedikleri şeylere "Ballı Terbiye Pirzolası, Közde Yumurta Turşusu, Lahanalı Ciğer Kompostosu" gibi tuhaf isimler takmayı da ihmal etmezler... 
   5 Her tipten tarifi kendi ajandası veya çocuklarının okuldan kalma kullanmadıkları defterlerine toplayan ev kadınıgiller Asla tarifleri kendi cümleleri, kendi dilleriyle yeniden düzenleyerek yazmazlar. Defterin genelinde bir copy-paste görünümü hakimdir. "Ben bu yemek konusunu aştım, bak bin bir çeşit kaynaktan bin bir çeşit özel tarif bulup bir araya getirdim ki o kadar olur, piyasaya sürsem ihya olurum valla" mesajı mı vermeye çalışırlar, bilinmez. Şayet ortada bu tip bir mesaj kaygısı varsa, mesaj kime verilmeye çalışılmaktadır Bunları kendisinden ve ortada bıraktığı zaman alıp okuyan meraklı oğlundan başka okuyan var mıdır Anlayaman, çözemen, yiyemen .. 
   
   Gaz olmadan, fren hiçbir şeydir... 
   Juan Pablo Montoya Formula-1 pilotu 
   
   İşimiz Gücümüz Var 
   "Bu maç kaç dakika sürmüştür Lütfen cevaplarınızı öyle 6 saat 5 dakika şeklinde göndermeyin. Bir de saati dakikaya çevirmek için kafa yormayalım .." 
</TEXT>
</DOC>
