<DOC>
<DOCNO> 243410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/ekonomi/aeko.html </URL>
<DATE> 2004/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Masadan, kasadan başka ne bıraktın Hesabını soracağız' 
</HEADLINE>
<TEXT>


TMSF Başkanı Ertürk, 38 şirketinin yönetimine el konulan Aksoy'un "Masa, kasa, şarapla borç ödenmez" sözüne, "Başka ne bıraktınız Bunun hesabını soracağız" yanıtını verdi 

EKONOMİ SERVİSİ 

Tasarruf Mevduatı Sigorta Fonu TMSF Başkanı Ahmet Ertürk, 38 şirketine el konulan İktisat Bankası'nın eski sahibi Erol Aksoy'un yüzde 500 faiz uygulanarak borcunun 1.6 milyar dolara çıkarıldığı iddiasına, bankanın eskiden yüksek faizle para topladığını belirterek, "Yüzde 500 faiz sizin devletin sırtına yüklediğiniz yük" karşılığını verdi. 
Müstakil Sanayici ve İşadamları Derneği MÜSİAD Başkanı Ömer Bolat'ı ziyareti sırasında gazetecilerin sorularını yanıtlayan Ertürk, Aksoy'un 200 milyon dolarlık hesap çıkartmasını da, "Bunu hiçbir finansal mühendis çözemez" diyerek eleştirdi. Aksoy'un "Masa, kasa, şarapla borç ödenmez" sözünü hatırlatan Ertürk, "Masa kasa dışında ne bıraktın Diğerlerine ne oldu Bunun hesabını soracağız" dedi. Ertürk, Aksoy'dan el konulan değerli tabloların emniyetli bir yerde muhafaza edildiğini ve müzayedeyle satılacağını bildirdi. 
Uzanlar'ın ardından Aksoy'a da uygulanan 5020 sayılı yasanın özel bir gruba, bankaya özgü olmadığını vurgulayan Ertürk, "Savsaklayan ipe un seren, iyi niyet göstermeyen herkesin peşindeyiz. 1 milyar, 1 trilyon ne bulduysak alacağız" diyerek şöyle devam etti "Her bir operasyon bizim tıkanmış olan müzakereleri yoluna sokuyor. Dünkü işlemin Aksoy operasyonu iyi niyet göstermeyen borçlulara kararlığımızı göstermek açısından yararlı olduğunu sanıyorum. O işaretleri aldık." 
Ertürk, "Geçtiğimiz günlerde bir banka hakim ortağının Murat Demirel 2 trilyona yakın parasını bulup el koyduk. Yine 2.5 trilyon lira gizli bir yerde bulduk, el koyduk" dedi. 

Bankalara sitem 
Tehdit boyutuna varan sıkıntılarla karşılaştıklarını belirten Ertürk, "Zaman zaman Don Kişot rolü üstlenmemiz gerekirse o rolü üstleniriz" dedi. Ertürk, Bankalar Birliği'nin önceki gün yapılan Genel Kurulu'na TMSF'nin davet edilmediğini belirtirken de "Bu ilginin, desteğin yetersiz olduğu anlamına mı geliyor, yoksa unutulduk mu " dedi. 

20 yıllık ihmal 
Eski banka yeminli murakıplarıyla konuşurken, İmar Bankası ile ilgili 1988'e kadar giden bir incelemenin raporlarının olduğunu öğrendiğini söyleyen Ertürk, "Türkiye'de 1980'li yılların sonunda tespit edilen bulgular karşısında bir işlem yapılmayıp, 2000'lerin başında bir felaketle karşı karşıya kalmanın bir izahı yok" dedi. 

Mecburen kırmızı nokta Ertürk, "Cine5 TMSF'ye geçti. Bundan sonra Cine5'in kırmızı noktalı filmlerini devlet mi gösterecek " sorusu üzerine şöyle dedi "Medya sahibi olmak gibi görünmenin riskleri var. Kırmızı nokta yayıncısı durumuna düşmek de öyle. Ancak televizyonları iyi yönetmek, canlı tutmak gibi gayretimiz var. Çünkü iyi çalışır durumda tutmak değerini yükseltecektir." 

Yarısını peşin ödeyenin kredi borcu kapanacak Ahmet Ertürk, bankalara borcu olan bireysel borçlu ve banka sahipleri dışındaki borçlu firmalara yönelik yeni bir uygulama getirdiklerini açıkladı. Ertürk, bu kapsamda borcun yüzde 50'sinin peşin ödenmesi halinde tamamen bitirilebileceğini, en az yüzde 20 oranında peşin ödenmesi durumunda ise kalan üzerinden yüzde 30 indirim yapılacağını ve bunun da 24 ay taksitlendirileceğini bildirdi. Ertürk, alacağın yaşlanmasının ödenme kabiliyetini azalttığını ifade ederek, "Bizim alacaklarımız yaşlanmanın ötesinde ölmüştür. Biz bu uygulamayla ölmüş alacakları tahsil edecek hale getireceğiz" dedi. Ertürk, Çukurova Grubu'nun borçlarına ilişkin bir soru üzerinde de görüşmeleri BDDK'nın yürüttüğünü belirterek, "BDDK'nın o konudaki kararından sonra biz devreye gireceğiz" dedi. 

'Star bir ay içinde, hatta daha önce satılabilir' İmar Bankası'nın hakim ortakları Uzanlar dolayısıyla TMSF'ye geçen Star medya grubuyla ilgili danışmanların seçildiğini hatırlatan Ertürk, bir ay içinde satış prosedürünün hazır olacağını söyledi. Ertürk, şöyle konuştu "Telsim ve diğer çimento grubuyla ilgili danışman firma çalışmaları bitiriliyor. 
Bu yıl sonu, altı ay içinde bütün o grupları hem hukuki, hem finansal olarak bize en iyi getiriyi sağlayacak, alacağımızı en yüksek meblağda tahsil etmemizi sağlayacak şekilde satmaya kararlıyız. 
Planımız, programımız o şekilde. Son operasyonla yönetimimize geçen medya gurubu için de aynı düşüncelerimiz geçerli. Hatta bir aydan önce satma imkanı bulabiliriz. O konuda bazı gelişmeler var, bazı bilgiler geliyor." 


</TEXT>
</DOC>
