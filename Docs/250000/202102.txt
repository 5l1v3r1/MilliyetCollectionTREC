<DOC>
<DOCNO> 202102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/ekonomi/eko09.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan 'cari açık düşecek', DTM 'artacak' diyor 
</HEADLINE>
<TEXT>

   
   Dış Ticaret Müsteşarlığı DTM , Bakan Babacan'ın söylediğinin ve hükümet programında hedeflenenin aksine, 2004'te cari işlemler açığının azalmasının değil artmasının beklendiğini bildirdi. DTM Konjonktür İzleme ve Analiz Dairesi'nin hazırladığı raporda, doların 2003 için 1 .5 milyon lira civarında gerçekleşmesinin dış borç, enflasyon ve faizlerin düşmesinde olumlu rol oynadığı, ancak cari işlemler dengesi üzerinde olumsuz sonuçlara yol açtığı kaydedildi. 
   
   Kur sorgulansın 
   Raporda, 2004'te dolar kurunun ortalama 1.6 milyon belirlendiği, bunun gerçekçiliğinin sorgulanması gerektiği belirtildi. 
   Hedefin 2003'e göre yüzde 6.6'lık bir kur artışına denk geldiğini kaydedilen raporda, TL'nin reel değerinin aynı kalması için bile nominal kurun en az yüzde 12 - 13 artması gerektiği ifade edildi. Rapora göre reel değerlenme 2004'te de sürerse, 2003 için 7.7 milyar dolar tahmin edilen cari işlemler açığı 2004'te azalmayacak aksine artacak. 
   
   
</TEXT>
</DOC>
