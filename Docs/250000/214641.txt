<DOC>
<DOCNO> 214641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/siyaset/siy03.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Af Örgütü Erdoğan'dan rica edecek 
</HEADLINE>
<TEXT>
   'Leyla Zana'yı serbest bırakın' 
   Tayyip Erdoğan için düşünce suçundan ceza aldığı dönemde kampanya başlatan Af Örgütü, "Zana ve arkadaşlarının halini en iyi o anlar" diyor 
      SALİHA ÇOLAK - UTKU ÇAKIR ÖZER Ankara 

   
   Türkiye'yi ziyaret eden ilk Uluslararası Af Örgütü Genel Sekreteri olan Irene Khan, bugün görüşeceği Başbakan Recep Tayyip Erdoğan'dan, Pınarhisar Cezaevi'nde geçirdiği 4 aylık süreyi hatırlatarak eski DEP milletvekilleri Leyla Zana ve arkadaşlarının serbest bırakılmasını isteyecek. Erdoğan için düşünce suçundan ceza aldığında Uluslararası Af Örgütü olarak Zana için yürüttükleri kampanyanın benzerini yürüttüklerini hatırlatan Khan, "Onun için hem bizi hem de Zana ve arkadaşlarının halini en iyi o anlar" dedi. 
   Khan ayrıca Erdoğan'a Türkiye'de işkencenin şekil değiştirerek sürdüğünü, "kayıtdışı gözaltı" ve "sahte infazlar"ın yaygın olarak yaşandığını vurgulayacak insan hakları savunucularına yapılan baskılara son verilmesini isteyecek. 
   Uluslararası Af Örgütü Genel Sekreteri Irene Khan'ın Türkiye'de insan hakları uygulamalarına ilişkin Erdoğan'a sunacağı rapor işkence, sahte infaz, kayıtdışı gözaltı, insan hakları savunucularına baskı, polis ve jandarma denetimi, yönetmelikle by - pass konu başlıklarından oluşuyor. 
   
   
   
   
</TEXT>
</DOC>
