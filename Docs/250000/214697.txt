<DOC>
<DOCNO> 214697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sondun04.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell da devrede... Gül, Papandreu ve Annan ile görüştü 
</HEADLINE>
<TEXT>

     ABD Dışişleri Bakanı Colin Powell'ın, Kıbrıs konusundaki gelişmeleri değerlendirmek üzere Dışişleri Bakanı Abdullah Gül'ün yanı sıra, Yunanistan Dışişleri Bakanı Yorgo Papandreu ve BM Genel Sekreteri Kofi Annan ile de birer telefon görüşmesi yaptığı belirtildi. 
     ABD Dışişleri Bakanlığı sözcüsü Adam Ereli, Washington'daki yabancı basın merkezinde düzenlenen brifingde, Powell'ın bu telefon görüşmelerinde, BM Genel Sekreteri'nin misyonunu desteklemek için taraflara ellerinden gelen her şeyi yapmaları yönündeki Amerikan görüşünü tekrarladığını kaydetti. 
     Ereli, Powell'ın ayrıca, birleşmiş bir Kıbrıs'ın 1 Mayıs'ta AB'ye katılabilmesine izin verecek bir çözüme ulaşmanın öneminin altını çizdiğini de söyledi. 
     
</TEXT>
</DOC>
