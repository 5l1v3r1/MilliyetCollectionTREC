<DOC>
<DOCNO> 240484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/soneko17.html </URL>
<DATE> 2004/05/16/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Güçlü Sosyal barış ortamı, ekonomik hamleleri kolaylaştırmıştır... 
</HEADLINE>
<TEXT>

     Tarım ve Köyişleri Bakanı Sami Güçlü, sosyal barışın, ekonomik ve tarımsal hamleleri kolaylaştırdığını söyledi. 
     Muğla'nın Dalaman İlçesi'ne gelen Tarım ve Köyişleri Bakanı Güçlü, Devlet Üretme Çiftliği'nde inceleme yaparak, yetkililerden bilgi aldı. 
     Daha sonra Belediye Başkanlığı binasını ziyaret eden Bakan Güçlü, Belediye Başkan Beyhan Korkut ile bir süre görüştü. Burada vatandaşlara hitap eden Bakan Güçlü, şunları söyledi 
     ''Yerel seçimlerde halktan büyük destek aldık. Hükümet, 1.5 yılda yaptığı icraatlarla halkın ümidi olmaya devam ediyor. Batı illerinde aldığımız oy oranı, doğu ve güneydoğu illerindeki gibi artış gösterdi. Bu durum sosyal barış açısından önemlidir. Sosyal barış ortamı, ekonomik ve tarımsal hamleleri kolaylaştırdı. 1950-1960 yılları arasında olduğu gibi ülkenin yararına hayırlı adımlar atacağız.'' Bakan Güçlü, bir muhtarın ''Dalaman'da gerçekleştirilmesi planlanan Turizm Kenti Projesi'' ile ilgili ne düşündüğünü sorması üzerine, ''Ben, Tarım ve Köyişleri Bakanıyım. Ülkenin tarımının gelişmesi için çalışıyorum'' diye cevap verdi. 
     Bakan Güçlü, daha sonra Fethiye'ye gitti. 
     
</TEXT>
</DOC>
