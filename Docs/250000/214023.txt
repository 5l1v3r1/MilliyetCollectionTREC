<DOC>
<DOCNO> 214023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun12.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Uzay İstasyonu'nda "esrarengiz" cisim 
</HEADLINE>
<TEXT>

     Rus ve Amerikalı astronotlar, Uluslararası Uzay İstasyonu UUİ civarında uçan bir cismin ne olduğunu araştırıyor. 
     Rus yetkili Sergey Puzanov, İnterfaks'a yaptığı açıklamada, UUİ'deki astronatlardan Aleksandır Kaleri ve Michael Foale'nin, 20-25 santim uzunluğunda yumuşak bir cismin istasyon civarında uçtuğunu tespit ettiklerini söyledi. Puzanov, ''Cisim istasyona ve buradaki personele yönelik herhangi bir tehdit oluşturmuyor. Uzmanlar bunun ne olduğunu bulmaya çalışıyor'' dedi. 
     Uzmanların cismin uzay istasyonunun yalıtım malzemesinden kopan bir parça olabileceğini göz önünde bulundurduğunu belirten Puzanov, ''Yalıtım, istasyonunu güneş radyasyonundan koruyor ve herhangi bir tehdit oluşturmuyor'' dedi. 
     Puzanov, uzmanların istasyondaki astronotlarla konuştuktan ve cismin hareketlerine ilişkin incelemeyi tamamladıktan sonra açıklama yapacaklarını sözlerine ekledi. 
     
</TEXT>
</DOC>
