<DOC>
<DOCNO> 236912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonsiy07.html </URL>
<DATE> 2004/05/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Doğan "Sümer Holing'in 17 yıldır özelleştirilememesinin nedeni nedir " 
</HEADLINE>
<TEXT>

     CHP Malatya Milletvekili Muharrem Doğan, ''Sümer Holding'in 17 yıldır bir türlü özelleştirilememesinin nedeni nedir '' diye sordu. 
     Doğan, Maliye Bakanı Kemal Unakıtan tarafından yanıtlanması istemiyle TBMM Başkanlığı'na sunduğu soru önergesinde, Sümer Holding özelleştirmesini TBMM gündemine getirdi. Sümer Holding'in her yıl Özelleştirme İdaresi Başkanlığı'ndan aldığı borç tutarını ve faiz oranını soran Doğan, holdingin zararının nedenini ve zarar miktarının da açıklanmasını istedi. 
     Sümer Holding'te çalışan personel sayısı ve üretim miktarını da soran Doğan, ''Sözkonusu personelin Bankamatik işçisi olduğu doğru mudur Doğru ise neden izin verilmektedir '' sorusunu yöneltti. 
     Doğan, Enerji ve Tabii Kaynaklar Bakanı Hilmi Güner'in yanıtlamasını istediği soru önergesinde de Mardin-Mazıdağı Fosfat Tesisleri'nin çürümeye terkedildiğini bildirdi. Altyapısı ve hammaddesi hazır olmasına karşın burada gübre fabrikası kurulmamasının nedenini soran Doğan, tesisin ulusal ekonomiye zararının da açıklanmasını istedi. 
     
</TEXT>
</DOC>
