<DOC>
<DOCNO> 230318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/siyaset/siy05.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın çıkmazı 
</HEADLINE>
<TEXT>

   Halen 4 şirketin ortağı olan Başbakan'ın, AKP'li belediye başkanlarından şirketlere üye olmamalarını istemesi dikkat çekti 
      ANKARA Milliyet 

   
   Başbakan Recep Tayyip Erdoğan, 4 şirketi bulunmasına rağmen AKP'li belediye başkanlarına, "şaibe yaratacağı için şirket ortağı olmamaları" yönünde uyarıda bulundu. 
   Erdoğan'ın talimatıyla AKP'li belediye başkanlarına dağıtılan "çalışma prensipleri" adlı kitapçıkta, "şaibelerden uzak durun" ilkesine öncelik verildi. Erdoğan'ın belediye başkanlarından, "şaibe" yaratacağı gerekçesiyle hiçbir şirket ya da kooperatife üye olmamalarını istemesi, 4 şirketin ortağı olduğu için yoğun eleştiri alan Erdoğan açısından dikkat çekici bulundu. Kitapçıkta şirket ortaklığının sakıncaları şöyle ifade edildi 
   "Başkanlar görevleri süresince şaibelerden uzak kalmaya dikkat etmelidirler. Bunun için mümkünse hiçbir şirket ya da kooperatife ortak olmamalıdırlar. Bu tür ortaklıklar ister istemez başkanı ve onun şahsında temsil ettiği belediye yönetimini yıpratır. Bu ise her zaman duyulan güvenin ve halk desteğinin giderek azalmasına yol açar." 
   
   
   
</TEXT>
</DOC>
