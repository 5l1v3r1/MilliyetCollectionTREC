<DOC>
<DOCNO> 200518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/yasam/yas02.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşitlik getiren kanuna kadınlar ilgisiz kaldı... 
</HEADLINE>
<TEXT>

   Yeni mal rejimi için sadece 2 bin çift başvurdu. Avukat Nazan Moroğlu'na göre edinilmiş mallara katılımı entelektüel kesim benimsedi 
   Semra Kardeşoğlu 
   
   KADINLARIN aile içindeki konumunda eşitlik getiren yeni Medeni Kanun, aradan geçen iki yıla rağmen halen toplumun küçük bir bölümünce uygulanabildi. Medeni Kanun'un getirdiği yeni mal rejimi uygulamasından yararlanmak için İstanbul'da sadece 2 bin çift başvuru yaptı. İstanbul Barosu Kadın Hakları Komisyon Başkanı Avukat Nazan Moroğlu, başvuruların önemli bölümünün "malların ayrımı" ilkesini benimseyen varlıklı çiftler olduğunu söyledi. 
   
   Yeni kanun anlatılamadı 
   AVUKAT Moroğlu, "Malların ayrılığını benimseyen çiftler genellikle her birinin adına şirketi olanlar. Ekonomik krizin etkisiyle bunu benimsiyor. Edinilmiş mallara katılım ilkesini benimseyenlerse entelektüel kesimden çiftler. Yeni kanun çok anlatılamadı ve anlaşılmadı" dedi. 
   
   
</TEXT>
</DOC>
