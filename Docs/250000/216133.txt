<DOC>
<DOCNO> 216133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/siyaset/siy12.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazmadım dİyemedİ... 
</HEADLINE>
<TEXT>

   Askere hakaret içeren yazıların yazıldığı bilgisayarın RTÜK üyesi Mehmet Doğan'a ait olduğu ortaya çıktı. Yargısız infaz yapıldığını savunan Doğan, "Mahkemede hesaplaşacağız" dedi 
      ANKARA Milliyet 

   
   Aralarında Kara Kuvvetleri Komutanı Orgeneral Aytaç Yalman'ın da bulunduğu 312 generalin, RTÜK üyesi Mehmet Doğan olduğu iddia edilen Vakit gazetesi köşe yazarı Asım Yenihaber aleyhine açtığı dava kapsamında Telekom'dan istenen bilgiler, askere hakaret içeren yazıların yazıldığı bilgisayarın Doğan'a ait olduğunu ortaya çıkardı. Generallerin "kişilik haklarına saldırıda bulunulduğu" iddiasıyla Ankara 20. Asliye Hukuk Mahkemesi'nde açtığı 624 milyar liralık manevi tazminat davasında Telekom, Yenihaber imzalı söz konusu yazının yazıldığı bilgisayarın IP numarasının Doğan'a ait olduğunu bildirdi. Doğan, dün yaptığı açıklamada şunları kaydetti 
   "Sözü geçen fıkra haber, hukukun konuşması gereken yerde kendini hukuk üstü güç ve yargıç yerine koyanların yüksek perdeden konuşmasına açık bir örnek teşkil etmektedir. Türkiye'nin kendini hukukun üstünde gören güçleri, haberleşme hürriyetini hiçe saymakla yetinmiyor, hukuk devleti ilkesini ve hukukun üstünlüğü prensibini de hiçe sayarak sahte muhbirlerle yargısız infazlar yapıyor. Bu tavır içinde olanlarla hukuk zemininde hesaplaşmamız tabidir." 
   Doğan mahkemeye savunmasını, "Belirtilen numaradan gönderdiği yazıların değiştirilerek farklı adla yazıldığı" şeklinde yapması halinde, tazminata mahk m edilmeyebilir. Ancak mahkemede, aksi yönde kanaat oluşursa, Doğan, Yenihaber imzalı yazı nedeniyle tazminata mahk m edilebilir. 
   
   
   
   
</TEXT>
</DOC>
