<DOC>
<DOCNO> 205933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/yasam/yas05.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin duyduğu en acı anons 
</HEADLINE>
<TEXT>

   Kardeşinin öldürüldüğünü telsiz anonsuyla öğrenen polis yıkıldı 
      NEŞET KARADAĞ Adana DHA 
   
   Adana'da yeni yılın ilk saatlerinde kahvehaneye gelen sarhoş müşterilerin öldürdüğü Ahmet Yıldırım'la ilgili acı haberi telsiz anonsundan duyan 155 Polis İmdat Merkezi'nde görevli polis memuru ağabey Yılmaz Yıldırım, şoke oldu. 
   Yıldırım Kahvehanesi'ne alkollü olarak giden Serdal Topak 27 , bir arkadaşına küfür edince kahvehane sahibinin oğlu Ahmet Yıldırım 18 ve ortakları Kalender Bozkurt 32 tarafından dışarı çıkarıldı. Topak, tehditte bulunup gitti. Saat 04.00'te Topak ve kardeşleri Halil İbrahim Topak 20 , Hacı Bayram Topak 26 ve Ali Topak 21 bıçaklarla kahvehaneyi basarak Yıldırım ve Bozkurt'a bıçakla saldırdı. 7 yerinden yaralanan Yıldırım ile Bozkurt Başkent Hastanesi'ne götürülerek tedaviye alınırken, saldırganlar kaçtı. Yılbaşı gecesi nöbette olan polis memuru Yılmaz Yıldırım 40 , olayı "yaralama" olarak kayıtlara geçirdi. Yaralı hastanede ölürken, isim, soyadı ve baba isminin kardeşi ile benzer olması üzerine, telsiz merkezindeki Yıldırım bu kez doğum yerini öğrenmek istedi. Doğum yerinin Kozan ilçesi olduğunun anons edilmesi üzerine Yıldırım, olduğu yere yığıldı. Halil İbrahim Topak, cinayeti kendisinin işlediğini belirterek karakola teslim oldu. 
   
   
</TEXT>
</DOC>
