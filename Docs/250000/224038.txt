<DOC>
<DOCNO> 224038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonsiy11.html </URL>
<DATE> 2004/03/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Karayalçın Anketler sonuçlandı, Ankaralılar bana sahip çıkıyor 
</HEADLINE>
<TEXT>

     SHP Genel Başkanı ve Ankara Büyükşehir Belediye Başkan Adayı Murat Karayalçın, kamuoyu anketlerinin sonuçlandığını ve Ankaralıların kendisine sahip çıktığını ifade ederek, ''Gökçek yüzde 67 oyla seçilmeyecek, yüzde 67 oyla gönderilecek'' dedi. 
     Karayalçın, Sincan'daki Sedat Restoran ile Gaziosmanpaşa Mahallesi pazar yerinde vatandaşlarla bir araya geldi. 
     Ankara'da Salı gününden beri siyasete yakışmayan olumsuzluklar sergilendiğini ve kendilerine çeşitli saldırılar düzenlendiğini ifade eden Karayalçın, anketler neyi ortaya koyarsa koysun, insanların Ankaralı seçmenin eğilimini görmeye başladığını söyledi. 
     Karayalçın, şöyle konuştu 
     ''İnsanların kafaları karıştırılmak istenmektedir. Bu planlanmış eylemlerle, kimi çevrelere yaptırılan anketlerle gerçekleştirilmek istenmektedir. 
     İlk ankette Karayalçın yüzde 39, ikincisinde yüzde 11.7 çıkıyor. Gramla tartmışlar sanki. Bu nasıl terazi Bunu nasıl tartmışlar 15 gün önce yapılmış anketin sonucunu neden bugün açıklıyorlar Bari, 5 yıl önceki sonuçları yayınlasaydılar. 
     Bu anketin böyle yayınlanmasını, seçim bürolarımıza saldırıları, CHP'nin adayı Yılmaz Ateş'in anket çağrımı reddetmesini ben bir anket sonucu olarak görüyorum. Anketler sonuçlanmıştır. Ankaralılar bana sahip çıkmaktadır. Bizler tüm kardeşlerimizin adayıyız. 
     Bir kaç gün sonra anket yasağı başlıyor. Gökçek'i apar topar bir anketle önde göstermişler. Ama çok yanılıyorlar. Gökçek yüzde 67 oyla seçilmeyecek, yüzde 67 oyla gönderilecek.'' Karayalçın, Büyükşehir Belediye Başkanı Melih Gökçek'in, ''Karayalçın seçimden çekildi, çekilecek'' şeklinde açıklamalarda bulunduğunu da belirterek, ''Bırak bunları Sayın Gökçek, işte kanlı, canlı karşındayım'' dedi. 
     
     KALABA SEÇİM BÜROSUNA SALDIRI 
     Karayalçın, dün gece Keçiören Kalaba'daki seçim bürolarına bir saldırı düzenlendiğini de ifade ederek, ''Kalaba büromuza yapılan saldırı anketin sonucunu ortaya koymaktadır'' diye konuştu. 
     
</TEXT>
</DOC>
