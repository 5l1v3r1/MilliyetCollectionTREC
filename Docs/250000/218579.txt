<DOC>
<DOCNO> 218579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo43.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç puan Trabzonspor'un 1-3 
</HEADLINE>
<TEXT>

     
     İlk Yarı 

     Birinci Süper Futbol Ligi'nde Trabzonspor, Samsunspor karşısında ilk yarıyı 1-0 önde tamamladı. 
     4. dakikada sağ taraftan Celil'in korner bayrağına yakın bir noktadan kullandığı serbest vuruşta doğrudan kaleye giden topu, kaleci Petkoviç üstten kornere attı. 
     10. dakikada Serkan Aykut ceza alanı içinde topla buluştuktan sonra sert vurdu, ancak top kalecide kaldı. 
     27. dakikada, Celil'in sağ taraftan 2 Trabzonsporlu oyuncudan sıyrıldıktan sonra çaprazdan vuruşunda top auta gitti. 
     29. dakikada ceza alanına gönderilen bir uzun topta Kenan'ın Gökdeniz'e yaptığı hareketi hakem penaltı olarak değerlendirdi. Bu hareket sonrasında Kenan kırmızı kartla oyun dışı kalırken, Samsunsporlular karara uzun süre itiraz etti. Atışı kullanan Romashchenko, topu kalecinin solundan ağlara göndererek takımını 1-0 öne geçirdi. 
     45. dakikada kale alanına gönderilen bir topta Shorumnu'nun yumruğu kısa düşünce, Somers topu önünde buldu. Bu futbolcu meşin yuvarlağı boş kale yerine üstten auta gönderince ilk yarı Trabzonspor'un 1-0 üstünlüğüyle sona erdi. 
     
     İkinci Yarı 

     Birinci Süper Futbol Ligi'nde Trabzonspor, deplasmanda Samsunspor'u 3-1 yendi. 
     50. dakikada konuk ekip farkı 2'ye çıkardı. Bu dakikada Fatih, Volkan'dan aldığı topu sürdükten sonra ceza alanı dışından sert vurdu. Kaleci Shorumnu, üzerine gelen topu elinden kaçırınca durum 2-0 oldu. 
     64. dakikada ani gelişen Trabzonspor atağında, Samsunspor defansı ofsayt diye müdahale etmeyince pozisyonu devam ettiren Gökdeniz, Shorumnu'dan sıyrıldıktan sonra meşin yuvarlağı boş kaleye bıraktı 3-0 
     67. dakikada evsahibi ekibin gölü geldi. Bu dakikada gelişen Samsunspor atağında Caner'in vuruşunda top üst direkten geri döndü. Topu kafayla tamamlayan Osman durumu 3-1 yaptı. 
     75. dakikada Kirita'nın ceza alanı dışından kullandığı serbest vuruşta, top direğin yanından dışarı çıktı. 
     81. dakikada Celil sol taraftan ceza alanına girdikten sonra topu kale alanı içindeki Mehmet Nas'ın önüne bıraktı. Bu futbolcu topa dokunamadı. 
     Karşılaşmanın kalan dakikalarında gol olmayınca Trabzonspor, deplasmanda Samsunspor'u 3-1 mağlup etti. 
     
</TEXT>
</DOC>
