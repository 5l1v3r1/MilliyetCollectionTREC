<DOC>
<DOCNO> 240246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun30.html </URL>
<DATE> 2004/05/15/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Amerikan ordusu, Irak'ta kutsal mekanlara saygı göstermekte kararlı 
</HEADLINE>
<TEXT>

     Irak'taki Amerikan güçlerinin komutanı General Ricardo Sanchez, Irak'taki koalisyonun, Necef ve Kerbela'daki kutsal mekanlara saygı göstermeye kararlı olduğunu söyledi. 
     Sanchez, Bağdat'ta yaptığı açıklamada, ''Bizim için kutsal kentlerde istikrar ve güvenliğin sağlanması çok önemli. Türbelerin kutsallığına saygı gösterilmesinde kararlıyız. Mukteda Sadr'ın yarattığı soruna derhal çözüm bulmamız gerekiyor'' dedi. 
     Şii lideri Sadr'ın kendi isteğiyle Irak adaletine teslim olmasını ve Sadr'ın milis kuvvetlerinin dağıtılmasını istediklerini belirten Sanchez, ''Ülkenin güneyindeki Necef ve Kerbela'da yaşayan halk, barış istiyor, okulların, dükkanların yeniden açılmasını, normal bir hayatı istiyor'' diye konuştu. 
     
</TEXT>
</DOC>
