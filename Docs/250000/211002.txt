<DOC>
<DOCNO> 211002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/yazar/guclu.html </URL>
<DATE> 2004/01/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversitelerden YÖK'e rest 4 
</HEADLINE>
<TEXT>

   
   YÖK krizinin önümüzdeki hafta doruğa çıkması bekleniyor. Hükümet ile üniversiteler arasında kopması beklenilen fırtına, önce YÖK ile üniversiteler arasında patlayacak gibi. Üniversitelerarası Kurul, perşembe günü olağanüstü toplanarak, tıpkı Gürüz döneminde olduğu gibi YÖK'e ültimaton vermeye hazırlanıyor... 
   YÖK Başkanı Teziç'in, hazırladıkları tasarıyı yok sayıp yeni bir tasarı hazırlaması ve hükümet ile yaptığı görüşmelerde Üniversitelerarası Kurul'u devre dışı bırakması, rektörleri isyan ettirdi. Ankara, İstanbul ve diğer kentlerde gruplar halinde bir araya rektörler, YÖK'ün dayatmacı tavrını terk etmemesi halinde, bir ay öncesine döneceklerini ve hükümet ile temaslarını, YÖK aracılığı ile değil kendi temsilcileri aracılığı ile sürdüreceklerini dile getirdiler. 
   Geçtiğimiz perşembe günü gerçekleşen Sezer Teziç ve Erdoğan Teziç görüşmelerini, boşa kürek çekme olarak nitelendiren rektörler, Teziç'in hükümeti oyalama taktiğinin ters tepeceğini söylediler. 
   Üniversitelerarası Kurul'un 10 gün içerisinde ikinci kez olağanüstü toplantıya çağrılmasana gerekçe olarak şu görüşler dile getiriliyor 
   Üniversitelerarası Kurul'un ortak insiyatifi ile hazırlanan YÖK yasa tasarısı, YÖK Başkanı Teziç tarafından hükümete ve Cumhurbaşkanı Sezer'e sunulması gerekirken çöpe atıldı.YÖK Başkanı Teziç'in, Üniversitelerarası Kurul'un tüzel kişiliğe sahip olmadığını söylemesi ve bu yönde hareket etmesi.YÖK'ün yetkilerini, mevcut yasalar çerçevesinde paylaşması gerekirken daha da artırmaya yönelik girişimlerde bulunması.Vakıf üniversitelerinin idari ve mali özerkliğini kısıtlaması.ÖSS konusunda üniversitelerin görüşü alınmadan, hükümet ile pazarlığa girilmesi.Tek tip üniversite modelinde ısrar etmesi. 
   Şimdi ne olacak 
   YÖK ile üniversiteler arasındaki gerginlik, hükümetin arayıp da bulamadığı bir fırsat. Böylesi bir durum için elinde hazır tuttuğu kendi taslağını, siz kendi aranızda bile anlaşamıyorsunuz diyerek bir anda meclise getirip çıkartabilir. Gerekçelerini de kamuoyuna, üç defa ek süre istediler. her defasında tamam deyip verdik ama sonuç sıfır elde var sıfır diyerek rahatlıkla anlatabilir. 
   Ayrıca, görünen o ki YÖK Başkanı Teziç'i eleştiri bombardımanına tutan kesim sadece rektörler değil. YÖK içerisinde de kendisine karşı yükselen sesler giderek artıyor. 
   Teziç'i bu kadar kısa sürede Kemal Gürüz noktasına getiren nedenler neler Onu bir başka yazıda uzun uzadıya ele alacağız. Ama en dikkat çekici sorunun diyalog eksikliği olduğunu öncelikle söyleyebiliriz. 
   Prof. Teziç, perşembe gününe kadar üniversitelerdeki tansiyonu düşürüp rektörleri kendi tarafına çekemez ise bir anda Denktaş'ın durumuna düşebilir. Hükümet ile yapacağı görüşmelerde temsilcilik vasfı, Anayasa'ya rağmen tartışmalı hale gelebilir. 
   Daha önce de defalarca yazdım ama nedense YÖK bu durumu ısrarla görmek istemiyor. Hükümet, yerel seçimlerden önce ÖSS'de mutlaka değişikliğe gidecek. Engellenmesi durumunda tıpkı YÖK yasasında olduğu gibi onu da bir gece yarısı TBMM'ye getireceği yasa ile oldu bittiye getirecek. 
   Buna cesaret edemez diyenlere, hükümetin TÜBİTAK ve TRT konusundaki kararlılığını ve dayatmacılığını göz önünde bulundurmalarını öneririm. 
   Özetin özeti Köprülerin altından artık çok sular geçti. Ama YÖK hala kendini üniversitelerin patronu sanıyor. 
   
      
   
</TEXT>
</DOC>
