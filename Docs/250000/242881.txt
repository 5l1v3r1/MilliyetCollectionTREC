<DOC>
<DOCNO> 242881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun03.html </URL>
<DATE> 2004/05/26/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
51 yıl sonra ilk kez... İki Kore'nin tarihi askeri görüşmesi... 
</HEADLINE>
<TEXT>

     Kuzey ve Güney Kore, 51 yıl önce biten savaştan sonra ilk kez bugün generaller düzeyinde görüşmeye girdi. 
     Güney Kore savunma bakanlığı yetkililerinin verdiği bilgiye göre, iki tarafın generalleri, ''dünyanın Soğuk Savaş'tan kalma son yadigarı'' 4 km genişliğindeki Askerden Arındırılmış Sınır Bölgesi'nin AAB kuzeyinde Kumgang Dağı'nda bir araya geldiler. Görüşme, TSİ 04.00'da yerel saatle 10.00 başladı. 
     Beşer kişilik heyetlere 2 saatlik görüşmede Güney Kore'den Tuğamiral Park Cung-hva ile Kuzey Kore'den Tuğgeneral An İk-san başkanlık etti. Görüşmede, yarımadanın batısındaki Sarı Deniz kesiminde olası çatışmaların tamamen önüne geçilmesi ele alındı. Sarı Deniz'de iki ülke donanmaları bilhassa mayıs-haziran aylarında yapılan yengeç avcılığı sırasında karasuları meselesinden çok kişinin öldüğü çatışmalara girmek zorunda kalmıştı. 
     İki ülke, Türkiye'nin de yer aldığı Kore Savaşı'nın 1950-19 ateşkesle bitiminden beri 51 yıldır ''teknik olarak savaş durumunda'' bulunuyor. 
     İki Kore'nin savunma bakanları 2000 yılında biraraya geldi ve o yıldan beri AAB'den demiryolu ve karayolu ulaşımının sağlanması yolunda önemli aşamalar kaydedildi. 
     23 milyon nüfuslu Kuzey Kore, silah altındaki 1 milyon 82 bin askeriyle nüfusuna oranla dünyanın en büyük ordusuna sahip. Ordu mevcudu itibarıyla da dünyanın en büyük 5. ordusunu teçhiz ediyor. 48 milyon nüfuslu Güney Kore'nin silah altında 686 bin askeri bulunuyor. 
     Kuzey Kore ile Güney Kore arasında ilk tarihi zirve Haziran 2000'de Kuzey'in başkenti Pyongyang'da yapıldı. 
     Pyongyang'da Haziran ortasındaki zirve Güney Kore Devlet Başkanı Kim Dae-jung'a Nobel Barış Ödülü getirdi. 
     
</TEXT>
</DOC>
