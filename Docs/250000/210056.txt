<DOC>
<DOCNO> 210056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/tv/ekran.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya ska, ya punk 
</HEADLINE>
<TEXT>

   Athena, 49. Eurovision Şarkı Yarışması için kendi tarzında üç şarkı hazırladı Biri ska, biri punk, diğeri ise oryantal ska 
      Eurovision Şarkı Yarışması için geri sayım başladı. 15 Mayıs'ta İstanbul'da yapılacak olan 49. Eurovision Şarkı Yarışması'nda yarışacak Türkiye'nin şarkısı, 24 Ocak akşamı "Sayısal Gece"de seçilecek. Yarışmada ülkemizi temsil edecek Athena, kendi bildiği yoldan gitti ve üç şarkı hazırladı. Biri ska, biri punk ve biri de oryantal ska türündeki bu üç eser, bugünden itibaren TRT 1, TRT INT ve TRT radyolarında yayınlanacak. 
   
   Halk telefonla oy verecek 
   Üç şarkıya ayrı telefon numaraları verilecek ve bu telefonlara gelecek oylarla Türkiye'nin şarkısı seçilecek. Ve Athena sahneye şöyle çıkacak Gökhan Özoğuz Gitar vokal , Hakan Ozoğuz gitar , Doğaç Titiz davul , Ozan Mutluoğlu bas . 
   Athena'nın bir ay süren çalışma sonucunda Stüdyo Miam'da kaydettiği üç aday parçanın adları şunlar "Real" oryantal ska , "Easy Man" ska , "I Love Mud On My Face" punk . 
   TRT 1 11.00 -17.05-19.15-22.45 
   
   
   Kanlı toplantı    Sİbel Can ve Emre Kınay'ın başrollerini deneyimli oyuncularla paylaştıkları "Berivan"da Kara Kahya, Berivan ve Ferhat'ı köşeye sıkıştırıyor. Ferhat'ın düzenlediği toplantıda hava iyice gerginleşir. Sinirlerin iyice gerildiği anda biri içeri girer ve ortalık kan gölüne döner. 
   KANAL D 21.20 
   
   
   İntikam planı    BİR grup liseli gencin yaşadıklarını anlatan "Lise Defteri"nde Özlem, Kerim Emre Altuğ ve Nil'in Ece Erken çabalarıyla hayati tehlikeyi atlatır. Nil o kargaşa da bir de Ediz'le de uğraşmıştır. Özlem'in yaşadıklarını öğrenen gençler, intikam planları yapar. 
   KANAL D 19.50 
   
   
   Galadan canlı    "beşN birK" bugün "Vizontele Tuuba"nın galasından canlı yayınlanıyor. Lütfi Kırdar'daki galadan notların yanı sıra, Yılmaz Erdoğan, Demet Akbağ, Tuba Ünsal gibi filmin yıldızlarıyla yapılan söyleşiler izlenebilir. 
   CNN TÜRK 20.30 
   
   
   Kültür seferberliği    Abbas Güçlü, "Genç Bakış"a bu gece Kültür ve Turizm Bakanı Erkan Mumcu'yu ağırlıyor. Canlı yayında öğrencilerin sorularını yanıtlayacak olan Mumcu, Milli Eğitim Bakanlığı ile birlikte başlattıkları "kültür seferberliği"ni de anlatacak. 
   KANAL D 00.10 
   
   
</TEXT>
</DOC>
