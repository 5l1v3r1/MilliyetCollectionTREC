<DOC>
<DOCNO> 225341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/guncel/gun90.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   'Cep telefonu' araştırması    İlk cep telefonu Martin Cooper tarafından, 3 Nisan 1973'te New York'ta, sokakta yürüyerek test edildi... resimdeki şahıs 
   Bu telefon 25 santim uzunluğunda, 4 santim genişliğinde, 8 santim kalınlığında, Cooper'ın deyimiyle "tuğla" gibi bir şeydi... resimdeki obje 
   Buluşundan ötürü Martin Cooper'a ekstra bir ödeme yapılmadı yazık .. 
   Şarj olma süresi 10 saat, konuşma süresi ise 35 dakikaydı değmez .. 
   Piyasaya çıkması için 10 yıl geçmesi gerekti. Satışa sunulan ilk cep telefonu 450 gramdı ve fiyatı 3.500 dolardı... 
   Sağda solda çok kullanılan bir gereksiz bilgidir ama Türkiye'de ilk cep telefonu konuşması 23 Şubat 1994'te Süleyman Demirel ile Tansu Çiller arasında yapıldı... 
   Türkiye'de satışa sunulan ilk cep telefonu için 1300 dolar ödemek gerekiyordu... 
   Türkiye'de ilk zamanlar fiyatından ötürü sadece devlet adamları ve üst düzey yöneticilerin sahip olabildikleri cep telefonunun abone sayısı bugün 26 milyon... 
   Dünyada ise 1 milyarı çoktan geçmiş durumda... 
   Pek dikkat edilmese de cep telefonlarının ilginç ya da alışılmadık diyelim özelliklerinden biri de telefonu açtığınızda çevir sesi olmamasıdır, bunu da demin fark ettik... 
   
   Cep telefonu ile ilgili enteresan davranışlar...    Cep telefonunun çalıp çalmadığını anlamak için koca çantanın kulağa dayanması... 
   Ankesörlü telefon kabinine girip cep telefonuyla konuşulması... 
   Misket, kasap havası, çökertme gibi melodilerin telefona yüklenmesi ve bu melodiler eşliğinde ailecek oynanması... 
   Havuz başında çıkarılan ayakkabılar içine cep telefonu saklanması... 
   Herhangi bir cep telefonu çaldığında ortamdaki tüm telefon sahiplerinin çıkarıp telefonlarına benimki mi çalıyor tripleriyle bakması, telefonu çalan kişinin yarışma kazanmış havasıyla telefonu açması... 
   Her mekanda cep telefonlarının masaya konarak daha düşük modelli telefonu olanlara karşı aşağılayıcı tavırlar takınılması... 
   Cep telefonu melodilerinin tamamının çevredekilere dinlettirilmesi ve her biri için "bu nasıl " diye sorulması... 
   Otobüslerde titreşime alınıp çanta içine yerleştirilmesi ve çaktırmadan iletişime devam edilmesi... 
   Kontör gitmesin diye çağrı yaparak haberleşmenin sağlanması ve bu iş için mors alfabesi benzeri bir kod sisteminin geliştirilmesi... 
   Kapağı değişebilen telefonlar için telefonu en son model gibi gösterecek sahtekar kapakların yapılması... 
   
   Gereksiz bilgiler    - Dokunduğu yüzeye 100 milyondan fazla noktadan temas eden bir Gecko'yu bir kertenkele türü bulunduğu camdan kaldırmaya çalışırsanız, camı kırarsınız... 
   - Katıldığı tanıtımda dokunduğu 1,5 milyarlık porselen tencereyi kıran Ebru Destan'ın sevgilisiyseniz ve O'nu kızdırırsanız, bugüne kadar 15-20 cep telefonu kırdırabilirsiniz kendi açıklamasından .. 
   
   İnsan evinde ayaklarını şöööyle bir uzatıp oturamıyor kardeşim .. 
   Sir Wilhelm Modoko Mobilyanın Mucidi 
   
   Floseran Gerek Bize 
   Popstar adayı kız Ayy, bir şans daha istiyorum lütfen, Edison bile ampulü 6 bin defa denedikten sonra bulmuş... 
   Deniz Seki Ama biz ampul aramıyoruz ki .. 
   
   Kimse Kim 
   "Fatma''ya takan ben değilim, o .." 
</TEXT>
</DOC>
