<DOC>
<DOCNO> 221263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/soneko36.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv üretimi yüzde 74 arttı... 
</HEADLINE>
<TEXT>

     Türkiye'de motorlu araç üretimi yılın ilk 2 ayında yüzde 74 artışla 109 bin 411 adede yükseldi. 
     Otomotiv Sanayii Derneği OSD verilerine göre, Ocak-Şubat döneminde motorlu araçta geçen yılın aynı dönemine göre 46 bin 473 adet daha fazla üretim gerçekleşti. 
     Üretim otomobilde yüzde 83 artışla 60 bin 245 adede yükseldi. Ticari araç üretimi yüzde 60 artışla 43 bin 215, traktör üretimi yüzde 100 artışla 5 bin 951 adede çıktı. 
     Ticari araçlarda üretim, büyük kamyonda yüzde 204 artışla 2 bin 814, küçük kamyonda yüzde 89 artışla 851, kamyonette yüzde 45 artışla 34 bin 92, otobüste yüzde 59 artışla 731, minibüste yüzde 296 artışla 3 bin 506, midibüste yüzde 60 artışla bin 221 adede ulaştı. 
     Sektörün Şubat ayı üretimi de yüzde 67 büyümeyle 51 bin 204 olarak belirlendi. 
     
     TOPLAM ÜRETİMDE OYAK RENAULT ÖNDE 
     Ocak-Şubat döneminde, Oyak Renault 29 bin 548 adetlik üretimle ilk sırayı alırken, 21 bin 126 adetle Tofaş ikinci, 20 bin 918 adetle Ford Otosan üçüncü oldu. 
     Toyota 15 bin 557 adetlik üretimle ilk 4'e girerken, diğer kuruluşlar ve üretim adetleri şöyle 
     ''Anadolu Isuzu 685, Askam 221, BMC bin 696, Honda Türkiye bin 257, Hyundai Assan 7 bin 450, Karsan bin 580, MAN Türkiye 266, Mercedes Benz Türk bin 259, Otokar 424, Otoyol 640, Temsa 833, Tümosan 43, Türk Traktör 3 bin 344, Uzel 2 bin 564.'' Yılın iki aylık bölümünde kamyonet üretiminde yüzde 107'lik kapasite kullanım oranına ulaşıldı. 
     Bu dönemde otomobildeki kapasite kullanımı ise yüzde 47 olarak belirlendi. Oranlar kamyonda yüzde 36, otobüste yüzde 62, minibüste yüzde 31, midibüste yüzde 47, traktörde yüzde 55 oldu. 
     
</TEXT>
</DOC>
