<DOC>
<DOCNO> 229577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun44.html </URL>
<DATE> 2004/04/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
'Türkiye'yi AB'den itenler stratejik hata yapıyor' 
</HEADLINE>
<TEXT>

     Alman Hıristiyan Demokrat Birlik Partisi'nden CDU eski Savunma Bakanı Volker Rühe, Türkiye'yi Avrupa'dan uzaklaştırmak isteyenlerin stratejik hata yaptıklarını söyledi. 
     Rühe, Berliner Zeitung gazetesine yaptığı açıklamada, eski Başbakan Helmut Kohl liderliğindeki hükümetin, diğer AB üyesi ülkeler gibi, Türkiye'nin de kriterleri yerine getirdiği takdirde üye olabileceği görüşünü savunduğunu belirterek, partisinin şimdi bu tutumdan vazgeçmesinin yanlış olduğunu kaydetti. 
     Rühe, ''Birlik partileri CDU CSU ne derse desin, Türkiye gerekli şartları yerine getirdiği takdirde gelecek yıl üyelik müzakerelerine başlayacaktır. Gerçi bu müzakerelerin sonucu da açıktır, ancak önceki tutumumuzdan vazgeçmemeliyiz. Türkiye'yi Avrupa'dan itenler stratejik hata yapıyor. Bu konuya daha somut şekilde yaklaşmalıyız'' dedi. 
     Türkiye'nin Batı ile İslam dünyası arasında önemli bir köprü vazifesi gördüğüne dikkati çeken Rühe, ''Avrupa'nın yardımıyla İslamiyet'in demokrasi ile bağdaşabileceğinin gösterilmesi Arap dünyası için çok büyük öneme sahip olacaktır. Bu gerçekten de Avrupalıların dünya çapında gerçekleştirecekleri büyük bir başarı olacaktır'' şeklinde görüş belirtti. 
     
</TEXT>
</DOC>
