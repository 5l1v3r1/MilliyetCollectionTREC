<DOC>
<DOCNO> 213997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/yasam/yas02.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kış güneşi 
</HEADLINE>
<TEXT>

   İki hafta önce soğuktan titreyen İstanbullular, bu hafta sonu güneşin tadını çıkardı. Ancak soğuk yine geliyor 
      Milliyet gökyüzünde - MURAT ÖZTÜRK 
   
   Burası Ortaköy 
   Ortaköy, her hafta sonu olduğu gibi dün de tıklım tıklım doluydu. Tarihi semtin güneşli havada sahilden görünümü, objektife böyle yansıdı. 
   
   Sıcaklıkta ani düşüş 
   İSTANBUL'DAKİ baharı andıran hava yarından itibaren yerini Balkanlar üzerinden gelen soğuk ve yağışlı havaya bırakacak. Hafta sonuna kadar etkisini sürdürecek soğuk ve yağışlı hava, sıcaklıkların 10 - 12 derece azalmasına neden olacak. Meteooroloji İşleri Genel Müdürlüğü'nün uyarısına göre, bugün Marmara, Batı Karadeniz, Ege ve Akdeniz'de sağnak yağmur var. 
   
   'Kar'a dönüşecek 
   YAĞIŞLAR yarın kıyı Ege dışında tüm yurtta etkili olacak. Genellikle yağmur şeklindeki yağışlar Trakya, batı Karadeniz'in iç kesimleri, İç Anadolu'nun kuzeybatısı ile İç Ege'de karla karışık yağmur ve kar şeklinde sürecek. Çarşamba günü Marmara'nın doğusu, Karadeniz, İç Anadolu'nun kuzey ve doğusu, Doğu Akdeniz ile Doğu ve Güneydoğu Anadolu'da yağış bekleniyor. 
   
      Çocuklara tatil olsun yeter    Mustafa Seven 
   Güzel havayı gören İstanbullular kendilerini hemen dışarı attı. Genci yaşlısı, kadını erkeği herkesin tek bir amacı vardı Kış güneşinin tadını çıkarmak ve keyifli bir tatil günü geçirmek... Çocuklar için ise değişen pek bir şey yoktu. Onlar karda da güneşte de eğlenmenin yolunu nasıl olsa buluyorlardı... 
   
   
</TEXT>
</DOC>
