<DOC>
<DOCNO> 230316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/siyaset/siy03.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı mı olacaklar, geri mi dönecekler 
</HEADLINE>
<TEXT>

   Kıbrıs'ta anlaşmaya varılırsa KKTC'de okuyan 17 bin Türkiyeli üniversite öğrencisinin adada kalıp kalamayacağı merak konusu 
      Sibel Kahraman 

   
   Kıbrıs'ta 24 Nisan'da yapılacak referandumun sonucu, üniversiteler ve Türkiye'den giden öğrenciler tarafından da merakla bekleniyor. Kıbrıs'ta Ortadoğu Teknik Üniversitesi ODTÜ kampusüyle birlikte 6 üniversite bulunuyor. Toplam 25 bin öğrencinin yaklaşık 17 binini Türkiye'den gidenler oluşturuyor. 
   YÖK Yürütme Kurulu Üyesi Erdoğan Öznal, Kıbrıs Avrupa Birliği'ne girdiği zaman YÖK şemsiyesi altındaki KKTC üniversitelerinin de Avrupa üniversitesi olacağını, Türk öğrencilerin durumunun değişmeyeceğini belirtti. Güney Kıbrıs'ta sadece bir üniversite olduğunu hatırlatan Öznal, "Çok yabancı öğrenci çekeriz" dedi. 
   
   'Vize sorunu olmaz' 
   Kıbrıs Kalkanlı'da bir kampus açan ODTÜ'nün Rektörü Prof. Dr. Ural Akbulut da, Kıbrıs'ın AB'ye girmesi halinde Türk öğrencilerin sorun yaşamayacaklarını, vize konusunun da sorun olmayacağını söyledi. Akbulut, "KKTC Cumhurbaşkanı Rauf Denktaş'la da bu konuyu görüştük" diye konuştu. 
   Kıbrıs'taki üniversitelerin rektörleri de, Rum tarafıyla anlaşmanın sağlanması halinde neler olacağının henüz netlik kazanmadığını, ancak Türkiye'den gelen öğrenciler olmadan ayakta duramayacaklarını belirtiyor. 
   Prof. Dr. Şan Öz-Alp Uluslararası Kıbrıs Üniversitesi Rektörü Bizdeki öğrencilerin yüzde 90'ı Türkiye'den gelenler. Türk öğrenciler olmadan üniversitelerin ayakta kalmaları çok zor. Öğrencilerin ekonomiye de ciddi katkıları var. 
   Prof. Dr. Halil Nadiri Doğu Akdeniz Üniversitesi Rektör Yardımcısı Adanın şu anki durumu değişirse Türkiye'den gelen öğrencilerin mağdur olacağına inanmıyorum. Vize sorunu da olmayacaktır... AB'ye girersek Türkiye'den gelen öğrenciler artacaktır. 
   Prof. Dr. Zeynep Onur Girne Amerikan Üniversitesi Rektör Yardımcısı Türk öğrencilerden vize istenecek mi, ücretler öğrencilerin karşılamakta zorlanacağı şekilde yükselir mi Bunlar önemli. 
   
   
   
</TEXT>
</DOC>
