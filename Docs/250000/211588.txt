<DOC>
<DOCNO> 211588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/magazin/mag01.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bayhan çok çekici biri' 
</HEADLINE>
<TEXT>

   Oyuncu Arzu Yanardağ, Popstar'ın elenen yıldızı için böyle konuştu ve ekledi Onun çekeceği klipte seve seve rol alırım... 
      İLKNUR GÜLMEZ 
   
   Hindistan'a 15 günlük bir meditasyon seyahatine çıkmaya hazırlanan Arzu Yanardağ, giderayak, Popstar'dan elenen Bayhan hakkında konuştu. 7 yıldır hayalini kurduğu Hindistan seyahatine 31 Ocak'ta çıkacak Yanardağ, Bayhan'ı çok çekici bulduğunu ve çekeceği klipte seve seve oynayabileceğini söyledi. Popstar yarışmasını ilk başlarda çok saçma bulduğu halde sonra müptelası olduğunu söyleyen Yanardağ, "Yarışma günleri tüm programımı iptal edip televizyon karşısına geçiyorum" dedi ve Bayhan hakkında şöyle konuştu 
   "Favorim Bayhan'dı. Elenmesine çok üzüldüm. Bayhan çok çekici bir erkek. İnanılmaz bir elektiriği ve enerjisi var, büyülü gibi. Albüm çıkarmasını sabırsızlıkla bekliyorum. Klibinde beni isterse hiçbir ücret de almam." 
   
   
</TEXT>
</DOC>
