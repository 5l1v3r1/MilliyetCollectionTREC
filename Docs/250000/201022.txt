<DOC>
<DOCNO> 201022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/siyaset/siy02.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Divan adımı 
</HEADLINE>
<TEXT>

   Bir eski başbakan ve beş eski bakan hakkındaki soruşturma önergeleri TBMM'de yapılan gizli oylamada kabul edildi... 
      ANKARA Milliyet 

   
   TBMM'de dün yapılan gizli oylamalarla, AKP ve CHP'nin soruşturma önergeleri kabul edilerek eski başbakan Mesut Yılmaz, eski başbakan yardımcısı Hüsamettin Özkan, devlet eski bakanları Güneş Taner, Recep Önal ve enerji eski bakanları Cumhur Ersümer ile Zeki Çakan hakkında üç ayrı soruşturma komisyonu kurulmasına karar verildi. Böylece bir eski başbakan ve beş bakan için Yüce Divan yolu açılmış oldu. 
   Görüşmelerden satır başları şöyle 
   
   Ahtapotun simgesi 
   Münir Erkal AKP Yolsuzluk 40-50 milyar doları bulan, milletin kanını emen bir yapı oldu. Türkbank olayı ahtapot gibi milleti saran bu olayın simgelerinden biri. Türk siyaseti üzerine düşen bu şaibe temizlenecek. 
   Haluk Koç CHP Sizin gücünüz ancak aranızda olmayana yeter. Dokunulmazlıklar da sınırlandırılmalı. Karşılıklı kozlarla herkesi aklayıp Yüce Divan yolunu kapattılar da ne oldu 
   Ahmet Sırrı Özbek CHP MİT'in uyarıları olmasına rağmen bu ihale yapıldı. Kamuran Çörtük bir avanta televizyon karşılığında Korkmaz Yiğit ile pazarlık yaptı. Güneş Taner, Korkmaz Yiğit'e gerekli krediyi bulmak için çalıştı. Tansu Çiller ve Mesut Yılmaz aklandı. Bizler rozetlerimizi takmaktan utanır hale gelmiştik. Çetelerin talimatıyla hareket eden başbakanlardan hesap sormalıyız. 
   Fahrettin Poyraz AKP Hüsamettin Özkan komisyonda, "Halk Bankası'nın H'sini bilmem' dedi. 1997'den itibaren ilgililer hakkında soruşturma yapıldı. Ancak Özkan, "Kişisel husumet var" diyerek 2 yıl geçirdi. 
   Savunmasında, 6 ay boyunca telefonlarının dinlendiğini ve birşey bulunamadığını ifade eden Ersümer, "Beyaz Enerji'de yargılanan memurlar beraat etti. Bu iddiaların h l Meclis'e getirilmesi bir husumete matuf. Son 10 yılın 29 projesi bana yıkılmak isteniyor" dedi. Çakan da, keşif artışlarını savundu. 
   
   Oy dökümü 
   Hüsamettin Özkan - Recep Önal AKP önergesi Halkbank'ta usulsüz krediler Kabul 409, ret 17, çekimser 10, boş 2 
   Cumhur Ersümer - Zeki Çakan AKPCHP önergeleri Keşif artışları, doğalgaz alımı 
   Kabul 418, ret 11, çekimser 7, boş 2 
   Mesut Yılmaz - Güneş Taner AKPCHP önergeleri Türkbank satışı 
   Kabul 388 ret 4 çekimser 1 boş 2 
   
   Şimdi ne olacak 
   Kurayla 10 AKP'li ve 5 CHP'liden kurulacak olan komisyonlar, "devlet sırrı ve ticari sır" engeline takılmadan çalışmalarına başlayacak. 2 ay çalışma süresi olacak olan komisyonlara, 2 ay da ek süre verilebilecek. Gizli toplantılarda savunmaların alınmasından sonra rapor hazırlanarak TBMM Başkanlığı'na sunulacak. Bu tarihten itibaren 10 gün içinde de Genel Kurul'da görüşülecek. Yüce Divan'a sevk kararı ya tam sayısının salt çoğunluğuyla alınabilecek. 
   
   
   
   
   
</TEXT>
</DOC>
