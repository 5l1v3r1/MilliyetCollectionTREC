<DOC>
<DOCNO> 219861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sontur26.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yer yok' diyen otoparkçıyı aracıyla ezip öldürdü... 
</HEADLINE>
<TEXT>

     Kadıköy'de, temizlik şirketi sahibi, park etmek istediği otomobili için otoparkta yer olmadığını söyleyen görevliyi aracıyla ezerek öldürdü. 
     AA muhabirinin aldığı bilgiye göre, Cemil Topuzlu Caddesi'nde faaliyet gösteren Med-Amerikan Polikliniği'nde otopark görevlisi olarak çalışan Şükrü İpek 29 ile park etmek istediği otomobili için yer olmadığını söylediği aynı polikliniğin temizlik işlerini yapan firmanın sahibi Can Kartal 35 arasında tartışma çıktı. 
     Otopark görevlisi İpek'in, aracını başka yere park etmesini istediği Kartal, sinirlenerek bağırmaya başladı. 
     Bu sırada 34 KAK 47 plakalı otomobilini hareket ettiren Kartal, İpek'e çarparak yaklaşık birkaç metre sürükledi. Kartal, daha sonra da otoparkçıyla birlikte aracı karşı apartmanın duvarına çarparak durdu. 
     Otopark görevlisi Şükrü İpek, olay yerinde hayatını kaybetti. 
     Kaçma girişiminde bulunmayan Can Kartal ise olay yerine gelen polislerce gözaltına alındı. 
     
</TEXT>
</DOC>
