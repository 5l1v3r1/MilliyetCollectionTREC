<DOC>
<DOCNO> 222109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/guncel/agun.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktoru g ö reve götüren nedenler 
</HEADLINE>
<TEXT>

      Ayşegül Aydoğan 
   
   "Parasız sağlık için nüfus cüzdanı yeterli olmalı" sloganıyla 'G ö reve' giden sağlık çalışanları, bu yıl 14 Mart Sağlık Haftası'na 2 gün iş bırakma eylemiyle girdi. Son yıllarda artan sorunlarının duyulması için seslerini biraz daha yükselten doktorlar, daha önce 5 Kasım ve 24 Aralık'ta yaptıkları iş bırakma eylemini 10 - 11 Mart'ta tekrarladı. Sayıları 90 bini bulan hekimler, ilk kez iki gün üst üste grev yaptı. Olumsuz çalışma şartları, iş güvencesi, ücretlerinin yetersizliğinin yanı sıra onların en çok şik yet ettikleri, sağlık sistemindeki sorunlar. Türk Tabipleri Birliği ve Sağlık ve Sosyal Hizmet Emekçileri Sendikası'nın SES çağrısıyla iş bırakan sağlık çalışanlarının ne istediğini Türk Tabipleri Birliği Merkez Konsey Başkanı Dr. Füsun Sayek, İstanbul Tabip Odası Başkanı Prof. Dr. Gençay Gürsoy ve Türk Diş Hekimleri Birliği Başkanı Celal Korkut Yıldırım'la konuştuk. 
   
   Neler istiyorlar 
   Aile hekimliği yerine mevcut olan sağlık ocakları güçlendirilip ayakta tutulmalı. Hekim, sağlık personeli ve altyapı eksiklikleri giderilsin. 
   Performansa dayalı ücretlendirme kaldırılsın. 
   Sözleşmeli personel uygulamasına son verilsin. 
   Emekliliğe yansıyan yüzde 100 ücret artışı yapılsın. 
   Herkese ücretsiz sağlık hakkı sağlansın. 
   
   Diş hekimleri taksi şoförü kadar bile kazanamıyor    Diş hekimleri de mesleki sorunları ve ücret sıkıntıları nedeniyle grev sırasında olan bir diğer meslek grubu. 24 Mart'ta grev hazırlığında olan Türk Diş Hekimleri Birliği TDB yetkilileri, 15 Mart'ta Sağlık Bakanı'yla görüşerek taleplerini dile getirecek. TDB Başkanı Celal Yıldırım, dikkate alınmadıkları takdirde diplomalarının fotokopilerini yakma ya da Sağlık Bakanlığı'na gönderme veya tabelalarını, muayenehane camlarını siyah pankartlarla kapatma şeklinde bir eylem düşündüklerini söyledi. Yıldırım, taleplerini şöyle dile getirdi 
   Yeni diş hekimleri fakültelerine ihtiyaç yok. Bir diş hekimliği fakültesindeki öğrencinin devlete maliyeti 40 - 50 bin dolar civarında. Devlet böylesine bir harcama yaptığı diş hekimini işsiz bırakırsa yanlış bir politikadır. Bu değişmeli. 
   Bugün genç meslektaşlarımızın çoğu, taksi şoförlerinin aldığı maaşı kazanamıyor. 4 kişilik aileye bakan bir diş hekimi ayda 2.5 - 3 milyar lira kazanabilmeli. 
   Diş hekimi dağılımında çok ciddi eşitsizlik var. Türkiye'de diş hekiminin olmadığı birçok ilçe var. Devletin 'İstanbul ve Ankara'da açarsan şartların şu olur' diye caydırıcı, 'Malatya'da açarsan şu ayrıcalıkları tanırım' diye teşvik edici davranması lazım. Diş hekimlerinin yüzde 65'i büyük şehirlerde. 
   2001 krizinden sonra diş hekimlerinin muayenehanelerinde küçülme oranı yüzde 30 - 40 civarında. Pek çok muayenehane kapatıldı. 
   İstanbul'da diş hekimi başına düşen nüfus sayısı yaklaşık 2 bin kişi. Diş hekimi sayısını artırmakla vatandaşın ağız diş sağlığı düzeltilmiyor. 
   Yeni mezunlara Anadolu'da diş hekimlerinin az olduğu yerlerde açın diyoruz. Büyükşehirlerde ayakta durabilmesi için güçlü bir sermayesi olmalı. 
   
      En az yüzde 100 maaş artışı istiyoruz    
   Doktorları greve götüren şartlar neler 
   Sağlık çalışanları yaklaşık 10 yıldan beri çok ciddi ücret erozyonuna uğradı. Yeni mezun bir pratisyen hekimin bugünkü reel ücreti 500 - 600 dolar. Bu AB'nin en düşük gelirli ülkeleri Portekiz ve Yunanistan'la kıyasladığınızda onların 7'de, 8'de birine denk geliyor. 380 milyon lira maaş alan SSK emeklileri var. 
   
   Ücret konusunda ne istiyorsunuz 
   Taleplerimiz net. Mutlaka emekliliğe yansıyan asgari yüzde 100 artış istiyoruz. 
   
   Peki hekimlerin muayenehanelerden kazandığını söyleyemez miyiz 
   Türkiye'deki dışardan göründüğü gibi muayenehane saltanatı ancak küçük bir hekim azınlığı için geçerli. Çok iyi kazanan bu kesimi toplasanız 2000 kişiyi geçmez. Ne yazık ki, ne zaman hekimler hak arama talepleriyle ortaya çıksa, gelirini düşük gösteren, dolayısıyla az vergi veren, elit, çok kazançlı hekimler gösterilir. Böyle bir kesim var tabii. Derdimiz bunlarla değil. Özellikle genç hekimlerin ne bugün yaşayabilecekleri bir ücretleri var, ne de yarın iş güvenceleri ve emekliliğinde yaşabilecekleri bir ücret garantisi. 
   
   Döner sermayeden alınan pay yetmiyor mu 
   Şöyle bir kanı var Doktorlar döner sermayeden de kazanıyorlar maaşlarından şik yetçi olmasınlar... Yeni hükümet performansa dayalı döner sermaye uygulamasını getirdi. Bununla ücret eşitsizlikleri artırıldı. Sağlık, rekabeti kaldırmayan bir sistemdir. En fazla kazananlar ameliyat ve benzeri girişimsel işlemleri yapanlar. Dahili, nörolojik muayenenin puanlama sisteminde değerleri düşük. Ama ufak bir göz müdahalesinin puanı son derece yüksek. Bu uygulamayla doktorlar birbirine girdi. Herkes birbirinin puan cetveline göz dikmiş durumda. Sağlık kurumları ticari işletmeler haline getirildi. 
   
   İş güvencesi konusunda beklentileriniz 
   İktidar, bugüne kadar kadrolu çalışan hekimlerin çok büyük kısmını sözleşmeli statüye geçiriyor. Bu iş güvencemizi ortadan kaldırıyor. İktidar ilk aylarında çok önemli ve olumlu bir adım attı bizler için. Mecburi hizmeti kaldırdı. Bu gerçekten bizim de istediğimiz bir şeydi. Ancak şimdi yeni bir uygulama var. Büyük şehirlerden Anadolu'da ihtiyaç duyulan yerlere rotasyonla uzman hekim göndermeye başlıyorlar. Bu mecburi hizmete geri dönüşten başka bir şey değil. Demek ki sözleşmeli hekim uygulaması açığı kapatmadı. 
   
   Aile hekimliğine neden karşısınız 
   Sağlık ocağı hekimliği yerine aile hekimliği getiriliyor. Dünya Bankası, AB'ye girmeye çalışan eski doğu bloku ülkelerine bu sistemi enjekte etmeye çalışıyor. Sağlık Bakanlığı geçen yıl Bulgaristan'da başlatılan bu sistemi örnek gösteriyor. Bulgaristan'da aile hekimlerine insan tüccarı deniyor. Bunun yerine sağlık ocakları günün ihtiyaçlarını karşılayacak şekilde modernize edilmeli. Hekim, yardımcı sağlık personeli ve altyapı sağlanmalı. Sağlığa ayrılan yüzde 2.5 - 3 gibi bir payla bunları halletmek mümkün değil. 
   
   Bu sistemin zararları ne olacak 
   Dünya Bankası'nın telkin ettiği bu sistem, tüketime hız veriyor. Bu, ilaç ve dışa bağımlı teknoloji tüketimidir. Türkiye'de kişi başına ayrılan para 200 doların altında ve bunun yüzde 60'ı ilaca gidiyor. Bu da dışarıya sermaye aktarımından başka bir şey değil. Teknoloji tüketimi yine öyle. MR merkezleri bakkal dükk nı gibi arttı ve birbirleriyle çılgın bir rekabet halindeler. Hekimlere komisyon vererek işi kapmaya çalışıyorlar. 
   
   Hastanelerin ortak kullanımı hakkında ne düşünüyorsunuz 
   SSK ile devlet hastanelerinin ortak yararlanma yolunu açtılar. Görünürde iyi bir uygulama ama iki yetersiz kurumu birleştirdiğinizde ortalama yetersiz bir kurum elde edersiniz. Nitekim SSK'daki kuyruklar devlet hastanesine taşındı. Bugün bir hastaya en az 20 - 30 dakika ayırmak gerekirken hekim birkaç dakika bile ayıramıyor. Çalışma koşulları zor. 
   
   Sorun yalnızca ücret değil    Türk Tabipler Birliği Başkanı Dr. Füsun Sayek de sorunlara her geçen gün yenilerinin eklendiğini vurgulayarak, "Sağlık hizmetine ulaşmada engeller oluşmaya başladı. 5 yıl öncesinde de benzer sorunları konuşuyorduk ama bu sorunlar artık hayatın parçası haline geldi" dedi. Sayek, sorunlarını şöyle özetledi 
   Bu yıl çok temelden bir sloganla başladık. Eğer bir bu ülkenin vatandaşıysam ve elimde nüfus cüzdanım varsa bununla ihtiyacım olduğu zaman hizmet almalıyım. Halka en yakın olan noktalarda sağlık hizmeti sunan sağlık ocakları artırılmalı. Nitelikli donatılırsa sorunlar yüzde 85 çözülür. Bugün sağlık hizmeti pahalı deniyor. Hizmet halkın ayağına götürülürse pahalılık ortadan kalkar. 
   Bizler bugünkü sağlık sistemi içinde son derece yüksek ücretler alsak ama sağlık uygulamalarıyla ilgili durum aynen devam etse, biz mutlu insanlar olmayız. Bizim sorunumuz ücretlerimiz değil. Mesleğimizin doğası buna izin vermez. Ya hep ya hiç. İkisini birbirinden ayırmıyoruz. Her mesleğin çok kazananları vardır. Yüzde 10 meslektaşımız çok büyük para kazanıyor olabilir. Ama genele baktığınızda 10 yıllık hekim, 850 milyon lira maaş alıyor. 
   Bugün durum son derece karmaşık ve olumsuz bir hale geldi. 14 Mart'ın Türkiye'de geleneksel anlamı, Türkiye'de çağdaş tıp eğitiminin kurulmasının yıldönümü olması. İstiyoruz ki 14 Mart'larda tıp eğitimini konuşalım. 
   
   
</TEXT>
</DOC>
