<DOC>
<DOCNO> 219992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun20.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin, son anda kurtulmuş 
</HEADLINE>
<TEXT>

     Afganistan'da yerel bir hükümet yetkilisi, El Kaide lideri Usame bin Ladin'in Pakistan güvenlik güçlerinin elinden son anda kurtulduğuna dair güvenilir bir kaynaktan bilgi aldığını söyledi. 
     Afgan yetkili BBC'ye yaptığı açıklamada bu konudaki bilginin eski bir Taleban yetkilisi tarafından kendisine üç gün önce iletildiğini açıkladı. 
     Söz konusu Taleban yetkilisi Pakistan-Afganistan sınırındaki Veziristan bölgesinde düzenlenen bir operasyonda kaçmayı başaran Usame bin Ladin'in sağ olduğuna dair bir faks mesajı aldığını belirtti. 
     Bu gelişmeler, Amerikan güçlerinin Usame bin Ladin'i bulmak için Afganistan-Pakistan sınırında operasyon başlattığına ilişkin haberleri izliyor. 
     
</TEXT>
</DOC>
