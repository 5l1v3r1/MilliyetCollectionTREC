<DOC>
<DOCNO> 222698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun05.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok aranan "çevreci terörist" yakalandı 
</HEADLINE>
<TEXT>

     ABD'de, 2001 yılında kereste yüklü kamyonları yaktığı suçlamasıyla Federal Soruşturma Bürosu FBI tarafından aranan ''çevreci terörist'' Michael Scarpitti yakalandı. 
     FBI'ın en çok arananlar listesinde yer alan, 2 yıl önce kayıplara karışan Scarpitti, Mount Hood tepeliklerindeki ormanların kesilerek kereste olarak satılmasını protesto etmek için kereste yüklü kamyonları ateşe veren 4 kişi arasında yer aldı. 
     Diğer üç çevreci zanlı, eylemcilerden birinin babası itfaiye şefi olan kız arkadaşına yaptıkları eylemle ilgili bilgi vermesi üzerine yakalanmıştı. 
     Scarpitti'nin yakalanabilmesi için başına 25 bin dolar ödül konmuştu. FBI'ın Scarpitti'nin yakalanması için dağıttığı posterlerde Scarpitti'nin Dünya Kurtuluş Cephesi ELF üyesi olduğu ifade ediliyor ve gevşek yapılı bu örgütün her ne vasıtayla olursa olsun doğal kaynakların ve doğal çevrenin tahrip edilemesini durdurmaya çalıştığının altı çiziliyordu. 
     FBI'ın dahili terörizm listesinin birinci sırasına koyduğu ELF adına üstlenilen son yıllarda çok sayıda eylem gerçekleştirildiği kaydedildi. 
     
</TEXT>
</DOC>
