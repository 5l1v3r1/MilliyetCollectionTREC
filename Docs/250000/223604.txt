<DOC>
<DOCNO> 223604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/magazin/mag01.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gitti Nehir geldi Tuba 
</HEADLINE>
<TEXT>

   NTV'de program sunan Nehir Erdoğan, Popstar'da sunuculuk yapınca işinden oldu. Yerine geçen Tuba Ünsal ise yeni işine kötü bir sürprizle başladı ... 
      İLKNUR GÜLMEZ 
   
   Merhaba Hababam Sınıfı ve Okul filmleriyle yıldızı parlayan Nehir Erdoğan, Popstar yarışması yüzünden NTV'deki işinden oldu. NTV yöneticileri, 'Lifestyle Sinema' adlı programın yanı sıra Popstar'ın sunuculuğunu yapan Erdoğan'dan, iki kanaldan birini tercih etmesini istedi. Erdoğan da iki programı bir arada yürütmek istediğini söyleyince, NTV genç sunucuyla yollarını ayırdı. İşine son verilmeyip NTV'den kendi isteğiyle ayrıldığını söyleyen Erdoğan, şunları söyledi "Popstar yüzünden yoğun çalışıyorum. İki programda da aynı performansı gösteremeyeceğim için ayrılma kararı aldım." 
   
   Elbise paraları cepten çıktı 
   Erdoğan'la yollarını ayıran NTV de, 'Vizontele Tuuba' filmiyle oyunculuğunu kanıtlayan Tuba Ünsal'a teklif götürdü. Ünsal, 'Lifestyle Sinema' için anlaşma yapar yapmaz soluğu bir mağazada aldı. Program için kıyafet beğenen Ünsal, NTV yönetimine danışmadan mağazayla sponsorluk anlaşması da yaptı. Ancak Ünsal, kamera karşısına geçmeden kıyafetlerin faturası NTV'ye ulaştı. Bu nedenle yönetimden uyarı alan Ünsal, kıyafetlerinin parasını cebinden ödemek zorunda kaldı. 
   
   
</TEXT>
</DOC>
