<DOC>
<DOCNO> 211813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/ekonomi/eko09.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram tatili ihracatı frenledi 
</HEADLINE>
<TEXT>

   Son aylarda 4 milyar doların üzerinde seyreden ihracat dokuz günlük bayram tatili yapılan kasımda yüzde 7.4 artarak 3.9 milyar dolar oldu 
   ANKARA ANKA 
   
   Devlet İstatistik Enstitüsü yılın 11 aylık döneminde ocak - kasım Türkiye'nin ihracatının yüzde 42.4 milyar ithalatının da 60.7 milyar dolar olduğunu açıkladı. Aynı dönemde dış ticaret açığı yüzde 36.9 artarak 18.3 milyar dolara ulaştı. 
   Kasım ayında yapılan dokuz günlük bayram tatili ihracatı olumsuz etkiledi. Son aylarda 4 milyar doların üzerinde seyreden ihracat kasımda yüzde 7.4 artarak 3.9 milyar dolarda kaldı. Kasım ayındaki ithalat ise yüzde 3.8 büyüyerek 5.2 milyar dolar oldu. İhracatın ithalatı karşılama oranı kasımda yüzde 74.9'a kadar çıkarken, ocak - kasım dönemi için yüzde 69.9'a düştü. 
   
   Dış ticaret hacminde rekor 
   Ocak - Kasım 2003'te dış ticaret hacmi 103.1 milyar doları buldu. Hem 11 aylık ihracat hem de ithalat Türkiye'nin önceki yıllarda yaptığı yıllık ihracat ve ithalat tutarlarının üzerine çıktı. Böylece Türkiye ilk defa 100 milyar doların üzerinde bir dış ticaret hacmine de imza atmış oldu. Şimdiye kadarki en yüksek yıllık ihracat 36.1 milyar dolarla 2002 yılında, en yüksek ithalat da 54.5 milyar dolarla 2000 yılında gerçekleştirilmişti. 
   
   
</TEXT>
</DOC>
