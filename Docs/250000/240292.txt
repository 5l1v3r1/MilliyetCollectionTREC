<DOC>
<DOCNO> 240292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonspo02.html </URL>
<DATE> 2004/05/15/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yıldırım Geleceğin milli takımını Fenerbahçeli oyuncular oluşturacaktır 
</HEADLINE>
<TEXT>

     Fenerbahçe Kulübü Başkanı Aziz Yıldırım, ''Geleceğin milli takımını Fenerbahçeli oyuncular oluşturacaktır'' dedi. 
     Aziz Yıldırım, sarı-lacivertli kulübün resmi internet sitesinde yer alan açıklamasında, şampiyonluğun tüm Fenerbahçe camiasına hayırlı olmasını dileyerek, bu şampiyonlukta emeği geçen herkese teşekkür etti. 
     Sezon başında genç bir takımla yola çıkıldığını ve buna rağmen bu başarının elde edildiğini vurgulayan Yıldırım, ''Ağırlıklı olarak gençlerden kurulu bir takımla yola çıktık ve bu başarıya ulaştık. Geleceğin milli takımını Fenerbahçeli oyuncular oluşturacaktır'' dedi. 
     Aziz Yıldırım, şunları kaydetti 
     ''Hocamızın bize sunmuş olduğu bir transfer listesi var. Avrupa'da Şampiyonlar Ligi'nde mücadele edecek olan takımımıza hem yerli, hem de yabancı oyunculardan oluşan bu listedeki isimleri de dahil edeceğiz. Bu takım, önümüzdeki 5 sene boyunca hem Avrupa'da, hem de Türkiye'de önemli başarılara imza atacaktır. Buna inanıyoruz.'' 
     
</TEXT>
</DOC>
