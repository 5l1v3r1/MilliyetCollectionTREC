<DOC>
<DOCNO> 214079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo06.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Pacers ve Kings, haftayı yine lider olarak tamamladı... 
</HEADLINE>
<TEXT>

     ABD Profesyonel Basketbol Ligi'nde NBA 15. hafta mücadelesi, bu sabaha karşı yapılan 8 maçla tamamlandı. 
     Sahasında, Los Angeles Lakers'a 98-96 gibi talihsiz bir skorla yenilen Atlantik Grubu sonuncusu Orlando Magic'de, 12 dakika forma giyen Gürcü asıllı Türk vatandaşı Zaza Pachulia, 2'lik atışlarda 3'de 3 isabet bularak 6 sayı kaydetti. Pachulia ayrıca, 2 savunma ribauntu aldı ve 1 de asist yaptı. 
     Tracy Grady'nin 35 sayı, 6 ribaunt ve 6 asistlik performansı ile Juwan Howard'ın 18 sayı, 5 ribaunt ve 2 asistlik performansı da Magic'i yenilgiden kurtaramadı. 
     Lakers'da ise Shaquille O'neal, 20 sayı, 5 ribaunt ve 2 asistle, Gary Payton 18 sayı, 3 ribaunt ve 4 asistle, Kareem Rush da 17 sayı ve 1 ribauntla galibiyete katkıda bulundular. 
     Merkez Grubu liderliğini sürdüren Indiana Pacers, sahasında Miami Heat'i 97-91 yendi. 
     Pacers'da Jermaine O'Neal 22 sayı, 13 ribaunt ve 1 asistle takımının en skorer ismi olurken Ron Artest, 20 sayı, 6 ribaunt ve 3 asistle O'Neil'i takip etti. 
     Miami'de ise, Lavar Odam'ın 25 sayı, 7 ribaunt ve 7 asistlik ile Eddie Jones'un 21 sayı, 4 ribaunt ve 5 asistlik performansları galibiyete yetmedi. 
     Günün bir diğer önemli maçında, Pasifik Grubu lideri Sacramento Kings, sahasında Denver Nuggets'ı 115-97 yendi. 
     Kings'de Peja Stojakovic, 35 sayı, 7 ribaunt ve 1 asistle maçın yıldızı oldu. Ayrıca, Mike Bibby'nin 30 sayı, 6 ribaunt ve 8 asistlik ile Brad Miller'ın 18 sayı, 10 ribaunt ve 7 asistlik performansları göz doldurdu. 
     Denver Nuggets'da da Carmelo Anthony 24 sayı, 8 ribaunt ve 3 asistlik, Voshon Lenard ise 22 sayı ve 1 asistlik performanslarıyla dikkat çektiler ancak takımlarını yenilgiden kurtaramadılar. 
     Ligde, yarın sabaha karşı yapılacak 4 maçla 16. hafta mücadelesi başlayacak. 
     NBA'de, günün maçlarında alınan sonuçlar şöyle 
Orlando Magic-Los Angeles Lakers 96-98. 
     Indiana Pacers-Miami Heat 97-91. 
     Minnesota Timberwolves-Memphis Grizzlies 98-99. 
     Portland Trail Blazers-Seattle Supersonics 95-85. 
     New York Knicks-Los Angeles Clippers 110-104. 
     Sacramento Kings-Denver Nuggets 115-92. 
     New Jersey Nets-Philadelphia 76'ers 99-87. 
     Golden State Warriorus-Toronto Raptors 81-84. 
     
</TEXT>
</DOC>
