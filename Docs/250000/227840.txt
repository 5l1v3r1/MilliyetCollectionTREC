<DOC>
<DOCNO> 227840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yazar/temelkuran.html </URL>
<DATE> 2004/04/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Havalı Sol 
</HEADLINE>
<TEXT>

   
   Baştan söyleyeyim, ben iddialı bir köşe yazarıyım. İddiada sınır tanımam. Dolayısıyla yine iddia ediyorum Dünyanın en havalı Sol'u Türkiye'dedir Etine buduna bakmadan havalar 1500 takılan, kafa 1 milyon yürüyüp giden Sol bir tek bu ülkede mevcuttur. Kendilerini tebrik ediyor, son seçimlerde kazandıkları muhteşem zaferlerin tekrarını beklediğimizi bildiriyoruz. Bu nasıl bir havadır, nereden kaynaklanmaktadır, bu gidiş gidiş midir sorularını cevaplamadan önce seçimlerin ardından yaşanan "aydın bunalımından" siz fanileri haberdar etmek isterim. 
   
   Geçirme yarışması 
   MHP'nin pik yaptığı seçimlerden sonraki sabahı hatırlıyorum. İstanbul'da yazıp çizen insanların buluştuğu yerlere, sözleşmiş gibi koşuşmuştu "aydınlar". Tehlike anında birbirine yaklaşan civcivler gibi... Sözleştirilmemiş bir siyasi değerlendirme toplantısı olduğu kadar geleceğinden ürkmüş insanların kendi mevcutlarını görmek için yaptıkları bir sakinleşme sohbeti gibiydi. Bu sefer de aynı şey oldu hiç gelmedikleri kadar erken geldiler buluşma noktalarına, birbirleriyle hiç konuşmadıkları kadar konuştular. Enteresandır, Türkiye'nin muhafazak rlaşmasının kendileri için ne ürkütücü bir gelişme olduğunu konuşmaktan ziyade CHP ile "en iyi dalga geçme" yarışmasına döndü bir süre sonra sohbet. 
   CHP üzerine değerlendirmeler, Deniz Baykal'a laf geçirmeler. Tuhaftır, seçimden sonraki günlerde neredeyse bütün "muhafazak r olmayan" köşe yazarları da aynı şeyi yaptı "Vurun CHP'ye " kampanyası İyi güzel de ne seçimlerden önce bu kadar ilgilendiğiniz ne de seçimlerden sonra ilgileneceğiniz bir partinin yenilgisi sizi niye bu kadar ilgilendiriyor ki Size ne "Tepki olarak" oy kullanmayanlar bile, yani o derece Anarşist olanlar bile CHP'ye kızıyor. Sen oy verecek kadar bile olayla ilgili değilsin. Sana ne 
   Sol'da bir alışkanlık iyiden iyiye belirginleşti son yıllarda Halkla uğraşma işini CHP'ye bırakmak Biz dergilerimizde, hasbelkader büyük basın içinde bulduğumuz köşelerde engin fikirlerimizi yazalım, oturalım en kallavi panellerde meseleleri aydınlatalım, ama rica ediyoruz reel politikayı CHP yapsın Halka kim konuşacak şimdi üstat Kim dinleyecek onları azizim CHP bu işleri biliyor nasılsa, buyursun yapsın. Biz politikanın pisliğine bulaşmayalım. 
   Sol politikayla ilgilenenler politika yapamayacak kadar havalı yani. Onlar "halkla" ilişkilerini mümkünse "panel" adı altında, kendilerinin dinlendiği ve "rahatsız edilmediği" bir formatta tasarlıyor ve bu tasarımın dışına çıkıp da eteklerini kirletmek istemiyor. Bu ilişki biçiminin elbette 80 darbesinin ardından gelişen halkın gözünde "aydınları öcüleştirme" operasyonuyla da ilgisi var, ama o ayrı bir konu. 
   
   Lingo lingo egolar 
   Bir de daha Sol'daki ve sizin adlarına gazetelerde pek rastlamadığınız partiler örgütler var ki, bunlar da pratik anlamda bir seçim ittifakı yapamayacak kadar havalı. Bilhassa birbirlerine karşı. Sanki iktidar koltuğuna oturacaklar da başka bir partiyle paylaşıp sıkışmak istemiyorlar. Öyle şişko şişko egolar, lingo lingo şişeler. 
   Merkez'in solunda kalanlar için de bir havale sistemi geliştirilmiş durumda. Onlar da politika işini, hatta giderek oy verme eylemini bile Kürtlere havale etmiş durumdalar. 
   Oysa o kesimdeki muhafazakarlık en az Türklerinki kadar kötü. Ayrıca Türkiye'yi ya da Türk Sol'unu "kurtaracak" Sol politikayı, karmaşık bir milliyetçilik ezilmişlik psikolojisinden söylem üreten bir kesimden beklemek de herhalde teslim bayrağını en aciz halde çekmekten başka bir şey değildir. 
   Velhasıl bu havale mekanizmalarından ve havalı tavırlardan kurtulup politika yapmak gerekiyor azizim. 
   Sanıyorum yine istisnasız herkesin bana gıcık olmasını garantileyecek bir yazı yazmayı becerdim. O konuda da iddialıyım azizim. 
   
      
   
   
</TEXT>
</DOC>
