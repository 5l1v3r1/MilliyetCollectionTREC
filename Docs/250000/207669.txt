<DOC>
<DOCNO> 207669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/yasam/yas02.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yarışması hayatını değiştirdi 
</HEADLINE>
<TEXT>

   1969 yılında yapılan 'Milliyet Bilgi Yarışması'nda ikinci olan Bedirhan Üstün, bugün önemli bir bilim adamı... 
      İSTANBUL Milliyet 
   
   'Milliyet yarışması, annemin benim için neler yapacağını gösterdiğinden çok özeldir." Bu sözler Dünya Sağlık Örgütü Tanı, Sınıflandırma ve Değerlendirme Birimi Başkanı Doç. Dr. Bedirhan Üstün'e ait. 1969'da Milliyet'in bilgi yarışmasında ikinci olan Üstün, yarışmanın kendisi için önemini şöyle anlattı "Okuduğum okulda yarışmaya katılacak kişi sınavla değil öğretmenler kararıyla seçilince, üzüldüğümü gören annem okulumu değiştirdi. Yeni okulum Fatih Sultan Mehmet İlkokulu'nda sınava girip sonunda Eskişehir birincisi oldum. Annem olmasa, bir haksızlığa boyun eğmek zorunda kalacaktım." 
   
   Güven duygusu verdi 
   Yarışmanın kendisine güven duygusu verdiğini, ardından fen lisesi ve üniversite sınavlarında başarıların geldiğini söyleyen Doç Dr. Üstün, o güne ait anılarını da şöyle anlattı "1969 yılında ilk kez televizyona çıkmıştım. Yazılı, test sınavı gibi idi. Sözlü sınav ise daha çok bilgiyi kullanmayı gerektiriyordu. Örneğin bir gemi batıyor, kadınları mı, erkekleri mi, çocukları mı kurtarırsınız Ben çocukları demiştim. Doğru saydılar. Bugün tanıdığım kimi ekonomistler bu yanıttan hoşlanmayabilirler oysa. Gene de ben 12 yaşındaki çocuğun saf içgörüsünün h l doğru olduğunu düşünüyorum." 
   
   KİMDİR    Doç. Dr. Bedirhan Üstün, 1989'dan bu yana Dünya Sağlık Örgütü'nde çalışıyor. Sağlık ve hastalıklarla ilgili sınıflandırmalar, ülkeler arasında sağlık sistemlerinin işleyişi konusunda araştırmalar yapıyor. Yabancı dillerde yayımlanmış 100'den fazla bilimsel makalesi, 6 kitabı bulunuyor. 
   
   
</TEXT>
</DOC>
