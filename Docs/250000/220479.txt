<DOC>
<DOCNO> 220479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun12.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da reformcu milletvekili Yeganli'nin istifası kabul edildi 
</HEADLINE>
<TEXT>

     İran'da reformcu milletvekili Mir Mahdum Yeganli'nin istifası bugün mecliste yapılan oturumda kabul edildi. 
     İran resmi haber ajansı İRNA'nın haberine göre, Batı Azerbaycan eyaletinin başkenti Urumiye'nin milletvekili Yeganli'nin istifası, oturuma katılan 154 milletvekilinden 35'inin hayır oyuna karşı 113'ünün evet oyuyla kabul edildi. 6 milletvekili ise oylamada çekimser kaldı. 
     Yeganli, 20 Şubat'taki meclis seçiminden önce muhafazakar Anayasayı Koruyucular Konseyi'nin AKK binlerce reformcu milletvekili aday adayını reddetmesini protesto için 107 milletvekiliyle 1 Şubat'ta istifasını Meclis Başkanı Mehdi Kerrrubi'ye sunmuştu. 
     Meclis, geçen ay da ''seçimin adil ve rekabetçi olmadığı ve halkın oyunu mecliste koruma imkanı kalmadığı'' için istifası veren Tahran milletvekili Fatima Hakikatcu'nun istifasını kabul etmişti. 
     
</TEXT>
</DOC>
