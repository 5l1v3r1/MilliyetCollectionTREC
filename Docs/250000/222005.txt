<DOC>
<DOCNO> 222005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/soneko13.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağımsız kurul yöneticilerinin sosyal haklarına yeni düzenlemeler 
</HEADLINE>
<TEXT>

     Bağımsız kurul yöneticilerinin ortalama ücret toplamı üst sınırı birinci altı ay için aylık 3 milyar 600 milyon lira, ikinci altı ay için ise aylık 3 milyar 700 milyon lira olarak tespit edildi. 
     Resmi Gazete'nin bugünkü sayısında yayımlanan Bakanlar Kurulu kararı uyarınca 2004 yılı içinde ortalama ücret toplamı üst sınırı aşmayanlardan, ortalama ücret toplamı bu yılın ilk altı ayında aylık 2 milyar 250 milyon lira ikinci altı ayında ise aylık 2 milyar 350 milyon liraya kadar olanların mali ve sosyal haklarında devlet memurları aylıklarına söz konusu dönemlerde yapılan artış oranlarını aşmamak üzere ve kurum içi heyararşik yapıların gerektirdiği ölçüde farklı oranlarda olmak üzere yetkili organlar tarafından artış yapılabilecek. 
     Bu artış ortalama ücret toplamı ilk 6 ayda aylık 3 milyar 600 milyon lira, ikinci altı ayda ise aylık 3 milyar 700 milyon liraya kadar olanların mali ve sosyal haklarında bu artışın oranı yüzde 50'yi aşmayacak. 
     Ortalama ücret toplamı, ortalama ücret toplamı üst sınırını aşanlardan ilk altı ayda aylık 4 milyar 200 milyon lira, ikinci altı ayında ise aylık 4 milyar 300 milyon liraya kadar olanların mali ve sosyal haklarında, devlet memurları aylıklarına söz konusu dönemlerde yapılan artış oranlarının yüzde 25'ini, ilk yarıda aylık 4 milyar 200 milyon lira ve daha fazla, ikinci yarı ise aylık 4 milyar 300 milyon lira ve daha fazla olanların haklarında ise söz konusu artış oranının yüzde 15'inden fazla olmamak üzere artış yapılabilecek. 
     Söz konusu karar 1 Ocak 2004 tarahinden geçerli olamak üzere yürürlüğe girdi. 
     
</TEXT>
</DOC>
