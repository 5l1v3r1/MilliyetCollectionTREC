<DOC>
<DOCNO> 200438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur24.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden firar eden komiser için tüm birimler uyarıldı... 
</HEADLINE>
<TEXT>

     İzmir'de kurşunlu mektup gönderdiği avukattan 100 bin dolar istediği iddiasıyla yargılanarak 5 yıl hapis cezasına çarptırılan ve cezaevinden firar eden eski komiser Bülent Uzun'un 29 yakalanması için emniyet ve jandarma birimleri uyarıldı. 
     Ramazan Bayramı'ndan 1 gün önce Foça Tarım Yarı Açık Cezaevi'nden firar eden İzmir Kaçakçılık ve Organize Suçlar Şube Müdürlüğü eski komiserlerinden Uzun'un yakalanması için güvenlik güçlerinin çalışmaları sürüyor. 
     Çalışmalar kapsamında emniyet ve jandarmada gerekli birimlerin uyarıldığı kaydedildi. 
     İzmir Kaçakçılık ve Organize Suçlar Şube Müdürlüğü'nde görev yapan Komiser Bülent Uzun, 2 yıl önce Avukat Fevzi Aker'i cep telefonundan arayarak ''100 bin dolar vermesi için'' tehditte bulunmuş, ayrıca avukata kurşunlu mektup göndererek ölümle tehdit etmişti. Uzun, İstanbul'da sahte kimlikle yakalanmıştı. 
     Karşıyaka Ağır Ceza Mahkemesi'nde yargılanan Uzun ''gaspa eksik teşebbüs'', ''adam kaldırma'', ''sahte kimlik kullanma'' suçlarından 5 yıl hapis cezasına çarptırılmıştı. 
     
</TEXT>
</DOC>
