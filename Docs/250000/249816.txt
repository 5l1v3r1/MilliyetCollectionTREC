<DOC>
<DOCNO> 249816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/guncel/gun04.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehin alınan 2 Türk'ten 13 gündür haber yok 
</HEADLINE>
<TEXT>


NEŞET KARADAĞ Adana DHA 

Irak'ta rehin tutuldukları iddia edilen Soner Serçalı ve Murat Kızıl'dan 13 gündür haber alınamıyor. İki işçinin ailesi de Dışişleri Bakanı Abdullah Gül'den yardım bekliyor. 
Adana'da kurulu Kayteks Limited Şirketi, Serçalı 27 ve Kızıl'ı 26 1 Haziran'da ABD'lilerin klimalarının bakım ve tamiri için Irak'a götürdü. Kerkük'teki ofise yerleşen iki arkadaş 9 Haziran'da Felluce'ye giderken rehin alındı. Şirket yetkilisi Cumali Kayaçam, işçilerin kaçırıldığını, bırakılmaları için girişimlerini sürdürdüklerini belirtti. 
Baba Ferudun Serçalı 57 ve baba Osman Kızıl 50 çocuklarından haber alamayınca Dışişleri Bakanlığı'na başvurdu. Bakanlıktan bilgi alamadıkları için kahrolduklarını belirten 3 çocuk babası Serçalı, "Kolum uzun olsa gider kendim bulurum. Çocuklarımızla kaçırılan iki Arap'ın bırakıldığı söyleniyor. Gül'den rica ediyorum lütfen çocuklarımı bulun" dedi. Gözyaşları dinmeyen anne Ayşe Serçalı 53 da oğluyla en son 8 Haziran'da konuştuğunu belirterek, "Çocuğumun sağ salim gelmesinden başka bir şey istemiyorum" diye konuştu. 


</TEXT>
</DOC>
