<DOC>
<DOCNO> 218779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sonspo18.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay-Mehmet Özdilek'ten gol sesi çıkmadı 0-0 
</HEADLINE>
<TEXT>

     Birinci Süper Lig'de Beşiktaş'ın efsane futbolcuları ve şimdinin teknik direktörleri Rıza Çalımbay ve Mehmet Özdilek'i karşı karşıya getiren maçta Ankaragücü ile Malatyaspor 0-0 berabere kaldı. 
     Karşılaşmanın ilk yarım saati tipik bir orta alan mücadelesi biçiminde pozisyonsuz olarak geçilirken, maçta yavaş yavaş rakip alanda daha fazla gözükmeye başlayan Ankaragücü, devrenin sonunda etkili olan taraf oldu. Forvette Umut'un gayretli oyunuyla pozisyonlar bulmsasına karşın başkent ekibi aradığı golü bulamadı. Hızlı hücumlarla sonuca gitmeye çalışan konuk ekip Malataysapor da devre boyunca kaleci Zafer'i fazla zorlayamadı. 
     4. dakikada Yılmaz'ın sol taraftan kullandığı serbest vuruşta, ceza alanında seken topu İsmet kafayla tamamladı. Kaleci Fevzi tehlikeyi önledi. 
     29. dakikada Yılmaz'ın serbest vuruştan ceza alanına gönderdiği topu uygun pozisyondaki Umut kontrol edemeyince, Malatyaspor savunması tehlikeyi uzaklaştırdı. 
     31. dakikada ceza alanında uygun pozisyonda topla buluşan Yılmaz'ın yavaş vuruşunda, top kaleci Fevzi'de kaldı. 
     32. dakikada sol taraftan Adem Dursun'un pasında Yılmaz, ceza alanı girişinden sert vurdu. Köşeye giden topu kaleci Fevzi yatarak kornere çıkardı. Köşe atışında arka direkte topla buluşan İsmet'in kale alanına gönderdiği pasa Erhan'ın kafa vuruşunda, meşin yuvarlak üstten auta çıktı. 
     36. dikakada Ergin'in pasında, ceza alanı sol çaprazında topla buluşan Adem Dursun sert vurdu. Fevzi, topu kornere çeldi. 
     41. dakikada Ayman'ın ceza alanı dışından şutunda, topu kaleci Zafer kontrol etti. 
     42. dakikada İlyas'ın sağ taraftan ortasında Fazlı, ceza alanı içinde topun gelişine vurdu, ancak meşin yuvarlak auta gitti. 
     Karşılaşmanın ilk yarısı golsüz sona erdi. 
     
     İKİNCİ YARI 

     Karşılaşmanın ikinci yarısında her iki ekip de ilk yarıya oranla daha açık futbol sergileyip golü düşünse de bu çabaları yeterli olmadı ve karşılaşma başladığı gibi golsüz berabere tamamlandı. 
     52. dakikada İlyas, sağ taraftan kulladığı serbest vuruştan topu doğrudan kaleye gönderdi. Zafer, meşin yuvarlağı iki hamlede kontrol etti. 
     59. dakikada Umut'un ceza alanı girişinden vuruşunda, kaleye giden topu Fevzi son anda çeldi. 
     62. dakikada Mert'in ceza alanına ortaladığı topu, Mehmet kafayla kaleye gönderdi. Zafer, köşeye giden topu son anda kornere çeldi. 
     75. dakikada Adem Koçak'ın pasıyla ceza alanının sol tarafında topla buluşan Umut'un vuruşunda, kaleci Fevzi bir kez daha gole izin vermedi. 
     82. dakikada Malatyaspor ceza alanında oluşan karambolde topa en son dokunan Adem Dursun'un vuruşunda, meşin yuvarlak kornere çıktı. 
     
     TEKNİK DİREKTÖRLER NE DEDİ 

     Ankaragücü Teknik Direktörü Rıza Çalımbay, gol olmamasına karşın zevkli bir maç yapıldığını kaydederek, ''Oyundan memnunum. Geçen haftaki Denizlispor maçında da iyi oynamıştık. Bu hafta da iyi oynadık. Ancak son vuruşlarda biraz dikkatli ve başarılı olabilsek sahadan 3 puanla ayrılmamız işten bile olmayacaktı. Eksik oyuncularımız takıma katıldığında daha da iyi olacağız'' diye konuştu. 
     Malatyaspor Teknik Direktörü Mehmet Özdilek ise Ankara'ya kazanmak için geldiklerini belirterek, şunları söyledi 
     ''Zor bir mücadele yaptık. Puan açısından önemli. 70 dakika istediklerimizi uygulayamadık. Ancak Ankaragücü'nin fiziksel düşüş yaşadığı son 20 dakika bizim oyunumuz vardı. Buraya kazanmak için gelmiştik. Ancak Ankara'da Ankaragücü ile oynamak gerçekten zor. Gol sıkıntısını aşabilmek için çalışıyoruz. Bu sıkıntıyı aşacağız.'' 
     MAÇIN KARNESİ 
     

ANKARAGÜCÜ 0 - MALATYASPOR 0 Stat 19 Mayıs Hakemler Bülent Demirlek xx, Oğuz Akar xx, Ahmet Çalışkan xx Ankaragücü Zafer xx, Hakan Kutlu xx, Gökmen xx, Tolga xx, Adem Koçak xx, Ergin x Dk. 57 Hüzeyfe x , Yılmaz xx Dk. 67 Özgür x , İsmet xx, Adem Dursun xx, Erhan x Dk. 72 Ramadan x , Umut xx Malatyaspor Fevzi xx, Muhammed Hanifi xx, Serkan Özsoy xx, Mert xx, Mkalele xx, Atilla x Dk. 60 Mehmet x , Ayman xx, İlyas xx Dk. 68 Muharrem x , Celaleddin xx, Serkan Bensol x, Fazlı x Dk. 84 Mithat Sarı Kartlar Dk. 66 İlyas Malatyaspor , Dk. 88 Hakan Kutlu Ankaragücü      
</TEXT>
</DOC>
