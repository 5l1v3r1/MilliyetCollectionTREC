<DOC>
<DOCNO> 216669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/spor/aspo.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAŞKINIM, HOVARDAYIM 
</HEADLINE>
<TEXT>

   Galatasaray'ın son iki yılda yaptığı harcamaları araştıran Mehmet Cansun, kasadan 60 milyon dolar çıktığını tespit etti, hiçbir başarı olmamasına rağmen yönetimin transferlerdeki eli açıklığı dikkat çekti 
      HALİL ÖZER 

   
   Şoka uğradılar 
   MART ayındaki kongrede Galatasaray başkanlığına adaylığı gündemde olan Mehmet Cansun ve ekibi son yaptıkları araştırmalarda iki yıldır Fatih Terim döneminde harcanan paraları görünce şoka uğradılar. Sarı - Kırmızılı kulübün kasasından vergiler de dahil 60 milyon dolar para çıktığı tespit edildi. Birkaç gün önce eski yönetici Yiğit Şardan'ın ofisinde yapılan toplantıda ortaya çıkan rakamların mali kongrede tek tek masaya yatırılması kararlaştırıldı. 
   
   Lucescu arandı 
   ÖZHAN Canaydın ve ekibinin futbolda başarılı olmak için son derece eli açık davrandığı öğrenildi. Göze çarpan en ilginç detay ise Lucescu döneminde şampiyon olan takımın yıllık maliyetinin 16 milyon dolar, buna karşılık bugünkü Galatasaray'ın yıllık maliyetinin 30 milyon dolar olmasıydı. Cansun ve ekibinin tespit ettiği rakamlar arasında en büyük yekünlerden biri transferi yapılan ve bir kaç ay içinde gönderilen futbolcuların maliyetinde görüldü. 
   
   Mondragon başta 
   İKİ yıl boyunca Galatasaray macerası göz açıp kapayıncaya kadar biten oyunculara 14 milyon dolar ödendiği ortaya çıktı. Geri kalan 46 milyon dolar ise şu anda takımda bulunan futbolcuların bonservis ve kendi alacaklarını kapsıyor. Bu arada takımda rekor maliyet ise 6 milyon dolarla Kolombiyalı kaleci Mondragon'a ait bulunuyor. Cim - Bom'da teknik heyetin iki yıllık maliyeti ise stopajlarla birlikte 6 milyon 600 bin dolar. 
   
   Gözleri korktu 
   FATİH Terim'in yıllık aldığı para net iki milyon dolar. Ancak brüt ücrete vurulduğu zaman bu paraya yaklaşık yüzde 60 ekleme yapılıyor. Ayrıca vergisi de kulüp tarafından ödeniyor. Sadece Terim için iki yılda 2 milyon dolara yakın bir stopaj verildi. Terim ise 2 milyon doların bir bölümünü almayacağını kulübe bildirdi. Şu anda kulübün 72 milyon dolarlık bir banka borcunun olması ve biriken futbolcu alacakları Cansun'un adaylığı için büyük engel gösteriliyor. 
   
   İşte Petre örneği    Galatasaray karşıladı 
   CİM - Bom'daki transfer hovardalığının en güzel örneği Rumen futbolcu Petre'de yaşandı. Romanya Birinci Ligi'nde yer alan National Kulübü'nün tüm televizyon, hasılat ve sponsor gelirlerinin toplamı 3 milyon 351 bin dolar iken, sadece transferden 1 milyon 790 bin dolar kazandığı öğrenildi. Galatasaray, Petre için 1 milyon 150 bin dolar vererek neredeyse Rumen kulübünün transfer kazancını tek başına karşıladı. 
   
   National satılıyordu 
   AĞUSTOS ayında İngiltere Premier Ligi'nden bir kulüp, National'in kapısını çalarak zor durumda bulunan kulübü satın almak istediğini bildirdi. Rumen yöneticiler de bunun üzerine bir yıllık gelirlerini faksladılar. Bu rakam üzerinden satış anlaşması yapılmak üzereyken National son anda karar değiştirdi. Rumenler, Galatasaray'dan gelen parayla kulübün satılmasını engellediler ve rahat bir nefes aldılar. 
   
   NATIONAL KULÜBÜ    GELİR BÜTÇESİ 2003 - 2004 1. FC National'den alınan oyuncular 1.790.000 USD 2. Sponsorluk ve reklam 1.281.700 USD 3. TV yayın hakları 200.000 USD 4. Bilet ve kombineler 50.000 USD 5. Diğer gelirler 30.000 USD TOPLAM GELİR 3.351.700 USD 
   
   Ümit Karan'a taraftar desteği    SARI - Kırmızılı taraftarlar, Teknik Direktör Fatih Terim tarafından kadroya alınmayan Ümit Karan'a sahip çıktı. www.galatasaray.com adlı internet sitesindeki ankete katılanlar "Son zamanlarda gece hayatı ile ön plana çıkan Ümit Karan sizce takımda kalmalı mı, gönderilmeli mi " sorusuna yüzde 52.1 "kalmalı", yüzde 47.9 "gitmeli" oyunu kullandı. 
   
   Sami Yen sinyali    YÖNETİCİ Şükrü Ergün, Atatürk Olimpiyat Stadı'nda verilen sözlerin tutulmaması durumunda gelecek sezon Ali Sami Yen Stadı'na dönebileceklerini ifade etti. Bu opsiyonun ellerinde bulunduğunu vurgulayan Ergün, bu statta kendilerinin de, taraftarın da çok çile çektiğini belirterek, "Önümüzdeki sene bunun böyle olmasına müsaade edeceğimizi zannetmiyorum" diye konuştu. 
   
   'Başarılar devam etti'    BAŞKAN Özhan Canaydın, 2003 yılı Faaliyet Raporu'nda camiayı bilgilendirdi. Canaydın, görevde bulunduğu süre içindeki icraatlarını anlatırken, "Her zamanki gibi kulübümüz sportif başarılarını 2002 - 2003 sezonunda da sürdürmüştür. Futbol takımımız Süper Lig'de ikinci olmuştur. 2003 - 2004'te de ilk yarı 5. sırada bitirilmiştir. Hedefimiz 2004 - 2005 sezonunda da Avrupa Kupaları'na katılmaktır. Tesislerimiz ve taşınmazlarımızda da iyileştirme yatırımlarına devam edilmiştir" ifadelerini kullandı. 
   
   Orhan paniği    A Milli Takım'dan sakat dönen yıldız oyuncunun bugünkü Konya maçında forma giymesi riske girdi 
   Durumu belirsiz 
   GALATASARAY'DA, Konyaspor maçı öncesinde Orhan Ak şoku yaşanıyor. A Milli Takım'ın, Danimarka ile oynadığı hazırlık maçında sakatlanan tecrübeli futbolcunun, bugünkü karşılaşmada forma giyip giyemeyeceği maçtan önce yapılacak olan son kontrolde kesinlik kazanacak. 
   
   Ağrıları var 
   FATİH Terim'in kamp kadrosuna aldığı yıldız futbolcunun yetişememesi durumunda Suat Usta'ya forma vereceği, Berkant ve Ümit Karan'ı da kadroya yine almadığı öğrenildi. Bu arada Galatasaray'ın akşam idmanında tedavileri süren Hasan ve Batista takımdan ayrı çalıştı. 
   
   
   
</TEXT>
</DOC>
