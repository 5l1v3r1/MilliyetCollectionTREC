<DOC>
<DOCNO> 201098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun23.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar'ın yarısı kaçamak yapmış .. 
</HEADLINE>
<TEXT>

     Almanya'da yapılan bir araştırma, evli olan ya da ciddi ilişki içinde bulunan kişilerin yaklaşık yarısının birlikte oldukları kişileri en az bir kez aldattıklarını ortaya koydu. 
     Stern dergisi tarafından yapılan araştırmaya göre, Alman kadınlarının yüzde 43'ü, erkeklerin ise yüzde 51'i evli ya da ciddi bir ilişki içindeyken birlikte oldukları kişileri en az bir kez aldattıklarını söylediler. 
     Birlikte oldukları kişileri aldatan kadınların yüzde 61'i, erkeklerin ise yüzde 47'si, eşlerinin ilgisinin azalmasından dolayı kaçamak yaptıklarını belirttiler. 
     Kadınların yüzde 45'i, erkeklerin de yüzde 38'i, aldatma nedeni olarak cinsel isteksizliğin artmasını da gösterirken, yeni bir şey deneme hevesinden dolayı birlikte olduğu kişiyi aldatanların oranı, kadınlarda yüzde 39, erkeklerde yüzde olarak tespit edildi. 
     Araştırmada, yaşları 20 ila 60 arasında değişen 1059 erkek ve kadının esas alındığı bildirildi. 
     
</TEXT>
</DOC>
