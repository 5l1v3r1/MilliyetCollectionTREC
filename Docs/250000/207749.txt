<DOC>
<DOCNO> 207749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sonspo19.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta İlhan ve Tümer sevinci... 
</HEADLINE>
<TEXT>

     Beşiktaş'ta İlhan ve Tümer'in yapılan kontrollerden sonra, önemli bir sakatlıklarının olmadığının ortaya çıkması siyah-beyazlı ekipte sevinç yarattı. 
     Geçtiğimiz günlerde belinde sıkıntıları bulunan İlhan, bugün Bakırköy Acıbadem Hastanesi'nde MR çektirdi. Kulüp doktoru Ayhan Optur, bu futbolcunun önemli bir sakatlığının bulunmadığını, sadece kontrol amacıyla bu tetkikin yapıldığını belirterek, ''İlhan'ın daha önce belinde bir sıkıntı vardı. Ama şu anda bir sorunu yok'' dedi. 
     Optur, kontrol için İsviçre'ye giden Tümer'in ise bu akşam İstanbul'a döneceğini kaydederek, ''Tümer'de de bir sıkıntı yok. Bu oyuncumuz da 12 Ocak Pazartesi gününden itibaren takımla birlikte çalışacak'' diye konuştu. 
     
</TEXT>
</DOC>
