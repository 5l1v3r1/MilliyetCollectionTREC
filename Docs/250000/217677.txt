<DOC>
<DOCNO> 217677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun36.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mel Gibson'ın tartışmalı filmi ABD'de vizyona girdi 
</HEADLINE>
<TEXT>

     Ünlü aktör Mel Gibson'ın yönetmen ve yapımcılığını üstlendiği tartışmalı ''İsa'nın Tutkusu Izdırabı ya da Ölüm Acısı daha doğru olur '' adlı film, ABD'de gösterime girdi. 
     ABD'de Paskalya Yortusu'nun ilk gününe denk gelmesi nedeniyle büyük ilgiyle karşılaşması beklenen film, ülke çapında 2800 sinema salonunda gösterilecek. 
     Hz. İsa'nın çarmıha gerilmesinden önceki son 12 saatini anlatan kanlı şiddet sahneleriyle dolu filmin New York'ta yapılan ön gösterimlerini izleyenler göz yaşları içinde ayrıldılar. 
     Filmi izleyen genç bir kız, hıçkırıklar içinde ''Çok etkileyici, İsa'nın insanlık için neler çektiğini şimdi anlıyorum'' derken, Times Meydanı'nda toplanan bir grupsa filmde Yahudilerin tasvir edilme biçimini protesto etti. 
     New York Hahamlar Birliği'nden Joseph Potasnik de, filmin Yahudi aleyhtarı eylemleri artırması olasılığından endişe duyduğunu belirterek, ''Ne etki yaratacağını şu an bilemiyoruz'' diye konuştu. 
     Bazı Katolik gruplar film için toplu bilet satın alırken, filmin Paskalya'ya denk gelmesi nedeniyle gişe rekoru kırabileceği belirtiliyor. 
     
</TEXT>
</DOC>
