<DOC>
<DOCNO> 202251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/soneko23.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos ayında ihracatta miktar ve fiyatlar düştü... 
</HEADLINE>
<TEXT>

     İthalat ve ihracatta miktar olarak artışa rağmen, fiyatlardaki artış daha düşük seyrediyor. 
     Devlet İstatistik Enstitisü DİE , 1994 bazlı dış ticaret indekslerinin Ağustos ayı sonuçlarını açıkladı. DİE verilerine göre, Ağustos'ta, Temmuz'a oranla ihracat miktar olarak yüzde 5.3, ihracat fiyatları da yüzde 1.4 azaldı. İthalat ise miktar olarak yüzde 4.5 azalmasına karşın fiyatlarda yüzde 1.6 artış kaydedildi. 
     Geçen yılın Ağustos ayına göre, bu yıl Ağustos'ta, miktar olarak ihracat yüzde 23.2, ithalat ise yüzde 36.8 artarken, fiyatlardaki artış, ihracatta yüzde 8.6, ithalatta yüzde 7.5'te kaldı. 
     Ocak-Ağustos dönemi itibariyle, geçen yılın aynı dönemine göre, miktar olarak ihracatta yüzde 22.5, ithalatta yüzde 29.8 artış kaydedilirken, fiyat indeksindeki artış yüzde ihracatta yüzde 9.6, ithalatta yüzde 9.8 düzeyinde belirlendi. 
     Son 12 aylık ortamalara göre ise ithalattaki miktar ve fiyat indeksinin daha çok yükseldiği tespit edildi. Son 12 aylık dönemde, önceki 12 aylık döneme göre, ihracat miktar indeksi yüzde 19.7, fiyat indeksi yüzde 7.9 artarken, ithalat miktar indeksindeki artış yüzde 29.5, fiyat indeksindeki artış yüzde 8.6 düzeyinde gerçekleşti. 
     
</TEXT>
</DOC>
