<DOC>
<DOCNO> 214012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sondun01.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Göğüs şovu, CBS'nin yayın lisansını tehlikeye soktu 
</HEADLINE>
<TEXT>

     ABD'nin en büyük futbol karşılaşması olan Süper Kupa'nın devre arasında pop şarkıcısı Janet Jackson'ın ''göğüs şovu'' nedeniyle, Federal İletişim Komisyonu'nun FCC televizyonun yayın lisansını iptal etme olasılığını ciddi biçimde ele aldığı belirtildi. 
     Amerikan basınına göre, Dışişleri Bakanı Colin Powell'ın oğlu FCC Başkanı Michael Powell, CBSVIACOM şirketi hakkında lisans iptali için bir oturumun düzenlenmesi seçeneğini gözden geçiriyor. 
     Michael Powell'ın, Jackson'ın ''şovuna'' çok sinirlendiği belirtiliyor. FCC yetkilileri, CBS'nin sık sık, adaba aykırı yayın kurallarını ihlal ettiğine inanıyor. 
     CBSVIACOM Başkanı Mel Karmazin'in, bu hafta Temsilciler Meclisi telekom alt komitesinde düzenlenecek bir oturumda ayrıntılı açıklama yapması bekleniyor. 
     CBS televizyonu, kazayla olduğu süsü verilen Jackson'ın ''göğüs şovunun'' yarattığı sıkıntılara rağmen, Grammy ödül törenine, Janet Jackson'ı da davet etmişti. Ancak Jackson, bu çağrıyı reddetti. 
     
</TEXT>
</DOC>
