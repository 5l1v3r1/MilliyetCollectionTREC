<DOC>
<DOCNO> 226682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonyas06.html </URL>
<DATE> 2004/03/29/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Son arzusu elektrikli sandalye... 
</HEADLINE>
<TEXT>

     ABD'nin Mersika Körfezi'ne bakan güney eyaleti Alabama'da bir idam mahkumu, ''kesinlikle elektrikli sandalyede idam edilmesini'' istiyor. 
     Biri taksi şoförü üç kişiyi 26 yıl önce öldürmekten 20 yıldır idam edilmeyi bekleyen David Larry Nelson'un bu isteği üzerine hukuksal değerlendirme yapılıyor. ABD Yüksek Mahkemesi, Alabama'da artık kullanılmayan elektrikli sandalyenin yeniden devreye sokulup sokulamayacağına bugünkü oturumunda karar verecek. 
     Nelson, uyuşturucu bağımlısı olduğu için kolundaki damarların çok zedelendiğini, Alabama'daki yasaya göre idam edilirken zehirli iğnenin kolda daha derine zerkedilmesi gerekeceğinden çok acı duyabileceğini belirtiyor. ABD Anayasası, infazda mahkumun ''fazla acı çekmesini yasakladığından'', sorun Federal Yüksek Mahkeme'ye intikal etti. 
     Alamaba savcıları ise Nelson'un bu ''son isteğinin'' elektrikli sandalyede uygulanamayacağını, çünkü Arizona, Georgia, Idaho, Illinois, Missouri, Nevada, New Jersey, Kuzey Carolina, Oklahoma, Pennsylvania, Güney Carolina, Tennessee, Texas ve Virginia eyaletlerinde idam mahkumunun damarına zehir terkibi zerkedilirken ''kol kasında derine girmenin hukuki olduğunu'' belirtiyor. 
     ABD'de zehirli iğneyle infaz yönteminde ölümü kolaylaştırıcı farklı işlevlerde üç maddenin bileşimi veriliyor Kükürtlü bir madde olan ''sodyum-thiopental'', diyafram ve akciğerleri felç eden ''pancuronium bromür'' ve kalbi durduran ''potasyumklorür''. 
     
</TEXT>
</DOC>
