<DOC>
<DOCNO> 222125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/siyaset/siy01.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adayların vaatleri hayalleri zorluyor 
</HEADLINE>
<TEXT>

   Başkan adayları vaat yarışında sınır tanımıyor Eminönü, Venedik olsun. Bilgisayarsız öğrenci kalmasın. Tinerciler fotoğraf çeksin 
      SERHAT OĞUZ İstanbul 

   
   Yerel seçimde tansiyon arttıkça, vaatlerdeki 'çılgınlık' katsayısı da hızla artıyor. Unkapanı ile Yenikapı arasını sular altında bırakıp, Eminönü'nü Venedik yapmak isteyen de var, seçilirse bilgisayarsız evin kalmayacağını iddia eden de... 
   İstanbul'daki başkan adayları, seçmenin oyunu alabilmek için hayal yarışlarına girdiler. Adayların vaat yağmurundan bazı örnekler şunlar 
   Nevzat Er AKP Eminönü "Unkapanı - Yenikapı arasındaki alanı Haliç'e bağlayıp, burayı deniz haline getirelim, Eminönü, Venedik olsun. Eski arabalı vapurları yan yana getirerek deniz üstü otopark yapalım." 
   Seçkin Deniz Değer Sarıyer DYP "İlçedeki esnafın ihtiyaçlarını karşılamak için Sarıyer Bankası kuracağım." 
   Taner Mustafaoğlu Bakırköy AKP "Bakırköy'den sporda bir tane dünya şampiyonu, sanatta ise dünya çapında bir virtüöz çıkaracağız." 
   Ahmet Ercan Bakırköy DSP "Tüm işyerleri alınlıkları tabela Türkçe olacak. Bakırköy'de artık klaksiyon çalınmayacak, alarm olmayacak." 
   Arif Sağ Ümraniye SHP "Sokaktaki tinerci çocuklara fotoğraf çekmeyi, bağlama çalmayı öğreteceğim." 
   Osman Develioğlu Bahçelievler AKP Tavukçu Deresi Caddesi'ni, Bağdat Caddesi yapacağız." 
   Vedat Bayram Eminönü DYP "Bilgisayarsız ev, öğrenci kalmayacak." 
   Adnan Yüksel Şişli DYP "Ali Sami Yen Stadı, Mecidiyeköy'den kaldırılacak." 
   Muhsin Divan Şişli AKP "Kesinlikle makam aracı kullanmayacağım." 
   
   Seçmen hangi adaya baksın    DAVUT AKTAŞ Samsun DHA 

   Yerel seçimler öncesi yapıştırılan afişler çevre kirliliğine neden oluyor. Vatandaşlar afişlerin göz zevklerini de bozduğunu belirterek, "Bunun bir yasağı yok mu Kime şik yet edeceğimizi şaşırdık" diyor. Samsun 100. Yıl Bulvarı'nda k ğıt toplayarak geçimini sağlayan Hasan ve Hüseyin Toraman kardeşler de afiş çöplüğüne dönen duvarın önünden geçerken "Biz ekmek, onlar şov peşinde. Onlar kirletiyor, biz toplayıp para kazanıyoruz" dedi. 
   
   
   
   
   
</TEXT>
</DOC>
