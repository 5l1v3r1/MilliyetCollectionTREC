<DOC>
<DOCNO> 247711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun22.html </URL>
<DATE> 2004/06/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
ABD ordusu, Afganistan'daki cezaevi koşullarını değiştiriyor... 
</HEADLINE>
<TEXT>

     ABD Ordusu, Afganistan'da bir mahkumun kötü muamele şikayeti üzerine yapılan teftişten sonra, bu ülkedeki cezaevi koşullarını değiştiriyor. 
     Ordu sözcüsü Yarbay Tucker Mansager, Kabil'de düzenlediği basın toplantısında, ülkedeki tüm cezaevlerini ziyaret eden Tuğgeneral Charles Jacoby'nin bulguları doğrultusunda harekete geçtiklerini belirterek, Jacoby'nin ziyaretlerine ilişkin henüz rapor hazırlamadığını, ancak söz konusu bulguların değerlendirildiğini söyledi. 
     Afganistan'daki cezaevlerinde yapılması planlanan değişiklikler konusunda bilgi vermeyen Mansager, Jacoby'nin raporunu yakında, inceleme yapılması emrini veren Korgeneral David Barno'ya sunacağını, bazı bulguların temmuz başında kamuoyuna duyurulacağını bildirdi. 
     Tuğgeneral Charles Jacoby, çoğu, ülkenin doğu ve güneyindeki üslerde olmak üzere Afganistan'da, ABD'nin idaresindeki 20 cezaevini ziyaret etmişti. 
     
</TEXT>
</DOC>
