<DOC>
<DOCNO> 236493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo09.html </URL>
<DATE> 2004/05/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Beşiktaşlı futbolcular, "kart canavarı" oldu... 
</HEADLINE>
<TEXT>

     Birinci Süper Futbol Ligi'nde sezonun ikinci yarısında inanılmaz bir düşüş yaşayan Beşiktaş'ta, futbolcuların gördükleri kartlar da performans düşüklüğünde büyük rol oynadı. 
     Siyah-beyazlıların ikinci yarıda yaptığı 15 lig maçında 6 futbolcu kırmızı kart görürken, tam 12 futbolcu da sarı kart cezalısı durumuna düşerek, takımlarını yalnız bıraktı. 
     Lig başından bu yana oyuncuları 8 kırmızı, 91 de sarı kart görerek, 10 kırmızı kart ve 49 sarı kartlı 1 maçı eksik Çaykur Rizespor'dan sonra en hırçın takım unvanını alan ''Kara Kartallar'da, ikinci yarıda Zago, İbrahim, Ahmet Yıldırım, Pancu, İlhan ve Tümer kırmızı kart gördü. 
     Beşiktaş'ta ayrıca, ikinci yarıda Tayfur, İbrahim, Cordoba, Pancu, Ahmed Hassan, Yasin Sülün, Ronaldo, Emre, Zago, Sergen ve son olarak da Adanaspor maçının ardından Ümit ve Giunti, sarı kart cezalısı durumuna düşerek, takımlarını yalnız bıraktı. 
     Beşiktaş'ın, 8 puan farkla yenilgisiz lider durumda bulunduğu sezonun ilk yarısındaki 17 maçta ise oyuncuları 2 kırmızı, 42 de sarı kart görmüştü. 
     
</TEXT>
</DOC>
