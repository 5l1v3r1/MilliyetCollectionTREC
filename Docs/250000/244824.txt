<DOC>
<DOCNO> 244824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur29.html </URL>
<DATE> 2004/06/02/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Yıl sonu gecesi provasına giderken kamyon ezdi .. 
</HEADLINE>
<TEXT>

     Sivas Cumhuriyet Üniversitesi CÜ Vakfı Özel Mahir Sevim Özdumanlı İlköğretim Okulu 3. sınıf öğrencisi Damla Cankorkmaz 9 , okulunun yıl sonu gecesi provalarına giderken, üniversite vakfına ait kamyonetin altında kalarak, ağır yaralandı. 
     AA muhabirinin aldığı bilgiye göre, öğretmenleri eşliğinde arkadaşlarıyla birlikte, okulunun bugün düzenlenmesi planlanan yıl sonu gecesinin provaları için CÜ Kültür Merkezi'ne giden Damla Cankorkmaz, kampus içerisindeki CÜ Koleji önünde, İbrahim Ekiz'in 29 kullandığı 58 FP 278 plakalı CÜ Vakfı'na ait kamyonetin, geri manevrası sonucu aracın altında kaldı. 
     Babası Levent Cankorkmaz'ın Çocuk Cerrahi Uzmanı olarak görev yaptığı CÜ Tıp Fakültesi Araştırma Hastanesi'nin Nöroşirurji Bölümü'ne kaldırılan Damla'nın hayati tehlikeyi atlatamadığı, sağlık durumunun ciddiyetini koruduğu bildirildi. 
     Okulun bu gece düzenlenmesi planlanan ve Damla Cankorkmaz'ın da görev aldığı yıl sonu etkinliği, kaza nedeniyle iptal edilirken, sürücü İbrahim Ekiz, çıkarıldığı mahkemece tutuklandı. 
     
</TEXT>
</DOC>
