<DOC>
<DOCNO> 238036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sondun01.html </URL>
<DATE> 2004/05/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Irak'taki işkenceler ABD hapishanelerinde de yapılıyor 
</HEADLINE>
<TEXT>

     Amerikan insan hakları savunucularına göre Irak'ta hapishanelerde mahkumların karşılaştığı işkencelerin aynıları ABD hapishanelerinde de düzenli olarak yapılıyor, ancak hükümet bunlara sessiz kalmayı tercih ediyor. 
     Amerikan Uygar Haklar Birliği'nin ulusal hapishane projesi girişimi koordinatörü Kara Gotsch, yaptığı açıklamada, Amerikan hapishanelerinde ''bazıları Irak'ta yaşananların aynısı olmak üzere, dehşet verici insan hakları ihlallerinin düzenli olarak sürdüğünü'' söyledi. 
     Amerikan hapishanelerindeki cinsel saldırı, gardiyanların ırza tecavüzü, mahkumların aşağılanması gibi ihlallerin ülkede gereği gibi konuşulmadığını belirten Gotsch, ''ABD Başkanı'nın da bu tür ihlaller konusunda, yapılanların iğrenç olduğunu belirten bir açıklamasını daha duymadık'' dedi. 
     
</TEXT>
</DOC>
