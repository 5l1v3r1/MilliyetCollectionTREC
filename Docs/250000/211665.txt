<DOC>
<DOCNO> 211665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sondun08.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi "Kıbrıs sorununa 1 Mayıs'tan önce çözüm bulunabilir" 
</HEADLINE>
<TEXT>

     Avrupa Birliği Komisyonu Başkanı Romano Prodi, ''Kıbrıs sorununa, 1 Mayıs tarihinden önce çözüm bulma imkanının bulunduğunu'' söyledi. 
     Fransız RFI radyo kanalının sorularını yanıtlayan Prodi, ''Başbakan Recep Tayyip Erdoğan, BM planı dışında çözüm için başka bir çıkış olmadığını anladı'' dedi. 
     Türkiye'ye yaptığı ziyarete değinen Prodi, Erdoğan ile görüşmesinde, Erdoğan'ın çözüm konusunda ''çok olumlu'' bir tavır gösterdiğini söyledi. 
     Prodi, BM Genel Sekreteri Kofi Annan'ın da kısa sürede sonuç alma niyetinde olduğunu ifade etti. 
     Prodi ve Annan, bugün Brüksel'de görüşecekler. 
     
</TEXT>
</DOC>
