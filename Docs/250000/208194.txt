<DOC>
<DOCNO> 208194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sontur23.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak atan öğretmen hakkında suç duyurusu... 
</HEADLINE>
<TEXT>

     Çeşme'de bir ilköğretim okulunda öğrenci olan B.Ç'nin 12 velisi, çocuğuna tokat attığı iddiasıyla matematik öğretmeni Hamdi Y. hakkında Çeşme Cumhuriyet Başsavcılığı ve Kaymakamlığa suç duyurusunda bulundu. 
     Cumhuriyet Başsavcılığı tarafından sağlık ocağına sevk edilen B.Ç'nin sağlık kontrolünden geçirildiği ve sol yanağında ezik tespit edildiği bildirildi. Çocuğa iki günlük iş görmezlik raporu verildiği belirtildi. 
     Öğrencinin velisi J.Ç, AA muhabirine yaptığı açıklamada bu olaydan önce de Hamdi Y'nin öğrencilere dayak attığını okul müdürlüğüne bildirdiklerini kaydederek, şikayetlerden sonuç alamadıklarını ve dayağın devam ettiğini öne sürdü. 
     Okul Müdürü Murat Kara, söz konusu öğretmenle ilgili velilerden bir kaç kez şikayet geldiğini belirterek, ''Soruşturma yaptık, bir şey çıkmadı. Velilerin resmi başvurusu olmayınca bir şey yapamıyoruz'' dedi. 
     
</TEXT>
</DOC>
