<DOC>
<DOCNO> 204023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sontur30.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'ın cezasının ertelenmesi için aldığı rapor savcılıkta... 
</HEADLINE>
<TEXT>

     ''Kayıp Trilyon'' davasında, ''özel belgede sahtecilik'' suçundan 2 yıl 4 ay hapis cezasına mahkum olan kapatılan RP'nin Genel Başkanı ve halen SP'nin Genel Başkanı Necmettin Erbakan'ın cezasının infazının ertelenmesi için aldığı rapor savcılığa sunuldu. 
     SP Genel İdare Kurulu üyesi Şeref Malkoç ve Erbakan'ın avukatı Yaşar Gürkan, akşam saatlerinde Ankara Adliye Sarayı'na gelerek, Ankara Numune Hastanesi Sağlık Kurulu'nun, CMUK'un 399 2. maddesi gereğince Necmettin Erbakan'ın cezasının 1 yıl ertelenmesinin uygun olacağına ilişkin verdiği raporu, infaz işlerinden sorumlu Ankara Cumhuriyet Başsavcı Vekili Bekir Selçuk'a sundu. 
     Malkoç, adliyeden ayrılırken ''Usulüne uygun rapor verildi. Savcılık değerlendirecektir'' dedi. 
     
</TEXT>
</DOC>
