<DOC>
<DOCNO> 218716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sondun21.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
G-15 zirvesi..Hatemi, Arjantin devlet başkanıyla görüşmeyi reddetti 
</HEADLINE>
<TEXT>

     İran Cumhurbaşkanı Muhammed Hatemi'nin, ülkesini 1994'te 85 kişinin öldüğü Yahudi merkezinin bombalanmasına karışmakla suçlayan Arjantin'in Devlet Başkanı Nestor Kirchner ile görüşmeyi reddettiği bildirildi. 
     İran Dışişleri Bakanlığı'ndan bir yetkili, Reuters'e yaptığı açıklamada, Kirchner'in, Venezüella'da dün ve önceki gün yapılan, gelişmekte olan ülkelerin katıldığı G-15 zirvesi sırasında Hatemi ile görüşmek istediğini, ancak Arjantin özür dilemediği sürece Hatemi'nin bunu kabul etmediğini söyledi. 
     Arjantin savcılığı, saldırıyla bağlantılı olarak aralarında İran'ın Buenos Aires Büyükelçisi Hadi Süleymanpur'un da bulunduğu 8 diplomatın iadesini istemişti. 
     Saldırıyla bağlantısı olduğu iddialarını reddeden İran, İngiltere'nin, Buenos Aires yönetiminin talebi üzerine Süleymanpur'u tutuklamasından sonra, geçen Ağustos'ta, Arjantin ile ekonomik ve kültürel bağlarını kesmişti. 
     
</TEXT>
</DOC>
