<DOC>
<DOCNO> 206408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/04/son/sontur06.html </URL>
<DATE> 2004/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu... Gölcük Gölü buz tuttu... 
</HEADLINE>
<TEXT>

     Bolu'da bulunan doğal güzelliğiyle ünlü Gölcük gölü buz tutunca tatilcilerin akınına uğradı. 
     Bolu Milli Parklar ve Yaban Hayatı Koruma Şube Müdürü Sezgin Akay, Bolu'ya 10 kilometre mesafede bulunan Gölcük Milli Park alanında bulunan gölün buz tuttuğunu belirtti. Sezgin Akay, ''Tatilcileri, buz tutan gölün üzerinde yürümemeleri için uyarıyoruz. Göl çevresinde dolaşan görevlilerimiz, vatandaşların buz tutan gölün üzerinde yürümesine izin vermiyorlar'' dedi. 
     Gölcük gölünün bulunduğu milli park alanında, göl çevresinde soğuğa aldırmadan yürüyüş yapan tatilciler ise buz tutan gölün manzarasının çok güzel olduğunu söylediler. Tatilciler, ''Buraya tatile gelenlerin büyük bir bölümü büyük kentlerin yoğun temposu ve stresinden kaçan insanlar. Hem tatil yapıyoruz hem de doğanın keyfini çıkarıyoruz'' diye konuştular. 
     Gölcük milli park alanı, gölün ortasında yer alan ahşap ev ve gölün çevresinde bulunan bitki ve hayvan türleriyle doğa ve fotoğraf tutkunlarının en fazla ziyaret ettiği yerler arasında bulunuyor. 
     
</TEXT>
</DOC>
