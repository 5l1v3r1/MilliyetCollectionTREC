<DOC>
<DOCNO> 243144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/magazin/amag.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hediyenizi kabul ediyorum' 
</HEADLINE>
<TEXT>


Komedyen Cem Yılmaz, kendisine 'Smart ' hediye eden Mehmet Sabancı'ya böyle teşekkür etti... 

DENİZ ALTUNTAŞ 

Mini otomobil Smart'ın, Bağdat Caddesi'nden sonra ikinci şubesi Kuruçeşme'de açıldı. Açılışın yıldızı, Smart'la sporsorluk anlaşması yapan Cem Yılmaz'dı. Çıkan haberlerden dolayı Porsche otomobilini ve cipini sattığını söyleyen Yılmaz, konuşmasına esprilerle devam etti "Otomobil her insanın ihtiyacı. Otomobilimiz ne marka olursa olsun, arkadaşımız gibi sevmeliyiz. Bütün starlar gibi benim de iki otomobilim var. Artık yaş geçiyor. 35 yolun yarısı. Daha ağır olmaya başladım. Otomobilde önemli olan ayağınızı yerden kesmesi ve cüzdanı az yakması. Benim arabalarım tezekle çalışıyor..." 
Açılışta Smart'ın yeni modeli Forfour'un direksiyonuna geçen Cem Yılmaz'a Smart'ın ana bayii Same Otomotiv Yönetim Kurulu Başkanı Mehmet Sabancı, 22 bin euro değerindeki aracı hediye etti. Yılmaz da "Efendim, çok naziksiniz. Kabul ediyorum" karşılığını verdi... 


</TEXT>
</DOC>
