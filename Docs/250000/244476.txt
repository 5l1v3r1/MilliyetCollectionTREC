<DOC>
<DOCNO> 244476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonsiy04.html </URL>
<DATE> 2004/06/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erdoğan vatandaşla tartıştı 
</HEADLINE>
<TEXT>

     ABDULLAH KARAKUŞ Ankara 

Başbakan Recep Tayyip Erdoğan ile vatandaşlar arasında ilginç diyaloglar ve tartışmalar yaşanmaya başladı. 
     YÖK'le ilgili son kararı almak için dün akşam genel merkezdeki MYK toplantısına gelen Erdoğan'ın önü, vatandaşlar tarafından kesildi. Korumaların görüntü alınmasını engellediği tartışma sırasında, Modern Çarşı'da çıkan yangında mağdur olan vatandaşlar, "Hepimiz işsiz kaldık. Yangın günü gelip söz vermiştiniz. Şimdi yiyecek ekmeğe muhtacız, sürekli hacizler geliyor" dediler. 
     Bir vatandaşın çocuğu havaya kaldırması üzerine sinirlenen Erdoğan, "Çok ayıp çocuğu öne sürme. Niye çocuğu havaya kaldırıyorsun Kimden haciz geldi Devlet olarak yapılması gerekeni biz yapıyoruz. Ticaret odasına neden gitmiyorsunuz Kimseyi mağdur etmeyiz. Konunun asıl muhatabı birinci derecede il özel idaresidir" diye tepki gösterdi. 
     Vatandaşlar bunun üzerine, "Biz yerimizi istiyoruz, devletten bir şey istemiyoruz. Tadilat başladı ama işin içinden çıkılmadı" karşılığını verdiler. Erdoğan da "otoparklar işyeri olursa böyle olur" dedi. 
     
     Adliyemizi kapatmayın 

     Gümüşhane'nin Kürdün ilçesinden gelen vatandaşlar da bir haftadır genel merkezde olduklarını ancak kimsenin kendileriyle ilgilenmediği şikayetinde bulundular. Vatandaşlar Erdoğan'a, "İlçemizdeki adliyemizi kapatmayın" dedi. Erdoğan ise, "Oraya gelen hakimler savcılar terfi edemiyor. Sıkıntı çıkıyor adli olaylarda aksama var. Belli konulara bakıyorlar. Zaten orada adliye açık olsa bile sizi konunuzdan ötürü başka yerlere gönderecekler" karşılığını verdi. 
     
</TEXT>
</DOC>
