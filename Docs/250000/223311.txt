<DOC>
<DOCNO> 223311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/siyaset/siy20.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   İkramları hiç geri çevirmediler 
   Kral Abdullah, eşi Kraliçe Rania'yla ülkesine dönmeden önce kısa bir İstanbul turu yaptı. Devlet Bakanı Mehmet Aydın ve eşinin de katıldığı mini turda Kral ve Kraliçe, güvenlik görevlilerinin kontrolü altında esnafla sohbet etti, kendilerine ikram edilen yiyeceklerin tadına baktı. Kraliçe Rania, Mısır Çarşısı'ndan baharat çeşitleri ve Antep fıstığı aldı. 
   
   Baykal Muhalefete tahammülleri yok 
   CHP Genel Başkanı Deniz Baykal hükümetin en küçük bir muhalefete bile tahammül gösteremediğini savunarak, "Bu tahammülsüzlüklerini ilginç yöntemlerle hissettiriyorlar. Demokrasi ve hoşgörüyle bağdaşmayacak tepkiler ortaya çıkıyor" diye konuştu. Baykal, Türkiye Gazeteciler Sendikası TGS Yönetim Kurulu üyeleri ve şube başkanlarını kabul etti. Baykal, Devlet Bakanı Kürşad Tüzmen'in bir yerel gazeteyi yırtmasını üzerine de, "İmha etme duyguları yansıyor. Başbakan bir yerde konuşurken doktorların ümüğünü sıkmaktan bahsediyor. Bu hangi ruh halidir "dedi. 
   
   'Liselere meslek lisesi mantığı getirilmeli' 
   Başbakan Recep Tayyip Erdoğan, hayırseverlerin yaptıracağı altı eğitim tesisi için İstanbul Valiliği'nde düzenlenen protokol töreninde, Cumhuriyet tarihinde ilk defa 2004 bütçesinde eğitime, savunmadan daha çok kaynak ayırdıklarını ve bundan sonra da hep böyle devam edeceğini söyledi. Erdoğan şöyle konuştu "Benim öğretmenimin, dersten çıktıktan sonra süratle mendil satmayı düşünmemesi lazım. Ne yapıp yapıp bunu süratle, Türkiye'deki liseleri meslek liseleri mantığına getirmemiz lazım. Çünkü Türkiye'de ciddi manada yetişmiş ara elemana ihtiyaç var." 
   
   AKP Çankaya adayı Sezer'den oy istedi 
   AKP'nin Çankaya Belediye Başkan adayı Çağlar Mesut Bozoğlu, Cumhurbaşkanı Ahmet Necdet Sezer'e mektup göndererek oyunu istedi. Çankaya Postanesi'nden Sezer'e mektup gönderen Bozoğlu, Sezer'e şöyle seslendi "Sayın Cumhurbaşkanım AKP Çankaya Belediye Başkan adayı sıfatıyla bu mektubu kaleme alma şerefini taşıyorum. Cumhuriyetimizin ve başkentimizin gözbebeği Çankaya'ya yaraşır hizmetler sunabilme azim ve kararlılığındayım. Duyarlı bir Çankaya seçmeni olan siz zat-ı alilerinin oylarıyla bana destek vereceklerini umuyorum, en içten dileklerimle saygılar sunarım." 
   
   Ebadi'nin mektubunda Türkiye'ye ağır eleştiri 
   2003 Nobel Barış Ödülü'nü kazanan İranlı avukat Şirin Ebadi ile eski Fransa Cumhurbaşkanı François Mitterand'ın eşi, Özgürlükler Vakfı Başkanı Danielle Mitterand, eski DEP Milletvekili Leyla Zana'ya yazdıkları mektupta, Türkiye'yi ağır bir dille eleştirdi. Mektupta, 1994'te Ankara 1 No'lu DGM'nin Zana'yı Kürtlerle Türkler arasındaki kardeşliği savunduğu için mahk m ettiği ileri sürüldü. Mektupta, şu ifadeler yeraldı 
   "Ulucanlar Cezaevi'nden yazdığın mektuplarla bizlere dört duvar arasında olmanın dahi kadınların eşit haklarla, barış ve demokrasinin aktif kurucuları oldukları ve diğer tüm özgürlükleri paylaştıkları, güzel bir dünyaya olan susuzluğunu kesmediğini anımsatıyorsunuz. Sevgili Leyla, sevgili dost. Günler ve seneler akıp gidiyor ve sen cezaevindesin. Ne zamana kadar " 
   
   Dev-Yol davasında 'dosya' muamması 
   Yargıtay'da, yarın görülecek olan 23 yıllık Dev-Yol Ana Davası'nda, sanıklar ve avukatlarının ulaşamadığı dava dosyalarının 'sırrı' bir türlü çözülemedi. Ankara 1 No'lu Sıkıyönetim Mahkemesi, 1982'de yargılamasına başladığı 723 sanıklı Dev-Yol Ana Davası'nda, 17 Temmuz 1989'da, 7 kişi hakkında idam, 39 kişi hakkında ömür boyu, 346 kişi hakkında 2 ile 20 yıl arasında değişen ağır hapis cezaları verdi. Yargıtay 11. Ceza Dairesi, kararı 23 sanık yönünden bozdu. Bulunamayan bir sanığın dosyası ayrıldı. Ancak Eylül 2002'de Yargıtay'a gelen dava dosyalarını görebilmek için sürekli dilekçe veren sanık avukatları amaçlarına ulaşamadı. 2 avukatla, geçen hafta Yargıtay'a giden sanık avukatlarından Ömer Kavili, dosyaların verilmediğini tutanak altına aldırdı. Kavili, burada klasörlerden sadece 2'sini inceleyebildi ve dosyalarda bazı tahribatlar yapılmış olabileceğinden kuşkulandı. 
   
   Ergezen 'Allah'tan şiddetli kış oldu' 
   Bayındırlık ve İsk n Bakanı Zeki Ergezen, İstanbul'da bu kış yaşanan ağır kış koşullarının eksiklikleri ortaya çıkardığını belirterek, "Ben Allah'a şükrediyorum ki, İstanbul'da çok şiddetli bir kış oldu. İyi ki yollar kapandı. 'Bir musibet bin nasihattan evladır' derler" diye konuştu. Ergezen, Karayolları 17. Bölge Müdürlüğü binasında, İstanbul İl Özel İdaresi bütçesinden Karayolları 1. ve 17. bölge müdürlüklerine 10 milyon dolarlık araç alımı protokolünün imza törenine katıldı. Ergezen, İstanbul'da bu kış yaşanan ağır kış koşullarının eksiklikleri ortaya çıkardığını ifade ederek, "Sesler yükselince, problemin sebebi araştırıldı. Görüldü ki 17. Bölge Müdürlüğü'nün bir greyderi bile yok. Bu parayla 56 parça çok maksatlı hizmet görecek araç alınacak. Çok önemli bir hizmettir" dedi. 
   
   Tüzmen Dalmazsam dilim sertleşiyor 
   Devlet Bakanı Kürşad Tüzmen, İstanbul Atatürk Havalimanı Serbest Bölgesi Kurucu ve İşleticisi İSBİ A.Ş. plazanın açılışına katıldı. Tüzmen, "Aleyhinizdeki bir haber nedeniyle gazete yırtmıştınız. Bundan sonraki tavrınız ne olacak " sorusuna, "Gerçekdışı bir haberi görünce tepkime engel olamadım" yanıtını verdi. Tüzmen, konuşmasını şöyle sürdürdü "Benim arada su altına inmem lazım. Aksi takdirde önce dilim, sonra vücudum sertleşiyor. Bir hesap yaptım, üç aydır dalmıyorum. Bundan kaynaklanıyor diye düşünüyorum. Ama daldığım zaman rahatlarız." 
   
   'TRT'de selamlık dönemi' Meclis'te 
   CHP İzmir Milletvekili Yılmaz Kaya, TRT Genel Müdürü Şenol Demiröz'ün kadın yöneticileri görevden almasını Meclis gündemine taşıdı. Kaya, Devlet Bakanı Beşir Atalay'a "Bu kadrolaşma ile TRT, AKP'nin yayın organı haline mi getirilmek isteniyor " diye sordu. Kaya, Meclis Başkanlığı'na sunduğu önergede TRT'de yaşanan kadrolaşmaya dikkat çekti. 
   Kaya, Atalay'dan şu sorulara yanıt istedi 
   TRT'de kıyım ve kadrolaşma mı başlatılmıştır 
   Öyle ise bu kıyım ve kadrolaşmanın amacı, TRT'nin tarafsızlığının ve objektif yayıncılığının ortadan kaldırılması ve AKP'nin yayın organına dönüştürülmek istenmesi midir 
   Demiröz'ün bu anlayışı, hükümetin kadınlara ve kadınların çalışma hayatına bakışını mı göstermektedir 
   
   
   
</TEXT>
</DOC>
