<DOC>
<DOCNO> 222886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur25.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hain evlat... Öz annesini para için öldürttü .. 
</HEADLINE>
<TEXT>

     Denizli'de 3 ay önce işlenen cinayetle ilgili olarak 3 kişi gözaltını alındı. 
     Emel Koç'un 59 boğazının kesilerek öldürülmesiyle ilgili soruşturmayı yürüten Denizli Emniyet Müdürlüğü Asayiş Şubesi Cinayet Bürosu görevlileri, kadının kayıp olan cep telefonunun peşine düştü. 
     e-mail numarasından takibe alınan cep telefonunun kullanılmasıyla birlikte harekete geçen polis, Ahmet S. 26 ve Halil Ş'yi 23 gözaltına aldı. 
     Bu kişilerin, yapılan sorgulamalarında suçlarını itiraf ettikleri öğrenildi. 
     Ahmet S'nin, ''Eşimin anneannesi olan Emel Koç'u, kayınvalidem Güler K'nın azmettirmesi sonucu arkadaşım Halil Ş. ile birlikte öldürdük'' dediği öğrenildi. 
     Bunun üzerine yakalanarak gözaltına alınan Emel Koç'un kızı Güler K'nın da 37 , ''Annemi, parası ve mirasına ulaşmak için öldürttüm'' şeklinde ifade verdiği öğrenildi. 
     Gözaltına alınan 3 kişinin sorgulamaları devam ediyor. 
     
     OLAY 
     Emel Koç, 3 ay önce İstiklal Mahallesi 1151 Sokak'taki Beykoç Apartmanı'nda boğazı kesilerek öldürülmüştü. 
     Öldürülen Emel Koç'un, cinayetin işlendiği Beykoç Apartmanı'nda 3, başka bir mahallede 1 dairesi, 1 dükkanı ve Didim'de yazlığı olduğu tespit edildi. 
     
</TEXT>
</DOC>
