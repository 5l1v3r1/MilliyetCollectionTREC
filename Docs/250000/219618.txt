<DOC>
<DOCNO> 219618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/dunya/dun02.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rumlar hayır derse AB'ye yalnız girerler' 
</HEADLINE>
<TEXT>

   İngiltere Dışişleri Bakanı, "Rumlar referandumda 'Hayır' derse AB'de Ada'nın tamamını temsil edemezler" dedi 
      İSTANBUL Milliyet 

   
   İngiltere Dışişleri Bakanı Jack Straw, Kıbrıs'ta Türklerin referandumda evet, Rumların hayır demesi halinde de Rumların AB'ye gireceğini ancak Ada'nın tamamını temsil edemeyeceğini söyledi. 
   CNN Türk'te Mehmet Ali Birand'ın sorularını yanıtlayan Straw, "Rumlar referandumda hayır derse, Türkler evet derse Rumlar yine de AB'ye tam üye olacaklar mı Ada'nın tamamını temsil edecekler mi " sorusuna, şu yanıtı verdi 
   
   Türkiye'ye övgü 
   "Kıbrıs Rum Kesimi'nin AB'ye girişi kararı zaten alındı. Dolayısıyla evet ya da hayır deseler de zaten alınacaklar. Eğer bölünmüş bir Ada olarak AB'ye girerlerse, bu sorunu çözmeyecek, bölünmüş Ada olma sorununu ortadan kaldırmayacak. Halihazırda kuşaklar boyu en iyi fırsatla karşı karşıyayız. Türklerin olumlu yaklaşımı bir şekilde takdir edilecek ama bu takdir nasıl yansıyacak bunu bilemiyorum. Türkler cezalandırılmayacak. Kıbrıslı Rumlar ve Türklerin evet demeleri için her türlü teşvik yapılacaktır. Eğer sadece Rum Kesimi girerse, o zaman sadece Rum Kesimi'ni temsil ediyor olacaklar. Çünkü şu anda Ada, bölünmüş durumda." 
   Bu arada Dişişleri Bakanı ve Başbakan Yardımcısı Abdullah Gül ile Straw yaptıkları görüşmede, Türkiye'nin AB üyelik başvurusunu, Kıbrıs ve Irak'taki gelişmeleri konuştu. İki bakan görüşmeden sonra Conrad Otel'de ortak basın toplantısı düzenlediler. 
   
   
   
</TEXT>
</DOC>
