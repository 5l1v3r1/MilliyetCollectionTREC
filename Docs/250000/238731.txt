<DOC>
<DOCNO> 238731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/yas06.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneler gününde babanın dehşeti 
</HEADLINE>
<TEXT>


Sabıkalı bir baba, iki çocuğunu öldürdü, birini yaraladı. Son kızı, balkondan atlayarak kurtulabildi 

Ufuk AKTUĞ Hatay DHA 

İskenderun'da cinnet getiren işsiz şoför Selçuk T. 45 , iki çocuğunu öldürdü, birini yaraladı. İkinci kattan atlayıp ölümden kurtulan kızının ayağı kırıldı. Her şey, evin annesi A.T.'nin, geçim sıkıntısı nedeniyle 11 gün önce Çay Mahallesi'ndeki evlerini terk etmesiyle başladı. Bir oğlu ve üç kızıyla kalan Selçuk T., önceki gece uyuyan kızı Mutlu 17 ve oğlu Barış'ı 19 tabancayla vurarak öldürdü. Baba T., sonra da küçük kızı G.T.'yi 11 yaraladı. 

Ayağını kırdı 
Başka odada uyurken silah seslerini duyan Y.T. 16 de, babasından kurtulmak için ikinci kattaki evlerinin balkonundan atladı. Ayağı kırılan Y.T. kardeşi G.T.'yle Devlet Hastanesi'ne kaldırıldı. Komşuların ihbarıyla olay yerine gelen polis Selçuk T.'yi yakaladı. Selçuk T.'nin 'aile içi şiddet, cinsel taciz, esrar içmek ve satmak, polise mukavemet'ten birçok kez gözaltına alındığı ve bir süre psikolojik tedavi gördüğü ve lisede okuyan kızları M. ve Y.'nin saçlarını tehditle sıfır numara kestiği belirlendi. 


</TEXT>
</DOC>
