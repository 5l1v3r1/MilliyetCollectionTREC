<DOC>
<DOCNO> 243578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonsiy07.html </URL>
<DATE> 2004/05/28/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Unakıtan'a "hurda araç indirimi" sorusu... 
</HEADLINE>
<TEXT>

     DYP Denizli Milletvekili Ümmet Kandoğan, Maliye Bakanı Kemal Unakıtan'a, hurda araç indiriminin hangi gerekçeyle 2 milyar 250 milyon liraya indirildiğini sordu. 
     Kandoğan, TBMM Başkanlığı'na sunduğu soru önergesinde, yaşlı araçları trafikten çekmek amacıyla uygulamaya konulan 4-5 milyar liralık indirimin geçtiğimiz günlerde yüzde 50 oranında azaltıldığını anımsattı. Hurda araç indiriminden yararlanmak için sahte belge düzenlendiği iddialarının bazı basın yayın organlarında yer aldığını anımsatan Kandoğan, bu iddiaların doğru olup olmadığının, doğru ise sahte belge düzenleyenlerin belirlenip belirlenmediğinin de açıklanmasını istedi. 
     Ümmet Kandoğan, önergesinde ayrıca şu sorulara yer verdi 
     ''Hurda indiriminin yürürlüğe girdiği 1 Ağustos 2003 tarihinden bugüne kadar kaç araç için Özel Tüketim Vergisi indirimi yapılmıştır Hurdaya çıkan bir araç için iddia edildiği gibi 4-5 ayrı hurda indirimi belgesi düzenlenerek satışı yapılmış ise bu durumda devlet ne kadar vergi kaybına uğramıştır Bu zararı ne şekilde telafi etmeyi düşünüyorsunuz 
     Hurda vergi indiriminin bir anda yüzde 50 oranında düşürülmesi sonucuna bağlı olarak araç siparişlerinin iptal edilmesi ve piyasanın ciddi oranda daralması otomotiv sektörünü olumsuz yönde etkilemez mi Otomotiv sektöründeki dalgalanmayı ve daralmayı önlemek için ne gibi önlemler alınmıştır '' 
     
</TEXT>
</DOC>
