<DOC>
<DOCNO> 212770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/son/sontur29.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da 10 katlı bina çöktü... 
</HEADLINE>
<TEXT>

     Konya'nın Selçuklu ilçesinde Kerkük Caddesi'nde bulunan 10 katlı bir bina çöktü. 
     Binanın çökmesinin, gelen ilk bilgilere göre, kalorifer kazanının patlamasından kaynaklandığı belirtiliyor. 
     AA muhabirinin aldığı bilgiye göre, saat 20.30 sıralarında çöktüğü ve 40 daireli olduğu belirtilen apartmanda çok sayıda kişi bulunuyordu. Binanın enkazından şu ana kadar 9 yaralı çıkarıldı. Durumları ağır olmayan yaralılar Konya Numune Hastanesi'nde tedavi altına alındı. Yaralıların isimleri şöyle 
     ''Halil Yaprakçı 25 , Bahar Yaprakçı 3 , Nazlı Hilal Özkan 5 , Ahmet Türkoğlu 57 , Hayri Özdil 26 , Nesibe Tosun 25 , Hülya Belge 32 , Taner Özkan 30 ve Saadettin Küçükoğlu 57 .'' Hastaneye kaldırılan yaralıların, çöken binanın üst katlarından fırlayan kişiler oldukları belirtildi. 
     4-5 metre yüksekliğinde enkaz haline gelen binada arama kurtarma çalışmaları sürüyor. 
     Kurtarma ekipleri olay yerinde kurtarma çalışmalarını sürdürürken, çevredeki vatandaşlar da bu çalışmalara katılıyorlar. 
     Konya Valisi Ahmet Kayhan'ın başkanlığında Valilikte bir kriz masası oluşturuldu. 
     Çevrede oturan vatandaşlar, bölgenin yeni bir yerleşim alanı olduğunu ve çöken binanın 4-5 yıllık olduğunu ifade ettiler. 
     

     
</TEXT>
</DOC>
