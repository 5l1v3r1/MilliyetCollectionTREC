<DOC>
<DOCNO> 235267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonsiy21.html </URL>
<DATE> 2004/04/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Milli Eğitim Bakanı 15-20 İmam Hatip Lisesi kapatılacak 
</HEADLINE>
<TEXT>

     Milli Eğitim Bakanı Hüseyin Çelik, İmam hatiplilere üniversite yolunu açan yasa taslağını savunurken, "70 milyonluk Türkiye 70 bin imam hatipliden mi korkacak" dedi. 
     Çelik, AKP Grup toplantısının ardından gazetecilerin sorularını yanıtlarken, YÖK yasa taslağının imam hatip liselilere indirgenmesinden rahatsız olduğunu söyledi. 
     Çelik, "ABD'de papaz okulundan mezun olanlar da üniversiteye giriyor. Kimse onlara, Sen nereden geliyorsun diye sormuyor. İsteyen istediği üniversiteye gidiyor. 70 milyonluk Türkiye 70 bin imam hatip liseliden mi korkacak " diye konuştu. 
     Çelik, "katsayı düzenlemesi bu yılki sınava yetişir mi " sorusunu, "Yetişmemesi için bir sebep yok. Taslak Başbakanlık'ta redaksiyonda. Heniz imzaya açılmadı. Ama imza bir günlük iş" diye yanıtladı. 
     Çelik, imam hatiplerle ilgili eleştirilerin haksız olduğunu belirtirken de, "Kaldı ki önüme bir liste getirildi. Öğrenci sayısı azaldığı için 15-20 imam hatip lisesini kapatacağız" dedi. 
     
</TEXT>
</DOC>
