<DOC>
<DOCNO> 232140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonyas14.html </URL>
<DATE> 2004/04/16/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Julia Roberts'ın cocuğu olmuyor... 
</HEADLINE>
<TEXT>

     Hamile kalamayan oyuncu Julia Roberts'ın, çocuk sahibi olabilmek için alternatif yöntemleri araştırdığı belirtildi. 
     ''London Evening Standard'' gazetesindeki habere göre, Roberts'ın bir arkadaşı, ünlü oyuncunun çocuğunun olmadığını, kısırlığa karşı yapılan tedavilerden de sonuç alamadığını söylediğini kaydetti. 
     Roberts'ın arkadaşı, gazeteye yaptığı açıklamada, ''Julia'nın aslında her şeyi var. O, Amerikalı oyuncular arasında bir süperstar. Hayranları ve eşi onu çok seviyor. Fakat en çok istediği şeye, yani çocuklara, sahip değil'' diye konuştu. 
     Haberde, Roberts ve eşi Danny Moder'in taşıyıcı annelik ve evlat edinme dahil olmak üzere alternatif yöntemleri düşündüğü kaydedildi. 
     
</TEXT>
</DOC>
