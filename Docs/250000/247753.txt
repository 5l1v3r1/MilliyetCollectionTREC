<DOC>
<DOCNO> 247753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/soneko17.html </URL>
<DATE> 2004/06/14/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Büyük Amasya Oteli, kiraya verilecek... 
</HEADLINE>
<TEXT>

     Amasya İli Özel İdaresi İl Daimi Encümeni, Merkez Helkis Mahallesi 3 parselde kayıtlı bulunan Büyük Amasya Oteli ve müştemilatını, 10 yıl süreyle kiraya vermek üzere ihaleye çıkardı. 
     Aylık tahmini kira bedeli 10 milyar lira olan otelin, 10 yıllık tahmini kira bedeli ise 1 trilyon 200 milyar lira olarak belirlendi. 
     İhale, 29 Haziran 2004 tarihinde saat 14.00'de Amasya Özel İdare Müdürlüğü'nde toplanacak encümen tarafından yapılacak. 
     Kira ihalesine katılmak isteyenler teknik şartname ve diğer evrakları, mesai saatleri içerisinde Amasya Özel İdare Müdürlüğü'nden görebilecekler veya aynı yerden bedeli karşılığı satın alabilecekler. 
     Teknik şartnameye göre hazırlanacak olan teklif mektupları ise ihale günü ihale saatine kadar İhale Komisyonu Başkanlığı'na verilecek. 
     Söz konusu ihalede katılımcılardan toplam 48 milyar lira tutarında geçici teminat bedeli alınacak. 
     
</TEXT>
</DOC>
