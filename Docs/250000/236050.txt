<DOC>
<DOCNO> 236050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/ekonomi/eko10.html </URL>
<DATE> 2004/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömer Koç, Koç Holding yönetiminde 
</HEADLINE>
<TEXT>


EKONOMİ SERVİSİ 

Koç Holding Enerji Grubu Başkanı Ömer Koç, Koç Holding Yönetim Kurulu üyeliğine seçildi. Koç Holding'in dün yapılan genel kurul toplantısında, Holding Şeref Başkanı Rahmi Koç, Yönetim Kurulu Başkanı Mustafa Koç, CEO Bülend Özaydınlı ve diğer üst düzey yöneticilerin katıldı. Toplantıda, Holding Yönetim Kurulu üye sayısının 15'ten 14'e indirildiği belirtildi. Yeni yönetim şu isimlerden oluşuyor Rahmi M. Koç, Mustafa V. Koç, Suna Kıraç, Temel Atay, Semahat Arsel, Bülend Özaydınlı, İnan Kıraç, Ömer Koç, Hasan Subaşı, Prof. Dr. Yavuz Alangoya, W. Wayne Booker, H. Oswald Maucher, John H. McArthur, Alessandro Profumo. 
Koç Holding Yönetim Kurulu Başkanı Mustafa Koç, topluluğun ana iş birimlerinde görülen yüksek artışların 2003 yılı konsolide cirolarını 11.1 milyar dolara, konsolide net k rlarını 274 milyon dolara çıkardığını belirtti. 
Mustafa Koç, "Bu olumlu göstergeler, otomotiv, dayanıklı tüketim, perakende, finansal hizmetler, enerji gibi ana iş birimlerimizdeki gücümüz ve son birkaç senedir yaptığımız yatırım ve girişimlerimizin sonucudur" dedi. Koç, iş hacmindeki artışın, uluslararası pazarlara açılmaya ve ihracata verdikleri önemin yanı sıra iç piyasadaki liderliklerinin de göstergesi olduğunu dile getirdi. 


</TEXT>
</DOC>
