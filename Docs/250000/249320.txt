<DOC>
<DOCNO> 249320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonyas03.html </URL>
<DATE> 2004/06/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hakim iyi halinden dolayı aktris Ryder'ın cezasında indirim yaptı... 
</HEADLINE>
<TEXT>

     Bir mağazada hırsızlık yaptığı için yargılanan ve gözetim altına alınan Amerikalı sinema sanatçısı Winona Ryder'ın gözetim raporunu olumlu bulan Üst Mahkeme Yargıcı Elden Fox, ceza indirimine giderek bir görevlinin takibatına alınmaksızın gözetimde bulundurulmasına karar verdi. 
     Yargıç Fox, sanatçıyı 2005 yılı Aralık ayına kadar devam edecek gözetim sürecinde bir suç işlemesi durumunda hapse gireceği konusunda uyarmayı da ihmal etmedi. 
     Sanatçı, 2002 yılında Beverly Hills'deki bir Saks Fifth Avenue mağazasında değeri birkaç bin doları bulan eşya çalmak ve mallara zarar vermek suçlamasından mahkum olmuştu. 
     2700 dolarlık para cezasına çarptırılan Ryder, Aralık 2002'den itibarense üç yıl sürecek bir gözetim altına alınmıştı. Ayrıca, mağazaya 6000 dolar, mahkemeye de 1000 dolarlık tazminat ödeyen Ryder'ın uyuşturucu konusunda psikolojik destek alması da mecburi kılınmıştı. 
     Mahkeme tarafından belirli süre kamu hizmeti görmekle de cezalandırılan Ryder, 480 saatlik bu süresini bir tıp merkezinde çalışarak tamamlamıştı. 
     
</TEXT>
</DOC>
