<DOC>
<DOCNO> 221780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/soneko14.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'nın olağan genel kurulu 1 Nisan'da... 
</HEADLINE>
<TEXT>

     Merkez Bankası'nın olağan genel kurulu 1 Nisan Perşembe günü yapılacak. 
     Merkez Bankası'nın 2003 yılına ait 72. hesap dönemi olağan genel kurulu 1 Nisan Perşembe günü saat 14.00'de Merkez Bankası İdari Merkezi Hizmet Binası'nda gerçekleştirilecek. 
     Merkez Bankası'nın gazetelerde yer alan ilanına göre, genel kurulda, Banka Meclisi ve Denetleme Kurulu'nun 2003 hesap yılına ait raporları okunacak ve görüşülecek. 
     Genel Kurul'da, Merkez Bankası'nın 2003 yılına ait bilanço, kar ve zarar hesabının onaylanması ile Banka Meclisi üyelerinin ve Denetleme Kurulunun ibrası ele alınacak. 
     Ayrıca Merkez Bankası'nın genel kurulunda, Banka Meclisi'nin 30 Nisan 2004 tarihinde boşalacak iki üyeliği için de seçim yapılacak. 
     Yine aynı tarihte boşalacak Denetleme Kurulu'nun A sınıfı ile B-C hissedarlarınca birer üye olmak üzere toplam iki üyeliği için seçim gerçekleştirilecek. 
     
</TEXT>
</DOC>
