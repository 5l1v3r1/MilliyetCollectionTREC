<DOC>
<DOCNO> 204873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/spor/spo02.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yusuf'u verdiler 
</HEADLINE>
<TEXT>

      
   BURSASPOR Başkanı Fikret Üstenci, Futbol Federasyonu üyesi Levent Kızıl ve kulüp avukatıyla birlikte dün Fenerbahçe Kulübü'ne giderek, Aziz Yıldırım'dan Yusuf'u istedi. Yıldırım'ın görüşmede, "Yusuf ile de anlaşırsanız bizim için sorun yok" dediği belirtildi. İki kulübün prensipte el sıkıştığı açıklandı. Bu arada Okan'ın transferi de rafa kaldırıldı. 
   
   Digitürk'e başvuru    YÖNETİM, Fenerbahçe - Rizespor maçının yeni kuracağı televizyondan naklen yayınlanması için Digitürk ile görüşmeler yapıyor. 16 Ocak'ta yayına başlayan Fenerbahçe TV'nin 18 Ocak'ta oynanacak karşılaşmayı ekrana getirerek ilgi çekmek istediği ancak Futbol Federasyonu'nun bu girişime izin vermeyeceği öğrenildi. Bu arada Sarı - Lacivertli kulüp halka arzda da kulüp üyeleri ve taraftarlara öncelik tanıyacak. Halka arz konusunda her gün kulübe yoğun telefon geldiği ve hisseler dağıtılırken, Fenerbahçeliler'in ilk plana alınacağı kaydedildi. 
   
   Saracoğlu anıldı    Fenerbahçe'nin eski başkanlarından Şükrü Saracoğlu ölümünün 50. yılında törenle anıldı. Sarı - Lacivertli yöneticiler Saracoğlu'nun önce mezarını ziyaret ettiler ardından statta özel bir tören hazırladılar. Başkan Aziz Yıldırım yaptığı konuşmada, "Bundan sonra yapılacak yeni tesislere Fenerbahçe'ye emeği geçmiş eski sporcu ve başkanların isimlerini vererek ölümsüzleştireceğiz" dedi. 
   
   
</TEXT>
</DOC>
