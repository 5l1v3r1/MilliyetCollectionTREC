<DOC>
<DOCNO> 226088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sondun19.html </URL>
<DATE> 2004/03/27/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Dörtlü görüşmeler... Kofi Annan, İsviçre'de... 
</HEADLINE>
<TEXT>

     BM Genel Sekreteri Kofi Annan, dörtlü Kıbrıs görüşmelerinin yapıldığı İsviçre'nin Burgenstock kasabasına geldi. 
     Annan'ın, Kıbrıs Özel Temsilcisi Alvaro de Soto'dan brifing almasının beklendiği, ancak heyetlerle temaslarına ilişkin açıklığa kavuşmuş bir gündem bulunmadığı belirtildi. 
     Bu arada, Dışişleri Bakanı ve Başbakan Yardımcısı Abdullah Gül'ün ABD Dışişleri Bakanlığı Kıbrıs Özel Temsilcisi Thomas Weston ve İngiltere'nin Güney Kıbrıs Yüksek Komiseri Lyn Parker ile bu sabah bir araya geldiği bildirildi. 
     Türkiye, Yunanistan, KKTC ve Kıbrıs Rum heyetlerinin, bugün TSİ 14.30'da dörtlü çalışma yemeğinde bir araya gelmesinin beklendiği kaydedildi. 
     
</TEXT>
</DOC>
