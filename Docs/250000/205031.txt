<DOC>
<DOCNO> 205031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/siyaset/siy05.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşke Kürtçe davetiye gitti 
</HEADLINE>
<TEXT>

   ŞERİF ÇIRAY Ankara 

   
   Genel başkanlığını Abdülmelik Fırat'ın yaptığı Hak ve Özgürlükler Partisi HAK - PAR , 4 Ocak'ta yapacağı kongresi için Türkçe ve Kürtçe davetiye bastırdı. Davetiyeler Cumhurbaşkanı Ahmet Necdet Sezer, Başbakan Recep Tayyip Erdoğan, TBMM Başkanı Bülent Arınç'a gönderildi. Davetiyeler, İngiltere Başbakanı Tony Blair ve Almanya Başbakanı Gerhard Schröder için de Kürtçe, Türkçe ve İngilizce basıldı. Genel Başkan Yardımcısı Reşit Deli, mevcut yasalara göre davetiyelerin yasak olduğunu bildiklerini ancak, Türkiye'nin AB normlarına uymada ne kadar inandırıcı olduğunun belirleneceğini kaydetti. Deli, "AB uyum paketlerindeki bazı uygulamaların lafta kalıp kalmadığını görmek, yasaları zorlamak istedik" diye konuştu. Kürtçe davetiye, Siyasi Partiler Yasası'na göre yasal değil. 
   
   
   
   
</TEXT>
</DOC>
