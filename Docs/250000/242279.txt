<DOC>
<DOCNO> 242279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/yasam/axyas02.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda fizik deneyi 
</HEADLINE>
<TEXT>


Sokak AHMET TULGAR 

Sizler henüz fark etmediniz ama onlar çoktan caddenin dolaşımına girdiler, karıştılar. Sizler çoğunlukla tekil ve ikililer olarak hercai bir amacın, gevşek bir programın doğrultusunda ya da günübirlik bir avarelikle cadde boyunca geçip giderken, onlar tanıştıklarını belli etmeden karşılaşıyor, bakışlarıyla anlaşıyor, bir süredir bir aşağı bir yukarı volta atıyorlar. 
50 kişi kadarlar. Belediye otobüsleri ve dolmuşlarla şehrin dış mahallelerinden geldiler merkeze. 
Bazıları erkenciydi bir kafede sevgilisiyle buluştu, konuştu, sonra zaman, an yaklaşınca gönderdi onu. 
Birkaçı h l hızlı adımlarla Taksim'den bu tarafa doğru geliyor. İstikl l Caddesi'nin ortasına doğru sayılarının arttığını gördükçe güvenle doluyorlar. 
Zembereği sıkıca gerilmiş cumartesi öğle sonrası saatleri kollarında. 
Kardiyografileri çekilse, farklı çıkardı bu sıcak bahar gününün ritminden. 
Bir işaretle, içlerinden birinin bir göz kırpmasıyla başlıyorlar. 
Şehrin sakinlerinin göremediği bir mıknatısa çekilir gibi, her taraftan gençler geliyor yolun ortasına. Sloganlar atarak, ellerindeki poşetlerden pankartlar çıkarıp, açarak. 
Bu bir gösteri, literatürdeki adıyla bir 'korsan'. 
Bu ay ve önümüzdeki ay boyunca, biz yoldan geçenlerin sıkça ve hakça karşılaşacağımız. Ama katılacağımız, ama katılmayacağımız. 
Cumartesi günü İstiklal Caddesi'nde denk geldiğim NATO karşıtı gösteri bana Alman bilim adamlarının birkaç yıldır sürdürdükleri bir fizik deneyini, araştırmasını hatırlattı. Darmstadt'da bir laboratuvarda, dev bir tüp içinde yapılıyor bu deney. Farklı proton ve nötron sayısına sahip atomlarla yüklü iyonlar, tüp içinde çarpıştırılıyor ve bu yöntemle şu anda dünya üzerinde bulunan bütün elementlerden daha yüksek proton ve nötron sayısına sahip yeni elementler elde ediliyor. Bir çeşit modern simya yani. 
Gerçi şimdilik bu yeni elementler kalıcı olamıyor içerdiği çok sayıda protondaki pozitif elektrik yükü nedeniyle oluşan tepkime sonucu çekirdek tekrar ayrışıyor, dağılıyor. 
Ama yine de bilim adamları umutlarını yitirmeden deneyi sürdürüyorlar. Çünkü yeni elementlerin kalıcılık süresi saniye saniye uzuyor. 

Parmak arası terlik 

Dergilerde görüyorsunuzdur Hollywood yıldızlarının sokakta, gündelik hayat içinde çekilmiş fotoğraflarını. Dikkat ederseniz, hemen hepsinde parmak arası terliklerden oluyor. Amerikalıların 'flip flop' adını verdikleri bu terlikler şu sıralar İstanbul'un bütün giyim vitrinlerinde. 
Bu yaz yine her türden kıyafetin altına giyilecek bu parmak arası terlikler, modern hayat karşısında alınan, daha doğrusu takınılan bir tavrın da göstergesi. Özellikle erkekler tarafından giyildiği takdirde bir 'hayat adamı olma' durumuna işaret ediyor. 
Rahat, rahatına düşkün, kendinden emin, sakınmasız, hayatını finansal olarak garantiye almış, artık kendince büyük isyanlara, bahar ve yaz şımarıklıklarına yetkili bir kapitalizm muzafferi o Flip floplu erkek. 
Ve bir cinsel özgür tabii. 

Fatih modernizmi 

Fatih'te dev, evet resmen dev bir pastane Dilek. Aslında adı pastane de, kendisi bir çeşit postmodern Türkiye kompleksi. Köfte ve pizzadan profiterole uzanan bir yelpaze. 
Fatih gençliğinin buluşma mek n-larından Dilek. İnsan oraya girdiğinde bir kez daha anlıyor ki, gençliğin acunsal enerjisi devredeyse, türbanlı-röfleli, jöleli-sakallı, tesettürlü-dekolteli fark etmiyor. Nemlenmiş eller masada birbirini buluyor. Kahkahalar aynı şiddette, şehvetli enerjiyi boşaltıyor. 
Yine Fatih'teki Akdeniz Sauna ise İslamcı, milliyetçi muhafazak r ve 'muhafazak r demokrat' erkeklerin lüks düşkünlüğünü ortaya koyuyor. Ergonomik şezlonglar, her duvarda Flatrion televizyon cihazları, kesme kristal kadehlerde sodalı ayran servisi, şık barda bakır dövme çay ocağı. Etiler'de benzeri bulunmayan, beş yıldızlı otellerde rastlanmayan türden bir mek n Akdeniz Sauna. Terlerken yapılan sohbetler yeni sanayi yatırımlarından neyin günah, neyin sevap olduğuna hızla geçiyor. 
Sonra cup Tertemiz, steril şok havuzuna atlıyorlar. 


</TEXT>
</DOC>
