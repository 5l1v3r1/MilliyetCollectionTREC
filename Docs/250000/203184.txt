<DOC>
<DOCNO> 203184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/son/sondun30.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire'nin Hartum bürosu kapatıldı 
</HEADLINE>
<TEXT>

     Sudanlı yetkililer, El Cezire televizyonunun Hartum'daki bürosunu kapatarak, büro şefini gözaltına aldı. 
     Sudan güvenlik yetkililerinin açıklamasında, bu tedbirin, ülkenin güvenliği ve istikrarıyla ulusal çıkarları korumak için alındığı belirtildi. 
     Resmi haber ajansı SUNA'nın yayınladığı açıklamada, kanalın Hartum'daki muhabirinin ''yalanlar, zayıf analizler, taraflı haberler yayınladığı'' öne sürüldü. 
     Açıklamada, El Cezire'nin bürosunun, buraya tarafsız ve profesyonelce çalışan, tüm tarafların görüşlerini yansıtan kişiler atanana kadar kapalı kalacağı belirtildi. 
     El Cezire yetkilisi İbrahim Hilal de büronun kapatıldığını ve büro şefi İslam Salih'in gözaltına alındığını doğruladı. Hilal, kapatma nedenini tam olarak bilmediklerini, ancak yetkililerin hassasiyetinin nedeninin, son zamanlarda Sudan ile ilgili meselelerin başa çıkmasının olabileceğini söyledi. 
     Sudan polisi, önceki gün büroyu basarak, yayın araçlarına el koymuştu. 
     
</TEXT>
</DOC>
