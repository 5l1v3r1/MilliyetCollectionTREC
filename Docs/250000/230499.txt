<DOC>
<DOCNO> 230499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/magazin/mag02.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'150 kilo olsam da sevilirim' 
</HEADLINE>
<TEXT>

   Zerrin Özer, Armağan Çağlayan'ın Simge aracılığıyla kendisini eleştirdiği söylentilerine böyle cevap verdi 
      DENİZ ALTUNTAŞ 
   
   Türkstar jüri üyesi Armağan Çağlayan'ın dolaylı yoldan Zerrin Özer'in kilolarını eleştirmek için Simge Bağdatlı'yla uğraştığı iddia edildi. Çağlayan bu iddiayı Özer'in cevaplamasını isterken, Zerrin Özer ise, şunları söyledi "Armağan böyle bir şey düşünmez. Armağan, 'Zerrin 'Gönül' şarkısıyla çıktığı zaman incecikti' dedi. Ben sağlığım için kilo veriyorum. Çünkü tansiyon hastasıyım. Yoksa 150 kilo da olsam, muhakkak sevenim olur. Ben kendini ispatlamış bir sanatçıyım." 
   
   Armağan üstün vasıflı 
   Özer, sözlerini şöyle sürdürdü "Ben Armağan'ın karakterine şığım. Çok insan onun gibi olmak isteyebilir. Çünkü herkes içindekileri söylemek ister ama bunu beceremez. Armağan bence üstün vasıflı. Bunu ona hiç söylemedim. Armağan'ın görüşü oysa, saygı duyarım. Çünkü görüşünü sonuna kadar götüren ve arkasında duran birisi." 
   
   Daha iyi olacaklar 
   Öte yandan yarışmacıların ilk hafta baskısını atarak performanslarını artırdıklarını belirten Müzik Direktörü İskender Paydaş, yarışmacılar içinde Abedin gibi albüm yapılacak sese sahip dört kişi daha olduğunu söyledi. 
   
   
   
</TEXT>
</DOC>
