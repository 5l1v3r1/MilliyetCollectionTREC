<DOC>
<DOCNO> 200782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yasam/yas02.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Olaylı' Turner ödülü travesti sanatçının 
</HEADLINE>
<TEXT>

   Seks ve şiddeti resmettiği vazolarıyla tanınan travesti Perry, İngiltere'nin en önemli sanat ödülünü aldı 
      DIŞ HABERLER SERVİSİ 
   
   İngiltere'de her yıl büyük tartışmalara neden olan Turner Ödülü'nü, 43 yaşındaki travesti seramik sanatçısı Grayson Perry kazandı. Yaptığı vazo ve saksıları seks ve şiddeti temsil eden figürlerle süsleyen Perry, bu yılın Turner Ödülü sahibine verilen 20 bin sterlin yaklaşık 50 milyar TL tutarındaki çeki aldı. Turner Ödülü, İngiltere'de sanata verilen en önemli ödül olarak değerlendiriliyor. 
   
   Çocuk giysili 'kadın' 
   Londra'daki Tate Sanat Galerisi'nde düzenlenen ödül törenine kadın kılığında gelen Grayson Perry'nin seçimi sırasında, jürinin uzun süre tartıştığı ve bazı üyelerin, çocuk figürleri ile seks ve şiddet içeren sahnelerin bulunduğu vazo ve saksıları sanat eseri saymayı reddettikleri belirtildi. 1984'ten bu yana verilen ödülün amacı, modern sanatın gelişimine katkıda bulunanların çalışmalarını kamuoyunun dikkatine sunmak olarak açıklanıyor. 
   
   
</TEXT>
</DOC>
