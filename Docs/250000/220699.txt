<DOC>
<DOCNO> 220699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun28.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'in bekar erkekleri dert... Kız çocukları doğurulmuyor .. 
</HEADLINE>
<TEXT>

     Dünyanın bir milyar 350 milyon nüfusuyla en kalabalık ülkesi Çin Halk Cumhuriyeti'nde, bekar erkeklerin sayısının 2020 yılına dek 40 milyona çıkabileceği belirtilerek, bunun ülkenin başına büyük dert açabileceği uyarısında bulunuldu. 
     Çin Komünist Partisi ÇKP danışma kurulunun nüfus bölümü başkan yardımcısı Li Veişong Wexiong , ülkede kız çocuklarının düşürülmesi geleneğinin halen sürdüğünü, bunun nüfusta çarpıklık yaratacağını bildirdi. Li, bekar erkeklerin çoğalmasının, fuhuşu artırarak çeşitli suç yollarını genişleteceğini ve büyük toplumsal huzursuzluk kaynağı olabileceğini söyledi. Li, bekar erkeklerin çoğalmasının toplum refahına son derece ciddi tehdit oluşturduğunu belirtti. 
     
     KIZ ÇOCUKLARI DOĞURULMUYOR 
     Kız çocuklarının doğurulmaması veya nüfusa yazdırılmaması, Çin'in kırsalında yaygın olduğu bildiriliyor. 
     İngiliz Reuters haber ajansı, ulusal önder Mao Zedong'dan 1893-1976 beri uygulanan ve aile-nüfus planlamasında büyük yararı görülen ''tek çocuk'' siyasetinin de bu dengesiz durumu yaratan etmenlerden biri olduğunu hatırlattı. 
     Nüfus uzmanı Li Veişong, kırsal kesimde kız çocuklarının bilhassa hamileliğin yarı yolunda asla düşürülmemesi gerektiği, bunun için önleyici yasa çıkarılması gerektiğini vurgulayarak, köylere asılan ''Kız evlat, Erkek evlat kadar İyidir'' afişlerini akla getirdi. 
     Çin'de şu anda Malezya'nın 24 milyonluk nüfusuna yakın bekar erkek bulunuyor. Çin Nüfus Bilgi-Araştırma Merkezi'nden Prof. Dr. Lou Binbin, ''Tek sorun ÇKP'nin tek çocuk uygulaması değil. Çin İmparatorluğu zamanından gelen köylerde erkek çocuk tercihi ve kız çocuklarının iyi bakılmaması nüfus dengesizliğinin oluşumunda baş etken'' diyor. 
     
     12 MİLYON KAYIP-ULTRASON YASAKLANDI 
     Çin'de doğmuş olması gereken ama kayıtlı olmayan en azından 12 milyon kız bulunuyor. Bir çocuktan fazlasında aile büyüğünün terfi edememesi gibi cezalar içeren tek çocuk politikası son yıllarda gevşetilmiş de olsa, anne ve babalar ikinci evlatlarının erkek olabileceği beklentisine giriyorlar. Ultrasonla cinsiyet saptaması da Çin'de son yıllarda kız bebeklerin zararına işleyen kürtajın önlenmesi için yasaklandı. 
     22 yıl önce 1982 Çin'de erkek-kız doğum oranı, istatistikte normale yakın görünüyordu 100 kıza karşı 108 erkek. Hainan ve Guangdong gibi güney illerinde bu oran 130 kıza karşı 100 erkek gibi anormal bir orana kaydı. 
     
     SATILMAK, BÜYÜK SORUN 
     Kadınların, kızların, çocukların satılması ülkede büyük bir sorun. 
     Emniyet Genel Müdürlüğü'nce bu ay yayımlanan istatistik, 2 yılda 2001-2003 42 bin 215 kaçırılmış genç kız, kadın ve çocuk kurtarıldığını gösteriyor. 
     İdam cezası tehlikesi bulunsa bile bu işi yapan çeteler, evlilik için eş, seks kölesi veya çocuksuz çiftlere çocuk satmak için bu işi düzenliyor. 
     Gözlemciler, kurtarılmışları gösteren 42 bin 215 sayısının yalnızca buzdağının su yüzündeki kısmı olduğunu belirtiyor. 
     
</TEXT>
</DOC>
