<DOC>
<DOCNO> 215618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/spor/bbas.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener, İzmir'de güldü 82-85 
</HEADLINE>
<TEXT>

   Sarı - Lacivertliler, İstanbul'da devirdiği Pınar Karşıyaka'ya rövanşta da şans tanımadı. Ev sahibinde 56 sayı atan Domercant ve Johnson'un çabaları yetersiz kaldı 
      
   BASKETBOL Ligi'nin 18. haftasının son karşılaşmasında Fenerbahçe, deplasmanda Pınar Karşıyaka'yı 85 - 82 mağlup ederek rövanşı vermedi. Sarı - Lacivertliler serbest atışlarda çok düşük yüzdeyle oynamalarına rağmen büyük çekişmeye sahne olan maçta Rasim, Jones ve Harvey'ın sayılarıyla galibiyete ulaştı. İlk yarısı da 40 - 36 Fenerbahçe üstünlüğüyle geçilen maçta, ev sahibinde toplam 56 sayı atan Domercant ve Johnson'un çabaları sonucu değiştirmedi. 
   
   Maçın karnesi 
   HAKEMLER Fatih Dalay, Halil Baldemir, Fatih Arslantürk 
   PINAR KARŞIYAKA Mehmet Kahyaoğlu 5 2, Domercant 8 30, İnanç 6 12, Johnson 8 26, Onur 4 2, Kinloch 5 10, Mehmet Yağmur 3 , Enes 3 
   FENERBAHÇE Dickel 6 8, Harvey 7 10, Erkan 6 5, Umut Yenice 5 4, Erdal 7 10, Rasim 7 16, Walls 7 9, Umut Tınay 6 7, Jones 7 16, Altan 4 
   1.PERİYOT 18 - 14 FENERBAHÇE , 2.PERİYOT 40 - 36 FENERBAHÇE , 3.PERİYOT 61 - 56 FENERBAHÇE , MAÇ SKORU 85 - 82 FENERBAHÇE 
   BEŞ FAUL Onur 23.51 İanç 39.54 , Erdal 36.23 , Jones 37.10 , Rasim 37.57 , Erkan 39.46 
   
   Potada kritik gece    BASKETBOLDA Avrupa kupalarında zirveyi zorlayan temsilcilerimiz Türk Telekom ve Fenerbahçe bayan basketbol takımı bu akşam iki önemli sınav verecekler. FIBA Avrupa Ligi ikinci raundunda İsrail'in Ironi Naharia takımı ile çeyrek final için üç ayaklı bir eleme turu oynayacak olan Türk Telekom, ilk sınavı bu akşam 19.15'te Naharia kentinde verecek. Fenerbahçeli bayanlar ise Avrupa Ligi'nde Final - Four'a kalabilmek için yine üç maçlı serinin ilkinde bu akşam 21.30'da Caferağa Salonu'nda Sırbistan Karadağ'ın Novi Sad takımını ağırlayacak. 
   
   
</TEXT>
</DOC>
