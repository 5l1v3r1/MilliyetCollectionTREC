<DOC>
<DOCNO> 218670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/tv/ekran.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Olağanüstü bir ilk film 
</HEADLINE>
<TEXT>

   Michael di Jiacomo'nun özgün bir sinema diline sahip ilk filmi "Hayvanlar, Melekler, İnsanlar"ı kaçırmayın 
      ALİN TAŞÇIYAN 

   
   Dünya büyüyle doludur. Büyü her yerdedir. Yalnızca inanmak gerek. 
   - Sen melek misin 
   - Hayır, ama Fransızım. 
   New York'lu taksi şoförü Henry ile Fransız kameraman Felipe arasında geçen bu diyalog "Animals"ı özetlemeye yeterli. Yaşama dört elle sarılan, son nefeslerini verene dek heyecanla çalışan üç yaşlı Fransız, hayatından bezmiş Henry'ye aşk aşılar 
   "Hayvanlar, Melekler ve İnsanlar" olağanüstü bir ilk film. Fantastiğin sınırlarında geziniyor deneyselle flört ediyor "Fellinyen" hazlar veriyor. Ama tümüyle özgün bir sinema diline sahip. 
   "Hayvanlar" 30'lu yıllarda ABD'de bir çölde başlıyor. Siyah beyaz görüntülenen bu bölümde, üç Fransız belgeselci çölün ortasına gişe kurup paralı yoldan zengin olmayı düşleyen bir adamın "tollkeeper gişe memuru"nun öyküsünü çekmeye çalışıyor. Elli yıldır tek bir aracın geçmediği yerde, tuba çalarak zaman geçiren, köpeği Filmore'dan başka kimsesi olmayan adamın hazin bekleyişini... 
   Üç Fransızın yolları günümüz New York'unda, az önce, yanında down sendromlu bir arkadaşı bulunan, smokinli ve silahlı bir adam tarafından soyulmuş taksi şoförününkiyle kesişiyor. Yıllar önce çölde cenneti gördüklerini düşünen ve son serüvenlerine Henry'yi de ortak eden sevimli yaşlılar onun tatsız tuzsuz yaşamına renk katıyor. Yönetmen Laurent suratsız sürücüye ilk dersini veriyor "İnsanları sevmemek kolaydır. Ama yaşamı tüm pürüzleriyle kabullenebilmek zordur " Felipe de onu destekliyor "Ölümde gizem yoktur, yaşamda vardır." 
   Ekibin üç numarası sesçi ölünce Fransızlar Henry'yi yaşamının aşkını bulmak üzere yazgısına teslim ediyor. Ve Henry, Güney'in ıssız bir kasabasında ayakkabısının altındaki deliğe bakarken o gizemli güzeli görüveriyor 
   Filmin tümünü anlattığımı sanıyorsanız, yanıldınız. Öykümüz daha yeni başlıyor. Di Jiacomo'nun yarattığı eşsiz atmosfer içinde, henüz yarısını tanıdığınız ilginç karakterler ve bellekte yer eden diyaloglarla sizi de sürükleyerek... 
   
   "Hayvanlar, Melekler, İnsanlar Animals" 
   Yönetmen Senarist Michael diJiacomo 
   Görüntü Alik Sakharov 
   Müzik Robert Cimino 
   Oyuncular Tim Roth, Mili Avital, Rod Steiger, Mickey Rooney, John Turturro, Jacques Herlin, Lothaire Bluteau, Christopher Fennell, Barbara Bain 
   TRT 2 22.55 
   
   
   Sarışının kurşunları    Betty Grable'ın her sahnesine hakim olduğu Preston Sturges komedisi Vahşi Batı'da geçiyor 
   Hollywood'un saman alevi gibi parlayıp sönen yetenekli yazar-yönetmeni Preston Sturges'ın bir avuç filminden biri "Sarışın Dilber". Filme adını veren Betty Grable ise Twentieth Century Fox firmasının gelmiş geçmiş en büyük gişe yıldızı. Müzikal-komedide uzmanlaşmış yönetmen-yıldız ikilisi , yüksek bütçeli teknikolor bir western farsında bir araya geldi. Ama film iş yapmayınca Sturges kapının önüne kondu Efsanevi bir kariyerin sonu böylece geldi... 
   "Sarışın Dilber"de Betty Grable'ın canlandırdığı "saloon" kızı Freddie, yanlışlıkla yargıcı vurunca soluğu bir sınır kasabasında alıyor. Ama yeni öğretmen sanılıyor. Öğrencileri ise eğitime fena halde gerek duyan iki çiftçi çocuğu 
   O dönemde şansı yaver gitmese de bugün, yer yer çok komik olan bir slapstick komedi örneği olarak keyifle izlenebilir. 
   
   "Sarışın Dilber The Beautiful Blonde from Bashful Bend" 
   Yönetmen Preston Sturges 
   Görüntü Harry Jackson 
   Senaryo Earl Felton, Preston Sturges 
   Müzik Cyril J. Mockridge 
   Oyuncular Betty Grable, Cesar Romero, Rudy Valle, Olga San Juan, Porter Hall 
   STAR 09.00 
   
   
   Bu akşam heyecan dorukta    Gün doğunca "24" bitiyor 
   Gerçek zamanlı dizi "24"ün ikinci sezonu bu akşam son bölümüyle ekrana geliyor. Ajan Jack Bauer'in zamanla yarıştığı dizide 24'üncü saat bu akşam doluyor ve düğüm çözülüyor. Konu şöyle 
   Amerikan uçaklarının hedefleri vurmasına bir saat kalmıştır. Jack ve Sherry, Kingsey ile buluşur. Bu arada Beyaz Saray'da General Stone son darbe için haber beklemektedir. Operasyon durdurulabilecek mi Kingsley ve Prescot'un planları ne Başkan Palmer koltuğuna dönebilecek mi Bütün sorular bu gece cevaplarını bulacak. 
   Ve bir not "24"ün ikinci sezon bölümleri, kaçıranlar ya da yeniden izlemek isteyenler için 4 Mart Perşembe gününden itibaren her perşembe saat 21.00'de yeniden ekrana gelecek. 
   
   
   ÖNCESİ VE SONRASIYLA DERBİ    16.05 Derbiye Doğru CNN TÜRK 
   19.00 Fenerbahçe - Galatasaray LİG TV 
   20.15 Maraton SHOW TV 
   20.50 Derbi Maç Özel Yayını CNN TÜRK 
   20.45 Futbol Aktüel NTV 
   22.05 Futbol Pazarı NTV 
   23.15 Spor Gazetesi TV8 
   23.20 Telegol STAR 
   23.50 Spor Stüdyosu TRT 1 
   
   
</TEXT>
</DOC>
