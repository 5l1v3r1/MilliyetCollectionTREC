<DOC>
<DOCNO> 220305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sonspo26.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Son 4 haftada 3 galibiyet aldık... 
</HEADLINE>
<TEXT>

     Elazığıspor Teknik Direktörü Güvenç Kurtar, Elazığspor'un iyi bir çıkış yaşadığını belirterek, ''Son 4 haftada 3 galibiyet aldık'' dedi. 
     Güvenç Kurtar, yaptıkları tüm maçların stresli olduğunu ifade ederek, Samsunspor maçınının zor maçlarından birisi olduğunu bildirdi. 
     Kurtar, şöyle konuştu 
     ''Bu maçın zor olduğunu biliyorduk. İyi hazırlandık. Geçen hafta iyi oynamamıza rağmen şanssızlıkla Çaykur Rizespor'a yenildik. Son 4 haftada 3 galibiyet aldık. İnançlıyız, rakibimizi başlangıçta attığımız golle yendik. İkinci yarıda skoru koruma telaşına girdik. Samsunspor baskılı oynamaya başladı, biz iyi kapandık. Karşımızda 33 puanlı Samsunspor vardı. Oyuncularımız yeteneklerine göre uzun veya kısa paslarla topu oyuna sokuyor.'' Samsunspor Teknik Direktörü Erdoğan Arıca ise ilk dakikalarda gol yediklerini belirterek, ''Başlangıçtan sonuna kadar oyunun kontrolü bizdeydi. Golü bulamadık ve mağlup olduk. Oyuncularımız oyunu kazanma düşüncesini sahaya yansıtarak mücadele ettiler'' dedi. 
     
</TEXT>
</DOC>
