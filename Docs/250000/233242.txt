<DOC>
<DOCNO> 233242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sontur05.html </URL>
<DATE> 2004/04/20/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Hakimin bekaret takıntısı Yargıtay'dan döndü 
</HEADLINE>
<TEXT>

     Tecavüz, taciz, evlenme maksadıyla cinsel ilişkiye girmeye yönelik suçlarda, mahkemelerin mağdurun bekaret durumuna göre karar verme ayıbına Yargıtay son verdi. 
     Manisa İkinci Asliye Ceza Mahkemesi, reşit olmayan bayanla evlenme vaadiyle cinsel ilişkiye giren sanığın beraatine karar verdi. Yerel Mahkeme, bayanın bakire olmaması gerekçesiyle bu kararı verdiğini açıkladı. 
     Yerel Mahkeme'nin bekaret takıntısı Yargıtay'dan döndü. 
     Yerel Mahkemesi'nin kararını görüşen Yargıtay 5. Ceza Dairesi, "kız olmasa dahi mağdurenin reşit olmadığı gerekçesiyle" sanığın cezalandırılmasını öngördü. Yargıtay, sanığın Türk Ceza Yasası'nın "reşit olmayan mağdure ile rızasıyla cinsi münasebette bulunmak" suçunu düzenleyen 416'ncı madesine göre mahkum edilmesi gerektiğini belirterek, yerel mahkeme kararını bozdu. TCK'nın bu maddesi, sanığın 6 aydan 3 seneye kadar hapis cezası ile cezalandırılmasını öngörüyor. 

     
</TEXT>
</DOC>
