<DOC>
<DOCNO> 215062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/guncel/agun.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Selçuk, Tarkan'a daha çok benziyor' 
</HEADLINE>
<TEXT>

   Popstar'ın birincisi Abidin, Tarkan'a benzetilmekten rahatsız olmadığını söyledi ve "Ben onun Avrupai havasına henüz giremedim" dedi 
      Birsen Altuntaş 
   
   Tarkan'a benzerliğinin avantaj mı, yoksa dezavantaj mı olduğu" tartışılan Popstar Türkiye birincisi Abidin Özşahin, bugünlerde ilk albümü için çalışmalar yapıyor. Bu nedenle televizyon programlarına çıkmayan Özşahin'le konuştuk. 
   Tarkan'ın "Abidin bana benziyor, zaman beni taklit edip etmeyeceğini gösterecek" açıklaması için ne diyeceksin 
   Çoğunluk beni Tarkan'a benzetiyor. Rahatsız olmuyorum. Tarkan Türkiye dönüşünde yaptığı açıklamada bir de 'Bazı dönemlerde bazı sanatçılar örnek alınır' demiş. Benim, Tarkan'ın fiziki anlamda örnek almam sözkonusu değil. Sesim, yorumum, hareketlerim bambaşka. Tarkan'ın iş disiplini ve işine olan aşkına hayranım. Ben sadece bunu örnek alabilirim. Onu çok seviyorum ve ona benzemek bence dezavantaj değil. Yanyana geldiğimizde onunla o kadar da benzetileceğimi sanmıyorum. Tarkan'ın Avrupai bir havası var, ben o havaya henüz giremedim. Belki ben de ilerde Avrupai bir havaya bürünebilirim. Selçuk Yapar, ona benden daha benziyor. 
   
      'Ego tatmini yaşadım' 
   Selçuk'un hangi özellikleri Tarkan'a benziyor 
   Popstar'ın ilk 50 elemesinde Selçuk'un ilk gördüğümde direkt 'Tarkan'a ne kadar benziyorsun ' dedim. Giyimi, tarzı, yürüyüşü, şarkı söylerken tavırları tıpkı Tarkan'dı. İlk kez ben de birini benzettim ve bir ego tatmini yaşadım. 'Oh ben de birini benzetebildim' dedim. Yıllarca bunu bana yapmışlardı. 
   Firdevs, Britney Spears gibi çok vokalli şarkılar seslendirmek ve bol danslı klipler çekmek istediğini söyledi, senin de benzer bir hayalin var mı 
   Dans konusunda kendimi geliştirmeyi çok istiyorum. Ben de Justin Timberlake tarzında klipler çekmek istiyorum. Esnek bir adam değilim. Çünkü yıllarca sadece sahnede gitar çalıp şarkı söyledim. Hem dans edip hem de şarkı söylemem kolay değil ama bunun tekniklerini öğreneceğim. 
   Firdevs, "Abidin aşkını ilan etmeseydi açık ara birinci olurdu" dedi. Sence de öyle mi 
   Hala aşık olduğumu ilan ettiğim için pişman değilim. Çünkü o sırada 'Hayranlarım kadın ve kızlardan oluşuyor, böyle dersem oy kaybederim' tarzında düşünmedim. O an aklım durdu ve tamamen duygularım devreye girdi ve söyledim. 
   Ailenin bu konuyla ilgili sana tepkisi ne oldu 
   Bana 'Biraz daha bekleyemedin mi, bu yarışma, niye böyle yaptın ' dediler. Bu tamamen insanca bir şeydi, bunu aileme anlatmaya başladım. 
   Sevgililer Günü'yle ilgili Firdevs'le özel bir planınız var mı 
   Yok, maalesef bu özel günü yalnız geçireceğim. Ben aşkımı açıkladım ama Firdevs h l bu konuyla ilgili bana bir açıklama yapmadı. 
   
   'Jüri, taklidin parçası olacak' 
   Kanal D Genel Müdürü Murat Saygı, Kanal D'nin Türkstar'la çok önemli bir televizyonculuk başarısı sergilediğini kaydetti. Saygı, Show TV'deki yarışmayla ilgili de "Yarışma taklit olmaktan kurtulamayacak, Bunun en çarpıcı yansımasını da jüri üyelerinde yaşayacağız. Kanal D'nin jüri üyeleriyle kıyaslanmaktan ve eleştirilmekten kurtulamayacaklar. Onlar da taklidin parçası olacak" dedi. 
   
   Antalya elemelerinde 1500 aday 
   KADİR ZENGİN Antalya DHA 
   Kanal D'nin düzenlediği Türkstar Yarışması'nın Titanic Resort Otel'de yapılan Antalya elemelerine yağmur ve fırtınaya rağmen yaklaşık 1500 kişi katıldı. Jüri üyesi Armağan Çağlayan, otel önünde sabahlayan adaylarla sohbet ederek moral verdi. Adaylar sabah 10.00'dan itibaren 20'şer kişilik gruplar halinde yarışmanın yapılacağı platforma alındı. Ercan Saatçi, Almanya'ya gittiği için jüride Çağlayan, Zerrin Özer ve Ahmet San yer aldı. Jüri, adayları tek tek dinledi. Özer, gençlerin, kendi öz müziğimize karşı bir yabancılaşma içinde olduğunu söyledi. Özer, gençlerin büyük bölümünün özenti amacıyla yarışmaya katıldığını savundu. 
   
   
   
</TEXT>
</DOC>
