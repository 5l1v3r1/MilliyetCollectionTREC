<DOC>
<DOCNO> 238714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/spor/spo12.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi'nin rakibi Mansell 
</HEADLINE>
<TEXT>


Formula 1'de İspanya Grand Prix'sini de kazanmayı başaran Ferrari pilotu, İngiliz Mansell'in üst üste ilk beş yarışta zirveye çıkma rekorunu egale etti 


Trulli'nin atağı 
FORMULA 1'DE sezona damgasını vuran Michael Schumacher, İspanya Grand Prix'sini de kazanarak beşte beş yaptı. Ferrari'nin Alman yıldızı böylece, İngiliz pilot Nigel Mansell'in 1992'de elde ettiği ilk beş yarışı kazanma başarısını da egale etti. Kariyerinin 200. grand prix startında 4. sıradaki Renault'dan Jarno Trulli'nin müthiş atağıyla sürpriz yaşayan ve ikinci sıraya düşen Schumi, İtalyan rakibini ilk pit stopta geçti ve yarışı kontrolüne aldı. 

Yine Barrichello 
BARCELONA Pisti'nde Schumacher'i, 13.2 saniye ardında takım arkadaşı Rubens Barrichello izlerken, Trulli üçüncü olarak podyuma çıkmayı başardı. Ev sahibi İspanya'nın favorisi olan diğer Renault sürücüsü Fernando Alonso 4. sırayı alırken, BAR'dan Takuma Sato 5. oldu. BAR'ın son üç yarışta kürsüye çıkan yıldızı Jenson Button ise 14. kaltığı yarışı 8. bitirerek puan aldı. McLaren'ler Coulthard ile 10. ve Raikkonen ile 11.'likte kaldı. 

PİLOTLAR KLASMANI 1. M. Schumacher Ferrari 50 puan 2. R. Barrichello Ferrari 32 puan 3. J. Button BAR 24 puan 4. F. Alonso Renault 21 puan 5. J. Trulli Renault 21 puan 6. J. P. Montoya Williams 18 puan 7. R. Schumacher Williams 12 puan 8. T. Sato BAR 8 puan 9. D. Coulthard McLaren 4 puan 10. G. Fisichella Sauber 2 puan 

MARKALAR KLASMANI 1. Ferrari 82 puan 2. Renault 42 puan 3. BAR 32 puan 4. Williams 30 puan 5. McLaren 5 puan 6. Sauber 3 puan 7. Jaguar 1 puan 



</TEXT>
</DOC>
