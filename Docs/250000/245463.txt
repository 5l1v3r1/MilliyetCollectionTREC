<DOC>
<DOCNO> 245463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/guncel/gun05.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli Tıp, kansere 2 ay izin verdi 
</HEADLINE>
<TEXT>


İstanbul Adli Tıp Kurumu, Tekirdağ F Tipi Cezaevi'nde yatan kanser hastası Zavar'ın 2 ay hastanede yatıp cezaevine geri dönmesine karar verdi 

GÖKÇER TAHİNCİOĞLU Ankara 

İyileşmeleri mümkün olmayan Wernicke Korsakoff hastaları için verdiği "iyileşti, cezaevine dönebilir" raporları nedeniyle Türkiye'nin Avrupa İnsan Hakları Mahkemesi'nce AİHM uyarılmasına neden olan İstanbul Adli Tıp Kurumu, bu kez "kansere çare buldu". 
Yasadışı örgüt üyeliğinden hükümlü Erol Zavar, 1999'da mesane kanseri teşhisiyle ameliyat oldu. Vücudunda tümör oluşan Zavar'a Şubat 2004'te bir operasyon daha yapıldı. Ameliyattan sonra Tekirdağ F Tipi Cezaevi'ne konulan Zavar'ın vücudunda yine tümöre rastlandı. Bunun üzerine Zavar, savcılıktan CMUK'un 399. maddesi gereği tedavisi yapılıncaya kadar geçici olarak tahliyesini istedi. 

Hayati tehlike yokmuş 
Ancak sevk edildiği Tekirdağ Devlet Hastanesi olumsuz rapor verince, itiraz üzerine dosyayı ele alan Adli Tıp 3. İhtisas Kurulu Devlet Hastanesi'nin raporlarını dikkate aldı ve Zavar'ın cezaevi şartlarında hayati tehlike içeren rahatsızlığı olmadığına karar verdi. 

'Küfür' şik yeti 
Kurul, Zavar'ın cezasının 6 ayını, hastanenin mahk m koğuşunda çekmesinin uygun olduğunu, bu sürenin Şubat 2004'ten itibaren başlatılması gerektiğini kararlaştırdı. Buna göre Zavar, sadece 2 ay daha hastanede kaldıktan sonra yeniden cezaevine dönecek. 
Hastaneye götürülüp getirilirken, küfür edildiğini ve kötü muameleye maruz bırakıldığını söyleyen Zavar, 3. İhtisas Kurulu'nun kararına da itiraz etti. 3. İhtisas Kurulu, daha önce de, iyileşmesinin mümkün olmadığını belirttiği Korsakoff hastaları için sonradan 'İyileştiler' raporu verince AİHM söz konusu hükümlüler için "tedbir" kararı almış, adli tıbbın bağımsızlığı hakkında Türkiye'den savunma istemişti. 


</TEXT>
</DOC>
