<DOC>
<DOCNO> 231581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun09.html </URL>
<DATE> 2004/04/15/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
İsveç Başbakanı'ndan Türkiye'ye destek Türkiye'ye ihanet edilmesin 
</HEADLINE>
<TEXT>

     İsveç Başbakanı Göran Persson, Türkiye'nin yoğun bir reform programı içinde olduğunu kaydederek, ''AB'nin isteklerini yerine getirdikten sonra AB'den hayır yanıtı almak Türkiye'de gerginliğe yol açar. Onlara ihanet edilirse AB siyasi krizin içine girer'' dedi. 
     Uppsala Üniversitesi'nde biraraya gelen Avrupa Ülkeleri Devlet Bilimcileri'nin toplantısında konuşan İsveç Başbakanı Göran Persson, Fransa'nın AB konusunda Türkiye ile ilgili açıklamalarını eleştirdi. 
     Türkiye'nin AB'ye alınmaması, bunun yerine özel ortaklık teklifi yapılması konusundaki öneriyi ''sorumsuz bir teklif'' olarak nitelendiren Persson, ''Türkiye, yoğun bir reform programı içinde. AB'nin isteklerini yerine getirdikten sonra AB'den hayır yanıtı almak Türkiye'de gerginliğe yol açar'' diye konuştu. 
     
</TEXT>
</DOC>
