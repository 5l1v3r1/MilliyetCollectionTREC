<DOC>
<DOCNO> 216452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun11.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Los Angeles'ta trafikte 27 milyon saat kaybediliyor... 
</HEADLINE>
<TEXT>

     ABD'nin, trafiğin en kötü olduğu kentlerinin başında gelen Los Angeles'te araba kullananların 1 yıl içinde trafikte bekleyerek tam 27 milyon saat kaybettikleri hesaplandı. 
     Kentin, trafiğin en yoğun olduğu yerinin ise Ventura otoyolu üzerindeki I-405 kavşağı olduğu bildiriliyor. Bu kesimde her gün öğleden sonraları trafik tam 5 saat tıkanıyor. 
     Los Angeles'ı, yıllık 25.2 milyon saat kayıpla Chicago izliyor. Trafiğin en kötü olduğu 3. kentin ise Phoenix olduğu ve buradaki yıllık kaybın 23 milyon saate ulaştığı açıklandı. 
     Amerika'da trafiğin en fazla tıkandığı 10 bölgeden 4'ü, Los Angeles'te bulunuyor. Yetkililer, bu kesimlerde yoğunluğun son 5 yıl içinde yüzde 40 artış gösterdiğini de açıkladılar. 
     Merkezi Massachussets Eyaleti'nin Cambridge kentinde bulunan ''Cambridge Systematics Inc'' adlı şirket tarafından yapılan araştırmanın sonuçlarına göre, tüm Amerika'da 1997 yılında 167 kötü trafik kavşağı bulunurken, bu sayı 2002 yılında 233'e çıktı. Aynı dönemde yapılan alt ve üst geçitler sayesinde 18 tıkanma noktası da ortadan kaldırıldı. 
     Yeterli yol olmaması ve araç sayısının fazlalığı yüzünden meydana gelen trafik tıkanmaları, yollardaki zaman kayıplarının yüzde 50'sinin sebebini oluşturuyor. Trafik kazaları, yol yapım çalışmaları, kötü hava koşulları ve sinyalizasyonun iyi işlememesi de diğer sebepleri yol açıyor. 
     
</TEXT>
</DOC>
