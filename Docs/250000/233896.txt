<DOC>
<DOCNO> 233896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonspo14.html </URL>
<DATE> 2004/04/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Doğan'dan Gökdeniz ve Fatih ricası... 
</HEADLINE>
<TEXT>

     Trabzonspor Kulübü Asbaşkanı Nevzat Şakar, teknik direktör Ziya Doğan'ın, yönetim kuruluna Gökdeniz ve Fatih'in sözleşmelerinin uzaması konusundaki görüşmeleri sezon sonuna bırakmasını rica ettiğini söyledi. 
     Nevzat Şakar, AA muhabirine yaptığı açıklamada, Trabzonspor'un ligde şampiyonluk ve Avrupa Şampiyonlar Ligi'ne katılma mücadelesi verdiğini belirterek, ''Teknik direktörümüz Ziya Doğan, Gökdeniz ve Fatih ile sezon sonunda görüşmemiz konusunda bize rica etti. Bunun için bu futbolcularla sezon sonunda görüşeceğiz'' dedi. 
     Şakar, Trabzonspor'dan hiçbir futbolcunun gitmek istemeyeceğini ifade ederek, ''Biz kalmasını istediğimiz futbolcuyu da takımda tutarız. Trabzonspor, büyük bir camiadır. Ancak şimdi konsantrasyonu bozmamak için bu futbolcuların sözleşmelerinin uzaması konusunu sezon sonuna bıraktık'' diye konuştu. 
     Ligde önlerinde 4 karşılaşmanın bulunduğunu ve bu maçların hepsinin zorlu geçeceğini belirten Şakar, şöyle konuştu 
     ''Bu takım elinden gelen mücadeleyi göstermiş ve göstermeye devam edecektir. Taraftara büyük iş düşüyor. 12. adamımızın Diyarbakırspor maçında kendisini göstermesini istiyoruz. Hiçbir maç oynanmadan kazanılmıyor. Biz de iyi oynayıp, rehavete kapılmadan yolumuza devam etmek amacındayız.'' 
     
</TEXT>
</DOC>
