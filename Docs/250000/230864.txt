<DOC>
<DOCNO> 230864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sondun10.html </URL>
<DATE> 2004/04/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kıbrıs'ta DP'nin mini referandumundan ''Hayır'' çıktı... 
</HEADLINE>
<TEXT>

     KKTC'de, 24 Nisan'da yapılacak referanduma ilişkin tavrı merakla beklenen koalisyon hükümetinin küçük ortağı Demokrat Parti'nin DP kendi içinde düzenlediği ''mini referandum''un sonucu belli oldu. 
     Oylamaya katılan partililerin yüzde 64'ü planının reddedilmesi yönünde görüş bildirirken, yüzde 36'sı da ''evet'' dedi. 
     DP'nin hafta sonunda Annan planına ilişkin olarak üyeleri arasında düzenlediği mini referanduma yaklaşık 6 bin üyeden 2600'ü katıldı. 
     DP'den yapılan açıklamada, oylamaya katılanların yüzde 64'ünün referandumda Annan planının reddedilmesi görüşünde olduğu belirtildi. Partililerin yüzde 36'sı ise planın kabul edilmesi gerektiği düşüncesinde. 
     Parti içi mini referandumun sonuçlarını parti yetkili kurullarının değerlendirmesinden sonra, DP'nin referanduma yönelik nihai kararının 16 Nisan'da DP Genel Başkanı, Dışişleri Bakanı ve Başbakan Yardımcısı Serdar Denktaş tarafından açıklanması bekleniyor. 
     Serdar Denktaş, alacakları kararda, Rum yönetiminin tavrı ile Cumhurbaşkanı Rauf Denktaş'ın önerilerinin önemli rol oynayacağını söylemişti. 

     
</TEXT>
</DOC>
