<DOC>
<DOCNO> 228594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun19.html </URL>
<DATE> 2004/04/05/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hitler'in 'onursal vatandaşlığı' iptal edildi 
</HEADLINE>
<TEXT>

     Avusturya'nın Haslach an der Mühl kasabası belediye meclisi, Adolf Hitler'e 1938 yılında verilen ''onursal vatandaşlığı'' oybirliğiyle iptal etti. 
     Sosyal Demokrat Parti'den SPÖ Belediye Başkanı Norbert Leitner, konuyu 1980'li yıllarda gündeme getirdiklerini, ancak dönemin Halk Parti'li ÖVP Belediye Başkanı Johann Gierlinger ve arkadaşlarının kabul etmediğini anımsatarak, Hitler'in ''onursal vatandaşlığının'' iptal edilmesinin, ''demokraside hijyenik bir temizlik olduğunu'' söyledi. 
     Haslach an der Mühl belediyesinin ÖVP'li üyeleri ise 24 Mart 1938'de Hitler'e verilen ''onursal vatandaşlığın'' yasal olarak kişinin ölümüyle otomatik olarak sona erdiğini, ikinci kez ''iptal kararı almaya gerek görmediklerini'' bildirdiler. 
     Belediye yetkilileri, Hitler'in gıyabında verilen ''onursal vatandaşlık'' belgesinin hiçbir zaman kendisine iletilmediğini kaydettiler. 
     
</TEXT>
</DOC>
