<DOC>
<DOCNO> 240113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sontur34.html </URL>
<DATE> 2004/05/14/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
ÖSYM "Sınav kılavuzları en kısa sürede basılacak" 
</HEADLINE>
<TEXT>

     ÖSYM Başkanı Prof. Dr Savaş Küçükyavuz, YÖK Genel Kurulu'nda, ''Yüksek Öğretim Programları ve Kontenjanları Kılavuzu Taslağı'' üzerinde çalıştıklarını belirterek, yapılacak bazı kontroller sonrasında kılavuzun en kısa sürede basılacağını bildirdi. 
     Prof. Dr. Küçükyavuz, ''Her şey yeniden bir kılavuz bastırmayı gerektirmez'' dedi. 
     YÖK Başkanı Prof. Dr. Erdoğan Teziç'in başkanlığında gerçekleştirilen Genel Kurul toplantısı sona erdi. 
     YÖK Genel Kurulu toplantısında Süleyman Demirel Üniversitesi rektör adayları belirlendi. Üniversitedeki seçimlerde ikinci sırada yer alan Prof. Dr. Remzi Karagüzel birinci, en yüksek oy alan Prof. Dr Harun Doğru ikinci sırada yer aldı. 
     ÖSYM Başkanı Prof. Dr. Savaş Küçükyavuz, bir gazetecinin toplantının içeriği ile ilgili sorusu üzerine, ''Yüksek Öğretim Programları ve Kontenjanları Kılavuzu Taslağı'' üzerinde çalıştıklarını belirterek, yapılacak bazı kontroller sonrasında kılavuzun en kısa sürede basılacağını bildirdi. 
     ''Yükseköğretim Yasası bu süreçte yürürlüğe girerse yeni bir kılavuz basılması gündeme gelir mi '' şeklindeki bir başka soru üzerine de Küçükyavuz, bu durumun o süreçte ele alınacağını belirtti. Küçükyavuz, ''Her şey yeniden bir kılavuz bastırmayı gerektirmez'' yanıtını verdi. 
     Toplantıda, Süleyman Demirel Üniversitesi rektör adayları belirlendi. 
     Üniversitede yapılan seçimlerde 195 oyla ikinci seçilen Prof. Dr. Remzi Karagüzel YÖK listesinin ilk sırasında, 226 oyla birinci seçilen Prof. Dr. Harun Doğru ikinci sırada yer aldı. Bu seçimlerde 51 oyla üçüncü seçilen Metin Lütfi Baydar, YÖK'ün listesinde de üçüncü sırada yer aldı. 
     Toplantıda ayrıca, Ağustos ayında görev süresi dolacak 22 üniversite rektörünün seçim takvimi de belirlendi. Bu üniversitelerde rektör seçimleri 31 Mayıs-20 Haziran tarihleri arasında yapılacak seçimlerde en yüksek oy alan 6 üye YÖK'e bildirilecek. 
     YÖK Genel Kurulu, 25 Haziran Cuma günü yapılacak toplantıda bu üyelerden üçünü belirleyerek Cumhurbaşkanı'na gönderecek. Cumhurbaşkanı bu isimlerden birini rektör olarak atayacak. 
     Toplantıda bazı üniversitelere bağlı fakültelere de Dekan ataması yapıldı. Buna göre yapılan atamalar şöyle 
     Abant İzzet Baysal Üniversitesi Orman Fakültesi'ne Prof. Dr. Nafiz Duru, Afyon Kocatepe Üniversitesi Afyon Eğitim Fakültesi'ne Prof. Dr. Hakkı Yazıcı, Afyon Mühendislik Fakültesi'ne Prof. Dr. Abdullah çağlar, Uşak Fen Edebiyat Fakültesi'ne Prof. Dr. Lütfi Özav, Celal Bayar üniversitesi Mühendislik Fakültesi'ne Prof. Dr. Gazanfer Ünal, Çanakkale 18 Mart Üniversitesi Fen Edebiyat Fakültesi'ne Neşet Aydın, Dumlupınar Üniversitesi Kütahya İktisadi İdari Bilimler Fakültesi'ne Prof. Dr. Bülent Tokat, Harran Üniversitesi Ziraat Fakültesi'ne Prof. Dr Yavuz Emeklier, İstanbul Üniversitesi Veteriner Fakültesi'ne Prof. Dr. Özer Ergün, Kırıkkale Üniversitesi Veteriner Fakültesi'ne Prof. Dr. Ertuğrul Elma, Mersin Üniversitesi Eczacılık Fakültesi'ne Prof. Dr Atilla Yalçın, Eğitim Fakültesi'ne Prof. Dr. Zafer Gökçakan, Muğla Üniversitesi Eğitim Fakültesi'ne Prof. Dr. Mehmet Akçay, Mühendislik Fakültesi'ne Erdal Özhan, Osman Gazi Üniversitesi Tıp Fakültesi'ne Prof. Dr. Erol Göktürk, Sakarya Üniversitesi Güzel Sanatlar Fakültesi'ne Prof. Dr. Ayşe Üstün, Selçuk üniversitesi Fakültesi'ne Prof. Dr Mehmet Ayan, İlahiyat Fakültesi'ne Hukuk Prof. Dr Ahmet Önkal, Yüzüncü Yıl Üniversitesi Eğitim Fakültesi'ne Prof. Dr. Rauf Yıldız, Veteriner Fakültesi'ne Prof. Dr. Nihat Mert getirildi. 
     
</TEXT>
</DOC>
