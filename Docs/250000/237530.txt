<DOC>
<DOCNO> 237530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sonsiy08.html </URL>
<DATE> 2004/05/05/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Türkiye, Merve Kavakçı için AİHM'de savunma yapacak 
</HEADLINE>
<TEXT>

     AKP Hükümeti zor bir görevle karşı karşıya. Türkiye'yi AİHM'e şikayet eden eski Fazilet Parti milletvekili Merve Kavakçı'ya karşı savunma görevini AKP hükümeti yapacak. 
     Bir bölümü Fazilet Partisi içinde yeralan ve o dönem Merve Kavakçı'yı savunan AKP'liler, bugün hükümette oldukları için bu kez yapılanları savunmak zorunda kalacak. 
     Dışişleri Bakanlığı sözcüsü Namık Tan, Avrupa İnsan Hakları Mahkemesi'nin AİHM Merve Kavakçı'nın şikayeti üzerine açılan davada Türkiye'ye yönelik savunma talebinin Dışişleri Bakanlığı'na ulaştığını söyledi. 
     Kapatılan Fazilet Partisi’nden milletvekili seçildikten sonra, Meclis’e türbanla gelen ve yemin etmek isteyen Merve Kavakçı’nın izinsiz olarak ABD vatandaşlığına geçtiği belirlenmişti. Milletvekilliği düşürülen ve vatandaşlıktan çıkarılan Merve Kavakçı, 2001 yılının Mayıs ayında Avrupa İnsan Hakları Mahkemesi’ne başvurmuştu 
     
</TEXT>
</DOC>
