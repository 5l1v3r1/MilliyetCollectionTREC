<DOC>
<DOCNO> 231708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonsiy19.html </URL>
<DATE> 2004/04/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Yargıtay'ın Anayasa değişiklikleri önerileri... 
</HEADLINE>
<TEXT>

     Yargıtay, anayasanın yargı bölümü ile ilgili değişiklik önerileri hazırladı. Yüce Divan görevinin, Anayasa Mahkemesi'nden alınarak Yargıtay'a verilmesi öneriliyor. 
     Hakim ve savcıların denetiminin Adalet Bakanlığı'ndan alınarak Hakimler ve Savcılar Yüksek Kurulu'na HSYK bağlı müfettiş hakimler tarafından yapılması isteniyor. 
     AA muhabirinin aldığı bilgiye göre, Yargıtay Başkanlığı'nca oluşturulan komisyon tarafından ''Yargıtay'ın Anayasa'nın Yargı Bölümü ile İlgili Değişiklik Önerisi ve Anayasa Mahkemesi'nin Önerisine Karşı Görüşü'' başlığını taşıyan çalışma tamamlandı. 
     Geçtiğimiz günlerde Başbakan Recep Tayyip Erdoğan ile Adalet Bakanı Cemil Çiçek'e takdim edilen öneriler, Yargıtay Başkanı Eraslan Özkaya tarafından bugün TBMM Başkanı Bülent Arınç ve CHP Genel Başkanı Deniz Baykal'a da sunuldu. 
     Yargıtay'ın önerilerinin genel gerekçesinde, yargı bağımsızlığı ilkesinin yaşama geçirilmesi için Anayasa'nın bazı maddelerinde değişiklik yapılması gerektiği sonucuna varıldığı belirtildi. Anayasa'nın bir kısım hükümlerinde değişiklik yapılacağının gündemde olduğu, bu konuda değişik kurumların öneriler sunduğu anımsatılan genel gerekçede, Yargıtay'a da intikal eden taslak metinlerin bazlarında, bağımsız ve tarafsız yargı ilkesini sağlamak adına bu ilkeyi tamamen zedeleyici önerilerin yer aldığının açıkça görüldüğü ifade edildi. 
     Yargıtay'ın Anayasa'nın yargı bölümü ile ilgili değişiklik önerileri ve bu önerilerin gerekçeleri şöyle sıralandı 
     
</TEXT>
</DOC>
