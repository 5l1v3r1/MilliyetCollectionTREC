<DOC>
<DOCNO> 214171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/siyaset/siy02.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Annan bizi saf dışı bıraktı' 
</HEADLINE>
<TEXT>

      

   
   KKTC Cumhurbaşkanı Rauf Denktaş, bugün New York'ta bir araya geleceği BM Genel Sekreteri Kofi Annan'ın Türkiye, Yunanistan ve Kıbrıs Rum Yönetimi'yle konuşup, kendisiyle temas kurmamasından şikayetçi oldu ve bunu kendisini ziyaret eden Kıbrıs özel danışmanı Alvaro De Soto'ya iletti. 
   Denktaş, dün Türkevi'nde Başbakan Mehmet Ali Talat, Dışişleri Bakanı Serdar Denktaş, Cumhurbaşkanlığı Müsteşarı Ergün Olgun ve danışmanı Prof. Mümtaz Soysal'ın yanı sıra Türkiye'nin BM Daimi Temsilcisi Büyükelçi Ümit Pamir, Dışişleri Bakanlığı Kıbrıs Dairesi Başkanı Ertuğrul Apakan'ın da katıldığı bir hazırlık toplantısı yaptı. 
   Annan'ın yaklaşımını bilmediklerini belirten Denktaş, toplantının ardından şöyle konuştu 
   
   'Söyleyeceklerimiz var' 
   "Annan son zamanlarda Türkiye, Yunanistan ve Rum tarafıyla devamlı temas halinde. Ama bizimle temas edilmedi. Bizi niçin saf dışı bıraktığını bilmiyorum, ama bırakmıştır. Dolayısıyla bizim de kendisine söyleyecek çok şeyimiz var." n NEW YORK Milliyet 
   
   
   
</TEXT>
</DOC>
