<DOC>
<DOCNO> 237454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sondun49.html </URL>
<DATE> 2004/05/05/ </DATE>
<TIME> 19.36 </TIME>
<AUTHOR>  </AUTHOR>
<HEADLINE>
İsrail, Hamas'ın üst düzey üyesini serbest bıraktı 
</HEADLINE>
<TEXT>

     İsrail, Hamas'ın Gazze Şeridi grubunun üst düzey üyesi Muhammed Taha'yı serbest bıraktı. 
     Grubun kurucularından olan 68 yaşındaki Taha, Mart 2003'te Gazze'nin merkezindeki Bureij mülteci kampına düzenlenen baskında İsrail güçleri tarafından tutuklanmıştı. 
     Kamptaki evinin önünde kamyonetten inen, uzun beyaz sakallı Taha'yı destekçileri sevinç gösterileriyle karşıladı. Sokağa dökülen Hamas üyelerinden bazıları havaya ateş açtı, camilerin hoparlörlerinden kutlamalara katılmaları için halka çağrı yapıldı. 
     Taha, o dönemde tutuklanan en üst düzey kişiydi. 
     İsrail'in 1948'de kurulmasından sonra savaş sırasında ailesiyle İsrail'e giden Taha, Bureij kampını kurmuştu ve Gazze kentindeki İslam Üniversitesi'nde ve yerel bir camide vaazlar veriyordu. 
     İsrail'in Hamas'a karşı operasyonlarını artırdığı sırada Taha'yı neden serbest bıraktığı bilinmiyor. 
     
</TEXT>
</DOC>
