<DOC>
<DOCNO> 221731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sondun16.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıların yapıldığı Atocha istasyonu ulaşıma açıldı 
</HEADLINE>
<TEXT>

     İspanya'da dün bombalı saldırı düzenlenen Atocha istasyonu ulaşıma açıldı. 
     İspanya Bayındırlık Bakanı Federico Alvarez-Cascos, bu sabah erken saatlerde Atocha garına giderek, halkla birlikte trene bindi. 
     İstasyona gelen halkın gözyaşlarını tutamadığı ve gar çevresine mumlar yaktığı görüldü. 
     Bu arada kimlik tespit çalışmalarını sürdüren yetkililer, cesetlerin fotoğraflarını çekerek, yakınlarından ölenlerin teşhisini fotoğraftan yapmasını istiyorlar. 
     Öte yandan ülkede ilan edilen yasın ikinci gününde, Madrid'de bu akşam büyük gösteri yapılacak Puerto del Sol Meydanı'nda şimdiden terörü ve ETA'yı lanetleyen pankartlar asıldı, mumlar yakıldı. 
     Yaptırılan 20 metrelik İspanyol bayrağının, yürüyüşe katılacak olan Başbakan Jose Maria Aznar ve diğer siyasi liderler tarafından da taşınacağı ifade edildi. 
     
</TEXT>
</DOC>
