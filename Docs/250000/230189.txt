<DOC>
<DOCNO> 230189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/soneko07.html </URL>
<DATE> 2004/04/10/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalar Irak'ta ABD işgal güçlerine karşı direnişin tırmanmasının gölgesinde tedirgin bir hafta geçirdi. 
     Irak'taki durumun yarattığı kaygılar menkul kıymet piyasalarında ve ABD Doları'nın değerinde düşüşlere yol açarken, altın fiyatları yükseldi. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış değerleri şöyle 
     
     
PARA BİRİMİ CUMA PAZARTESİ Japon Yeni 106.41 105.12 İsviçre Frangı 1.2804 1.3055 Kanada Doları 1.3278 1.3150 
     Londra Borsası'nda pazartesi 1.2005 dolardan kapanan euro, cuma kapanışta 1.2103 dolara çıktı. 
     Aynı borsada pazartesi 1.8149 dolarda kapanan İngiliz Sterlini de cuma kapanışta 1.8334 dolara yükseldi. 
     
     ALTIN FİYATLARI 
     Hıristiyan aleminde kutlanan Paskalya bayramı nedeniyle altın piyasalarının çoğu cuma günü kapalıydı. 
     Altının ons fiyatı bazı borsalarda pazartesi ve perşembe kapanışları itibarıyle şöyle 
     
     
BORSA PERŞEMBE PAZARTESİ Londra 420.70 415.10 Zürih 419.58 415.10 Hong Kong 422.75 426.55 
     Londra Borsası'nda pazartesi 8 dolarda kapanan gümüşün ons fiyatı perşembe kapanışta 8.13 dolara yükseldi. 
     
     MENKUL KIYMET PİYASALARI 
     Uluslararası borsalar Irak'taki durum nedeniyle tedirgin bir hafta geçirdi. 
     Paskalya tatili nedeniyle ABD, Avrupa ve Tokyo dışında Asya menkul kıymet piyasalarının çoğu haftayı perşembe günü kapattı. 
     New York Borsası'nda Paskalya nedeniyle 4 gün süren çalışma haftasında Dow Jones Endeksi bir önceki haftaya göre yüzde 0.3 gerilemeyle 10,442.03 puanda kapandı. Aynı borsada perşembe günü 2,052.88 puanda kapanan Nasdaq Endeksi'nin haftalık kaybı da yüzde 0.2 oldu. 
     Haftaya yükselişle giren ve perşembe günü son 32 ayın en yüksek düzeyinde kapanan Tokyo Borsası'nda ise hava, Irak'ta 3 Japon vatandaşının kaçırıldığının açıklanmasıyla tersine döndü. 
     Bu haberin ardından cuma günü düşüşe geçen borsanın temel göstergesi Nikkei Endeksi haftayı yine de 81.7 puan kazançla 11,897.51 puanda tamamladı. 
     Avrupa borsaları da tedirgin haftayı küçük küzünçlarla kapattılar. 
     Londra Borsası'nın FTSE 100 Endeksi geçen haftaya göre 24.1 puan yükselip perşembe kapanışta 4,489.7 puana çıktı. 
     Frankfurt Borsası'nın DAX Endeksi 5.93 puanlık bir haftalık kazançla 4,013. puanda, Paris'in CAC-40 Endeksi de sadece 0.2 puanlık bir yükselişle 3,740.11 puanda kapandı. 
     
</TEXT>
</DOC>
