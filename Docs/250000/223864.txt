<DOC>
<DOCNO> 223864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sontur30.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu Adayımızın verdiği sözleri hükümet olarak biz veriyoruz 
</HEADLINE>
<TEXT>

     Kültür ve Turizm Bakanı Erkan Mumcu, ''Başkan adaylarımızın verdiği sözleri, hükümet olarak biz veriyoruz'' dedi. 
     İzmir'in Çeşme İlçesi'nde seçim bürosunu ziyaret Mumcu, burada yaptığı konuşmada, Çeşme'nin çok eski bir turizm merkezi olmasına rağmen, turizmle tanışan yörelerle rekabette geri kaldığını, ancak son yıllarda turizm anlayışındaki gelişmeler nedeniyle aradaki farkı kapatmaya başladığını söyledi. 
     Mumcu, ''Bu seçimler sizin önünüzde bir fırsat. Çeşme'yi iktidar yapacak bir fırsat olarak görüyorum. Belediye başkan adayımız Ali Vefa Taylan'ı seçerseniz, kendisinin verdiği sözleri hükümet olarak biz vermiş oluyoruz'' dedi. 
     Urla İlçesi'ni de ziyaret eden Mumcu, başkan adayı Mustafa Aras'a kefil olduklarını ifade ederek, ''İlçeye ekonomik girdiyi sağlamak amacıyla turizmi geliştirecek ve bir türlü yapılmayan müze binasını hizmete sokacağız'' diye konuştu. 
     
</TEXT>
</DOC>
