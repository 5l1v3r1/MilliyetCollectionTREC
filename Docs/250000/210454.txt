<DOC>
<DOCNO> 210454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo40.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor 68 - Union Olimpija 63 
</HEADLINE>
<TEXT>

     Ülkerspor Basketbol Takımı, Erkekler Avrupa Ligi A Grubu'ndaki 10. maçında, Slovenya'nın Union Olimpija takımını 68-63 yendi. 
     Maçın ilk dakikalarında pota altında etkili olan Ülkerspor, Rentzias'ın basketleriyle 8. dakikada 13-5'lik skorla 8 sayılık üstünlük yakaladı. Çabuk toparlanan Union Olimpija, Stelmahers'in 3 sayılık basketiyle farkı kapadı ve ilk peyiyot 15-13 Ülkerspor'un üstünlüğüyle geçildi. 
     Maçın ikinci periyoduna alan savunmasıyla başlayan Ülkerspor, bunda başarılı oldu ve rakibinin sayı bulmasını engelledi. Hücumda da İbrahim ve Rentzias ile skorer bir oyun ortaya koyan ev sahibi ekip, Naumoski'nin basketiyle 19. dakikada farkı 13 sayıya 34-21 çıkardı. Ülkerspor ilk yarıyı da 35-23 önde kapadı. 
     Maçın ikinci yarısına hücumda skorer bir oyun sergileyerek başlayan Union Olimpija, özellikle Bazdaric'in basketleriyle 29. dakikada 18-10'luk bir seri yakaladı ve 45-41'le farkı 4 sayıya indirdi. Ülkerspor 3. periyodu 49-43 önde geçmesini bildi. 
     Maçın son periyodunun ilk 5 dakikasında büyük çekişme yaşandı. Konuk ekip, Anagonye'nin basketiyle 35. dakikada 52-52'lik skorla beraberliği yakaladı. Ancak pota altında Blair ve Rentzias ile çabuk toparlanan Ülkerspor, rakibinin de bu dakikadan sonra hücumda etkisiz kalmasını iyi değerlendirerek üstünlüğü tekrar ele geçirdi. Ülkerspor, Sloven takımının son dakikalardaki taktik faullerine rağmen karşılaşmayı 68-63 kazanarak, 2. tur iddiasını sürdürdü. 
     Bu arada, İstanbul'u olumsuz etkileyen yoğun kar yağışı nedeniyle salon boş kaldı. Karşılaşmayı çok az sayıda taraftar izledi. 
     MAÇIN KARNESİ 
     

ÜLKERSPOR 68 - UNION OLİMPIJA 63 Salon Abdi İpekçi Hakemler Arteaga Avier Amoros xxx İspanya , Juan Carlos xxx İspanya , Panagiotis Bakalis xxx Yunanistan Ülkerspor Booker xx 11, Haluk xx 8, İbrahim xxx 18, Kerem x, Blair xxx 13, Rentzias xxx 15, Naumoski xx 3, Tutku x, Fatih x, Serkan x Union Olimpija Bazdaric xxx 16, Boisa xx 7, Stelmahers xx 8, Maravic x 3, Anagonye xx 18, Rahimic xx 11, Ozbolt x, Petrov x 1. periyot 15-13 İlk yarı 35-23 Ülkerspor lehine 3. periyot 49-43 5 faulle çıkanlar 39.26 Haluk Ülkerspor , 39.47 Bazdaric Union Olimpija      
</TEXT>
</DOC>
