<DOC>
<DOCNO> 204169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/soneko17.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, 1. seansı 43 puan artışla kapadı 
</HEADLINE>
<TEXT>

     İMKB Ulusal-100 Endeksi, önceki kapanışa göre 43.02 puan artışla 1. seansı 18,285.03 puandan tamamladı. 
     Günün ilk seansında hisse senetlerinin ortalama değer kazancı yüzde 0.24 olarak gerçekleşti. 
     Yabancı yatırımcıların tatil nedeniyle piyasadan yavaş yavaş çekilmesinin borsadaki yükseliş ve hareketliliği etkilediğini savunan uzmanlar, Kıbrıs ve Kuzey Irak'taki gelişmeleri takip eden İMKB'de kar satışlarının etkili olduğunu kaydediyor. 
     Dün 18,242.01 puandan kapanan Borsa, 1. seansa 29.02 puan artışla 18,271.03 puandan başladı. İlk yarıyı 18,226.50 puandan geçen endeks, seans içinde en düşük 18,141.08 puana kadar gerilerken, en yüksek 18,457.66 puanı gördü. 
     Seans sonunda mali endeks 71.61 puan artışla 24,928.32 puana, sanayi endeksi 63.15 puan artışla 16,118.55 puana yükselirken, hizmetler endeksi 25.72 puan düşüşle 9,900.35 puana geriledi. 
     Böylece, önceki kapanışa göre mali grup hisseler ortalama yüzde 0.29 oranında, sanayi grubu hisseler ortalama yüzde 0.39 oranında değer kazanırken, hizmetler grubu hisseler ortalama yüzde 0.26 oranında değer yitirdi. 
     1. seansta işlem gören toplam 285 hisse senedinden 155'i değer kazanırken, 77 hisse senedi değer kaybetti, 53 hissenin fiyatında değişiklik olmadı. 
     Seansta, 433 trilyon 318 milyar 110 milyon liralık işlem hacmi oluştu. 
     1. seansta, Yapı Kredi Bankası, İhlas Holding, Doğan Holding, Akbank ve Sabancı Holding en yoğun işlem gören hisseler oldu. 
     
</TEXT>
</DOC>
