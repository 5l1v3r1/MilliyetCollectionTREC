<DOC>
<DOCNO> 241818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/ekonomi/eko05.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
THY Petrol fiyatı burada kalırsa zam yapmayız 
</HEADLINE>
<TEXT>


EKONOMİ SERVİSİ 

THY Genel Müdürü Abdurrahman Gündoğdu, petrol fiyatları bu seviyede kalırsa bilet fiyatlarını artırmayacaklarını bildirdi. Gündoğdu, THY ile Zorlu Enerji Grubu'nun 'endüstriyel gaz türbinlerinin bakım işlemlerinde ortak hizmet vermesini' öngören anlaşmayla ilgili basın toplantısında gazetecilerin sorularını yanıtladı. 
Gündoğdu, THY'nin maliyet yapısında şu anda zamma gerek görülmediğini belirterek, "Ama petrol fiyatı 45 - 50 dolar şu anda ABD'de varil fiyatı 40 doların altında civarına çıktığında zam yapma gereğimiz oluşacak" dedi. Gündoğdu, uçuşları durdurulan RJ uçaklarının üretici firmasından paslanmayla ilgili bakımlarının yapılmasını istediklerini söyledi. 13 uçak kiralandığını, uçak alımı için de görüşmelerin sürdüğünü kaydeden Gündoğdu, yüksek fiyata alım yerine ikinci el uçak kiralama yoluna da gidebileceklerini belirtti. 


</TEXT>
</DOC>
