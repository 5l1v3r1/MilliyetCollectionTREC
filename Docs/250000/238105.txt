<DOC>
<DOCNO> 238105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko16.html </URL>
<DATE> 2004/05/07/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Piyasada son durum... 
</HEADLINE>
<TEXT>

     ABD'de nisan ayında istihdam verilerinin beklenenin üzerinde gelmesi üzerine dolar euro karşısında değer kazandı. İç piyasada da dolar kuru 1 milyon 500 bini aştı. Şubat ayında Türkiye'nin cari işlemler açığının da 2 milyar 66 milyon dolarla beklentinin üzerinde gerçekleşmesi piyasada tedirginliği artırdı. Gösterge faiz bir puan artarak yüzde 27.5'e çıkarken, 2034 vadeli eurobondun fiyatı da 3 dolar düştü. Borsadaki kayıp ise yüzde yüzde 3.5 oldu. 
     Dün 1 milyon 465 bin liradan kapanan dolar, açılışta 1 milyon 492 bin liraya kadar yükseldi. Hükümet cephesinden henüz bir açıklamanın gelmemesi, piyasada belirsizliği artırırken bekle-gör mantığı ağır basmaya başladı. Dolar saat 09.50'de gelen satışlarla 1 milyon 487 bin liraya gevşedi. Gün ortasına kadar dolardaki gevşeme sürdü ve saat 12.00'de 1 milyon 482 bin liraya kadar geriledi. Saat 14.00'te serbest piyasada dolar yeniden 1 milyon 486 bin liraya yükseldi. 
     İstanbul ve Ankara'da dolar, Euro ve sterlinin alış-satış fiyatları, saat 14.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,480,000 1,486,000 Euro 1,784,000 1,790,000 İngiliz Sterlini 2,648,000 2,668,000      

ANKARA SERBEST PİYASA ALIŞ SATIŞ ABD Doları 1,475,000 1,490,000 Euro 1,780,000 1,798,000 İngiliz Sterlini 2,620,000 2,682,000      
     BANKALARARASI DOLAR KOTASYONLARI 

     Bankalararası piyasada, saat 14.50 itibariyle dolar kotasyonları, alışta en düşük 1 milyon 481 bin lira, en yüksek 1 milyon 483 bin 500 lira, satışta en düşük 1 milyon 485 bin 500 lira, en yüksek 1 milyon 490 bin lira seviyesinde bulunuyor. 
     Uluslararası piyasalarda euro-dolar paritesi 1.2073, sterlin-dolar paritesi 1.7967, yen-dolar paritesi ise 110.58 düzeyinde seyrediyor. 
     
     BORSA'DA SERT DÜŞÜŞ HIZ KESTİ 

     Seansın ilk dakikalarında yüzde 2.80'e varan düşüş yaşayan borsa da toparlanma eğilimine döndü. 
     İMKB Bileşik Endeksi 1. seansta, dünkü 2. seans kapanışına göre 227.97 puan kayıpla, 17,396.08 puandan kapandı. 
     Hisse senetleri ortalama yüzde 1.29 oranında değer kaybetti. 
     Dün 17,624.05 puandan kapanan İMKB Ulusal 100 Endeksi, 1. seansa, 131.99 puan kayıpla, 17,492.06 puandan başladı. İlk dakikalarda 17,131.23 puana kadar gerileyen endeks, seansın ilk yarısı 17,422.34 puandan geçti. 
     Seans sonunda mali endeks 321.45 puan kayıpla 23,758.48 puana, sanayi endeksi 202.16 puan kayıpla 15,743.72 puana, hizmetler endeksi 84.40 puan kayıpla 9,421.29 puana geriledi. 
     Böylece, önceki kapanışa göre, mali grup hisseler ortalama yüzde 1.33, sanayi grubu hisseler ortalama yüzde 1.27, hizmet grubu hisseler yüzde 0.89 değer kaybetti. 
     1. seansta işlem gören toplam 304 hisse senedinden 223'ü değer kaybetti, 45 hisse senedi değer kazandı, 36 hissenin fiyatında değişiklik olmadı. 
     Seansta, 310 trilyon 736 milyar 772 milyon liralık işlem hacmi oluştu. 
     1. seansta, Yapı Kredi Bankası, Doğan Holding, Erdemir, Akbank ve Garanti Bankası en yoğun işlem gören hisseler oldu. 
     
     İKİNCİ SEANS DA KAYIPLA BAŞLADI 

     İMKB Bileşik Endeksi, 2. seansın ilk dakikalarını, önceki kapanışa göre 45.40 puan kayıpla, 17,370.68 puandan geçti. 
     Endeks ikinci seansta düşüşünü sürdürdü ve seansın ilk yarısını 1. seans kapanışına göre 235.62 puan kayıpla, 17,160.46 puandan geçti. 
     Hisse senetleri 1. seans kapanışına göre, yüzde 1.35 oranında değer kaybetti. 

     
</TEXT>
</DOC>
