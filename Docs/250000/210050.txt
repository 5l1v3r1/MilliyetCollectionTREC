<DOC>
<DOCNO> 210050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/spor/spo03.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman dikkat Mondi 
</HEADLINE>
<TEXT>

   Mehmet Bölükbaşı ile aynı odayı paylaşan tam 16 futbolcu Galatasaray'dan ayrılmak zorunda kaldı. En son Abdullah'ı gönderen Cim-Bom'un kalecisine şimdi Mondragon arkadaşlık yapıyor 
      ERHAN TELLİ 

   
   6 yılın bilançosu 
   GALATASARAY'DA Mehmet Bölükbaşı ile tesislerde ve kamplarda aynı odaya düşen çarpılıyor. 1997-98 sezonunda Sarı - Kırmızılı renklere gelen Mehmet, beraber kaldığı 16 arkadaşını da yolcu etti Bugüne kadar aynı odayı paylaştığı arkadaşlarını birer birer gönderen Cim - Bom'un kalecisi, son olarak Abdullah ile yollarını ayırdı. Şimdi Mehmet ile bir odada kalan Mondragon'a da arkadaşları kendine dikkat etmesi için takılıyor. 
   
   'Benden korkuyorlar' 
   İLK etapta kaleci Volkan, Adnan, Feti, Osman Coşkun, Saffet Akyüz, Ahmet Yıldırım, Burak Akdiş, Ufuk, Emrah, Vedat, Erhan, Murat Sözkesen, Abdullah'ı hatırlayan Mehmet Bölükbaşı, takımdan ayrılan ancak beraber kaldığı üç arkadaşını da anımsamadığını belirtti. Galatasaray kalecisi, "Tam birbirimize ısınmışken, takımdan ayrıldılar. Artık benimle aynı odada kalmaktan korkuyorlar" dedi. 
   
   Berkant'a 'güle güle'    Terim ile görüşen futbolcu, sakatlığını gerekçe gösterip Diyarbakırspor maçına gitmek istemediğini söyledi. Fatih hoca da Vardar'ı çağırıp, "Berkant'ı ilk uçakla gönderin" dedi 
   ERHAN TELLİ 

   19.20 uçağıyla döndü 
   ANTALYA kampı sırasında tedavi gören Berkant, dünkü idmanda Fatih Terim'in yanına gitti, sakatlığını öne sürüp, Diyarbakır'a gitmek istemediğini belirtti. Terim, bunun üzerine Turgay Vardar'ı yanına çağırdı, "Berkant'ı ilk uçakla gönderin" talimatını verdi. Sarı - Kırmızılı futbolcu gizlice 19.20 uçağıyla İstanbul'a döndü. Galatasaray'ın bu ayın sonuna kadar sözleşmesini uzatmasını istediği futbolcu, menajeriyle görüştükten sonra son kararını verecek. 
   
   'Kalmamızı istemiyorlar' 
   İSTANBUL'A inişte bir açıklama yapan Berkant, h l Galatasaray'ın futbolcusu olduğunu ve herşeyin önümüzdeki hafta belli olacağını söyledi. Genç oyuncu, "Hafta başı menajerim İstanbul'a gelecek ve pazarlıklara başlayacağız. Tekliflerine fedakarlık yapıp, yapmayacağım o zaman belli olacak. Galatasaray'da kalmak istiyorum" dedi. Öte yandan h l sözleşme imzalamayan Ümit Karan ve Berkant'ın yakın çevrelerine "Kalmamızı istemiyorlar" diye dert yandıkları öğrenildi.. 
   
   25 numara Necati'ye    VEDAT DANACI 

   ADANASPORLU Necati 3.5 yıllık anlaşmaya dün imza attı, resmen Galatasaraylı oldu. 25 numaralı formayı giyecek olan golcünün, alacaklarına karşılık Turuncu - Beyazlılar'dan bonservisini aldığını vurgulayan 2. Başkan Ali Dürüst, sezon sonunda düşündükleri imzayı şimdi attıkları için mutlu olduklarını belirtti. Golcü oyuncu, bu sezon 16 maçta 5 gol atıp, 7 asist yapmıştı. 
   İMZA öncesinde sağlık kontrolünden geçirilen Necati, anlaşma sonrasında sakatlıktan kurtulan Prates ile birlikte Antalya'ya gitti, kampa katıldı. Diyarbakırspor maçının hazırlıklarına dün gece yaptığı idmanla devam eden Galatasaray'da iyileşen Ümit Karan takımla çalışırken, sakat olan Suat Usta idmana çıkmadı. Necati'nin çift kalede attığı gol alkışlandı. 
   
   Ada'ya inceleme 
   DİVAN Kurulu tarafından Kuruçeşme Adası'nın durumu için kurulan beş kişilik heyet dün incelemede bulundu. Araştırma sonrasında bir açıklama yapan Yılmaz Toköz, 500 milyar liralık bir hasar tespit ettiklerini, adanın Galatasaray Yönetim Kurulu'nun izniyle yaza yetiştirilebileceğini söyledi. 
   
   'Patron Aysal'dır' 
   SPONSORLARLA ayakta duran Galatasaray'ın amatör şubelerinde kongre tartışmaları erken başladı. Yüzme şubesinin, Burhan Felek'teki kapalı havuzun kulübe kazandırılması durumunda Özhan Canaydın'ın arkasında duracağı belirtilirken, kürek şube kaptanı Fatih Gökşen ise, "Patronumuz Ünal Aysal'dır. O kimi desteklerse oyumuz ona" dedi. 
   
   Sarıgül'e davet    GALATASARAY Yönetim Kurulu, elindeki projeyi anlatması için Şişli Belediye Başkanı Mustafa Sarıgül'e davette bulundu. Mecidiyeköy'de Sportif A.Ş.'nin binasında Özhan Canaydın ve ekibiyle bugün biraraya gelecek olan Sarıgül, projenin detaylarını Sarı - Kırmızılılar'a aktaracak. 
   
   Avantgarde'da buluşma    RAŞİT ALTUN 

   CİM - BOM'UN Hollandalı yıldızı Frank de Boer ile Fenerbahçe'de oynayan vatandaşı Pierre van Hooijdonk önceki gece aileleriyle birlikte yemek yedi. Nişantaşı'ndaki sosyetik gece kulübünde buluşan iki ünlü futbolcu güzel bir gece geçirdi. Akşam 20.00'de mekana gelen ikili, gece 24.00'e kadar Avantgarde'da kaldı. 
   
   
   
</TEXT>
</DOC>
