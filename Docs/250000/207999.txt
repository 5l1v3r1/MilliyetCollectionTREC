<DOC>
<DOCNO> 207999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/siyaset/siy01.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Din buyurduğu için türban takıyorlar...' 
</HEADLINE>
<TEXT>

   Almanya'da iki gazeteye konuşan Erdoğan, türbanın siyasi sembol olarak takılmadığını, dinin buyruğu olduğunu belirterek, "Baskı yapılmamalı" dedi 
      Şenol Çalabakan 

   
   Berlin'e 9 Ocak'ta bir günlük ziyarette bulunan Başbakan Recep Tayyip Erdoğan, Welt am Sonntag ve Frankfurter Allgemeine Sonntags Zeitung gazetelerinin sorularını yanıtladı. Almanya'da türbanın ezilen kadınların sembolü olduğunu belirten Welt am Sonntag gazetesine, "Sizinle aynı fikirde değilim" karşılığını veren Erdoğan, "Eşim ve kızlarım da türban takıyor. Bunu benim baskımdan dolayı yapmıyorlar. Kızlarım üniversiteyi bitirmek üzere. Eğitimli insanlar olarak kararlarını türbandan yana verdiler" diye konuştu. 
   
   'Kravat da sembol olabilir' 
   Türbanın siyasal değil, dini bir simge olduğunu da sözlerine ekleyen Erdoğan, "Halk, dini öyle buyurduğu için türban takıyor. İnsan kravatı da sembol olarak nitelendirebilir. Türban takıp takmama konusunda kimseye baskı yapılmaması gerekir" dedi. Erdoğan, bu konuda Alman politikacılara ne gibi öğütler verebileceği sorusu üzerine de, vicdan özgürlüğünün AB'nin önemli bir dinamiği olduğunu, herkesin istediği şekilde yaşama hakkının dikkate alınması gerektiğini vurguladı. 
   
   'Gücümün kaynağı inancım' 
   "Belediye başkanlığı döneminde cezaevine girdiniz ve siyaset yasağı aldınız. Nasıl dayandınız " sorusuna ise Erdoğan, şu yanıtı verdi "Gücümü inandığım değerlerden alıyorum. Benim inancımda bir söz var 'Halka hizmet edersen Allah'a da hizmet etmiş olursun.' Siyasete gökten inmedim. 17 yaşından beri politika yapıyorum. Kimse İstanbul Belediye Başkanı olacağımı tahmin etmedi. Kazandıktan sonra halkın sevgisi geldi. Başarımızı ülke geneline yayacağız." 
   Türkiye'nin AB'ye üyeliğine de değinen Erdoğan, müzakere tarihi için Aralık 2004'te "Hayır" yanıtı verilmesinin Türk halkını derinden etkileyeceğini vurguladı. Erdoğan, Kıbrıs'ın AB üyeliği koşulu olarak dayatılmasından duyduğu rahatsızlığı da dile getirdi. 
   
   Leyla Zana sorusuna yanıt 
   Ben yasaklıyken AB neredeydi    ESKİ DEP milletvekili Leyla Zana'nın serbest kalıp kalmayacağı sorusuna da kendi mahk miyet kararıyla yanıt veren Başbakan Erdoğan, Avrupa Parlamentosu'nun, 3 Kasım seçimlerinden hemen sonra kendisinden Zana'nın tekrar yargılanmasını istediğini hatırlattı. Erdoğan, "İnsan hakları açısından Leyla Zana'nın durumuyla yeniden ilgilenilmesine tabii ki karşı değilim. Ancak onlara, okuduğum bir şiirden dolayı cezaevine girdiğimi söyledim. Bütün haklarım elimden alınmıştı. O zaman AB neredeydi " dedi. 
   
   
</TEXT>
</DOC>
