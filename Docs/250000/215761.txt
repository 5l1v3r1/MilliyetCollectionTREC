<DOC>
<DOCNO> 215761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo16.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da Ali Kulaksız gönderildi... 
</HEADLINE>
<TEXT>

     Konyaspor'da disiplinsiz davranışlar sergileyen Ali Kulaksız gönderilirken, sezon başında transfer edilen Okan Çebi, PAF takımıyla antrenmanlara çıkacak. 
     Konyaspor Kulübü'nden yapılan açıklamada, yönetim kurulunun yaptığı toplantıda, cumartesi günü deplasmanda yapılacak Galatasaray maçı için takımın Cuma günü uçakla İstanbul'a gitmesi ve Green Park Otel'de konaklamasına karar verildiği belirtildi. 
     Öte yandan, verilen raporlar doğrultusunda disiplinsiz davranışlar sergileyen Ali Kulaksız'ın kulüple ilişkisinin kesilerek gönderildiği ifade edildiği açıklamada, ''Toplantıda sezon başında transfer edilen Okan Çebi'nin ise PAF takımı ile süresiz idmana çıkması kararlaştırıldı'' denildi. 
     Toplantıda ayrıca İstanbul Konyalılar Derneği aracılığıyla İstanbul'da oturan Konyalılar'ın maça davet edilmesine karar verildiği kaydedildi. 
     
</TEXT>
</DOC>
