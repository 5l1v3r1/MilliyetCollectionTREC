<DOC>
<DOCNO> 204059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/magazin/amag.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar'ın 'Eser'i 
</HEADLINE>
<TEXT>

   Samsunlular otobüslerle havaalanına akın etti, gençler sloganlar eşliğinde imza için yarıştı. 70 araçlık bir konvoyla şehir turu atan Popstar yarışmacılarından Eser, memleketinde kral gibi karşılandı 
      MURAT SANDIKÇI-AHMET YENİGÜN Samsun DHA 
   
   Kanal D'de yayınlanan Popstar Yarışması'nda son hafta birinci olan Eser Bayar, dün memleketi Samsun'da 'star' gibi karşılandı. Eser'i görmek için havalimanına akın eden yaklaşık bin kişi, imza alabilmek için yarıştı. 
   Popstar'la ünlenen Eser Bayar'ın Samsun'a gelişinin Büyükşehir Belediyesi ve yerel basın tarafından halka duyurulması üzerine Samsunlular, dün sabah otomobil ve otobüsleriyle havalimanına akın etti. 
   
   Konvoyla tur 
   Büyükşehir Belediyesi konservatuvar öğrencilerinin 'Artık sevmeyeceğim' parçası eşliğinde çiçeklerle karşılanan oğlunu gören anne Asuman Bayar ağladı. Gözündeki alerji nedeniyle gözlükle dolaşan Eser için gençler, "Eser, sen bizim her şeyimizsin" sloganları attı. Anne ve babasıyla cipe binen Eser, 70 araçlık konvoyla kent turu attı. 
   
   
</TEXT>
</DOC>
