<DOC>
<DOCNO> 216495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sondun54.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush,Gibson'un "Tutku" filmini... 
</HEADLINE>
<TEXT>

     ABD Başkanı George Bush, ünlü yönetmen ve aktör Mel Gibson'ın tartışmalı filmi ''Tutku''yu izlemek istiyor. 
     Bush'un sözcüsü Scott McClellan, gazetecilerin ABD Başkanı'nın, ülkede bugün gösterime giren ve Hz. İsa'nın son saatlerini anlatan ''Tutku'' filmini izlemek isteyip istemediğine ilişkin sorusunu, ''Bence istiyor ve sanırım izleyecek'' sözleriyle yanıtladı. 
     Beyaz Saray'da ABD başkanlarının gösterime yeni giren filmleri izleyebilecekleri özel bir salon bulunuyor. 
     Gibson'un ''Tutku'' filmi, Katolik ve diğer Hıristiyan gruplarla kitap araştırmacıları tarafından, gerçeğine uyan betimlemeler yaptığı için savunulmuş, Musevi yetkililer ise filmi İsa'nın ölümünden sorumlu tuttuğu gerekçesiyle eleştirmişti. 
     
</TEXT>
</DOC>
