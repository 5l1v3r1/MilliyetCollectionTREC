<DOC>
<DOCNO> 200630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sonspo09.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler Ligi'ne Sergen damgası... 
</HEADLINE>
<TEXT>

     Beşiktaş'ın bu sezon Avrupa Şampiyonlar Ligi'ndeki başarısında büyük pay sahibi olan Sergen Yalçın, attığı ve attırdığı gollerle adeta takımına hayat verdi. 
     Siyah-beyazlıların bu sezon Şampiyonlar Ligi'nde attığı 5 golün 2'sini kaydeden deneyimli futbolcu, 3'ünde de asist yaptı. 
     Beşiktaş'ın Avrupa kupalarında, tarihinde ilk kez İngiliz takımını yendiği ve ilk kez Şampiyonlar Ligi'nde deplasman galibiyetine imza attığı Chelsea maçındaki 2 golün de sahibi olan Sergen, takımının 3 puan almasında başrolü oynadı. 
     Deplasmanda 2-1 kaybedilen Sparta Prag maçında atılan tek goldeki penaltıyı yaptıran ve İstanbul'daki rövanş maçında Ronaldo'nun attığı golün asistini yapan Sergen, son olarak da Lazio deplasmanında penaltıdan atılan tek golün yaratıcısı oldu. 
     
</TEXT>
</DOC>
