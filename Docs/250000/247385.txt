<DOC>
<DOCNO> 247385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sonspo15.html </URL>
<DATE> 2004/06/12/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Avrupa Futbol Şampiyonası... İçki yasak, "Marihuana" serbest... 
</HEADLINE>
<TEXT>

     Portekiz'de bugün 12. başlayacak Avrupa Futbol Şampiyonası öncesinde, ev sahibi ülkenin güvenlik güçleri, İngiliz holiganların maçlarda olay çıkartmamaları durumunda, ''Marihuana'' isimli uyuşturucuyu serbestçe kullanabileceklerini açıkladı. 
     Portekiz polisi, İngiliz taraftarlarının şampiyonada olay çıkartmamak şartıyla sokaklarda ve kafelerde ''Marihuana'' kullanmalarını serbest bıraktı. Bu şartlı antlaşmaya göre, içkili taraftarlara izin verilmeyeceği, olay çıkaran içkili İngilizlerin maç öncesinde tutuklanarak gözaltına alınacakları ve maç sonrasında serbest bırakılacakları bildirildi. 
     Aynı uygulama Hollanda ve Belçika'nın ev sahipliğini yaptığı Euro-2000 Avrupa Futbol Şampiyonası'nda, Hollanda polisi tarafından gerçekleştirilmişti. İzin verilen ve uyuşturucu alan taraftarlar, bu şampiyonada sözlerinde durarak, olay çıkartmamıştı. 
     
</TEXT>
</DOC>
