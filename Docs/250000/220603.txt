<DOC>
<DOCNO> 220603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/guncel/gun03.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücudunda ve ruhunda taşıdığı 52 bıçak yarası ile kendine sıfırdan bir hayat kurdu 
</HEADLINE>
<TEXT>
   Aynaya bakmadan giyiniyorum 
   Polisin gözü önünde, kocası tarafından bıçaklanan Ayşegül Porsuk, "Ruhumdaki yaralar belki zamanla azalıyor ama izlerim geçmiyor" diyor. Piyangodan para çıksa hepsini estetik için harcayacağını söylüyor 
      
   Sorular kimlerden 
   
   Hasan Pulur Uğradığın saldırıyı insanlar televizyonda seyretti. Oysa çok daha yakından, canlı seyredenler vardı, polisler. Olaydan sonra, onlarla hiç karşılaştın mı Eğer yüz yüze gelmişseniz, senin ve onların tepkisi ne oldu 
   Ayşegül Porsuk Evet karşılaştım. Olaydan sonra annemde kalırken, aynı polislerden birini koruma olarak verdiler. Beni koruması için yani Bana "sen bizi rezil ettin" dedi. Ben kızdım "Ne hakla. Şu rozeti niye takıyorsunuz. Boşuna" dedim. O da bana "Sen silkinip elinden kurtulamadın mı, öyle yatıyorsun" dedi. Biri onu yatırsa yere, bakalım kalkabilecek mi Müdahale edebilirlermiş ama izinleri yokmuş bu konuda. Ne biçim izinse bu Ben onları suçlu buluyorum. Polislerin geldiğini görünce sevindim, herhalde kurtaracaklar, dedim ama hiçbir şey yapmadılar. 
   
   Hasan Pulur Her insanda bir güven duygusu vardır. Kapı komşundan, devlete kadar bu güven duygusu yaygındır. Olaydan sonra insanlara karşı bu duygun sürüyor mu 
   Ayşegül Porsuk Güvenim yok tabii. Ama o gün normal vatandaşlar polisten daha çok yardım etmek istediler. Kadınlar saçlarını yoldular "Kadını kurtarın" diye. Vatandaşlar ellerinde sopalarla kurtarmak istediler beni, ama polis izin vermedi. 
   
   
   Taha Akyol Yaşadığınız acı olaylardan sonra erkekler hakkında bir genelleme yapıyor musunuz Zihninizde bir erkek imajı var mı, yoksa her kişi ayrıdır diye mi düşünüyorsunuz 
   Ayşegül Porsuk Evet yapıyorum. Erkeklere karşı, nasıl diyeyim güvensizliğim var. Bu olaydan sonra erkeklerin bana arkadaşlık teklif ettiği olmadı mı Oldu. Ama ben hep geri çevirdim. Pişman da değilim. Çünkü dıştan iyi görünseler de hepsinin amacı aynı. Bütün erkeklerin niyeti yatağa kadar. Hepsi yatağa atmak istiyor. Ondan sonra biter. Kendimi geri çekiyorum ki, onların tuzağına düşmeyeyim. 
   
   Taha Akyol Uygun şartlar olsa, yeniden evlenmeyi düşünür müsünüz Yoksa bu konuda kategorik bir kararınız mı var 
   Ayşegül Porsuk Düşünmüyorum. Nedenini söyledim. Şu an ben aşk düşünecek durumda değilim. Büyük konuşmayayım ama... Zaten mesela sinemaya gidelim diyorlar. Kabul etmiyorum. 
   
   
   Melih Aşık Kocanız cezaevinden çıktığında onunla tekrar bir araya gelmeyi düşünüyor müsünüz 
   Ayşegül Porsuk Onu bir daha asla görmek istemiyorum. Çocuklarla görüşmesine karışmıyorum. Çocuklar Adana'ya gidip geliyorlar. Ama çocukları bahane edip benim peşime düşerse çocukları da veririm. Madem onları bahane ediyorsun al, derim. 
   
   Melih Aşık Genç bir kadın olarak yaşadığınız bu olaydan sizde kalan en büyük iz ne oldu Ruhunuzdaki izler mi, vücudunuzdaki izler mi 
   Ayşegül Porsuk Vücudumdaki izler. Çünkü aynaya baktıkça çok üzülüyorum. Bütün kadınlar güzel görünmek ister. Ruhumdaki yaralar belki biraz azalıyor, ama izlerim geçmiyor. Yüzümdekiler az ama vücudumu görmüyorsunuz. Onları görmemek için aynaya bakmadan giyiniyorum. Piyangodan para çıksa, bütün parayı estetik ameliyatlara harcarım. Başka hiçbir şeye para kalmayacak olsa da ameliyat olurum. Bütün izleri, hepsini yok ettiririm. 
   
   
   Fikret Bila Türkiye'nin gözleri önünde, sizi onlarca yerinizden bıçaklayan, birçok ameliyat geçirmenize neden olan eşinizi neden affedebildiniz 
   Ayşegül Porsuk Aslında onu affetmedim biliyor musunuz Çocuklarım için davadan vazgeçtim. Ne de olsa onların babaları. Üzülüp affetmemi istiyorlardı. Benim babam alkolikti. Annem ve babam ayrıldı. Babam çekilmez biriydi. Ama ben o halde bile annemle babamın barışmasını isterdim. Düşünüyorum, çocuklar da aynı şekilde. Tabii onlar istiyor diye babalarıyla görüşecek halim yok. Zaten kamu davasının devam edceğini de biliyordum. Beni korkutmuş, tehdit etmiş olsalardı asla vazgeçmezdim. 
   
   Fikret Bila Dünya Kadınlar Günü sizin için ne ifade ediyor 
   Ayşegül Porsuk Ben her gün yüzlerce kadının derdini dinliyorum. O yüzden kadınlar gününün önemli olduğunu düşünüyorum. Kadınların sorunlarının gündeme gelmesi için önemli. 
   
   
   Can Dündar Zamanın her yarayı kapattığına inanıyor musunuz 
   Ayşegül Porsuk Hayır. Her yara zamanla kapanmaz. Ben h l bu olayı yaşıyorum. 
   
   Can Dündar Adamın vahşetinden çok izleyenlerin tepkisizliği dehşet vericiydi. Toplumun bu ilgisizliği devam ediyor mu Size yönelik bir koruma kalkanı oluştu mu Sizin başınıza bir daha böyle bir şey gelmeyeceğinden emin misiniz 
   Ayşegül Porsuk Başıma böyle bir şey yine gelebilir. O yüzden kendim önlem alıyorum. Artık çok yoruldum, daha çok uğraşmak istemedim. 
   
   
   Güngör Uras Bir kadın bir erkekten ne bekler Sevgi tabii ki önce gelecek diyeceksiniz ama acaba sevgi, paranın, ekonomik gücün bir parçası mı Eğer ekonomik gücünüz olsa idi, sizi bıçaklayan ve yerlerde sürükleyen bir birlikteliğiniz olur muydu 
   Ayşegül Porsuk Sevgi, ilgi, tatlı söz bekler. Ekonomik gücüm olsaydı daha başka biriyle evlenirdim herhalde. Daha eğitimli, daha farklı birini seçerdim. Seçme şansım olurdu. Ama 14 yaşında babam tarafından evlendirildim. 
   
   Güngör Uras Adana'dan İstanbul'a gelmek maddi ve manevi olarak kolay bir şey mi Ciddi sorunları olan, manen ve madden ezilmiş bir kadın İstanbul'da ayakları üzerinde nasıl durabilir Bir destek olmadan bir erkek himayesi olmadan bu mümkün mü 
   Ayşegül Porsuk Artık kadın erkek eşit olmuş. Beyoğlu Kaymakamlığı kira yardımı yapıyor. 100 milyon lira veriyor. Ben de 50 koyuyorum. Ama başka bir yerden hiçbir yardım yok. Oyuncak satarak geçiniyorum. Belediye'den plaka aldım. Onun kirasını da ödüyorum. Bir erkeğin himayesine ihtiyacım olduğunu düşünmüyorum. 
   
   
   Nail Güreli Genelde insan hakları, özelde kadın hakları olarak annenizin dönemiyle, sizin annelik döneminizde durumu nasıl değerlendiriyorsunuz Varsayarak çocukların dönemi için bu konularda ne düşünüyorsunuz 
   Ayşegül Porsuk Bence değişen bir şey yok. Annemin yaşadığı da benimki de aynı. Çünkü erkeklerin tavrı değişmiyor. Kızımın da kocasından dayak yemeyeceğinin garantisi yok. 
   
   Diğer Ropörtajlar 
            
   
   
</TEXT>
</DOC>
