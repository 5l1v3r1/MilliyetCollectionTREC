<DOC>
<DOCNO> 246643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sontur47.html </URL>
<DATE> 2004/06/09/ </DATE>
<TIME> 20.12 </TIME>
<AUTHOR>  </AUTHOR>
<HEADLINE>
Yazıcıoğlu "Karar, Türk yargısının bağımsız olmadığını gösteriyor" 
</HEADLINE>
<TEXT>

     Büyük Birlik Partisi BBP Genel Başkanı Muhsin Yazıcıoğlu, kapatılan DEP'in 4 eski milletvekilinin tahliye kararının, Türkiye'de yargı bağımsızlığının olmadığını gösterdiğini savunarak, kararı veren mahkemenin ve Adalet Bakanı Cemil Çiçek'in istifa etmesini istedi. 
     Yazıcıoğlu, parti genel merkezinde yeni göreve seçilen Alperen Ocakları Genel Başkanı Nedim Yıldız ve beraberindekileri kabul etti. 
     Kabulün ardından gazetecilerin, Yargıtay 9. Ceza Dairesi'nin kapatılan DEP'in 4 eski milletvekilinin tahliye edilmesi kararını değerlendiren Yazıcıoğlu, Türk devletine ve Türk bağımsız yargısına dışardan müdahale edildiğini söyledi. 
     Türkiye'nin bağımsızlığına ve özellikle yargı bağımsızlığına müdahalenin ''alışkanlık haline getirilmesine'' tepki gösterdiğini söyleyen Yazıcıoğlu, bağımsız yargı kararına rağmen dış müdahalelerle DEP davasının sonuçlandırıldığını öne sürdü. 
     Yazıcıoğlu, şöyle konuştu 
     ''Artık Meclis kararlarına, yargıya açıkça müdahale ediliyor ve sonuç alınıyor. Avrupa istiyor diye yargı süreci değiştiriliyor. Yargı, yabancı misyon şeflerinin emrindedir. Böyle bir ortamda, Adalet Bakanı'nın ben millet adına bakanlığı temsil ediyorum , yargının da biz bağımsızız deme hakkı yoktur. Bu şartlar altında kararı veren mahkeme ve Adalet Bakanı'nın istifası gerekir.'' Yazıcıoğlu, tahliye kararını, bağımsız Türk yargısı kendi başına verse bundan memnuniyet duyacağını da dile getirdi. 
     
</TEXT>
</DOC>
