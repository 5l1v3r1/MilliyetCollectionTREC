<DOC>
<DOCNO> 200032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo17.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım 10 bin dolar teklif ettiğim yalan 
</HEADLINE>
<TEXT>

     Fenerbahçe Kulübü Başkanı Aziz Yıldırım, eski yönetici Sadettin Saran'ın yanında çalıştığı dönemde futbol menajeri Hakkı Şahin'e 10 bin dolar önererek karşılığında Rus futbolcu Beschastnykh'in transferinde yaşanan olaylar ve bazı konularda belge ve bilgi istediği biçimindeki iddiaların gerçeği yansıtmadığını açıkladı. 
     Aziz Yıldırım, kulübün internetteki resmi sitesinde yaptığı açıklamada, dün bir gazetede yayınlanan haberde yer alan iddiaların gerçek dışı olduğunu anlatarak, şu ifadelere yer verdi 
     ''Yazıda adı geçen şahısa 10 bin dolar teklif ettiğim ve yine bununla ilgili olarak Sadettin Saran'ın elinde kasedi bulunduğunun ortaya çıktığı anlatılmaktadır. Haber tamamen yalnış ve uydurmadır. Şimdi yapılması gereken varsa kasedin ortaya çıkarılmasıdır, eğer yoksa Sadettin Saran'ın bunu yalanlaması gerekmektedir.'' 
     
     HAKKI ŞAHİN'İN AÇIKLAMASI 

     Konuyla ilgili menajer Şahin de yaptığı yazılı açıklamada, Aziz Yıldırım'ın kendisine böyle bir öneride bulunmadığını bildirdi. 
     Saran ile aralarında yanında menajer olarak çalıştığı döneme ait alacaklarının tahsili konusunda tartışmalar geçtiğini vurgulayan Şahin, şunları kaydetti 
     ''Gayri ahlaki olarak o dönemde kasede alındığını düşündüğüm bu tartışmalar konuyla hiç ilgisi olmayan kişilere karşı kullanılmak istenmektedir. Varsa böyle bir kasedin ortaya çıkarılması zarureti vardır. Ancak bu halde aramızdaki tartışmaların içeriğini tüm neden ve detayları ile açıklayabileceğimi bildiririm.'' 
     
</TEXT>
</DOC>
