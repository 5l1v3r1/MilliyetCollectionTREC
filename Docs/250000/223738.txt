<DOC>
<DOCNO> 223738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/soneko11.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Yurtdışına çıkarken ödenen harçları kaldıracağız 
</HEADLINE>
<TEXT>

     Maliye Bakanı Kemal Unakıtan, yurtdışına çıkışta alınan harç parasını kaynak buldukları taktirde, yakın zamanda kaldırılacağını bildirdi. 
     Unakıtan, memleketi Edirne'de, AK Parti Kadın Kolları tarafından Lalezar Restorant'ta verilen kahvaltıya eşi Ahsen Unakıtan'la el ele tutuşarak girdi. 
     Kemal Unakıtan, ''Yurt Dışı Çıkış Harcı''nın kendileri için önemli bir gelir olduğunu belirterek, ''Yurtdışına çıkarken ödenen o harçları yakın zamanda inşallah kaldıracağız. Bu konuya gerekli hassasiyeti gösteriyorum'' dedi. 
     Kahvaltıya katılan kadınlara yönelik yaptığı konuşmada, kendisinin Edirneli olduğunu hatırlatan Unakıtan, şöyle konuştu 
     ''Burada gördüklerimiz bizim için anı oluyor. Eskileri hatırlıyoruz, arkadaşlarımızı ve dostlarımızı görüyoruz. O bakımdan bizim için mutluluk verici bir hadise... Edirne seçimlerde iyi bir organizasyon yapıyor. Ancak, seçim rehavet kaldırmıyor. Gazetelerden de görüyorsunuz. Anketler güzel çıkıyor ama bu hiçbir zaman rahata kapılmamızı gerektirmiyor. Seçime çok az bir zaman kaldı. Sayılı günler başladı. Benim sizden istirhamım çok çalışmanız. Seçimi kazanan kadınlar oluyor. Bu bir gerçek. Çünkü mutlu sona öyle ulaşabiliriz. Seçimlerden sonra da hep beraber olacağız. Hükümette çalışarak başarıya ulaştı. Seçimde çalışarak kazanılıyor.'' 

     
</TEXT>
</DOC>
