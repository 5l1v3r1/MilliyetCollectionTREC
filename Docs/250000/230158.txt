<DOC>
<DOCNO> 230158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun16.html </URL>
<DATE> 2004/04/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Japonya, 3 vatandaşı için Ürdün'de acil durum merkezi kurdu... 
</HEADLINE>
<TEXT>

     Japonya'nın, Irak'ta kaçırılan 3 vatandaşını kurtarma çalışmalarını yönlendirmek üzere, Ürdün'ün başkenti Amman'daki elçilik binasında acil durum merkezi kurduğu bildirildi. 
     Büyükelçilik yetkilisi Jun Yoşida, Japonya Başbakanı Juniçiro Koizumi'nin özel temsilcisi Dışişleri Bakanı Yardımcısı İçiro Aisava başkanlığındaki acil durum heyetinin Amman'a ulaştığını söyledi. 
     Aisava'nın, bugün geç saatlerde Ürdün Dışişleri Bakanı vekili Emced Mecali ile görüşeceği belirtildi. 
     Kyodo haber ajansı da, heyetin, yardım görevlileri Noriaki Imai 18 , Nahoko Takato 34 ve fotoğrafçı Soichira Koriyama'nın 32 yerlerinin bulunmasına çalışacağını duyurdu. 
     Japonya'nın Irak'ta okulların yeniden inşası ve suyun arıtılması çalışmalarına yardımcı olmak üzere 0 askeri bulunuyor. 
     Rehineleri elinde tutan ''Mücahitler Tugayı'' adlı grup, önceki gün yayımladığı bildiride, Japonya hükümetine seslenerek, 3 gün içinde Irak'taki askerlerini çekmesini, aksi halde rehineleri canlı olarak toprağa gömeceği tehdidinde bulunmuştu. 
     
</TEXT>
</DOC>
