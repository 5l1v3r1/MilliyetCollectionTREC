<DOC>
<DOCNO> 222269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonspo12.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya basınından Nihat'a tam not Takımın en iyisi... 
</HEADLINE>
<TEXT>

     İspanyol 1. Futbol Ligi'nde La Liga son 3 haftadır eleştirilen Nihat Kahveci, Atletico Madrid maçında gösterdiği performansla İspanyol basınından beğeni topladı. 
     La Liga'nın 28. haftasında dün oynanan maçta Atletico Madrid'i 2-1 yenen Real Sociedad, ligde biraz olsun nefes alarak puanını 35'e yükseltip, maç fazlasıyla 12.'liğe yükseldi. Son haftalarda formsuz olduğu için İspanyol basınından kötü not alan ve Şampiyonlar Ligi'nde Olimpique Lyon maçında yedeğe çekilen Nihat, Atletico Madrid maçında tekrardan ilk 11'deki yer aldı. 
     90 dakika oyunda kalan ve maçın uzatmalarında yerini Boris'e bırakan Nihat ile ilgili İspanyol gazetelerinde bugün yapılan yorumlarda "itici güç" denildi. Türk futbolcunun süratiyle takım arkadaşlarını harekete geçirdiği ve motive ettiği kaydedildi. As ve Marca gazeteleri Türk futbolcuyu Gabilondo ile birlikte Real'in en iyisi olarak gösterdi. 
     Bu arada 11 Mart'ta Madrid'te meydana gelen bombalı terör saldırılarından sonra İspanya'da yaşanan yas futbol sahalarına da yansıdı. Siyah bantla sahaya çıkan futbolcular, maçtan önce terörde hayatını kaybedenler için 1 dakikalık saygı duruşunda bulundu. Futbolcuların sahaya çıkarken, terörü kınamak ve birlik içinde olunduğunu göstermek için siyah kurdeleli bayrak taşıdığı görüldü. 
     
</TEXT>
</DOC>
