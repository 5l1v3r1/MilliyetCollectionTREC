<DOC>
<DOCNO> 220774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sonspo19.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz-Fatih gol A.Ş 
</HEADLINE>
<TEXT>

     Birinci Süper Futbol Ligi'nde dün Beşiktaş'ı sahasında 3-0 yenen Trabzonspor'da, birer gol atan Gökdeniz ve Fatih, bu sezon bordo-mavili takımın gol yükünü çekiyorlar. 
     Ligin 24. haftası sonunda Gökdeniz 11 gol, Fatih ise 6 gol olmak üzere bordo-mavili takımın ligde kazandığı 39 golün 17'sini kaydettiler. 
     Karadeniz ekibinde en golcü iki oyuncu olan Gökdeniz ve Fatih, sözkonusu hafta sonunda gollerin yüzde 43'üne de imza atmış oldular. 
     
     DERBİ GOLCÜSÜ 

     Trabzonspor'da bu sezon ligin ilk 5 haftasında cezası nedeniyle forma giyemeyen, zaman zamanda sakatlığı nedeniyle oynayamayan bordo-mavili takımın kaptanı Fatih Tekke, derbi maçların ise 3'ünde gol atmayı başardı. 
     Fatih, ligin 16. haftasında Galatasaray'a, 19. haftasında Fenerbahçe'ye ve 24. haftasında da Beşiktaş'a 1 gol attı. 
     
     GÖKDENİZ ATINCA SORUN YOK 

     Trabzonspor, Gökdeniz'in gol attığı maçlarda ise hiç yenilgi yüzü görmedi. 
     Bordo-mavililer, Gökdeniz'in gol attığı 11 maçta, 9 galibiyet ve 2 beraberlik alarak 29 puan toplamayı başardı. 
     
</TEXT>
</DOC>
