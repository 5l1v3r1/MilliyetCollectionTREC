<DOC>
<DOCNO> 202394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/yasam/yas04.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayrola Son gün mü 
</HEADLINE>
<TEXT>

   Gelenek bozulmadı Dün, üniversite sınavları için başvuruların yapılacağı son gündü ve her yıl olduğu gibi Türkler yine kuyruklardaydı... 
      BURCUM DEVREZ İstanbul 
   
   Öğrenci Seçme Sınavı'na ÖSS başvuru için son günü bekleyenler ÖSYM İstanbul Bürosu önünde uzun kuyruklar oluşturdu. 
   Başvuru belgesi ve kılavuzu almayı, hem de bunları teslim etmeyi 15 günlük sürenin sonuna bırakanlar, dün sabah saatlerinden itibaren Fatih Horhor'daki merkez önünde kuyruklara neden oldu. Adaylar başvuruları son güne bırakmalarının nedenini "çalışma", "form bulamama", "tembellik" gibi gerekçelerle açıklarken, bir taraftan form dağıtıp diğer taraftan teslim almaya çalışan görevliler ise "15 gündür çay, kahve içiyorduk, neredeydiniz " diye tepki gösterdi. 
   ÖSYM bürosunun önü, seyyar satıcılar için de yeni bir ekmek kapısı oldu. Her yıl kalabalık olacağını tahmin ederek kurulan kalem, silgi, yapıştırıcı tezgahları yine iyi satış yaptı. 15 tezg hın bulunduğu masalara oturan öğrenciler, kullandıkları malzemelere para ödeyip kılavuzlarını doldurdu. Bazı masalara oturmak 1 milyon liradan başlarken, bazı masaların fiyatı ise öğrencinin gönlünden ne koparsaydı. Adaylar, dikkatle incelemeleri gereken klavuzları, satıcılardan aldıkları kalemlerle doldurmaya çalıştılar. Kimi çimlerin üzerinde, kimi ise tezg hların üzerinde, o kargaşa içinde hayatlarına yön verecek sınav için ilk adımı attılar. 
   
   
</TEXT>
</DOC>
