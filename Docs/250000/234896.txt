<DOC>
<DOCNO> 234896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/soneko18.html </URL>
<DATE> 2004/04/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Referandum sonrası piyasalarda son durum... 
</HEADLINE>
<TEXT>

     Piyasalar, Kıbrıs'ta Türk tarafının ''Evet'', Rum tarafının ''Hayır'' dediği referandumun ardından, haftaya sakin başladı. 
     Güne yükselişle başlayan Borsa'da, endeks, 1. seansın ilk yarısında 158.87 puan kayıp yaşadı. 
     22 Nisan Perşembe günü 19.431.50 puandan kapanan İstanbul Menkul Kıymetler Borsası İMKB Ulusal 100 Endeksi, bugün 1. seansta 13.05 puanlık artışla 19,444.55 puandan açıldı. 
     Daha sonra gelen satışlarla gerileyen endeks, seansın ilk yarısını 158.87 puanlık kayıpla 19,272.63 puandan geçti. Endeks, saat 11.10 itibariyle 19,209.54 puan seviyesinde bulunuyor. 
     
     DOLAR GERİLEDİ 

     Serbest piyasada doların satış fiyatı, Türk Lirası karşısında değer kaybetti. 
     22 Nisan Perşembe günü 1 milyon 384 bin liradan kapanan dolar, 1 milyon 373 bin liradan güne başladı. Dolar serbest piyasada halen 1 milyon 371 bin liradan alınıp, 1 milyon 378 bin liradan satılıyor. 
     Bankalararası piyasada dolar kotasyonlarında alışta en düşük fiyat 1 milyon 372 bin lira, en yüksek 1 milyon 376 bin lira, satışta en düşük fiyat 1 milyon 377 bin 500 lira, en yüksek fiyat 1 milyon 381 bin lira düzeyinde bulunuyor. 
     
     FAİZDE HAFİF YÜKSELİŞ VAR 

     İMKB Tahvil ve Bono Piyasası Kesin Alım Satım Pazarı'nda işlem gören 24 Ağustos 2005 vadeli tahvilin faizi, bugün valörlü işlemlerde yükseldi. 
     22 Nisan Perşembe günü yüzde 22.81'den kapanan bu kağıdın bileşik faizi, yüzde 22.90'dan açıldı. Bu kağıdın bileşik faizi halen yüzde 22.97 seviyesinde işlem görüyor. 
     
     YORUM 

     Piyasa uzmanları, Kıbrıs'ta yapılan referandumun sonucunun beklentiler dahilinde gerçekleştiğini belirttiler. 
     Referandumda çıkan sonuca rağmen Türkiye'nin AB üyeliği yolundaki belirsizliklerin devam ettiği görüşünü dile getiren uzmanlar, bugünkü Milli Güvenlik Kurulu ve Bakanlar Kurulu toplantıları ile Hazine'nin bugün ve yarın gerçekleştireceği ihalelerin, piyasaların seyrinde etkili olacağını bildirdiler. 
     
</TEXT>
</DOC>
