<DOC>
<DOCNO> 203060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sontur17.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Valisi Hasar gören sinagoglar müzeye dönüştürülmez 
</HEADLINE>
<TEXT>

     İstanbul Valisi Muammer Güler, ''İstanbul'daki bombalı saldırılarda hasar gören sinagogların müzeye dönüştürülmesi konusunda bir tasarrufları olamayacağını'' belirterek, ''Böyle bir şeyin söz konusu olacağını da zannetmiyorum'' dedi. 
     Vali Güler, İTKİB Moda Enstitüsü'nün açılış töreninin ardından bir basın mensubunun ''Sinagogların müze yapılma durumu var mı '' şeklindeki sorusu üzerine, gazeteciye ''bu bilgiyi kimden duyduğunu'' sorduktan sonra şunları söyledi 
     ''Musevi cemaati, oraları sinagog olarak kullanacak. Bizim o konuda bir tasarrufumuz olamaz. Orası, kendi cemaatlerinin tasarrufundaki bir yerdir. Bize öyle bir teklifle gelinmedi. Böyle bir şeyin söz konusu olacağını da zannetmiyorum. Ama bir kısım sinagoglarında kendileri kullanım anlamında başka amaçlara tahsis ederler, onu bilemiyorum. Şu anda sinagogların korunmasında bir sıkıntı yok. Böyle bir konu bana intikal etmedi.'' 
     
</TEXT>
</DOC>
