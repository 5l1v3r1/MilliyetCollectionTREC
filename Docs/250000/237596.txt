<DOC>
<DOCNO> 237596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/son/sontur05.html </URL>
<DATE> 2004/05/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bozdoğan esti Belediye Başkanı'na bıçaklı saldırı girişimi 
</HEADLINE>
<TEXT>

     Aydın'ın Bozdoğan İlçesi eski belediye başkanı Zeki Bağcı'ya bıçaklı saldırı girişiminde bulunuldu. 
     Alınan bilgiye göre, Bağcı'nın Çarşı Mahallesi Sebil Caddesi üzerindeki kuyumcu dükkanına gelen Abdullah A, yanında bulunan bıçakla tehdit ettiği Bağcı'dan 500 milyon lira istedi. Devriye görevini yapan polisin olayı fark etmesi sonucu, zanlı kısa sürede etkisiz hale getirilip gözaltına alındı. 
     AA muhabirine açıklama yapan Bağcı, aynı zanlının daha önce de kendisine bıçakla saldırdığını bildirdi. Bağcı, şöyle konuştu 
     ''Artık bunun bir sonu olmalı. Sanırım ilçemizde antidemokratik olan siyasi mücadelenin henüz arkası kesilmedi. Bozdoğan'da siyasi mücadele sürüyor. Ama bu böyle olmamalı. Siyaset dürüstçe yapılmalı. Medenice ve demokratik ölçüler içinde yapılmalı. Kesinlikle kaba kuvvete başvurulmamalı. Ben adaletin yerini bulacağına inanıyorum.'' Olayla ilgili soruşturmanın sürdürüldüğü bildirildi. 
     
</TEXT>
</DOC>
