<DOC>
<DOCNO> 234781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/spor/spo15.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Pendik şampiyon 

ÜÇÜNCÜ Lig'de bitime üç hafta kala 3. Grup'ta Pendikspor şampiyonluğunu ilan etti. Deplasmanda Kasımpaşa ile oynadığı maçı 4 - 2 kazanan Kırmızı - Beyazlılar, en yakın rakipleri Beykoz'a on puan fark atarak, B Kategorisi'ne adım attılar. Pendiksporlu oyuncular, maç sonrası şampiyonluk sevincini taraftarla paylaştılar, tur attılar. 

Pedala kuvvet 

CUMHURBAŞKANLIĞI Uluslararası 40. Türkiye Bisiklet Turu, Alanya'da yapılan sıralama yarışları ile başladı. 9 ülkeden 11 takım, 63 sporcunun katıldığı prolog yarışında sporcular, 3,4 kilometrelik etapta zamana karşı yarıştı. Birinciliği Beyaz Rusya'dan Sobal, ikinciliği Uluslararası Bisiklet Federasyonu UCİ Karması'ndan Hedson, üçüncülüğü de Beyaz Rusya'dan Kunitski elde etti. Bugün Alanya - Antalya etabı koşulacak. 

Armstrong ısınıyor 

FRANSA Bisiklet Turu'nu beş kez kazanma başarısı gösteren ABD'li ünlü pedal Lance Armstrong, ülkesinde katıldığı Georgia Turu'nda da tecrübesini konuşturdu. Takımı US Postal'daki takım arkadaşlarının da desteğiyle dağlık Athens - Brasstown arasındaki 6. etabı üçüncü tamamlayan Armstrong, bitime bir etap kala genel klasman liderliğini korudu. 

Judoda coştuk 

11. Uluslararası Nazım Canca Ümitler Judo Turnuvası'nın son gününde, Türkiye 4 altın, 4 gümüş ve 6 bronz madalya kazandı. Ay - Yıldızlı ekipte Perihan Yıldırım, Reyhan Değirmenaldı, Duygu Ulubel ve Burçin Özçelik altın kazandı. 

Klitschenko Kemeri taktı 

DÜNYA Boks Konseyi WBC ağır sıklet unvan maçında Vitali Klitschenko, Güney Afrikalı Corrie Sanders'i sekizinci raundda teknik nakavtla mağlup ederek şampiyonluk kemerini beline taktı. Los Angeles'taki Staples Center'da yapılan 12 raundluk maçı Hollywood'un ünlülerinden Dustin Hoffman ve Priscilla Presley de izledi. 

İdin güldü 

İSTANBUL'DA yapılan 34. Valilik Kupası büyük erkekler atletizm yarışını Fecri İdin kazandı. İdin'in ardından Tahir Sülük ikinci, Ali Özer de üçüncü oldu. Takım sıralamasında ise Tekelspor zirveye adını yazdırdı. 

Kupa Rusya'nın 

RUSYA'NIN Kiev şehrinde düzenlenen 2. Boris Yeltsin turnuvasında birinciliği Küba'yı 3 - 0 yenen Rusya aldı. Azerbaycan ise Dominik Cumhuriyeti'ni 3 - 2 yenerek üçüncülüğü elde etti. 

Şenoğlu durdu 

MEKSİKA'NIN Poza Rica kentinde yapılan Uluslararası Tenis Turnuvası'nın çiftler müsabakasında Arjantinli Cravero Jorgelina ile mücadele eden İpek Şenoğlu ikincilikte kaldı. Şenoğlu - Jorgelina çifti, finalde D.Laurdes - F.Piedade ikilisine 7 5 ve 6 0'lık setlerle 2-0 teslim oldu. 

Hentbolde dün 

ERKEKLER 
Beşiktaş - M.Mezitli 37 - 27 
Bafra Bld. - Çankaya Bld. 25 - 25 
Nilüfer Bld. - H.Bankası 30 - 41 
İzmir Bld. - İzmit Bld. 46 - 37 
BAYANLAR 
S.Eğitim - Kastamonu 31 - 34 
Üsküdar Bld. - İzmir Bld. 39 - 15 
T.Telekom - İskenderpaşa 40 - 33 


</TEXT>
</DOC>
