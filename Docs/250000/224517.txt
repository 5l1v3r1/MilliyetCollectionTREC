<DOC>
<DOCNO> 224517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonsiy09.html </URL>
<DATE> 2004/03/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Erdoğan, 25 Mart'ta AB Bahar Zirvesi'ne katılacak 
</HEADLINE>
<TEXT>

     Başbakan Recep Tayyip Erdoğan, 25-26 Mart tarihlerinde yapılacak AB Bahar Zirvesi'ne katılmak üzere Brüksel'e gidecek. 
     Başbakanlık Basın Merkezi'nden yapılan açıklamaya göre, Başbakan Erdoğan, 25 Mart Perşembe günü sabah saatlerinde Belçika'nın başkenti Brüksel'e hareket edecek. 
     Brüksel'deki temaslarına aynı gün başlayacak olan Erdoğan, Belçika Başbakanı Guy Verhofstadt tarafından AB Liberal Parti grup liderlerine verilecek öğle yemeğine katılacak. 
     AB'nin genişlemeden sorumlu üyesi Günter Verheugen ile biraraya gelecek olan Erdoğan, ayrıca AB üye, katılımcı ve aday ülkelerin devlet ve hükümet başkanlarına verilecek akşam yemeğinde yer alacak. 
     Erdoğan, 26 Mart Cuma günü zirve çalışmalarının ardından AB Dönem Başkanlığı'nın aday ülke devlet ve hükümet başkanlarını bilgilendirme toplantısına katılacak, daha sonra da Türkiye'ye dönecek. 
     
</TEXT>
</DOC>
