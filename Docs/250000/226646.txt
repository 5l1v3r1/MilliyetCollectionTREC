<DOC>
<DOCNO> 226646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonspo02.html </URL>
<DATE> 2004/03/29/ </DATE>
<TIME> 06.30 </TIME>
<AUTHOR>  </AUTHOR>
<HEADLINE>
Arsenal-Manchester maçına Fransızlar damga vurdu 
</HEADLINE>
<TEXT>

     İngiltere Premier Ligi'nde haftanın en önemli maçında, lider Arsenal Highbury'de Manchester'ı ağırlarken taraflar puanları paylaştı. 
     İlk yarısında gol olmayan karşılaşmanın 50. dakikasında Arsenal, Fransız yıldızı Henry'nin sayısıyla 1-0 öne geçti. 
     Karşılaşmanın skorunu ise 86. dakikada bir diğer Fransız oyuncu Saha belirledi 1-1. 
     Bu sonuçla Arsenal 74 puanla namağlup liderliğini sürdürerken, Manchester United da puanını 62'ye yükseltti. 
     Üst sıralarda kendisine yer arayan Newcastle United ise Bolton Wanderers'a deplasmanda 1-0 mağlup oldu. 4. dakikada Henrik Pederson'un golüyle öne geçen Siyah-Beyazlılar kalan dakikalarda üstünlüğünü korudu ve sahadan üç puanla ayrıldı. Newcastle, 22'de Bellamy, 46'da da Alan Shearer ise önemli fırsatları kaçırdı. Ligde kalma mücadelesi veren Leicester City ile Liverpool 0-0 berabere kaldı. 
     Eriksson uzattı 
     Öte yandan İsveçli teknik adam Sven Goran Eriksson, İngiltere Milli Takımı ile olan sözleşmesini 2008 yılına kadar uzattı. 
     Başarılı çalıştırıcı, yeni bir sözleşme imzaladığı için çok mutlu olduğunu, şimdiki amacının takımı Portekiz'de düzenlenecek olan Avrupa Futbol Şampiyonası'na hazırlamak olduğunu belirtti. 
     
</TEXT>
</DOC>
