<DOC>
<DOCNO> 234482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/sontur17.html </URL>
<DATE> 2004/04/24/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Taksim'de ''YÖK'' protestosuna polis müdahalesi .. 
</HEADLINE>
<TEXT>

     Taksim'de gösteri yapmak isteyen bir gruba, polis müdahale etti. 
     Taksim Meydanı'nda toplanan yaklaşık 50 kişilik grup, ''İstanbul Üniversite Öğrencileri Koordinasyonu'' imzalı bildiri dağıtarak, ''YÖK'e hayır'' şeklinde slogan attı. 
     Çeşitli dövizler taşıyan grubu uyaran polis, dağılmalarını istedi. 
     Uyarıya rağmen dağılmayan gruptan bazı kişiler, ellerindeki döviz sopalarıyla polise direndi. 
     Çevik Kuvvet ekipleri, göz yaşartıcı sprey ve cop da kullanarak gruba müdahale etti. 
     Taksim Cumhuriyet Anıtı'nın önündeki çim alanda da süren arbedede gözaltına çok sayıda kişi, otobüslerle emniyete götürüldü. 
     
     

     Taksim meydanında gözaltına alınan 48 kişi, daha sonra emniyete getirildi. İstanbul Emniyet Müdürlüğü'nün Vatan Caddesi'ndeki kompleksinde bulunan Güvenlik Şube Müdürlüğü'ne otobüslerle getirilen 12'si kadın 48 kişinin kimlik tespitlerinin yapılmakta olduğu belirtildi. 
     Polis yetkilileri, bu kişiler hakkında savcılıktan alınacak talimata göre işlem yapılacağını bildirdiler. 
     
</TEXT>
</DOC>
