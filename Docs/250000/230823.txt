<DOC>
<DOCNO> 230823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/spor/spo05.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tazminatı öpücük 
</HEADLINE>
<TEXT>

   Haluk Ulusoy, Ersun Yanal'ın tazminatı olarak Cavcav'a ancak iki öpücük verebileceğini söyledi, her zaman milli takımın menfaatleri doğrultusunda hereket edeceğini ifade etti 
      
   Levent'te büyük zirve 
   GÜNLERDİR beklenen buluşma nihayet dün Futbol Federasyonu'nun Levent'teki merkezinde gerçekleşti. Şenol Güneş'in ayrılması sonrasında milli takımlar teknik direktörü olarak düşünülen Gençlerbirliği çalıştırıcısı Ersun Yanal, durum değerlendirmesi yapmak için dün Futbol Federasyonu Başkanı Haluk Ulusoy ile biraraya geldi. Saatler süren toplantıda taraflar kozlarını öne sürdü. 
   
   Yönetim karşı 
   TOPLANTIDA Yanal'ın ekibiyle göreve gelmek istediği, ancak Başkan Haluk Ulusoy'un buna karşı çıkarak Antrenör Ünal Karaman'ın kalmasını istediği öğrenildi. Bu nedenle görüşmelerin tıkandığı, yönetim kurulunun üyelerinin tamamının da Ersun Yanal'ın gelmesine karşı çıktığı ileri sürüldü. Ulusoy ise milli takımın menfaetleri doğrultusunda hareket edeceklerini açıkladı. 
   
   Şansı yüzde elli 
   ULUSOY, Gençlerbirliği Başkanı İlhan Cavcav'ın 750 bin dolarlık tazminat beklentisine ise "Benim ona vereceğim tazminat, iki öpücükten fazla değildir" dedi. Başkan Ulusoy, "Yönetim kararı bana bıraktı ve tam yetki verdi. Biz söyleyeceklerimizi söyledik. O da anlatacaklarını anlattı. Şu anda olma şansı yüzde elli. Bir kez Bugün daha biraraya geleceğiz" diye konuştu. 
   
   
</TEXT>
</DOC>
