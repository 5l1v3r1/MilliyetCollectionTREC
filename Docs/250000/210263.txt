<DOC>
<DOCNO> 210263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/guncel/gun12.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Vecdi Gönül'e 'Büyük Askeri Liyakat Haçı' 
</HEADLINE>
<TEXT>

      ANKARA Milliyet 
   
   Milli Savunma Bakanı Vecdi Gönül, İspanya'nın en yüksek dereceli askeri nişanı olan "Büyük Askeri Liyakat Haçı"na layık görüldü. Beyaz Kurdeleli Büyük Askeri Liyakat Haçı, İspanya Büyükelçiliği'nde düzenlenen törende, Büyükelçi Manuel De La Camara tarafından Gönül'e takdim edildi. Gönül, "Bu nişanın her şeyden önce ortak tarihimizden kaynaklanan işbirliği ve ülkelerimizin dostluğunu daha da pekiştireceğine inancım tamdır" dedi. Gönül, konuşmasını İspanyolca olarak, "Yaşasın Türkiye-İspanya işbirliği ve kardeşliği" sözleriyle tamamladı. Törene, Milli Eğitim Bakanı Hüseyin Çelik, TBMM Başkan Vekili İsmail Alptekin, Anayasa Mahkemesi Başkanı Mustafa Bumin, Danıştay Başkanı Nuri Alan, Yargıtay Başsavcısı Nuri Ok ve büyükelçiler katıldı. 
   
   
</TEXT>
</DOC>
