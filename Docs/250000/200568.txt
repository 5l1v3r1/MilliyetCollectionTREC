<DOC>
<DOCNO> 200568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sondun28.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusu, Afganistan'daki en büyük operasyonunu başlattı 
</HEADLINE>
<TEXT>

     Afganistan'daki ABD ordusu, Taliban ve El Kaide militanlarına karşı şimdiye kadarki en büyük operasyonu başlattığını, ülkenin en tehlikeli bölgesine binlerce asker sevk edeceğini bildirdi. 
     Amerikalı askeri sözcü Bryan Hilferty, yaptığı basın toplantısında, güney ve doğuda yapılacak ''Çığ Operasyonu''nda toplam 2 bin kadar askerden oluşacak 4 taburun yer alacağını söyledi. 
     Hilferty, ''Bu şimdiye kadarki en büyük operasyonumuz. Yeni operasyonda, düşman ne zaman vuracağımızı, ne yaptığımızı bilemeyecek'' dedi, ancak ayrıntılı bilgi vermedi. 
     Operasyonun yapıldığı bölgede, yardım görevlilerine, Amerikan askerlerine ve Afgan hükümet görevlilerine karşı saldırıların arttığı belirtiliyor. 
     
</TEXT>
</DOC>
