<DOC>
<DOCNO> 200196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sondun15.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en güzel kızı İrlandalı... 
</HEADLINE>
<TEXT>

     İrlandalı Rosanna Davison, dünya güzeli seçildi. 
     Davison tacını, geçen yılın Dünya ve Türkiye güzeli Azra Akın taktı. 
     'üncü Dünya Güzellik Yarışması, Çin'in güney ucundaki Hainan Haynan Adası'nın Sanya şehrinde yapıldı. Bu, aynı zamanda Çin'de düzenlenen ilk güzellik yarışması oldu. 
     Hollywood yıldızı Hong Konglu Jackie Chen ve Amerikan komedi dizisi ''Sex and the City''nin yazarı Candace Bushnell'in de aralarında bulunduğu jüri üyeleri, 106 güzel arasından Çin güzeli Qi Guan, Kanada güzeli Nazani Afshin-Jam, Hindistan güzeli Ami Vashi, Filipinler güzeli Maria Rafaela Yunon ve İrlanda güzeli Rosanna Davison'u ilk 5'e seçti. 
     Kanada güzeli ikinci, Çin güzeli üçüncü olurken, Türkiye Güzeli Tuğba Karaca, ilk 20'ye giremedi. 
     Jackie Chen'in sahnede Çince konuşması, 12 milyon dolara malolan Güzellik Yarışması Salonu'nu dolduran 4 bin kişi tarafından coşkuyla alkışlandı. 
     Eyalet statüsündeki tropikal Hainan Adası'nın güzellik yarışmasına evsahipliği yapması için hükümet ve bazı şahıslar tarafından 4.8 milyon dolar bağış yapıldı. 500 bin nüfuslu Sanya şehrinde, yol ve köprülerin onarımı için 31 milyon dolar harcandı. 
     Güzellik yarışmasına katılan adaylar Hainan'a 11 Kasım'da geldi. 
     'üncü Dünya Güzellik Yarışması, Çin'de Hong Kong'dan yayın yapan kablo kanalı Phoenix TV ve resmi Hunan TV'si tarafından yayınlandı. 
     Halkın Günlüğü gazetesinin internet sayfasındaki habere göre, yarışmayı dünyada 2 milyar kişinin izlediği tahmin ediliyor. 
     
</TEXT>
</DOC>
