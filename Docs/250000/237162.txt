<DOC>
<DOCNO> 237162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun56.html </URL>
<DATE> 2004/05/04/ </DATE>
<TIME> 22.23 </TIME>
<AUTHOR>  </AUTHOR>
<HEADLINE>
Irak ve afganistan'da işkenceden 25 mahkumun öldüğü bildirildi 
</HEADLINE>
<TEXT>

     Irak ve Afganistan'daki Amerikan cezaevlerinde 25 mahkumun işkenceden öldüğü bildirildi. 
     Askeri cezaevlerinden sorumlu Amerikan generali Donald Ryder, her iki ülkede Amerikalıların kurduğu askeri cezaevlerinde 35 işkence vakası saptandığını söyledi. 
     General Ryder, geçen aralıkta başlatılan soruşturmalar sonucu, askerlerin 2 mahkumu taammüden öldürdüğünün belirlendiğini açıkladı. Generale göre, mahkumlardan biri de kaçmaya çalıştığı için öldürüldü. 10 mahkumun ölümüyle ilgili soruşturma ise sürüyor. 
     Amerikalı general, 12 mahkumun ölüm nedeninin ise henüz belirlenemediğini söyledi. 
     Bağdat'taki Ebu Garip cezaevinde Amerikan askerlerinin Iraklı mahkumlara işkence yaptığının kamuoyuna yansıması, uluslararası toplulukta infial uyandırmış, Amerikalı yetkililer işkencecilerin yargılanacaklarını açıklamıştı. 
     
</TEXT>
</DOC>
