<DOC>
<DOCNO> 220943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sondun27.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
El Pais Aralık'ta müzakere kapısını kapatmak Türklere ihanet olur 
</HEADLINE>
<TEXT>

     İspanya'nın en yüksek tirajlı gazetesi El Pais'de bugün yer alan yorumda, Avrupa Birliği'nin tam üyelik müzakerelerine başlamak için Türkiye'ye tarih vermesi gerektiği belirtildi. 
     Hermann Tertsch imzalı ''Türkiye ve Biz'' başlıklı makalede, ''Aralık ayında Türkiye ile müzakere kapısını kapatmak Türk halkına ihanet olur, Batı ile Doğu arasında açık savaş olduğunu ileri sürenleri haklı çıkarır ve 'biz Avrupalılar kendi çıkarlarını koruyamayacak kadar bitmiş durumdayız' tezini destekler. Türkiye ile daha az Avrupalı olmayacağız, daha canlı olacağız'' ifadesi kullanıldı. 
     AB üyesi ülkelerin aralık ayında Türkiye ile müzakarelerin başlayıp başlamaması konusunda karar almaları gerektiği hatırlatılan makalede, ''Ne Türkiye'nin AB'ye girişi için tarih söz konusu, ne de Türkler bunu istiyor. Ankara ne fon ne de yardım istiyor. Asya'da, Ortadoğu'da, Balkanlar'da güvenliği sağlayacak tarihi bir projede AB ile müzakerelere başlamak istiyor'' denildi. 
     
</TEXT>
</DOC>
