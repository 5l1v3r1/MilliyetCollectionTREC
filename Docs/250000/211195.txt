<DOC>
<DOCNO> 211195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sondun01.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe Elizabeth, Bill Gates'e şövalye ünvanı verdi... 
</HEADLINE>
<TEXT>

     İngiltere Kraliçesi Elizabeth'in, Microsoft şirketinin kurucusu ve başkanı ABD'li Bill Gates'i, yatırıma yaptığı üstün katkılardan dolayı şövalyelik unvanıyla onurlandıracağı bildirildi. 
     ''Dünyanın en zengin adamı'' Gates'in şövalyelik unvanını, Buckingham Sarayı'nda Kraliçe Elizabeth'ten alacağı belirtilirken, törenin ne zaman yapılacağı hakkında bilgi verilmedi. 
     İngiltere Dışişleri Bakanı Jack Straw, konuya ilişkin açıklamasında, ''Gates, kendi çağının en önemli iş liderlerinden biridir. Microsoft, teknolojisi iş eylemlerine dönüşmüş ve Gates'in şirketi Britanya ekonomisi üzerinde derin etki yaratmıştır'' dedi. 
     Gates, 1917 yılından itibaren verilmeye başlanan ''Britanya İmparatorluğu En Mükemmel Rütbeli Şövalye Komutanı''unvanını alacak. Bu unvanı almaya hak kazananlar arasından sadece İngiltere vatandaşları ile İngiliz Uluslar Topluluğu'na bağlı ülkelerin vatandaşları isimlerinin başına ''Sir'' unvanını ekleme hakkına da sahip olabiliyor. 
     
</TEXT>
</DOC>
