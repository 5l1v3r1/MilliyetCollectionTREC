<DOC>
<DOCNO> 231901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/yasam/yas01.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşamcılık da beyne zarar 
</HEADLINE>
<TEXT>

   Ayda 100 bardaktan fazla içki içenlerin zek seviyesinde gerileme ve hafıza kaybı oluşuyor. Beyindeki hasar alkolik olanlarla aynı seviyede 
      DIŞ HABERLER SERVİSİ 
   
   Fark etmeden içiyorlar 
   AKŞAMCILARDA, tedavi gören alkoliklerinkine benzer beyin hasarları oluştuğu tespit edildi. ABD'deki Vanderbilt Üniversitesi ile California Üniversitesi tarafından ortaklaşa yapılan araştırmada, ayda 100 bardaktan fazla içki içenlerin beyin taramasında, zek seviyesinde gerileme, denge, hafıza ve zihinsel çeviklik kaybı oluştuğu görüldü. Araştırmayı yapan uzmanlar, "akşamcı olarak adlandırılan sosyal içicilerin tedavi gerektirebilecek seviyede içtiklerini fark etmediklerini" belirtti. 
   
   Beyinleri tarandı 
   ARAŞTIRMADA, erkeklerde 3 yıldır ayda ortalama 100, kadınlarda da 80 bardak içki içen 46 akşamcı ile bunlara oranla daha az içen 52 alkol tüketicisi incelendi. Manyetik rezonans ile beyinleri taranan, beyin kimyasalları ölçülen ve çeşitli testlere tabi tutulan deneklerden akşamcılar hafıza, hız, dikkat ve denge testlerinde belirgin bir zorluk yaşadılar. Bu grubun beyin taramaları sonucunda da, tedavi altındaki alkoliklerin beyinlerindekine benzer hasar tespit edildi. 
   
   
</TEXT>
</DOC>
