<DOC>
<DOCNO> 220071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sonspo14.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Özberk UEFA'yı istiyor... 
</HEADLINE>
<TEXT>

     Diyarbakırspor Teknik Direktörü Sakıp Özberk, gelecek sezon UEFA Kupası'nda Türkiye'yi temsil etmek istediklerini söyledi. 
     Sakıp Özberk, yaptığı açıklamada, ligin başında düşme potasının üzerinde bir yeri hedeflediklerini, ancak aldıkları başarılı sonuçlar nedeniyle hedeflerini yükseltiklerini bildirdi. 
     Hedeflerinin UEFA Kupası'na katılmak olduğunu ifade eden Özberk, şöyle dedi 
     ''Geçen yıl Diyarbakırspor ligi 36 puanla tamamlamıştı. Bu sezon daha 11 maç kalmasına rağmen bu puanı aştık. UEFA Kupası'nda Türkiye'yi temsil etmek istiyoruz. UEFA Kupası'nda yer almak için kalan 11 maçın büyük bölümünü galibiyetle tamamlamamız gerekiyor. Kalan tüm maçlarımıza 3 puan için çıkacağız. Hedefimizi gerçekleştireceğimize inanıyoruz.'' Özberk, yarın kendi sahalarında yapacakları Çaykur Rizespor maçına çok iyi hazırlandıklarını ifade ederek, ''Rakibimiz çok iyi kontraatak yapıyor. Çok kaliteli bir hocaya sahipler. Kadrosu iyi oyunculardan oluşuyor. Ama bizim hedefimiz bellidir. Galibiyet için oynayacağız'' diye konuştu. 
     Özberk, takımında sakat ve cezalı oyuncu bulunmadığını da sözlerine ekledi. 
     
</TEXT>
</DOC>
