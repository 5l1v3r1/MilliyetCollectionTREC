<DOC>
<DOCNO> 215374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/spor/bbas.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Salonda da Kartal 94-76 
</HEADLINE>
<TEXT>

   Galatasaray'a sadece ilk periyodda oyun olanağı tanıyan Beşiktaş, ezeli rakibine rövanşta da aynı tarifeyi uyguladı, Basketbol Ligi'nde üçüncü sıradaki yerini korudu 
      
   Sert savunma 
   SİYAH - Beyazlı takım, ilk yarıda 89-71 yendiği ezeli rakibi Galatasaray'ı rövanşta da farklı devirdi, 18. maçında 14. galibiyetini aldı. İlk çeyrekte baskılı savunma ile Beşiktaş'ın skor gücünü azaltan Galatasaray, hızlı hücumlarla skoru dengede tuttu. İkinci çeyrekten itibaren rakibinin ısrarlı ve isabetsiz boş şutlarını sayıya dönüştüren Beşiktaş, devrede on sayılık farkı buldu. Üçüncü periyodda yarım saatlik duraklamanın ardından savunmasını sertleştiren Siyah-Beyazlılar, bir ara 21 sayıya kadar çıkardığı farkı son çeyrekte de korudular. 
   
   İstatistik    BEŞİKTAŞ OYUNCU TS 2S 3S SA R El Amin 25 9 15 0 4 7 10 6 Nedim 11 3 5 - 5 7 7 Mustafa 14 4 5 0 3 6 7 2 Ayuso 13 3 5 1 5 4 4 2 Ruzic 9 4 4 0 1 1 2 4 Hüseyin 3 - 1 2 - 2 Barış - - - - 1 Tolga 11 2 4 2 3 1 2 3 Faruk - - 0 2 - 1 Cuthrell 8 3 3 - 2 6 11 Enver - - - - - TOPLAM 94 28 41 4 20 26 38 39 
   
   GALATASARAY OYUNCU TS 2S 3S SA R Tufan 9 2 4 1 2 2 10 3 Daley 12 2 6 2 3 2 2 4 King 13 4 8 1 8 2 2 5 Washington 8 3 7 - 2 4 6 Burak 9 3 3 0 9 3 4 6 Denktaş 3 0 1 1 1 - - Gürcan - - - - 1 Sedat 2 1 1 - - 1 Cihad 6 1 3 1 1 1 4 - Kemal 14 6 6 0 2 2 4 1 TOPLAM 76 22 37 6 26 14 30 27 
   1.PERİYOT 16 - 16, 2.PERİYOT 40 - 30, Beşiktaş , 3.PERİYOT 64 - 44 Beşiktaş , MAÇ SKORU 94 - 76 Beşiktaş , BEŞ FAUL Washington 24.59 , Daley 33.43 , Tufan 38.42 , Ruzic 39.18 , HAKEMLER Fatih Söylemezoğlu, Serhat Büker, Tunçtan Durmuşcan 
   
   Uslanmaz bunlar    BEŞİKTAŞ ile Galatasaray arasında oynanan dünkü basketbol derbisinde artık "klasikleşen" tribün terörü yine kendini gösterdi. Karşılaşmanın "süt liman" devam ettiği sırada, ikinci yarının dördüncü dakikasında, o ana kadar sessiz duran on kadar Galatasaraylı taraftarın, Beşiktaş lehine farkın on sayıya çıkmasıyla bayrak açıp, ortalığı germesi olayları ateşledi. 
   SİYAH - Beyazlı tribünler, bir avuç rakip seyirciye "öldüresiye" hücum edince, olaya polis müdahale etmek zorunda kaldı. Çevik Kuvvet, Sarı - Kırmızılı seyircileri dışarı çıkarıp, linçten kurtarırken, maç yarım saat durdu. Bu arada bir Beşiktaş amigosu kendilerine sahip çıkılmadığı gerekçesiyle şeref tribünün önüne gelip, İkinci Başkan Hüsnü Güreli'ye tepke gösterdi. 
   
   Potada bugün 
   İzmir Celal Atik Spor Salonu 
   19.00 Pınar Karşıyaka - Fenerbahçe 
   
   
</TEXT>
</DOC>
