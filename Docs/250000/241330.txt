<DOC>
<DOCNO> 241330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sondun11.html </URL>
<DATE> 2004/05/20/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
ABD ve İspanyol askerlerine saldırı 1 ölü, 4 yaralı 
</HEADLINE>
<TEXT>

     Irak'ın başkenti Bağdat'ın merkezinde Amerikan askerlerine yönelik el bombalı saldırıda 1 askerin öldüğü bildirildi. 
     Amerikan ordusundan yapılan açıklamada, saldırıda 3 askerin de yaralandığı kaydedildi. 
     
     İSPANYOLLARA GİDERAYAK SALDIRI 

     Irak'ın Divaniye kenti yakınlarında bir İspanyol konvoyuna yapılan saldırıda 1 İspanyol askerin hafif yaralandığı, 1 Iraklı saldırganın öldüğü, bir diğerinin de ağır yaralandığı bildirildi. 
     İspanya Savunma Bakanlığı'ndan yapılan açıklamada, ''İspanyol birliklerinin Irak'tan çekilmesi çerçevesinde Kuveyt'e giden bir konvoyun, Divaniye'nin 50 kilometre güneyinde saldırıya uğraması sonucunda 1 İspanyol askeri hafif yaralandı, saldırganlardan 1 Iraklı öldü, bir diğeri de ağır yaralandı'' denildi. 
     İspanya'da mart ayındaki genel seçimlerden sonra kurulan sosyalist hükümet, Irak'taki tüm İspanyol askerlerini geri çekme kararı almıştı. Hükümet, asker çekme işleminin 27 Mayıs'a kadar tamamlanacağını belirtiyor. 
     
</TEXT>
</DOC>
