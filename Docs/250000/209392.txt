<DOC>
<DOCNO> 209392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/spor/spo05.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemler için Gençler modeli 
</HEADLINE>
<TEXT>

   MHK, Başkent temsilcisinin uyguladığı performans testlerini Süper Lig hakemleri için devreye soktu 
      CEMAL ERSEN 

   
   Kuşadası'nda ilk test 
   TEKNİK Direktör Ersun Yanal'ın, Gençlerbirliği'nde iki sezondur uyguladığı performans testleri şimdi de Süper Lig hakemleri için hayata geçirildi. Kuşadası'ndaki devre arası seminerine katılan Ankara Üniversitesi Spor Hekimliği ve Bilimleri Bölümü Öğretim Üyesi Doç. Dr. Rüştü Güner, dün fiziksel kapasite testleri gerçekleştirdi. 
   
   Periyodik yapılacak 
   GÜNER, iki yıldır Başkent ekibinde yapılan ve çok olumlu sonuçlar alınan sistemin hakemlerin dayanıklılığını ve performansını arttıracağını ifade etti. MHK'nın destek verdiği proje çerçevesinde hakemlere bundan sonra düzenli aralıklarla testler uygulanacak ve kapasitelerinin maksimum seviyeye çıkartılması sağlanacak. 
   
   Demirlek'e tavsiye    MHK Başkanı Bülent Yavuz, Fenerbahçe-Çaykur Rizespor maçında düdük çalacak olan adaşı Bülent Demirlek'e nasihatlarda bulundu. Yavuz'un seminerden ayrılmadan önce yeni FIFA kokartı takan Demirlek'e "Güvenimizi seni FIFA listesine alarak gösterdik. Dikkatli ol. İki takıma da eşit mesafede davran ve yüzünün akıyla bu maçı bitir" dediği öğrenildi. 
   
   Orta ve Tosun'a FIFA'dan görev    FUTBOLDA Bayanlar Dünya Kupası Grup Elemeleri'ndeki iki maçı hakemlerimiz yönetecek. FIFA, 27 Mart'taki Belçika - Norveç karşılaşması için Lale Orta'yı, 10 Nisan'daki Ukrayna - İskoçya maçı için de Tuba Hilal Tosun'u görevlendirdi. Orta ve Tosun'un yardımcılarını MHK'nin belirleyeceği isimler yapacak. 
   
   
</TEXT>
</DOC>
