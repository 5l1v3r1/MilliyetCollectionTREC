<DOC>
<DOCNO> 239170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sontur32.html </URL>
<DATE> 2004/05/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İnfaz koruma memuruna silahlı saldırı .. 
</HEADLINE>
<TEXT>

     Buca Cezaevi'nde görev yapan infaz koruma memuru, Şirinyer semtinde uğradığı silahlı saldırı sonucu hayatını kaybetti. 
     Alınan bilgiye göre, İş Bankası Şirinyer Şubesi önünde bekleyen infaz koruma memuru İlhan Köse 38 , yanına yaklaşan kimliği belirsiz kişinin silahlı saldırısına uğradı. Saldırgan, Köse'nin göğsüne ve karnına 3 el ateş ettikten sonra kaçtı. 
     Köse, kaldırıldığı Buca SSK Hastanesi'nde hayatını kaybetti. 
     Bu arada, olay sırasında yakındaki durakta otobüs bekleyen İbrahim Kıllı da 63 seken bir kurşunla yaralandı. Kıllı, çevredekiler tarafından Buca SSK Hastanesi'ne kaldırıldı. 
     Olay yerine sevk edilen çok sayıda ekip, 25-30 yaşlarında, esmer tenli, siyah tişörtlü, kot pantolonlu ve saçları dökülmüş saldırganın yakalanması için çalışma başlattı. 
     Zanlının taksiyle kaçma ihtimali değerlendirilerek, bölgedeki kaçış noktaları üzerinde uygulama başlatıldı. 
     
</TEXT>
</DOC>
