<DOC>
<DOCNO> 221226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun46.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da fotoğraf çeken cep telefonları yasaklandı 
</HEADLINE>
<TEXT>

     Suudi Arabistan'da İçişleri Bakanlığı'nın kararıyla, fotoğraf çeken cep telefonlarının satışı yasaklandı. 
     Başkent Riyad'daki telefon satıcılarına göre, yasak kararının bugün yürürlüğe girmesiyle dükkanlardaki telefonların yetkililerce toplandığı ve satıcıların zararının karşılandığı belirtildi. 
     Suudi Arabistan Ticaret Bakanlığı'nın aylar önce kameralı cep telefonu ithalatını yasaklamasının ardından, özellikle Birleşik Arap Emirlikleri ve Bahreyn'den bu tip telefonların ülkeye sokulduğu bildirilmişti. 
     Suudi basınında, birçok öğrencinin arkadaşlarının fotoğraflarını çektiği için okullarından evlerine gönderildiği ve bu fotoğrafların bazılarının internette yayımlandığı yazılmıştı. 
     
</TEXT>
</DOC>
