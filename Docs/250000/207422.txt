<DOC>
<DOCNO> 207422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/siyaset/siy05.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimi savunacağını biliyor 
</HEADLINE>
<TEXT>

   AKP'li Kutlu'nun, 'Atatürk'e hakaretten' yargılanan Vakit yazarı Kaplan'ın avukatlığını da üstlendiği ortaya çıktı 
      İSTANBUL Milliyet 

   
   TBMM'deki mareşal üniformalı Atatürk resminden ve taburun seslerinden rahatsız olduğunu söyleyerek tartışmalara neden olan AKP'li Hüsrev Kutlu'nun, Anadolu'da Vakit gazetesi yazarı Mustafa Kaplan'ın, "Ata'ya hakaret"ten yargılanarak beraat ettiği davada avukatlığını üstlendiği ortaya çıktı. 
   Daha önce "k firlerin öldürülmesi için gerektiğinde Müslümanların da öldürülebileceği" yönündeki görüşleri nedeniyle tepki toplayan Kaplan, dünkü yazısında, "Kıymetli avukatım, dostum" dediği Kutlu'nun kendisini nasıl beraat ettirdiğini şöyle anlattı 
   "15 sene önce idi. Demokrasi içinde problemlere çözüm bulunacağını sanıyorduk. Urfa'daki konferansta demokrasiyi anlatırken, ülkemizdeki totaliter yapıyı ve totem sistemini tenkid ediyorduk. Fikir hürriyeti denen nesne de k ğıt üzerinde kaldığından, bizi mahkemeye vermişlerdi. 'Atatürk'e hakaret' denen mevhum suçlama ile karşı karşıya kalmıştık. Şimdi milletvekili olan Kutlu, o davada benim avukatımdı. Güzel bir müdafaa ile bir celsede beraat alınmasını sağlamıştı. Bizim avukatın şimdi kendisi yargısız infaza tabii tutuldu..." 
   
   
   
</TEXT>
</DOC>
