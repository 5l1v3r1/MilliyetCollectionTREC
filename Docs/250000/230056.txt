<DOC>
<DOCNO> 230056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/ekonomi/eko01.html </URL>
<DATE> 2004/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşmenin maliyeti 3.8 milyar dolar olur 
</HEADLINE>
<TEXT>

   KKTC Başbakanı Talat, bugün olsa 2 milyar dolara mal olacak konut dönüştürme ve yeniden isk n maliyetinin birleşmeyle 3.8 milyar dolara çıkacağını söyledi 
   TARIK YILMAZ Girne 
   
   Kuzey Kıbrıs Türk Cumhuriyeti KKTC Başbakanı Mehmet Ali Talat, Annan Planı çerçevesinde birleşme halinde konut dönüştürme ve yer değiştirme maliyetini 3.8 milyar dolar olarak hesapladıklarını söyledi. 
   Bu rakamı fazla fazla söylediklerini, bunun birleşme sonrasında artacak istiml k ve konut fiyatlarından kaynaklandığını kaydeden Talat, "Bugün olsa bu sorun 2 milyar dolara halledilir" dedi. Türk gazeteciler için hazırlanan 'Dünyaya Açılan Kıbrıs ve Gelecek' konulu gezi programında bir konuşma yapan Talat, Annan Planı'nda Ekonomi Bakanlığı'nın Türk kesimine, Maliye Bakanlığı'nın Rum kesimine verildiğini ve Rum kesiminin tüm yetkileri kendilerinde toplamak için çaba gösterdiğini söyledi. Talat sözlerine şöyle devam etti "Merkez Bankası kimlerden oluşacak, Mali Komisyon nasıl çalışacak gibi konular yanında AB'ye uyum çalışmalarımız sürüyor. KKTC'nin dünyadan izole olması nedeniyle insan kaynağı açısından son derece zayıfız. Göstergelerin hiçbiri lehimize görünmüyor." 
   
   İlk yıl 200 milyon dolar 
   Planın maliyetinin yer değiştirme ve konut dönüştürmeyle başlayacağına ve bunun çok yüksek bir bedel olacağına dikkat çeken Talat, "Konu Brüksel'deki barış konferansında masaya yatırılacak. Ancak bu ön toplantı olacak" diyerek bu konuda henüz somut bir gelişme olmadığına dikkat çekti. 
   Talat CNN Türk'te Meliha Okur'un 3.8 milyar dolarlık maliyetin nasıl karşılanacağına ilişkin sorusunu yanıtlarken de şunları söyledi 
   "Bu maliyet en az üç yıl gibi bir süreyi kapsıyor. İlk yıl sadece istiml klar için 200 milyon dolar gerekli. Dolayısıyla bu zaman içinde realite oluşacaktır. Ama ülkelerin taahhütlerini Brüksel'deki konferanstan altı ay sonra yapıp esas konferansa gelmeleri gerekiyor. İhtiyaçlar ortaya konacak, o ihtiyaçlara uygun olarak ülkelerden katkı istenecek. KKTC olarak büyük bir yükümlülük altına giriyoruz. Biz burada mal bırakan Türklere mal vermedik sadece, ayrıca Rumların bıraktığı mallarının önemli bir kısmını güneyde mal bırakmış kişilere de verdik. Ama sonuçta bu bir maliyet ve karşılanması gerekiyor. Bu insanların bunu ödemeleri gerekiyor." 
   
   Bankacılıkta uyum için 2 yıl süre var    Talat, CNN Türk'te Meliha Okur'a yaptığı açıklamada para ve bankacılık sistemindeki değişimle ilgili soruya şu yanıtı verdi "2005 yılı başına kadar TL kalacak, sonra TL yasal para olmaktan çıkacak, Kıbrıs TL'sine geçiliyor. KKTC'de birçok banka kuruldu. Bunların birçoğu kendi finansman ihtiyacı için kuruldu. Yeni durumda yani bütünleşme gündeme gelince zora girme riski ile karşı karşıya kalacak. Ama iki yılımız var. Kıbrıs'ta 25 banka bulunuyor. Bankaların sermayeleri 2 milyar dolar " 
   
   Serbest dolaşımda iki ürün    Rum kesiminin referandumda 'Hayır' demesi halinde KKTC'ye ambargonun kalkmayacağını ancak yumuşayacağını belirten KKTC Başbakanı Talat, şöyle konuştu "Kıbrıs artık AB'ye girdi. Uygulama 1 Mayıs'ta başlıyor. AB çözüm olsa dahi yeni bir sorunla karşı karşıyayız. Sorun bizdeki malların AB standartlarına uygunluğu. Bizden gidecek iki ürünün serbest dolaşım hakkı var. Biri narenciye diğeri Harup çekirdeği. Bunun dışında bir şey yok." 
   
   
</TEXT>
</DOC>
