<DOC>
<DOCNO> 231143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/magazin/mag02.html </URL>
<DATE> 2004/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Victoria's 'sırrını' sakladı 
</HEADLINE>
<TEXT>

      
   ABD'li iç çamaşırı firması Victoria's Secret Victoria'nın sırrı , müstehcen olur korkusuyla moda defilesinin televizyon yayınını iptal etti. Seksi iç çamaşırlarıyla dünyaca ünlü firmanın bu 'otosansür' kararına, Janet Jackson'ın üç ay önce canlı yayında göğsünün görünmesiyle başlayan tepkilerin neden olduğu belirtiliyor. ABD Federal Radyo Televizyon Düzenleme Kurulu'nun, geçen hafta radyo şovmeni Howard Stern'ün cinsel içerikli konuşması nedeniyle ülkenin en büyük radyo tekeli Clear Channel Communications'a 495 bin dolar yaklaşık 675 milyar lira ceza kesmesinin de bu kararda etkili olduğu ifade ediliyor. ABD'nin önde gelen kanallarından ABC tarafından ilk kez 2001'de yayımlanan iç çamaşırı defilesi büyük reyting alırken, defilenin canlı yayını sırasında Victoria's Secret web sitesi de yaklaşık 1.5 milyon kişi tarafından ziyaret edildi. 
   
</TEXT>
</DOC>
