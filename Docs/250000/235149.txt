<DOC>
<DOCNO> 235149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun02.html </URL>
<DATE> 2004/04/27/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
BM Güvenlik Konseyi'nde yarın Kıbrıs oturumu yapılacak 
</HEADLINE>
<TEXT>

     Burak Coşkun 

BM Güvenlik Konseyi'nde, yarın, Kıbrıs konusunda bir toplantı yapılacak. 
     BM Genel Sekreteri Kofi Annan'ın Kıbrıs Özel Temsilcisi Alvaro de Soto'nun, toplantıya katılması beklenmiyor. 
     De Soto yerine, Genel Sekreter'in siyasi işlerden sorumlu yardımcısı Kieran Predergast'ın katılacağı ve toplantıda başka konuşmacı olmayacağı belirtildi. 
     Toplantıdan sonra Konsey tarafından bir başkanlık açıklaması yapılmasının beklendiğini söyleyen diplomatik kaynaklar, ancak bunun da geçen hafta olduğu gibi, Rusya'nın engellemesine takılabileceğini ifade ettiler. 
     Rusya, geçen hafta BM Genel Sekreteri'nin talimatı olmasına karşın Kıbrıs'ta referandumlar öncesinde tarafları cesaretlendirici bir karar tasarısını veto etmiş, bunun, tasarının özüne yönelik olmadığı, teknik nedenlerden kaynaklandığı açıklamasını yapmıştı. 
     
</TEXT>
</DOC>
