<DOC>
<DOCNO> 245278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko18.html </URL>
<DATE> 2004/06/04/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İMKB... Çukurova Grubu şirketlerinin işlem sırası kapatıldı... 
</HEADLINE>
<TEXT>

     Çukurova Grubu şirketlerinin Borsa'da işlem gören hisselerinin sıraları geçici olarak işleme kapatıldı. 
     İstanbul Menkul Kıymetler Borsası'ndan yapılan açıklamada, Turkcell, Yapı Kredi Bankası, Yapı Kredi Yatırım Ortaklığı, Yapı Kredi Sigorta, Yapı Kredi Koray GYO., Kaplamin ve Yapı Kredi Finansal Kiralama'nın sıralarının, BDDK ve Çukurova Grubu şirketlerinden açıklama istenilmesi nedeniyle geçici olarak işleme kapatıldığı kaydedildi. 
     Çukurova Grubu'nun borcunun erken ödenmesi konusunda Tasarruf Mevduatı Sigorta Fonu ile anlaştığına ilişkin haberler üzerine, grubun Borsa'da işlem gören şirketlerinin hisse senetleri yükselişe geçmişti. 
     Dünkü 2. seans kapanışına göre değer artışı, Yapı Kredi Bankası'nda yüzde 9.38, Turkcell'de yüzde 8.48 olarak belirlendi. 
     
</TEXT>
</DOC>
