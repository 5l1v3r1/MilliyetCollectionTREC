<DOC>
<DOCNO> 232707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/yazar/pulur.html </URL>
<DATE> 2004/04/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Malum gündemin dışındaki bir gündem 
</HEADLINE>
<TEXT>

   
   TÜRKİYE'nin "malum" gündeminden başka bir "gündem" daha... 
   Ne demiştik geçtiğimiz cuma günü 
   "Bu memlekette sadece Kıbrıs referandumu mu konuşuluyor Bu memlekette herkes Meclis Başkanı'nın şeyini şey ettiğimin şeyi demesindeki derin manayı mı konuşuyor Bu memlekette herkes CHP'nin durumunu mu, Kemal Derviş'in partideki görevinden istifasını mı konuşuyor Ya da bu memlekette herkes abuk sabuk, saçma sapan şarkı yarışmalarını mı konuşuyor " 
   
   BÖYLE dedikten sonra Bedil köyündeki ağaç dikme kampanyasını ve "Toprağa Saygı Günü"nü yazmış, bu memleketteki bazı insanların, gazete, televizyonlardaki gündemden farklı gündemleri olduğunu yazıp "Bu özel gündemleri zaman zaman duyurmaya çalışacağız" demiştik. 
   İşte bunlardan biri... 
   
   TRAFİK kazalarından en çok kimler etkileniyor 
   Türkiye Çocukevleri Vakfı'na göre "en çok çocuklar" etkileniyor 
   Çocuklar kazalarda yaralanıyor, sakat kalıyor veya ölüyor, kazaya karışmamış olsalar bile, anne ve babalarını kaybedip, yetim veya öksüz kalıyorlar, sakat bir anne ve babanın çocuğu olarak önemli ruhsal bozukluğa uğruyorlar. 
   Bu saptamanın sayısal gerçeği de şöyle... 
   Bir yıl içinde, 0 - 15 yaş arasındaki çocukların 16 bin 932'si trafik kazası geçiriyor, 14 bin 136 çocuk yaralanıyor, 757 çocuk ölüyor. Bunun çeşitli nedenleri var, ama bir tanesi var ki 
   "6 - 15 arasındaki 2334 çocuk sürücü koltuğunda oturtulup, araç sürdürülüyor ve kazaya neden oluyor." 
   
   MERKEZİ Antalya'da olan Türkiye Çocukevleri Vakfı bu gidişe engel olmak için eğitim yolunu seçiyor, bunun "kırmızıda geçme, yeşilde geç " gibi sloganlarla düzelmeyeceğini biliyor. 
   Peki bu vakıf, ne yapacak 
   "Bu yıl Antalya'da 15 bin çocuğa günübirlik, diğer illerden gelecek iki kız, iki erkek öğrenci ile başlarındaki rehber öğretmene on günlük eğitim verilecek. Öğretmen ve yoksul öğrencilerin giderleri vakıf tarafından karşılanacak, öğrenci ve öğretmenlere masraf yüklenmeyecek..." 
   Bu projeye Antalya Valiliği, Emniyet, Milli Eğitim Müdürlüğü ve gönüllü kişi ve kuruluşlar destek veriyor. 
   Böyle bir projenin desteklenmesi lazım. 
   Projeye katılmak ve desteklemek isteyenlerin "0 242 331 31 00 331 41 00" numaralı telefona başvurmaları gerekiyor, Fax 0 242 332 66 43 
   İşte Türkiye'nin "malum" gündemi dışında bir başka gündem. 
   
      
   
</TEXT>
</DOC>
