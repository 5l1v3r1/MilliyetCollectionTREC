<DOC>
<DOCNO> 212038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur32.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkesir Belediye Başkan adayına hapis cezası... 
</HEADLINE>
<TEXT>

     Balıkesir Belediye Başkanlığı'na adaylığını geçen yılın ağustos ayında açıklayan İP'li Erdoğan Gökçe, ''Yetkili mercilerin emirlerine uymamak'' suçundan 3 ay hapis cezasına çarptırıldı. Gökçe'nin cezasının, para cezasına çevrildiği bildirildi. 
     Gökçe, Balıkesir Belediye Başkanlığı'na aday olduğunu, 20 Ağustos 2003'te yerel gazetelere dağıttığı ve seçilmesi halinde yapacağı icraatları içeren basın bildirisiyle açıkladı. 
     298 sayılı Seçimlerin Temel Hükümleri ve Seçmen Kütükleri Hakkındaki Kanun ile 2820 sayılı Siyasi Partiler Kanunu'na muhalefet ve yasalara aykırı propaganda yaptığı iddiasıyla hakkında suç duyurusunda bulunulan Gökçe, Balıkesir Sulh Ceza Mahkemesi'nde yargılandı. 
     Mahkeme, Gökçe'ye 298 sayılı Yasa'nın 156. maddesi ve TCK'nın 526 1 maddesine göre, üç ay hapis ve 86 milyon 694 bin lira para cezası verdi. Gökçe'nin cezası, 606 milyon lira para cezasına çevrildi. 
     Erdoğan Gökçe, bir üst mahkemeye başvurarak karara itiraz etmesine rağmen, 2. Asliye Ceza Mahkemesi, verilen kararın usul ve yasaya uygun olduğunu belirterek, itirazı reddetti. 
     İP İl Başkanı Necati Ağralı, mahkeme kararının Gökçe'nin adaylığını etkilemediğini belirtti. 
     
</TEXT>
</DOC>
