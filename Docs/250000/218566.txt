<DOC>
<DOCNO> 218566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo30.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor yarınki Beşiktaş maçı için İzmit'e gitti... 
</HEADLINE>
<TEXT>

     Birinci Süper Futbol Ligi'nde yarın lider Beşiktaş ile karşılaşacak olan İstanbulspor, bugün İzmit'e gitti. 
     Turkcell ile dün yaptığı sponsorluk anlaşmasıyla maddi olarak biraz rahatlayan sarı-siyahlılar, Beşiktaş karşılaşmasına bu moralle çıkacak. 
     Ligde son 7 maçtır galibiyete hasret kalan ve sadece 2 beraberlik alan İstanbulspor, yarın güçlü rakibi karşısında puan veya puanlar almayı hedefliyor. 
     Menajer Sinan Dinler, çok önemli bir maça çıkacaklarını belirterek, ''Puana ihtiyacımız var. Zor bir maç olacak. Ama iyi futbol oynayıp, puan almak istiyoruz'' diye konuştu. 
     
     MUHTEMEL 11 
     İstanbulspor'da kart cezası sona eren Deniz Uygar, yarınki maçta forma giyebilecek. 
     Sakatlıkları bulunan Balili ve Faruk'un, maç kadrosuna alınmadığı bildirildi. 
     Sarı-siyahlıların yarınki maça şu muhtemel 11 ile çıkması bekleniyor 
     Oğuz, Yalçın Pinto , Deniz Uygar, Saffet, Cem, Musa Kuş, Aytekin, Saidou, Musa Büyük, Yordanov, Boliç. 
     İsmetpaşa Stadı'nda saat 15.00'de başlayacak ve Digitürk LİG TV'den naklen yayınlanacak maçı hakem Cüneyt Çakır yönetecek. 
     
</TEXT>
</DOC>
