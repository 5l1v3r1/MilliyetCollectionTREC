<DOC>
<DOCNO> 210427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo13.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünsal ve Adem 1 yıl daha Konyaspor'da... 
</HEADLINE>
<TEXT>

     Konyaspor, daha önce kendilerine kulüp bulmaları istenen defans oyuncusu Ünsal ve forvet Adem ile teknik heyetin talebi doğrultusunda yeniden anlaşıldı. 
     Basın Sözcüsü İbrahim Kaplan, ara transfer döneminde sözleşmesi biten Ünsal ve Adem ile anlaşamadıklarını, bu nedenle kendilerine kulüp bulmalarını istediklerini anımsattı. 
     Daha sonra göreve yeni gelen Teknik Direktör Tevfik Lav'ın takımın maç kasetlerini izlediğini ve bu futbolcuların tekrar alınması konusunda talepte bulunduğunu belirten Kaplan, şunları söyledi 
     ''Bu nedenle kendileriyle tekrar masaya oturduk. Ünsal ve Adem bizi geçen yıl şampiyonluğa taşıyan futbolcularımız arasında yer alıyor. İki futbolcumuzla aradaki sorunların çözüp, 1 yıllığına daha anlaşmaya vardık. Ünsal ve Adem hemen antrenmanlara katılmaya başladı. Böylece kadromuz alternatif futbolcuların bulunmasıyla daha da güçlenmiş oldu.'' Kaplan, Trabzonspor maçı hazırlıklarının aralıksız sürdüğünü de belirterek, pazar günü oynanacak maçtan galibiyetle ayrılacaklarına inandıklarını sözlerine ekledi. 
     
</TEXT>
</DOC>
