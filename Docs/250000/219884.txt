<DOC>
<DOCNO> 219884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/dunya/dun04.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da türban yasası Senato'dan da geçti 
</HEADLINE>
<TEXT>

   PARIS Milliyet 

   
   FRANSA'DA orta dereceli devlet okullarında dini simge ve kıyafetleri yasaklayan yasa, Ulusal Meclis'ten sonra önceki gün Senato'da da ezici çoğunlukla onaylandı. Dünya kamuoyuna "türban yasası" olarak yansıyan yasa, muhalefetteki Sosyalist Parti senatörlerinin de desteğiyle 20 "hayır"a karşı 276 "evet" oyuyla kabul edildi. Resmi gazetede ilanından sonra yürürlüğe girecek olan yasanın getirdiği yasaklar, önümüzdeki eylül ayında yeni öğretim yılında uygulanmaya başlayacak. Öğrencilerin okullarda dini inançlarını, İslami tesettür, Musevi takkesi Kippa ve büyük Hıristiyan haçı gibi bariz simge ve kıyafetlerle sergilemesini yasaklayan yasa, Ulusal Meclis'te de 36'ya karşı 494 oyla kabul edilmişti. Böylece Fransa, Avrupa'da türban ve diğer dini simgeleri okullarda yasaklayan ilk ülke oldu. 
   
   
   
</TEXT>
</DOC>
