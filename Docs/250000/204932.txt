<DOC>
<DOCNO> 204932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sondun28.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de patlama 6 ölü 
</HEADLINE>
<TEXT>

     Afganistan'ın başkenti Kabil'de havaalanı yakınlarında bir aracın havaya uçması sonucu 5'i asker 6 kişinin öldüğü bildirildi. 
     Polis, havaalanı yakınındaki otoyolda kamu hizmeti yapan bir araçta meydana gelen patlamadan sonra bölgenin kordon altına alındığını, yanan aracı söndürme çalışmalarının sürdüğünü açıkladı. 
     Savunma Bakanlığı sözcüsü, araçtaki patlamaya, askerlerin şüphelenerek gözaltına aldığı bir kişinin üzerindeki bombayı patlatmasının yol açtığını kaydetti. 
     Sözcü, saldırıda Savunma Bakanı Muhammed Kasım'ın korumalarından doktor Celal'in de öldüğünün sanıldığını belirtti. 
     Ordu komutanı Muhammed Eyüp Salangi de araçtaki patlamaya bir bombanın yol açtığını belirterek, ölen askerlerin kimliklerinin tespit edilmeye çalışıldığını söyledi. 
     Salangi, saldırıdan Taliban ve El Kaide militanlarını sorumlu tuttu. 
     
</TEXT>
</DOC>
