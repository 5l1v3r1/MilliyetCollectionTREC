<DOC>
<DOCNO> 231433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur41.html </URL>
<DATE> 2004/04/14/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Barda korkunç cinayet esrarını koruyor .. 
</HEADLINE>
<TEXT>

     Askere gitmeden önce arkadaşlarıyla eğlendiği gece kulübünde bıçakla boğazı kesilerek yaralanan ve kaldırıldığı hastanede ölen Barış Dönmez'in cenazesi, İstanbul'da toprağa verildi. 
     Bilgi Üniversitesi Medya ve İletişim Sistemleri bölümünden mezun Dönmez'in 26 Adli Tıp Kurumu'ndan alınan cenazesi, Teşvikiye Camii'ne getirildi. 
     Annesi Ayla ve babası Zeki Dönmez'in oldukça bitkin olduğu görülen cenaze töreninde, Dönmez'in arkadaşları da çiçeklerle süslenen ve yanında ''Birtanemsin, Seni Çok Seviyorum-kardeşin Hande'' yazılı çelenk bulunan tabuta sarılıp öperek gözyaşı döktüler. 
     Olay gecesi Dönmez'i hastaneye götüren arkadaşı Canberk Tonguç, basın mensuplarının soruları üzerine, olayı kimsenin görmediğini belirterek, ''Hiçbir ses çıkmadı, hiçbir kavga olmadı. Olsa görürdük. Orada 15 kişiydik. Bodyguardlar vardı'' diye konuştu. 
     
</TEXT>
</DOC>
