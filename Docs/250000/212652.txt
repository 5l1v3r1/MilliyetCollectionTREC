<DOC>
<DOCNO> 212652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/spor/spo06.html </URL>
<DATE> 2004/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa ası Federer 
</HEADLINE>
<TEXT>

   Avustralya Açık'ın tek erkekler finalinde Rus Safin'i set vermeden yendi. Bu turnuvayı kazanan ilk İsviçreli, 1.2 trilyonu cebe indirdi 
      
   2.15 dakikada 
   AVUSTRALYA Açık'ta tek erkekler şampiyonluğunu, İsviçreli Roger Federer ilk kez kazandı. Melbourne'deki sezonun ilk grand slam turnuvasında finale kalarak Dünya klasmanında bir numaraya yükselmeyi başaran Federer, finalde de Rus Marat Safin'i 7 - 6 7 - 3 , 6 - 4 ve 6 - 2'lik setlerle mağlup etti. Geçen yıl Wimbledon'daki şampiyonluğu sonrası kariyerinde ikinci kez grand slam kazanan 22 yaşındaki İsviçreli raket, toplam 2 saat 15 dakikada zafere ulaştı. 
   
   Hiç yorulmadı 
   ROD Laver Arena'da 16 bin kişinin izlediği finalin ilk setinde rakibine direnen Rus Safin, Agassi'yi elediği yarı finalde sergilediği 33 ace ile hiç çift hatasız oyunu tekrar edemezken, sadece üç ace atıp, 5 çift hata yaptı. Turnuvada 20 saat raket sallayıp 30 set oynayan Safin'in yorgunluğu karşısında yedi maçta sadece iki set yitiren Federer, Avustralya'da zafer kazanan ilk İsviçreli olarak 1.2 trilyon liralık ödülü servetine kattı. 
   
   
</TEXT>
</DOC>
