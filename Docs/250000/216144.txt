<DOC>
<DOCNO> 216144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/spor/spo02.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener, Nobre'ye kilitlendi 
</HEADLINE>
<TEXT>

   Sarı - Lacivertliler, büyük beğeni toplayan Brezilyalı yıldızı elden kaçırmamak için düğmeye bastı. Yönetim, kulübü Cruizero ile temasa geçerek, mart ayında golcü oyuncunun bonservisini almanın hesabını yapıyor 
      YUSUF KOBAL 

   
   Masaya oturacaklar 
   GÖSTERDİĞİ performans ile yönetimin ve Teknik Direktör Daum'un yüzünü güldüren, tribünlerin de sevgilisi haline gelen Nobre'nin, uzun yıllar takımda kalması için Fenerbahçe harekete geçti. 23 yaşındaki Sambacı ile 1.5 yıllık opsiyonlu anlaşma yapan yönetim, bonservisini de almak için Nobre'nin kulübü Cruzeiro ile masaya oturmaya hazırlanıyor. Yapılacak pazarlıkların ardından Nobre ile de görüşülerek, anlaşma yolları aranacak. 
   
   Üç yıllık öneri 
   YILDIZ golcüye ilk etapta üç yıllık sözleşme önerileceği bildirildi. Ancak Brezilyalı oyuncunun, opsiyonlu yapılan anlaşmanın devreye sokulmasına sıcak baktığı, bu nedenle üç yıllık mukavele teklifini olumsuz yanıt verebileceği öğrenildi. Sarı - Lacivertliler, en geç martta öncelik olarak gördükleri bu transferi tatlıya bağlamayı hedefliyor. Yönetim, ardından da sözleşmesi biten diğer yıldızlara imza attırmayı planlıyor. 
   
   Volkan-Tuncay sırada 
   RECEP'TEN devraldığı kalede yaptığı başarılı kurtarışlarla güven oyu alan genç kaleci Volkan ve her fırsatta kulübünde kalmak istediğini bildiren Tuncay ile önümüzdeki ay nikah tazelenecek. Fenerbahçe, iki genç futbolcuya uzun süreli imza attırıp, ardından takımdaki diğer isimler üzerinde yoğunlaşacak. Lig sonunda ise yabancı transferinde Brezilyalı Fabiano ile yeni sezon için söz alınan Alex'in renklere bağlanmasına çalışılacak. 
   
   Buluşma günü    ERDOĞAN DERMANCI 

   MİLLİ takımlardaki futbolcular nedeniyle hafta başından bu yana eksik çalışan Fenerbahçe, ilk kez bugün tam takım olarak antrenman yapma fırsatı bulacak. Semih ve Mahmut Hanefi'nin Ümit Milli Takım'dan dönmesiyle birlikte dün idmana çıkan oyuncu sayısı 12'ye çıktı. Sarı - Lacivertliler, milli maçı izleyen Daum'un yokluğunda Koch yönetiminde kondisyon ağırlıklı çalıştılar. 
   ALMAN antrenör, bire bir adam geçme çalışmasının ardından takıma 6'şar kişilik çift kale maç oynattı. Ağrıları nükseden Serhat tedavi gördü. Ali Güneş'in cezalı oluşu, defanstaki oyuncuların istenilen form düzeyini yakalayamaması, zorlu Gaziantep karşılaşması öncesi en büyük handikap olarak gösterildi. Öte yandan Fenerbahçe'nin su ihtiyacını Pınar Şaşal karşılayacak. 
   
   40 trilyon kasaya girdi    FENERBAHÇE, halka arz çalışmalarını başarılı bir şekilde tamamlayarak, kasasını doldurdu. Hisseler büyük bir taleple karşılaşırken, 30 milyon dolarlık bir gelir elde edildi. Başkan Aziz Yıldırım, bu parayı ilk etapta futbolcu alacakları ile stat inşaatında kullanmayı düşünüyor. Okocha'yı 17 milyon, Baliç'i de 19.5 milyon dolara satan Fenerbahçe, ilk kez bu derece yüksek bir nakit girdisi elde etti. 
   
   Kemal Arslan vites büyüttü    Sakatlığı nedeniyle uzun süre takımdan ayrı kalan genç oyuncu, "Arkadaşlarım beşinci, ben ise üçüncü vitesteyim" dedi 
      YUSUF DURSUN 

   İddialı sözler 
   FENERBAHÇE'NİN genç orta saha oyuncusu Kemal Arslan, pazar günkü Gaziantepspor maçını iple çekiyor. Sakatlığı nedeniye üç ayı aşkın forma giyemeyen genç orta saha oyuncusu, şans bulması halinde eski takımına karşı mücadele edecek olması nedeniyle de ayrı bir heyecan yaşıyor. Kemal, "Genç bir takımız, başarıya açız. Biz bu duraklama devrini kısa atlattık. İki kupayı da alacağımızdan eminim" dedi. 
   
   Eskilere gönderme 
   SAKATLIĞININ kendisini psikolojik olarak da etkilendiğini vurgulayan Kemal, şöyle devam etti "Şu anda arkadaşlarım beşinci, ben ise üçüncü vitesteyim. Açığı kapatacağım. Hooijdonk tam bir lider. Nobre de rakipleri yıpratıyor, zor durumlara düşürüyor. Fenerbahçe'de vizyonum değişti. Daha önce Gaziantep'den gelip, geri dönen oyunculardan olmayacağım. Uzun yıllar bu takıma hizmet edeceğim". 
   
   Özhan Canaydın bir numara    İlginç anket 
   GALATASARAY'IN kongresi, Fenerbahçeli taraftarların diline düştü. www.antu.com sitesinde ezeli rakiplerinin içinde bulunduğu duruma mizahi bir dille taşlama yapan Sarı - Lacivertliler, "Kongrede, Galatasaray'ı bu perişan durumundan çıkaracak başkan adayı kimdir Siz, kimi Cim - Bom'un başında görmek istersiniz " anketi düzenleyerek, oylama yaptılar. 
   
   Taşlama yaptılar 
   ANKETİN giriş yazısında, "Tamamen perişan duruma düşmüş Cim - Bomlular'ın, sağlıklı düşünebilen, onlara doğru yolu gösterecek bir dosta ihtiyaçları var. Biliyoruz ki, hiçbir Fenerbahçeli'nin yüreği de onları böyle perişan bir halde görmeye dayanamaz. Eee madem ezeli rakip, ebedi dostuz. O halde dostluğumuzu göstermenin tam sırası" sözleri dikkati çekti. 
   
   Fatih Terim ikinci sırada Adaylar Oran Aldığı Oy Özhan Canaydın Yüzde 42.63 1.004 Fatih Terim Yüzde 34.14 804 Mehmet Cansun Yüzde 11.42 269 Faruk Süren Yüzde 11.8 278 
   
   
</TEXT>
</DOC>
