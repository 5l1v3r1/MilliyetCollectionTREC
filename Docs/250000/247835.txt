<DOC>
<DOCNO> 247835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonspo19.html </URL>
<DATE> 2004/06/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Efes Pilsen'de menajer Aytek Gürkan istifa etti... 
</HEADLINE>
<TEXT>

     Efes Pilsen Kulübü'nde, teknik menajer Aytek Gürkan, görevinden istifa ettiğini bildirdi. 
     Gürkan, yaptığı yazılı açıklamada, görev aldığı 3 sezonda 3 kez üst üste Türkiye Şampiyonluğu kazanmanın sevincini yaşadığını, ancak Efes Pilsen'deki mevcut düzende bundan sonra daha fazla yararlı olamayacağı inancını taşıdığı için üzülerek görevinden ayrıldığını kaydetti. 
     Görevi süresince, takım olgusunun yaratılması, oyuncular arasındaki birlik ve beraberliğin en üst seviyeye gelmesi için üzerine düşeni yaptığına inandığını ifade eden Aytek Gürkan, ''Üç yıl boyunca bana sevgi ve saygı yönünde destek olan, en üst kademe yönetiminden en alt kademe çalışanına tüm Efes Pilsen camiasına teşekkür ederim'' dedi. 
     
</TEXT>
</DOC>
