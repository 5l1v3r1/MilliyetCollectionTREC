<DOC>
<DOCNO> 237388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/05/spor/bvol.html </URL>
<DATE> 2004/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş fırtınası 3-1 
</HEADLINE>
<TEXT>


Bayanlar voleybolda müthiş bir çıkış yapan Kartal, dün Yeşilyurt'u da devirip, Play-Off ilk ayağını yenilgisiz tamamladı. Siyah-Beyazlılar, şampiyonluk yolunda büyük avantaj sağladı 


Üçte üç yaptı 
TÜRKİYE Bayanlar Voleybol Ligi Play - Off'unda iki maçını galibiyetle tamamlayan Beşiktaş, Yeşilyurt engelini de aşarak ilk turu lider olarak bitirdi. Rakibine oranla üstün bir oyun sergileyen Siyah - Beyazlılar, sonuca Dos Santos ve Arzu'nun etkili oyunuyla ulaştı. Kartal ilk seti 27 - 25 kaybetmesine karşın 25 - 15, 25 - 19 ve 25 - 19'luk sonuçlarla maçı 3 - 1 kazandı. İkinci etap maçları 7 - 9 Mayıs tarihleri arasında Antalya'da oynanacak. 

Maçın karnesi 
HAKEMLER Mehmet Demirdelen, Ali Bağde 
BEŞİKTAŞ Dos Santos 8 , Duygu 6 , Deniz 7 , Elisangela 7 , Julia 7 , Arzu 7 , Nihan 7 , Melek 6 
YEŞİLYURT Nisa 6 , Esra 7 , Aslıhan 6 , Bahar 6 , Pelin 6 , Tülin 5 , Ayça 5 , Özge 6 , Elçin 5 , Ergül 4 
SETLER 25 - 27, 25 - 15, 25 - 19, 25 - 19 

Eczacıbaşı 1 - V. Güneş Sigorta 3 

Maçın karnesi 
HAKEMLER İlhami Şenyurt, Ömer Mihalıççık 
ECZACIBAŞI Bahar 6 , Natalia 6 , Özlem 5 , Barbara 7 , Radostina 5 , Çiğdem 5 , Gülden 6 , Mesude 5 , Gökçen 5 
V. GÜNEŞ SİGORTA Neslihan 9 , Olga 7 , Elif 8 , Tatyana 8 , Olena 7 , Aysun 9 , Necla 8 , Ebru 7 , Gözde 7 
SETLER 26-24, 19-25, 22-25, 14-25 

Erkekler finale çıktı 

A Milli Erkek Voleybol Takımımız Estonya'da düzenlenen Bahar Kupası'nda, Ukrayna'yı 3 - 2 yenerek finale yükseldi. Karşılaşmanın setleri 22 - 25, 25 - 21, 25 - 22, 23 - 25 ve 15 - 6 şeklinde sonuçlandı. Ay - Yıldızlı ekibimiz bugün TSİ 19.00'da finalde Finlandiya ile karşılaşacak. 

Şampiyonlar MİLLİYET'te 

BAYANLAR voleybol ve erkekler basketbolda Türkiye Şampiyonu olan Bahçeşehir Koleji'nin sporcuları Milliyet'i ziyaret etti. Voleybol antrenörü Tolga Saral, finalde 100. yıl Işıl Koleji'ni yenip, tüm sezon boşunca hiç set vermeden başarıya ulaştıklarını belirtti. Basketbol Coachu Zafer Çavuşoğlu ise bu şampiyonlukların artarak süreceğini ifade etti. Bahçeşehir Koleji'nde halen 140 lisanslı sporcu yer alıyor. 


</TEXT>
</DOC>
