<DOC>
<DOCNO> 232374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sontur18.html </URL>
<DATE> 2004/04/17/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Şişli'de yangın 
</HEADLINE>
<TEXT>

     Şişli'de çıkan yangında 4 ev zarar gördü. 
     Alınan bilgiye göre, Kuştepe Hudut Sokak üzerindeki 2 katlı ahşap bir evde yangın başladı. Kısa sürede binayı saran yangına müdahale etmek isteyen itfaiye ekipleri, dar sokaklar ve bitişik düzendeki evler nedeniyle güçlük çekti. 
     Çevredeki 3 gecekondunun da zarar görmesine yol açan yangın, itfaiye tarafından daha fazla büyümeden kontrol altına alınarak söndürüldü. 
     Bu arada, Laleli Türkeli Caddesi Tulumba Çıkmazı Sokak üzerindeki 8 katlı binanın 3. katında yangın çıktı. 
     Olay sırasında içeride bulunan bir anne ile çocuğu, çevredeki vatandaşların da yardımıyla dışarı çıktı. 
     Yangın, itfaiye ekiplerince diğer katlara sıçramadan söndürüldü. 
     Her iki olayda yaralanan olmazken, maddi hasar meydana geldi. 
     
</TEXT>
</DOC>
