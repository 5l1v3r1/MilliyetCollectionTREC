<DOC>
<DOCNO> 229796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/spor/spo01.html </URL>
<DATE> 2004/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a Yugo modeli 
</HEADLINE>
<TEXT>

   Beşiktaş, Hırvat Dado Prso'nun yanına kaliteli bir golcü bulmak için yaptığı arayışlar sonunda Nenad Jestroviç'te karar kaldı. Mircea Lucescu, Sırp golcünün alınması konusunda onay verdi 
      BİLAL MEŞE 

   
   Anderlecht'te oynuyor 
   FORVET konusunda yaşadığı soruna yeni sezonda kökten bir çözüm bulmak isteyen Beşiktaş, Yugoslav pazarında ava çıktı. Daha önce Manaco'da forma giyen Dado Prso ile el sıkışan yönetim, Hırvat oyuncunun komple bir forvet olmaması nedeniyle geri adım atmış, kaliteli bir golcü arayışına öncelik vermişti. Bu konuda menajerlerle bağlantıya geçilirken, Belçika'nın Anderlecht takımında forma giyen Nenad Jestroviç'in kasetleri kulübe ulaştı. 
   
   Feyyaz Uçar takipte 
   TEKNİK Direktör Lucescu, yönetime Sırp oyuncunun aradıkları nitelikleri taşıdığını, Prso ile birlikte iyi bir ikili olacağına inandığı bildirdi. Antrenör Feyyaz Uçar'ın, önümüzdeki günlerde Jestrovic'i çıplak gözle izleyeceği, gelecek rapor doğrultusunda transfer için Belçika kulübü ile temasa geçileceği öğrenildi. Ancak Jestroviç'in, Anderlecht ile sözleşme yenilemek istemesi Beşiktaş'ın önündeki en büyük engel olarak bulunuyor. 
   
   KİMDİR 
   Doğum tarihi 09-05-1976 
   Ülkesi Sırbistan Karadağ 
   Mevkii Forvet 
   Boy 1.85 
   Kilo 82 
   Sözleşme bitiş tarihi 2005 
   
   Garantisiz mi oynandı    Haşmet Bedii Kürüm, derbi sonrası Ali Aydın hakkında Galatasaray'ın yaptığı çıkışı talihsiz, Fenerbahçe Başkanı Yıldırım'ın açıklamalarını da yanlış buldu 
   ZAFER BÜYÜKAVCI 

   'Aydın kayıptır' 
   GALATASARAY - Beşiktaş derbisinin yankıları sürerken, tartışmalara Siyah - Beyazlı ekibin Futbol Şube Sorumlusu Haşmet Bedii Kürüm de katıldı. Kürüm, "Ali Aydın'ın istifa etmesi büyük kayıptır. Özhan Canaydın ve Ergun Gürsoy beylerin demeçleri talihsizdi. Başkanımız çıkıp, bu duruma uygun bir cevap verdi. Aziz beyin ise bu tartışmalara girmesi doğru değildi. Bugüne kadar garantisiz mi oynuyorlardı " açıklamasını yaptı. 
   
   'Sergen demirbaş' 
   MAĞDUR olan tarafın Beşiktaş olduğunu savunan Kürüm, "Bugüne kadar lig nasıl olduysa, bundan sonra da devam edecektir. Bir maçta hakem Beşiktaş'ın lehine karar verdi diye bunu böyle mi yorumlamak lazım. Üstelik hataların büyüğü Beşiktaş'a olmuştur. Beşiktaş'ın sesinin çıkmadığı dönemde onların niye sesi çıkıyor, bilmiyorum" dedi. Kürüm, imza atmayan Sergen için de "O kulübün demirbaşı. Elbette yuvada kalacak" diye konuştu. 
   
   Lucescu panikte    Beş as oyuncunun sakatlığı Rumen hocayı endişeye itti. Ronaldo ve Sergen yok, Tümer, Emre, Giunti tehlikede 
   Seferberlik başladı 
   SÜPER Lig'de şampiyonluk hesaplarının gerçekleşmesi için Fenerbahçe'nin puan kaybetmesini bekleyen Beşiktaş sakatlıklarla boğuşuyor. Gençlerbirliği maçı öncesi seferberlik ilan eden Siyah - Beyazlılar'da Ronaldo, Sergen, Giunti, Emre ve Tümer'in sakatlıkları can sıkıyor. Ronaldo ve Sergen'in pazar günü görev alamayacağı açıklanırken, diğer üç oyuncunun ise durumu henüz netleşmedi. 
   
   Oynatmak istiyor 
   KULÜP doktoru Ayhan Optur, "Tümer, Emre ve Giunti'nin sakatlıkları darbeye bağlı oluşan durumlar" dedi. Teknik Direktör Mircea Lucescu, sağlık heyetinin raporuna göre üç oyuncuya da Gençlerbirliği maçında görev vermek istiyor. Bu arada Beşiktaş dün PAF takımı ile yaptığı hazırlık maçını 3-1 kazandı. Karşılaşmada Emre ve Giunti de oynarken, Tümer takımdan ayrı çalıştı. 
   
   'Beşiktaş'tan koparıldım'    GÖKHAN DİNÇ DHA 

   'Kalmam istenmedi' 
   SİYAH - Beyazlı ekipten Japonya'nın Vissel Kobe kulübüne transfer olan İlhan Mansız, ameliyat olduğu İtalya'da ilginç açıklamalar yaptı. Yıldız oyuncu, "Bende halen, sanki gitmedim, ama gönderildim hissi hakim. Sanki hiç kalmamı istemediler gibi bir tutum vardı. Hatta Antrenör Feyyaz Uçar'ı bile araya soktular. Uçar'ın Japonya'dan bir arkadaşı bana telefon açıp, orada çok sevildiğimi söyledi. Kalmamı kimse istemediği için gitme kararı aldım" diye konuştu. 
   
   Tümer'in pintiliği 
   JAPONYA'YA sadece para için gitmediğini vurgulayan 28 yaşındaki İlhan, "İlk maçımıza 45 bin taraftar geldi. Başkan primleri soyunma odasında 1500 dolar olarak açıkladı. Japonca, 'Pintiliğin ne anlamı var, arttır' dedim. Başkan altında kalmadı" dedi. İlhan, Tümer'e de şu mesajı gönderdi "Gelecek bir telefonu bile mumla arıyorum. Ama Zeus Tümer aradığında pintilik yapıp, sadece iki dakika konuşuyor. Ben ise 15 - 20 dakika konuşuyorum. Zeus paraya bu kadar değer verme." 
   
   
</TEXT>
</DOC>
