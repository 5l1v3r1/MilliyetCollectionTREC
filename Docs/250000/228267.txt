<DOC>
<DOCNO> 228267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo18.html </URL>
<DATE> 2004/04/03/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Samsunspor, Gençlerbirliği maçı için Ankara'ya hareket etti... 
</HEADLINE>
<TEXT>

     Samsunspor, yarın oynayacağı Gençlerbirliği maçı hazırlıklarını tamamlayarak karayoluyla Ankara'ya gitti. 
     Hafta başından bu yana Nuri Asan Tesisleri'nde Gençlerbirliği maçına hazırlanan Karadeniz ekibi, bugünkü hafif ter idmanının ardından çalışmalarını tamamlayarak Ankara'ya hareket etti. 
     Akşam saatlerinde Ankara'ya ulaşması beklenen Samsunspor kafilesi, Sheraton Oteli'ne yerleşecek. 
     Teknik direktör Erdoğan Arıca, deplasmandaki tek sorunlarının erken yol yemek olduğunu belirterek, bu konuda futbolcularını uyardığını ve gereken tedbirlerin alınacağını söyledi. 
     Samsunspor kafilesinde şu futbolcular yer aldı 
     Şenol, Evren, Shorunmu, Osman, Adnan, Musa, Celil, Müslim, Kenan, Serkan Dökme, Mehmet Nas, Caner, Serkan Aykut, Göksel, Can, Ertan, Adalto Da Silva ve Julio Sezar. 
     
</TEXT>
</DOC>
