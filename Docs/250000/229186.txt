<DOC>
<DOCNO> 229186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/yasam/yas05.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meyveye bahar geldi 
</HEADLINE>
<TEXT>

   Lüks manavlarda kilosu 20 milyona satılan turfanda erik büyük rağbet görürken, semt pazarlarında yarı fiyatına satılana kimse dönüp bakmıyor 
      Tahsin Aksu 
   
   Satışlar iyi... 
   İSTANBUL Bebek Manavı'nda eriğin kilosu 20 milyon lira. Bir hafta önce ilk kez tezg htaki yerini aldığında kilosunun 30 milyon olduğunu belirten manav Ahmet Bektaş, "Maltaeriğinin kilosu 16, çileğin kilosu da 6 milyon lira. Satışı da güzel" diyor. Beyoğlu'ndaki Balık Pazarı'nda da fiyatlar yüksek. Titiz Manav'da erik 20, malta eriği 12, çilek ise 7 milyon lira. Manav Yusuf Bardak, "Birkaç gün sonra fiyatlar düşer" görüşünde... 
   
   Pazarcı için risk 
   SEMT pazarlarında fiyatlar daha düşük. Edirnekapı'daki Pazartesi Pazarı'nda çileğin kilosu 1.5 milyon lira. Pazarda eriğin kilosunu 10 milyon liradan satan Yaşar Aytekin, lüks manavlardaki ürünlerin yüksek k rla tüketiciye sunulduğunu söylüyor. Gaziosmanpaşa'daki pazarda ise erik bulmak güç. Dar gelirli vatandaşın 10 - 15 milyona meyve alamayacağını belirten pazarcı Erdal Yıldırım, "Durum böyle olunca biz de riske girmek istemiyoruz" diyor. 
   
   
</TEXT>
</DOC>
