<DOC>
<DOCNO> 209357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/guncel/gun08.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Griple baş edemeyince valiye başvurdular 
</HEADLINE>
<TEXT>

      
   Van merkeze bağlı Güveçli köyünde gribal enfeksiyon ve soğuk algınlığına yakalanan hasta sayısı artınca, köy muhtarı çareyi valiye müracaat etmekte buldu. Vali Hikmet Tan da köye bir doktor ve iki hemşire gönderdi. Güveçli Köyü İlköğretim Okulu'ndaki taramada vatandaşlar sağlık kontrolünden geçirildi. Taramada 200 çocuğun gribal enfeksiyon ve soğuk algınlığına yakalandığı tespit edildi. Ekipler fakir ailelere ilaç dağıtırken muhtar Zeki Yatkın, "175 haneli köyde hasta sayısı her geçen gün artıyor. Umarım bundan sonra azalma olur. Sağlık evimiz iki yıldır kapalı. Sağlık Müdürlüğü'ne defalarca müracaat etmemize rağmen bir ebe bile gönderilmedi. Açık olsaydı salgın hastalık da olmazdı" dedi. 
   
   200 çocuk hasta oldu    Güveçli Köyü İlköğretim Okulu'nda bir doktor ve iki hemşire tarafından yapılan grip taramasında 200 çocuğun gribal enfeksiyon ve soğuk algınlığına yakalandığı tespit edildi. 
   
   
</TEXT>
</DOC>
