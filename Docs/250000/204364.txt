<DOC>
<DOCNO> 204364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/son/sondun22.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris-Los Angeles seferleri yarın başlıyor 
</HEADLINE>
<TEXT>

     Fransız havayolu şirketi Air France, yarından itibaren Paris-Los Angeles seferlerine başlayacağını açıkladı. 
     Air France sözcüsü, dün ve bugünkü Paris-Los Angeles uçak seferlerinin iptal edilmesine yol açan terör eylemi riski istihbaratının ardından, yarın normale döneceğini belirterek, ''Paris çıkışlı seferler ile Los Angeles çıkışlı seferler yarın normal olarak başlıyor'' dedi. 
     Air France'ın internet sitesindeki haberde de bugün Paris'ten Los Angeles'a bütün seferlerin iptal edilmediği, Air France adına Delta Airlines'ın seferlerinin normal olarak yapıldığı belirtildi. 
     Paris'teki ABD Büyükelçiliği'nin Air France'ın seferlerine yönelik saldırı tehdidine ilişkin istihbaratı üzerine, Fransa'daki başta başbakanlık olmak üzere ilgili bakanlıkların dün akşamki toplantısının ardından, dün ve bugün yapılması öngörülen Paris-Los Angeles karşılıklı seferleri iptal edilmişti. 
     
</TEXT>
</DOC>
