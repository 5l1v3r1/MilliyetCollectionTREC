<DOC>
<DOCNO> 208999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/yasam/yas11.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Terzi hırsızlarını 'ipin ucu' ele verdi 
</HEADLINE>
<TEXT>

      ELVAN EZBER, M. AKİF ERDEM İstanbul 
   
   Ümraniye'de, bir terziden overlok makinesini çalan iki hırsız, kapıya takılan makaradaki ipliği takip eden polis tarafından yakalandı. Terzi Ali Şahin, işyerinin soyulduğunu görünce durumu polise bildirdi. Polis, işyerinden overlok makinesi, mont ve çorap çalındığını belirledi. Bu sırada kapıya takıldıktan sonra sokağa doğru uzayıp giden bir iplik fark edildi. İpliği takip eden polis, bir döşemeciye kadar geldi. Aynı iplikten işyerinin girişinde de bulundu. Bunun üzerine döşemeciye giren polis, çalınan eşyalarla karşılaştı. Burada çalıştığı belirtilen Akın Bora ve arkadaşı Ensar Dumlupınar da gözaltına alındı. Bora ve Dumlupınar'ın suçlarını itiraf ettiği bildirildi. Bora'nın ifadesinde, "Makinedeki iplik makarasının bizi yakalatacağı aklımızın ucundan bile geçmedi" dediği öne sürüldü. 
   
   
</TEXT>
</DOC>
