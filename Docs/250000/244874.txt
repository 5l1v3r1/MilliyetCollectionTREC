<DOC>
<DOCNO> 244874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/guncel/gun90.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Türk televizyonlarında unutulmayan anlar .. 


Turgay Şeren'in Ahmet Çakar'ın vurulduğu hafta Telegol'de "Ben O'na çok güzel bir isim bulmuştum. 'Çakar Çakmaz' diyordum O'na, O da gelir boynuma sarılırdı, ben de O'nun boynuna sarılırdım..." diyerek üzüntüsünü dile getirmesi, stüdyoda duygulu anlar yaşanması...Reha Muhtar'ın Show Haber'e konuk olan Van Damme'a bir gazete başlığı gösterip "Ne zaman öleceğini bildiğini söylemişsin" demesi, Van Damme'ın sinirlenip gazeteyi yırtıp atması...Sacramento için hayati önem taşıyan San Antonio maçından bir gün önceki NBA stüdyo programına canlı bağlanan Hidayet'in, gayet ciddi sorular sorulurken "yarın maçta size öpücük göndereyim mi " demesi, Hidayet'in menajeri, Kaan Kural ve Murat Kosava'nın bir anda afallaması...İstemi Betil'in nam-ı diğer Laz Ziya'nın kıyak kafayla Pazar Keyfi'ni sunması, programa katılan haftanın talihlisi kadın izleyicinin korku dolu bakışlarla İstemi Betil'in ellerini tutarken İstemi Betil'in bir o yana bir bu yana sendelemesi, İstemi Betil'in kadına Shubuo'yu defalarca telaffuz ettirmeye çalışması, kadının korkudan titreyecek hale gelmesi...Melih Gümüşbıçak'ın İsmet Badem'le beraber sunduğu bir basketbol maçının sonunda yayını kapatırken "Yapımda ve yayında emeği geçen tüm arkadaşlar adına ben İsmet Badem....." deyip kalakalması. Bunu duyan İsmet Badem'in hemen devreye girip "Hayır, ben İsmet Badem " demesi. Hangisinin "kim" olduğunun anlaşılamaması... İlk serinin "Biri Bizi Gözetliyor" yarışmacılarına final armağanı olarak verilen "Orada Neler Oluyor " adlı yaz tatilinde sunucu Öykü'nün geri geri yürürken ayağının bir anda kayıp kısa bir süre "tutun beni " diye bağırdıktan sonra suya düşmesi...Star Ana Haber bülteninde otoyolda devrilen bir arı kamyonunu haber vermek için trafik polisinin araçları durdurması ve "İleride arı kamyonu devrildi, arılar aşırı derecede saldırgan, içeri girip sizi sokmamaları için camlarınızı kapatın " diyerek uyarması. Haberin ikinci bölümünde belli ki turist bir aile ile aynı otoyolda güneye giderken aynı polis ve Star Haber muhabiri tarafından durdurulması, İngilizce özürlü spikerin "Hanifıleey, Hanifıleey " bal sineği arı diye bağırması, durumu doğal olarak anlamayan turistin kararlı bir şekilde "No, No " demesi üzerine, muhabirin, turistin suratına "Git de gör " diyerek aileyi camı açık şekilde yollaması... Son gördüğümüzde kameraya gülümseyip, el sallayarak "bay bay" diyorlardı... 

Alın bu arsayı hayırlı bir işte kullanın .. 
Veli Efendi 

Ellerİnİze saĞlIk .. 

Bandırma'da 11 yaşındaki H.C., bir kıza sarkıntılık eden arkadaşını öğretmenlerine şikayet edince arkadaşları H.C.'nin üzerine işemiş, çivili sopa ve kemerle dövmüş, vücudunda sigara söndürmüş, yaralarına tuz basmışlar... 
Çivili sopa ve kemerle adam dövülen, vücutta sigara söndürülen, yaraya tuz basılan... Listeyi biraz uzatalım kulak kesilen, testereyle adam doğranan, beysbol sopasıyla adam öldürülen, zehirli yılanla kadın öldürülen, parmak kesilip postayla gönderilen, önce fosur fosur içilip ardından vücutta söndürülen sigaraların gırla gittiği, asıl görevleri bu tip adamları enselerinden tutup hapse atmak olan geleceğin polislerinin Polis akademisi bile kaçırmadan izlediği hatta ödül verdiği senarist Bahadır Özdener'in açıklaması diziler yok mu Türkiye'de Var ve bu varlık insanı ürpertiyor. 
Amerikan mafya filmlerindeki işkenceleri Türk televizyonlarına birebir aktaran ve bu başarıdan dolayı gazetelerde röportajları yayınlanan "büyük senaristlerin" de, bu dizilere reklam yağdıranların da, bu dizilerle ödül alan yapımcıların da, yönetmenlerin de gözü aydın .. Ağaçları yaşken eğdiler. 10 sene sonra, Vadi'leri geçtik, caddeler-sokaklar, eğitimlerini dizilerden almış Kurtlar'dan sorulacak. Ellerinize sağlık, hadi kutlayın bu zafer sizindir... 

Bırak Şimdi 
Reha Muhtar fes takıp, takım elbise giymiş yarışmacıya Nasıl hissediyorsun bu kıyafetlerle 
Tolga Biraz sıkıyor... 
Reha Muhtar Ceket mi sıkıyor gömlek mi 
Tolga Ceket biraz sıkıyor ama önemli değil, ben zaten bir eski İstanbul aşığı olarak, sevgiyi, saygıyı..... 
Reha Muhtar Tolga'nın lafını keserek Kapanmıyor mu önü 

Kuşluk Vakti 
"Doğru söyle bak, Caner'i şöyle mıncık mıncık öper misin " b b 
</TEXT>
</DOC>
