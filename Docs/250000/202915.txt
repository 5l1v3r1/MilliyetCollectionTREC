<DOC>
<DOCNO> 202915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun09.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette elektronik kitap mağazası... 
</HEADLINE>
<TEXT>

     Akrobat okuyucularıyla tanınan Adobe firması, internette sanal bir elektronik kitap mağazası açtığını bildirdi. 
     Mağazada Harper Collins, Simon Schuster ve Random House gibi tanınmış yayınevleri tarafından yayımlanan kitaplar yer alıyor. Ayrıca siteden çeşitli başka kültürel sitelere link veriliyor. 
     Adobe firması başkanı James Heeger, internette yer alan elektronik kitapların, Adobe tarafından geliştirilen PDF formatında olduğunu söyledi. PDF formatı, internette yaygın biçimde kullanılıyor. 
     Yetkililerin verdiği bilgiye göre, yayıncılık alanında geleceğin seçimi gözüyle bakılan elektronik kitaplar, artık kişisel ya da el bilgisayarları aracılığıyla kolaylıkla okunabiliyor. 
     ABD'nin en büyük kitabevi olan Barnes Noble, eylül ayında internet sitesinden elektronik kitap satışını durdurduğunu açıklamış ve bu gelişme, elektronik kitap sektörüne darbe olarak nitelendirilmişti. 
     Elektronik kitaplar, Adobe'un geliştirdiği PDF ya da Microsoft tarafından geliştirilen MRF formatında yayımlanıyor. 
     
</TEXT>
</DOC>
