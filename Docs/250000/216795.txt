<DOC>
<DOCNO> 216795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sontur12.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum tarihi ve renkler kişiliği yansıtıyor 
</HEADLINE>
<TEXT>

     Doğum günün bir rengi olduğu ve bunun kişiliğe yansımaları olduğuna inanılıyor. 
     İnsan kişilikleri üzerine birçok araştırma ve analiz bulunurken, renklerin ve doğum günlerinin de kişilikler üzerine etkisi bilimsel ve bilimsel olmayan birçok çalışma bulunmakta. Bu tür çalışmalardan biri de doğum gününün renkleri olarak dikkat çekiyor. Bazı web sitelerinde yer alan bilgilere göre, doğum günlerinin renkleri olduğu ve bu renklerin de kişiliklere yansıdığı belirtiliyor. 
     AA muhabirinin yaptığı derlemeye göre, kırmızının sevgi dolu olduğu, grinin çekici, kestanenin zeki, kahverenginin hareketli ve sportif olduğu, morun gizem, gümüşün hayal gücü yüksek değerler taşıdığı, lacivertin birine kızdığı zaman çok zor affettiği anlatılıyor. 
     
     RENKLER VE DOĞUM GÜNLERİ 

     Kırmızı 23 Aralık-01 Ocak, 25 Haziran-04 Temmuz , Turuncu 02-11 Ocak, 5-14 Temmuz , Sarı 12-24 Ocak, 15-25 Temmuz , Pembe 25 Ocak-3 Şubat, 26 Temmuz-4 Ağustos , Mavi 4-8 Şubat, 5-13 Ağustos , Yeşil 9-18 Şubat, 14-23 Ağustos , Kahve 19-28 Şubat, 24 Ağustos-2 Eylül , Turkuaz 01 -10 Mart, 03-12 Eylül , Bej 11-20 Mart-13-22 Eylül , Siyah 21 Mart , Zeytin Yeşili 23 Eylül , Mor 22-31 Mart, 24 Eylül-3 Ekim , Lacivert 1- 10 Nisan, 4-13 Ekim , Gümüş 11-20 Nisan, 14-23 Ekim , Beyaz 21-30 Nisan- 24 Ekim-11 Kasım , Mavi 1-14 Mayıs , Altın 12-21 Kasım, 15-24 Mayıs , Krem 22 Kasım-1 Aralık, 25 Mayıs-3 Haziran , Gri 2-11 Aralık , Kestane 12-21 Aralık, 14-23 Haziran , Nefit 22 Aralık , Gri 24 Haziran 
     
     RENKLERİN ÖZELLİKLERİ 

     Kırmızı Şirin ve sevgi doludur. Her zaman aşık olmasını sever. Genellikle neşeli ve hareketlidir, ama arada mutsuz olduğu anlar da yok değildir. İnsanlarla iyi ilişkiler kurar, çekingenlik yapmaz. 
     Krem Yarışma ruhuna sahip ve sportiftir. Kaybetmeyi asla sevmez ve çoğunlukla neşelidir. Güvenilir ve dışa dönüktür. Aşkı dikkatlice seçer, ancak çabuk aşık olmaz. Doğrusunu bulmak için uzun süre beklemeyi tercih eder. 
     Nefti Zevklidir , görünüşüne çok önem verir, materyalist de denebilir. Hayatı ve kariyeri için çok düzenli çalışır. Ekonomiktir. Gereksiz risklere girmez. Liderlik, ruhunda vardır. Arkadaş edinmekte üstüne yoktur. 
     Gri Çekici, hayat dolu, dost canlısıdır. Hayal gücü fazlasıyla yüksektir. Duygularını asla gizlemez, bazen bencil olur. Başkalarının gününü aydınlatır, doğru sözü doğru yerde söyler. 
     Yeşil Her ortama ayak uydurur, kolaylıkla yeni insanlarla tanışır. Zarif, lüksü seven, kendine güvenen, sağlığına düşkün kararlı, sabırsız ve başkalarını yönlendiren bir tiptir. Hayatının tek ve gerçek aşkını bekler. 
     Altın Neyin doğru neyin yanlış olduğunu bilir. Neşeli, adil ve dışa dönüktür. İnsanları etkilemeye çalışmaz. Çok kolay huzursuzluğa kapılır. İlişkilerinde hassastır, bu yüzden aradığını bulmakta güçlük çeker. 
     Pembe Her zaman yapabileceğinin en iyisini yapmaya çalışır. Diğer insanları korumayı ve onlara yardım etmeyi sever. Ancak zaman zaman olumsuz düşüncelere sahiptir. Masallardaki gibi bir aşk ister. 
     Sarı Abartısız, müşfik, cömert ve tatlı bir tiptir. İnsanlara güvenir, ilişkilerde önder olma ruhuna sahiptir. Asla altta olmayı sevmez. Başkaları için karar vermeye bayılır. Romantik bir aşk arar. 
     Kestane Zeki, güçlü, bağımsız ve ne yapacağını bilen biridir. Sosyal olmayı sever, ancak başkalarını düşünmeden kendi bildiğini de yapmaktan kaçınmaz. Espriden anlar. Akıllı ve pratik olmasına rağmen tembelliği de sever. 
     Turuncu Sorumluluğu ve uyumlu ilişkiler kurmayı sever. Bir şeye ulaşmak için çok çalışır, rekabetçidir. Arkadaşlık konusunda kimseye güvenmez, ancak doğru insanı bulunca ona sonsuza kadar güvenebilir. 
     Mor Gizemli, çekici, anlayışlı, insanları etkilemeyi seven asla bencil olmayan bir yapısı vardır. Arkadaşları arasında oldukça popülerdir. Gününün nasıl geçeceği belli olmaz çünkü psikolojik durumu çok çabuk değişir. 
     Bej Sakindir ama hemen strese girebilir. İlişkilerinde kıskançtır, küçük şeylerden mızmızlanır. Sezgileri güçlüdür ve çalışkandır, bencilliği hiç sevmez. Ayrıca merhametlidir. Arkadaşları için her türlü fedakarlığı yapar. 
     Gümüş Hayal gücü yüksektir. Bu yüzden orijinal fikirleriyle ünlüdür. Utangaç, hırslı, gururlu, kendine güvenen ve yeni deneyimlere açık bir özelliği vardır. Kolay öğrenir. Çapkınlıkları yüzünden aşk hayatı biraz karışıktır. 
     Beyaz Tutkulu ve hırslıdır. Bu yüzden de çabuk kıskanır ve her şeye kolay tepki veremez. Asil bir ruhu vardır, takdir etmeyi de bilir. Bazen kendini diğer insanlardan farklı ve üstün görür. 
     Siyah Sağlam yaratılışlı, cesur, güçlü, bağımsız ve girişkendir. Acıma duygusu pek yoktur. Bir karar almadan evvel, uzunca bir süre düşünür, ayaklarını yere sağlam basar. Aşkı da farklı yaşamayı sever. 
     Zeytin Yeşili Sakin ve yumuşak mizaçlıdır. Şiddeti sevmez, kavgadan her zaman uzak durur. Yerine göre davranmasını ve konuşmasını iyi bilir. Hassas, nazik ve neşelidir. Kıskançlıktan hoşlanmaz. Adalet duygusu gelişmiştir. 
     Kahve Hareketli ve sportiftir. Başkalarını kendine yaklaştırmaz, kimseyle kolay kolay yakınlık kurmaz, kuramaz. Ancak buna rağmen çabuk aşık olur. İdeal olanı bulana kadar da arayışını sürdürür. 
     Mavi Kendine fazla güvenmeyen, gerektiği zaman cesur olabilen bir yapıya sahiptir. Artistik bir doğası vardır ve aşık olmayı sever. Kalbinin sesini dinlemek yerine mantığını kullanmayı tercih eder. 
     Lacivert Dikkat çekici, zevkli, yaşamayı seven ve hayata bağlı bir tiptir. Genellikle yaptığı işe konsantre olmakta güçlük çeker. Aşkta duygusal, hassas ve tutkulu olabilir. Birisine kızdığı zaman çok zor affeder. 
     Turkuaz Duyguları aniden ve kolay değişebilir. Genellikle yalnızdır. Seyahat etmeyi sever. Sadık ve iyi bir dinleyicidir, fakat anlatılanlara kolay inanır. Aşkı bulmak ona göre zordur, aşk yüzünden çok kolay incinebilir. 
     
</TEXT>
</DOC>
