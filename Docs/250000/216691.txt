<DOC>
<DOCNO> 216691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/yasam/yas02.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tebrikler, BMW kazandınız' mı 
</HEADLINE>
<TEXT>

   Shell'de yaptığı ödeme slipinde 'BMW kazandınız' yazan taksici, 'Hata olmuş' denilince dava açtı 
      ŞENOL DEMİRCİ İstanbul 
   
   İstanbullu taksici Mehmet Aydıroğlu, Shell'in verdiği 'Smart Clup' kartına çekilişle çıktığını söylediği 2003 model BMW otomobilin kendisine verilmediği iddiasıyla mahkemeye başvurdu. 
   Taksici Aydıroğlu, Bostancı Shell petrol istasyonundan 16 Ekim'de LPG aldı. Ödemeyi Shell Smart Club kartıyla yapan Aydıroğlu, slipi aldığında 'Tebrikler BMW kazandınız' ibaresini görünce, yaklaşık 40 bin Euro 68 milyar lira değerinde, son model bir 3.16i BMW kazandığını sandı. Ancak Aydıroğlu firmayı aradığında, 'bir yanlışlık yapılmış olabileceği' yanıtını alınca dava açtı. 
   
   Shell O ödüller dağıtıldı 
   Shell Halkla İlişkiler Müdürlüğü ise, konuyla ilgili yazılı yanıtında, Aydıroğlu'nun şik yetine konu olan kampanyanın 16 Mayıs - 24 Temmuz tarihleri arasında yapıldığını, 4 BMW, 200 Nokia 3510 cep telefonu ile 150 Bianchi bisiklet ödülünün dağıtıldığını bildirdi. Noter huzurunda yapılan çekilişte Aydıroğlu'nun adının yer almadığı, 'BMW kazandınız, tebrikler' mesajı bulunan slipin de ekim ayına ait olduğunun kaydedildiği açıklamada, mesajın da, firmanın bu tür kampanyalarıyla ilgili sürekli yaptığı testlerden kaynaklandığı belirtildi. Kadıköy 2. Asliye Hukuk Mahkemesi'nde ilk duruşması yapılan dava ise 15 Mart'a ertelendi. 
   
   
</TEXT>
</DOC>
