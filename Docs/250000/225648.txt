<DOC>
<DOCNO> 225648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/dunya/dun02.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin işi Japon işi Kardak 
</HEADLINE>
<TEXT>

      DIŞ HABERLER SERVİSİ 

   
   Türkiye ile Yunanistan'ı Ocak 1996'da savaşın eşiğine getiren Kardak krizini anımsatan bir gelişme, Çin ile Japonya arasında Doğu Çin Denizi'nin balık ve petrol yatakları bakımından zengin bölgesinde bulunan Diaoyu Adaları'ndaki Uotsuri kayalığına 7 Çinlinin önceki gün çıkıp bayrak dikmesiyle yaşandı. Japonya'nın kayalıklara çıkan Çinlileri gözaltına almasına dün sert tepki gösteren Pekin yönetimi, 7 Çinlinin derhal serbest bırakılmasını isterken, olayın Çin'in egemenlik hakkının ihlali anlamına geldiğini bildirdi. Japonya'nın Pekin'deki Büyükelçilik Müsteşarı, Dışişleri Bakanlığı'na çağrılarak olay protesto edildi. 
   
   1895'ten kalma anlaşmazlık 
   Japon hükümeti ise 7 Çinlinin sorgularının tamamlandıktan sonra serbest bırakılacağını açıkladı. Çin, Japonya'nın 1895 yılındaki savaşta ele geçirdiği adaların tarihsel olarak kendisine ait olduğunu iddia ediyor. 
   
   
   
</TEXT>
</DOC>
