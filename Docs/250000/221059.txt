<DOC>
<DOCNO> 221059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur13.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli'de bir eve uzun namlulu silahlarla baskın... 
</HEADLINE>
<TEXT>

     Tunceli'nin Mazgirt İlçesi'ne bağlı Alanyazı Köyü'ne gelen silahlı 3 kişi, evinden aldıkları bir kişiyi uzun namlulu silahlarla öldürdü. 
     Alınan bilgiye göre, Alanyazı Köyü'nde İmam Boztaş'ın 51 evine gece gelen, yüzleri maskeli, uzun namlulu silahlar taşıdıkları belirlenen 3 kişi, Boztaş'ı evin dışına çıkardılar. Silahlı 3 kişinin elinden kurtulmak için kaçmaya çalışan Boztaş, açılan ateş sonucu öldü. 
     Silah seslerini duyan vatandaşların evlerinden çıkması üzerine saldırganların havaya ateş açarak kaçtıkları bildirildi. 
     Tunceli Valiliği, olayla ilgili jandarma tarafından soruşturma başlatıldığını belirtti. 
     Valilik, bölgede güvenlik güçleri tarafından operasyon başlatıldığını ve olayın kimler tarafından yapıldığının kısa sürede ortaya çıkarılacağını kaydetti. 
     
</TEXT>
</DOC>
