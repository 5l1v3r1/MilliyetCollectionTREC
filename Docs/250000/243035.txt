<DOC>
<DOCNO> 243035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur02.html </URL>
<DATE> 2004/05/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Korkunç iddia... 12 yaşındaki yeğenini sattı .. 
</HEADLINE>
<TEXT>

     Iğdır'da 12 yaşındaki F.S.'nin, hapis cezasını çeken imam nikahlı kocasını kurtarmaya çalışırken teyzesi Z.K. tarafından erkeklere satıldığı ortaya çıktı. Küçük kızla ilişkiye girdiği öne sürülen 13 kişi ve teyze K., tutuklandı. 
     Iğdır'da oturan F.S, bir süre önce Fevzi Çoban birlikte evden kaçtı. S.'nin babasının şikayeti üzerine geçtiğimiz ay yakalanan Çoban, "küçük yaştaki kızı kaçırmak" ve "ırzına geçmek' suçlarından tutuklanarak cezaevine kondu. Baba evine dönemeyen S, yine Iğdırlı olan Mehmet Tabak ile birlikte İstanbul'a gitti. İstanbul'dan 21 Mayıs günü Iğdır'a dönen S, babasını şikayetinden vazgeçirdi ve Çoban'ı cezaevinden çıkarmak üzere ilgili makamlara başvurdu. Bu arada durumundan şüpheleninelen küçük kız sorguya alındı. S. ifadesinde, Tabak, Tuncay Akdemir, Mızrak Angay, Yusuf Arsak ile birlikte İstanbul'un çeşitli semtlerinde hırsızlık yaptıklarını itiraf etti. Iğdır'da tecavüze uğradığını ve para karşılığı ilişkiye girdiğini de anlatan S., kendisini pazarlayanlar arasında öz teyzesinin bulunduğunu da söyledi. S'nin bu itirafları üzerine teyze K. ile küçük kızla ilişkiye girdikleri belirlenen 13 kişi tutuklandı. Olayla ilgili 13 kişinin de arandığ bildirildi. 

     
</TEXT>
</DOC>
