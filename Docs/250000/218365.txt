<DOC>
<DOCNO> 218365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur11.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'ye Gümüşhane'de seçime katılma izni çıktı 
</HEADLINE>
<TEXT>

     AK Parti'nin aday listesini geç teslim ettiği gerekçesiyle yapılan itirazları değerlendiren Gümüşhane Merkez İlçe Seçim Kurulu, AK Parti'nin Gümüşhane merkez ve beldelerinde seçime girmesine karar verdi. 
     Gümüşhane'de seçime katılan CHP, ANAP, SP, DYP ve MHP'nin, AK Parti'nin, aday listelerini geciktirdiği itirazları üzerine Merkez İlçe Seçim Kurulu Başkanlığı, AK Parti, CHP, MHP ve DYP'den de temsilcilerin katıldığı toplantı yaptı. 
     AK Parti Merkez İlçe Başkanı Mehmet Ali Okurer'in aday listelerini teslim etmeden önce yüksek tansiyon nedeniyle Gümüşhane Devlet Hastanesi'ne götürüldüğü, burada bir süre müşahede altında tutulduğu, bu nedenle aday listelerini saat 17.10'da teslim ettiği yönündeki gerekçesinin değerlendirildiği toplantıda, AK Parti'nin Gümüşhane ile Tekke ve Arzular beldelerinde seçime girmesine karar verildi. 
     
</TEXT>
</DOC>
