<DOC>
<DOCNO> 219143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/yazar/sazak.html </URL>
<DATE> 2004/03/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
TÜSES'in seçim analizi 
</HEADLINE>
<TEXT>

   
   Türkiye Sosyal ve Ekonomik Araştırmalar Vakfı'nın TÜSES 1994 yılından bu yana sürdürdüğü siyasal yöneliş ve seçmen davranışları araştırmasının 2004 yılı sonuçları dün Prof. Burhan Şenatalar tarafından açıklandı. 
   Alan çalışması Veri Araştırma AŞ tarafından 22 Aralık 2003 - 7 Ocak 2004 tarihleri arasında 1806 kişiyle görüşülerek gerçekleştirilen araştırma 28 Mart yerel seçimlerine yönelik de çarpıcı ipuçları veriyor. 
   The Marmara Oteli'ndeki basın toplantısında Prof. Şenatalar yaptıkları çalışmanın '28 Mart'la ilgili kehanet olmadığını' vurgulamak gereğini duysa da, 'Bugün seçim yapılsa ' sorusuna verilen yanıtlar TÜSES tarafından şöyle açıklandı 
   AKP Yüzde 52.49 
   CHP 11.18 
   MHP 3.43 DYP 2.66 DEHAP 2.21 
   ANAP 0.72 SP 0.44 DSP 0.39 
   GP 3.21 
   Diğer 1.99 
   Kararsız Yanıtsız 15.84 
   Oy kullanmayacak 5.43. 
   TÜSES, sosyal demokrat niteliğiyle öne çıkan saygın bir kuruluş. 2002'de 3 Kasım sonuçlarının da ipuçlarını veren çalışmaya imza atmıştı. 
   2004 araştırmasının künyesinde Irak savaşı, AB, Kıbrıs gibi dış politika konuları ve türban sorunu da yer alıyor. 
   Türkiye'de bugün bir numaralı sorun olarak işsizlik öne çıkıyor, hayat pahalılığı, ekonomi, terör ve güvenlik, ülke yönetimi gibi başlıklar 'önemi azalan sorunlar' şeklinde görülüyor. Yolsuzlukla mücadele ve politikacıya güven konusunda 2002'ye göre toplumun yargısında olumlu değişiklik var. 
   TÜSES, 1994'ten bu yana 'şeriat istemi'ne ilişkin nabız yokluyor. Bu sorudan daha çok toplumun dini esaslara göre yönetilmesi anlamı çıkıyor. Şeriata 'evet' diyenler 2004 araştırmasında yüzde 11'e gerilemiş. Buna karşılık, türbana destekte ciddi bir artış gözleniyor. 
   'Kadınlar, eğer istiyorlarsa, türban takmakta serbest mi olmalılar ' sorusu kapsamında yanıt verenlerin yüzde 71'i üniversitelerde türbanı savunuyor. Bu bağlamdaki sonuçlar oransal olarak şöyle sıralanmış 
   Meclis'te milletvekili 64 , hakim mahkemede 65 , öğretim üyesi okulda 67 , memur çalışırken 68 , doktor hastanede 70 , yargılanan sanık 81 , devlet dairesine giderken 90 , hastanede tedavide 90 , alışveriş yaparken 95 . 
   AKP'nin iktidardaki yerini sağlamlaştırma eğilimiyle, türbana verilen destek arasındaki bağlantı yoruma açık. TÜSES yöneticileri bu durumun özgürlükler ve 'türbanın sorun olmaktan çıkarılması' bağlamında değerlendirilmesi gerektiğini savundular. AB üyeliğine destek de yüzde 68 dolayında. 
   Kıbrıs'ta çözüm konusunda kamuoyu yüzde 51 - 49 bölünmüş. 
   Türkiye'nin geleceği konusunda ise toplum hayli iyimser. Oy kayması AKP'den çok CHP seçmeninde gözleniyor 
   
      
   
   
</TEXT>
</DOC>
