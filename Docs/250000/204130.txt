<DOC>
<DOCNO> 204130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sondun15.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil ve Bağdat'ta bombalar patladı 5 ölü, 22 yaralı 
</HEADLINE>
<TEXT>

     Irak'ın kuzeyinde bulunan Erbil kentindeki patlamanın intihar saldırısı olduğu, saldırıda ilk belirlemelere göre 4 kişinin öldüğü bildirildi. 
     Iraklı yetkililer, yerel yönetimin içişleri bakanlığı binasının önünde bomba yüklü bir aracın infilak ettiğini söyledi. 
     20 kişinin de yaralandığı saldırıda, eylemci, iki güvenlik görevlisi ve yoldan geçen bir kişinin öldüğü kaydedildi. 
     Saldırıda bakanlık binasının hasar gördüğü ve çevredeki binaların camlarının kırıldığı belirtildi. 
     
     BAĞDAT'TA BOMBA PATLADI 1 ÖLÜ, 2 YARALI 

     Irak'ın başkenti Bağdat'ta da yola yerleştirilen bir bombanın patlaması sonucu 1 kişi öldü, 2 kişi yaralandı. 
     Irak polisi, bombanın, şehir merkezini batıdaki mahallelere bağlayan yol üzerindeki Şurta tünelinde bir minibüs geçerken patladığını, ölen ve yaralanların sivil olduğunu açıkladı. 
     Patlama, çalışanların öğle yemeği için evlerine gitmesi nedeniyle trafiğin arttığı öğle saatlerinde meydana geldi. 
     
</TEXT>
</DOC>
