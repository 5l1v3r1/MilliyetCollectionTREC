<DOC>
<DOCNO> 209477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sonspo13.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 4 - Çaykur Rizespor 1 
</HEADLINE>
<TEXT>

     Birinci Süper Futbol Ligi'nde yapılan tekrar maçında Fenerbahçe, Çaykur Rizespor'u 4-1 yendi. 
     
Stat Fenerbahçe Şükrü Saracoğlu Hakemler Bülent Demirlek xx, Adil Sinem xx, Gürol Budan xx Fenerbahçe Volkan xxx, Ali Güneş xx, Tomas xx, Luciano xx, İsmail xx, Rebrov xxx Dk. 83 Aurelio , Ümit xx, Selçuk xx, Tuncay x Dk. 46 Serhat xxx , Nobre xxx, Van Hooijdonk xxx Çaykur Rizespor Murat Yiğiter x, Ahmet x, Koray x, Kürşat x, Şener xx, Gürol xx, Cem Baki x Dk. 63 Duro xx , Miranda x, Sedlak xx, Zafer x Dk. 46 Serkan Özdemir, Dk. 90 Serkan Şen , Okan x Goller Dk. 27 ve 85 Nobre, Dk. 40 penaltıdan ve 81 Van Hooijdonk, Dk. 75 Duro Kırmızı Kartlar Dk. 39 Koray, Dk. 89 Murat Yiğiter Çaykur Rizespor 
     Sarı Kartlar Dk. 25 Cem Baki, Dk. 86 Murat Yiğiter Çaykur Rizespor , Dk. 28 Nobre, Dk. 66 Tomas, Dk. 73 Ali Güneş Fenerbahçe 
     
4. dakikada Kürşat'ın ara pasıyla sağdan ceza alanına hareketlenen Cem Baki'nin yakın mesafeden vuruşunda, kaleci Volkan topu oyun alanına doğru tokatladı. Daha sonra savunma tehlikeyi uzaklaştırdı. 
     5. dakikada ceza alanı dışından kaleyi karşıdan gören pozisyonda Van Hooijdonk'un kullandığı serbest vuruşta, top az farkla üstten auta gitti. 
     23. dakikada sağdan şık çalımlarla ceza alanına yaklaşan Gürol'un ortasında altıpasta Okan'ın şutunda, top kaleci Volkan'da kaldı. 
     27. dakikada ceza sahası içinde sol çaprazda Luciano'nun kale içine gönderdiği topa Nobre'den önce savunma ayak koyarak meşin yuvarlağı kornere attı. Aynı dakikada soldan Rebrov'un kullandığı korner atışında altıpasta önüne düşen topu Nobre, yerde kayarak yaptığı vuruşta filelere gönderdi 1-0. 
     33. dakikada Van Hooijdonk'un ceza alanı dışında kaleciyle karşı karşıya kaldığı pozisyonda sert şutunda, top kaleciden döndü. Daha sonra savunma tehlikeyi uzaklaştırdı. 
     39. dakikada Rebrov'un pasıyla ceza alanına giren Ümit, Koray'ın müdahalesiyle yerde kaldı. Bu pozisyonda penaltı noktasını gösteren hakem Demirlek, Koray'ı kırmızı kartla oyun dışına gönderdi. 
     40. dakikada penaltıyı kullanan Van Hooijdonk, meşin yuvarlağı yerden bir vuruşla filelere gönderdi 2-0. 
     43. dakikada sağ çaprazdan ceza alanına giren Okan'ın kaleci Volkan ile karşı karşıya kaldığı pozisyondaki vuruşunda, kalesini zamanında terk eden Volkan, meşin yuvarlağı çelerek önemli bir gol pozisyonunu engelledi. 
     Karşılaşmanın ilk yarısını Fenerbahçe, 2-0 önde kapadı. 
     
     İkinci yarı 

     65. dakikada sağ çaprazdan serbest vuruş kullanan Duro'nun sert şutunda, top yandan auta gitti. 
     71. dakikada sol çaprazda ceza yayı çizgisi üzerinden Rebrov'un vuruşunda, top kaleci Murat Yiğiter'de kaldı. 
     72. dakikada sağdan hızla ceza alanına giren Serhat'ın sert şutunda, kaleci Murat Yiğiter son anda topu tokatlayarak kornere attı. 
     75. dakikada ceza alanın sağ çaprazında topla buluşan Duro, çok sert vurdu. Üst direğe çarpan meşin yuvarlak, filelere gitti 2-1. 
     81. dakikada sağdan Serhat'ın kullandığı korner atışında, ön direkte Selçuk, kafayla meşin yuvarlağı arkaya çıkardı. Arka direkte Van Hooijdonk kafayla topu filelere gönderdi 3-1. 
     85. dakikada sağdan Ali Güneş'in ortasında kaleci Murat Yiğiter ile birlikte topa yükselen Nobre, kaleciden önce meşin yuvarlağı kafayla filelere göndererek farkı 3'e çıkardı 4-1. 
     88. dakikada ceza sahası içinde kaleci Murat Yiğiter'in ayağından seken topu tamamlamak isteyen Ümit, kaleciyle birlikte bir anda yerde kaldı. Ortada kalan topa Ümit tekrar vurdu. Kaleci Murat Yiğiter, meşin yuvarlağı kornere gönderdi. 
     89. dakikada hakem Bülent Demirlek'e itiraz eden kaleci Murat Yiğiter, 2. sarı karttan kırmızı kartla oyun dışında kaldı. Teknik direktör Hikmet Karaman, Serkan Özdemir'in yerine yedek kaleci Serkan Şen'i oyuna aldı. 
     Uzatma dakikalarında ceza alanında kaleciyle karşı karşıya kalan Serhat'ın vuruşunda, top kaleci Serkan Şen'den döndü. Daha sonra savunma meşin yuvarlağı uzaklaştırdı. 
     Ligde ilk yapılan maçta rakibiyle 1-1 berabere kalan Fenerbahçe, tekrar maçında Çaykur Rizespor'u 4-1 yendi. 
     

     
</TEXT>
</DOC>
