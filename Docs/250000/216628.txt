<DOC>
<DOCNO> 216628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/ekonomi/eko08.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'a kur şik yeti 
</HEADLINE>
<TEXT>

   İSO raporunda kurlardaki gerilemenin ihracat artışını tehdit ettiği belirtildi 
   ANKARA Milliyet 
   
   İstanbul Sanayi Odası İSO Başkanı Tanıl Küçük ve beraberindeki heyet, Başbakan Tayyip Erdoğan'a sunduğu raporda 2003'ün makro ekonomik istikrarın tesisi yönünden önemli kazanımların elde edildiği bir yıl olduğunu ancak yatırımlarda ve iç talepte yeterli canlanmanın olmadığını kaydetti. 
   Kurlardaki süregiden gerilemenin, rekabet gücünü zedeleyen ve ihracat artışının devamının tehdit eden boyutlara ulaştığı vurgulanan raporda, Uzakdoğu mallarının gümrüklerden kontrolsüz şekilde girmesinin de haksız rekabete yol açtığı kaydedildi. 
   
   İşsizlik vurgusu 
   Erdoğan ile görüşmelerinde 2003 değerlendirdiklerini kaydeden Küçük, yapısal reformların hızlı bir şekilde yapılmasının önemini vurguladıklarını belirtti. Küçük, Türkiye'de 3.8 milyon işsiz bulunduğunu ve yatırım ikliminin tesisinin önemini ifade ettiklerini, Başbakan'ın da kendileriyle aynı fikirde olduğunu dile getirdiğini anlattı. 
   
   
</TEXT>
</DOC>
