<DOC>
<DOCNO> 249560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/spor/spo15.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Rancelovic geliyor 
DİYARBAKIRSPOR, Rus Zenit'in 28 yaşındaki forveti Predrag Rancelovic ile anlaşmaya vardı. Geçen sezon Romanya'nın Unıvetatea ekibinde kiralık oynayan Rancelovic'in, bugün Türkiye'ye gelmesi bekleniyor. Sırbistan Karadağ'ın Vojvodina takımının 26 yaşındaki santrforu Milan Belic ile de temaslar son aşasına geldi. 

Mendal tamam 
MURAT Yiğiter'i Diyarbakırspor'a, Murat Şahin'i de Beşiktaş'a kaptıran Çaykur Rizespor, Avusturya Milli Takım kalecisi Mendal'la el sıkıştı. Genel Kaptan Yılmaz Zehiroğlu, "Mendal ile ilgili bir sorun kalmadı. Bir aksilik olmazsa çarşamba günü resmi sözleşmeyi imzalayacak" diye konuştu. 

Kırkpınar'da perde açılıyor 
643. Tarihi Kırkpınar Yağlı Güreşleri ve Kültür Etkinlikleri Haftası bugün başlayacak. Güreş müsabakaları ise 25 Haziran'dan itibaren gerçekleştirilecek. Aralarında İl Valisi, Belediye Başkanı, Kırkpınar Ağası ve başpehlivanların da bulunduğu tören korteji bugün 17.30'da Atatürk Anıtı'na çelenk koyacak. 

Bravo gençler 
16 Yaş Altı B Genç Milli Futbol Takımı, Ukrayna'da katıldığı Uluslararası Victor Benitov Turnuvası'nda birinciliği kazandı. Önce Slovakya, ardından Rusya ve Litvanya'yı eleyen milliler, finalde de ev sahibi Ukrayna'yı penaltı atışları sonucu 5-3 yenerek, zirveye çıktılar. 

Üsküdar'dan ikinci zafer 
HENTBOLDA bayanlar Türkiye Kupası'nı, final grubunun son maçında Anadolu Üniversitesi'ni 36-29 yenen lig şampiyonu Üsküdar Belediyesi kazandı. İstanbul ekibine kupasını, Federasyon Başkanı Günal Ensari verdi. Dörtlü finalde İstanbul Tekelspor'u 26-24 mağlup eden Ankara Havelsanspor ikinciliği elde etti. 


</TEXT>
</DOC>
