<DOC>
<DOCNO> 205500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/ekonomi/eko09.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFK yöneticisine kredi sınırı 
</HEADLINE>
<TEXT>

     Özel Finans Kurumları’nın ÖFK yönetim kurulu üyeliğine atananlardan, adli sicil belgesi ile daha önceki ticari işlerinde iflas etmediklerine ilişkin belge istenecek. Bu kurumların yönetim kurulu başkan ve üyelerine kullandıracakları kredi tutarı da 60 milyar lirayı geçemeyecek. 
     
     Sicil şartı 
     Bankacılık Düzenleme ve Denetleme Kurumu’nun BDDK ÖFK’ların kuruluş ve faaliyetleri hakkındaki yönetmelikte yaptığı değişiklik Resmi Gazete’de yayımlandı. Buna göre, ÖFK’ların yönetim kurulu üyeliğine atananlar da adli sicil belgesi, iflas etmediklerine ilişkin belge, ayrıntılı özgeçmişleri ile lisans ve varsa lisansüstü diplomalarının birer örneğini BDDK’ya gönderecekler. ÖFK’ların birbirlerine veya bankalara verdikleri, vadesiz ve sınırlamaya konu olmamış üç ay vadeli krediler, kredi sınırlamalarına tabi olmayacak. 
     



 EKONOMİ 

















</TEXT>
</DOC>
