<DOC>
<DOCNO> 231642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/soneko05.html </URL>
<DATE> 2004/04/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
TMO Ekmek zammının hiçbir haklı gerekçesi yok 
</HEADLINE>
<TEXT>

     Toprak Mahsulleri Ofisi'nden TMO yapılan açıklamada, buğday fiyatlarında hiçbir artışın olmadığı, dolayısıyla Ankara'daki ekmek zammının hiçbir haklı gerekçesinin bulunmadığı bildirildi. 
     TMO, Ankara'da ekmeğe yapılan yüzde 20 oranındaki zamla ilgili olarak bir açıklama yaptı. 
     Açıklamada, buğday satış fiyatlarında bu yılın Ocak ayından bu yana herhangi bir artışın olmadığı vurgulanarak, dolayısıyla Ankara'da ekmeğe yapılan zammın ''maliyetlerdeki artışlarla'' açıklanmaya çalışılmasının gerçeği yansıtmadığı kaydedildi. 
     TMO'da yeterli miktarlarda buğday stokunun bulunduğunun belirtildiği açıklamada, şöyle denildi 
     ''Yapılan hesaplamalara göre 300 gramlık bir ekmek 322 bin 332 liraya mal olmaktadır. 300 gramlık bir ekmeğin maliyetindeki buğdayın payı 109 bin 592 liraya gelmektedir. Ankara'da 13 Nisan 2004 tarihine kadar 300 gramlık bir ekmeğin satış fiyatı 400 bin lira olup, buğdayın bu ekmek içerisindeki payı yüzde 29.2 seviyesindedir. 13 Nisan 2004 tarihinde yapılan bir açıklama ile 200 gramlık bir ekmeğin 300 bin lira, 400 gramlık bir ekmeğin 600 bin liradan satılacağı duyurulmuştur.'' 
     
</TEXT>
</DOC>
