<DOC>
<DOCNO> 247881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sontur32.html </URL>
<DATE> 2004/06/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Kuyumcu kuryesini vurup atınları çaldılar .. 
</HEADLINE>
<TEXT>

     Ümraniye'de bir kuyumcuya altın getiren kurye, ayağından tabancayla vurularak çantasındaki 11 kilo altın gasp edildi. 
     Ünalan Mahallesi Ayazma Caddesi 35 numaradaki Ekşiler Kuyumcusu'na altın pazarlamak için bir arkadaşıyla birlikte gelen Yusuf Kayabaş 32 , 34 HSZ 05 plakalı aracının bagajından içinde altın bulunan çantayı alırken, arkadaşı da kuyumcu dükkanına girdi. 
     Bu sırada, 34 YKN 97 plakalı otomobil ile Yusuf Kayabaş'ın yanına yaklaşan biri silahlı 2 kişi, altınları istedi. 
     Yusuf Kayabaş'ın direnmesi üzerine saldırganlardan silahlı olanı Kayabaş'ı sol ayağından vurarak etkisiz hale getirdi. Saldırganlar, içinde 200 milyar lira değerinde 11 kilo altın bulunduğu belirtilen çantayı alarak otomobille olay yerinden uzaklaştılar. 
     Ayağından yaralanan Kayabaş, Haydarpaşa Numune Hastanesi'nde tedavi altına alınırken, gaspçıların yakalanmasına çalışıldığı bildirildi. 
     
</TEXT>
</DOC>
