<DOC>
<DOCNO> 238934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/guncel/gun90.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Akortsuz melodik 'form'lar .. 

1 Rockçılar Sözüyle, müziğiyle dinlenebilir bir yerli-rock tarzı bir türlü oturmayınca hiç rock dinlemesek yiyeceğimiz, en fazla 3 akorla çalınan gitar ve dövülen bir davul eşliğinde, Orhan Gencebay ya da Ferdi Tayfur şarkılarını söyleyen birçok kişi ve grup türedi. Babaların tutmuş eski şarkılarına balıklama atladı rockçılar. Arabeskin giderek battığı şu günlerde, rockçılar bir can simidi bulmuş oldu... 
2 Arabeskçiler Rockçılar arabeske sahip çıkarken, onlar hızla arabeskten uzaklaşıp, pop ve rocka sahip çıktılar. Müslüm Gürses'in Teoman'ın Paramparçası ile başlayan moda, Kibariye'nin Emre Altuğ şarkısını yorumlaması ile devam etti. Acıların Çocuğu Emrah, nereden duyduysa, kimden özendiyse muhtemelen yakın zamanda Queen ya da Metallica konseri izledi izlettirildi "yahu benim şarkılarım uyar mı, yoksa kuş gibi mi kalır " demeden, gitti senfoni orkestrasıyla konser verdi... 
3 İtalyancılar Mahşerin üç atlısı Loo Loo Mahsun, Ağız Yiyen Sinan Özen ve Gerçek adı Serkan olan Alişan hepten çıldırdılar. Kendilerini İtalyan sanmaya başladılar. Üçünün de evinde sihirli ayna ya da etraflarında korkmadan gerçeği söyleyebilecek dostları olmadığı kesin. Boyunlarına attıkları fularlar, atkılar saçlarına attırdıkları boyalar ve garip dizaynlarla aynaya bakıp "Ayna ayna, söyle bana, şu şekil bana hiç uymuş mu " demeleri yeterli oysa. Ya da o şekli yaptın hiç olmazsa şeklin hakkını verecek bir müzik türüne geçiş yap. O imajla o şarkılar, o sözler hiç olur mu Hay bin imge .. 

Kayıp aranıyor .. 

30 yaşlarında, esmer, mavi lensli, ilginç sakallı, milyonların sevgilisi, kızımız Tülin'in yılan hikayesinde başroldeki eşi, Kuşum Aydın'ın cebinden para harcayıp aldığı yüzüğü Tülin'e bir türlü taktıramadığı oğlumuz Caner, 3-9 Mayıs haftasında, hiçbir kanalda canlı yayına çıkmamış, kendisinden bir haber alınamamıştır... 
Görenlerin, duyanların, insanlık namına haber vermeleri rica olunur. Caner, Kuşum Aydın yataklara düştü, Tülin yeni klip çekiyor, dolar 1.500'lere dayandı, petrol fiyatları arttı, borsa düştü, gel neredeysen el koy olaylara. Türkiye'nin sana ihtiyacı var .. 

Nevada araştırmaları 

Nevada'da yapılan bir araştırmaya göre Nevadalı erkeklerin 74'ü karizmatik, 24'ü "güldüren erkek" olmaya çabalıyor. Bunlardan biri olmaya çabalamayanların 50'si karizmatik ya da esprili insanlarken, kalan 50'si kadınlardan değil erkeklerden hoşlandığı için çabayı beyhude buluyor. Karizmatik olmaya çalışanlar bunu koluna falçete atmak ya da kendi üzerinde sigara söndürmek 20 , boşlukta bir yer seçip oraya şaşı bakarak susmak 70 , yahut arada bir ortamda bir iki ukala kelam etmek gibi diğer yöntemlerle 10 yapmaya çalışıyor. Güldüren erkek olmaya çabalayanlarda gülünen özellik bu çabalardan bağımsız gerçekleşiyor. Bu çabaları gösteren erkeklerin 60'ı sevgili bulmayı başarıyor fakat sevgilileri olan Nevadalı kadınlar arasında yapılan bir araştırmaya göre karizma ve güldürenlikten 0.5 ziyade araba 10 , cep telefonu markası 15 , pahalı hediyeler 15 , popo kasları 20 , boy bos 15 , kaş-göz 20 ve acıma-koruma duygusu gibi diğer etkenler 4.5 sevgili seçiminde ön planda yer alıyor... 

Yalnızlığım hiçbir otele sığmaz .. 
Othello 

Enteresan "Oluşum" 
"Bu akşam kim giderse gitsin çok üzüleceksin, en az kendin üzülmüş kadar olacaksın..." 
</TEXT>
</DOC>
