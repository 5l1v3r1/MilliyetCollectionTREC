<DOC>
<DOCNO> 225621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur45.html </URL>
<DATE> 2004/03/25/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Erzurum Aşkale'de depremden ölenlerin sayısı 9'a yükseldi 
</HEADLINE>
<TEXT>

     Erzurum'da, merkez üssü Çat İlçesi olan 5.1 büyüklüğündeki depremde ölenlerin sayısı 8'i Aşkale İlçesi'nde olmak üzere 9'a yükseldi. 
     AA muhabirinin edindiği bilgiye göre, Aşkale İlçesi'ne bağlı Küçükgeçit Köyü'nde son belirlemelere göre yıkılan evlerin enkazı altında kalan 4'ü çocuk, 8 kişi öldü. Ayrıca aynı ilçeye bağlı Karabıyık Köyü'nde de 1 kişinin öldüğü bildirildi. 
     Bu arada, Küçükgeçit Köyü'nde vatandaşların panik halinde oldukları, bu nedeniyle geceyi Aşkale Yatılı İlköğretim Bölge Okulu'nda YİBO geçirecekleri kaydedildi. 
     Karabıyık Köyü'nde bulunan ilköğretim okulunun da yıkıldığı öğrenildi. 
     Öte yandan, Küçükgeçit Köyü'nde incelemelerde bulunan Sağlık Bakanı Recep Akdağ ve Erzurum Valisi Mustafa Malay da Karabıyık Köyü'ne gittiler. 
     Erzurum Valiliği Kriz Merkezi'nden alınan bilgiye göre, Aşkale İlçesi'ne bağlı bütün köylerin tarandığı ancak can kaybı olduğuna yönelik bilgi alınmadığı ve ölü sayısının bundan sonra artmasının beklenmediği bildirildi. 
     Başta Küçükgeçit ve Karabıyık olmak üzere köylerde çok sayıda evde hasar görüldüğü, bazı hayvanların telef olduğu öğrenildi. 
     
</TEXT>
</DOC>
