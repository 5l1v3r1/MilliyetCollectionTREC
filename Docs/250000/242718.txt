<DOC>
<DOCNO> 242718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo10.html </URL>
<DATE> 2004/05/25/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Avrupa'nın en büyüğü yarın belli olacak Porto - Monaco... 
</HEADLINE>
<TEXT>

     Futbolda 2003-2004 sezonunda Avrupa'nın kulüpler bazında en büyüğü yarın belli olacak. 
     Avrupa Şampiyonlar Ligi finalinde Portekiz'in Porto ile Fransa'nın Monaco takımları Almanya'da karşı karşıya gelecek. 
     Almanya'nın Gelsenkirchen kentindeki Arena AufSchalke Stadı'nda TSİ 21.45'de başlayacak maçı Danimarka Futbol Federasyonu'ndan Kim Milton Nielsen yönetecek. 
     
     TÜRKİYE AÇISINDAN DA ÖNEMLİ 

     Kupayı Porto'nun kazanması durumunda, Türkiye Ligi şampiyonu Fenerbahçe, yeni sezonda Şampiyonlar Ligi'ne ön eleme oynamadan direkt katılacak. 
     Monaco'nun kupayı alması durumunda ise ön eleme oynamak zorunda kalacak. 
     
     PORTO BİR KEZ KAZANDI, MONACO İLK KEZ FİNALDE 

     Yarınki finalde karşı karşıya gelecek olan takımlardan Porto, Avrupa'nın en büyük kupasını daha önce bir kez müzesine götürürken, Monaco ise ilk kez finalde mücadele edecek. 
     Portekiz temsilcisi, 1987 yılında Bayern Münih'i 2-1 yenerek, en büyük kupayı kazanma başarısını gösterdi. 
     Fransız temsilcisi ise tarihinde ilk kez Avrupa'nın en büyük kupasını müzesine götürmek izin sahaya çıkacak. 
     
     EN ÇOK KAZANAN REAL MADRİD 

     İspanya'nın Real Madrid takımı 1956, 1957, 1958, 1959, 1960, 1966, 1998, 2000 ve 2002 yıllarında olmak üzere toplam 9 kez bu kupada mutlu sona ulaşarak, Avrupa'nın en büyük kupasını en çok kazanan takım oldu. 
     Mor-beyazlılar, 1962, 1964 ve 1981 yıllarında yaptıkları final maçlarında ise sahadan yenik ayrılarak kupaya uzanamamışlardı. 
     
     ŞAMPİYON TAKIMLAR 

     Avrupa'nın en büyük kupasını 1956 yılından bugüne dek kazanan takımlar ve kazandıkları yıllar şöyle 
     1956 Real Madrid Stade De Reims'i 4-3 yenerek . 
     1957 Real Madrid Fiorentina'yı 2-0 yenerek . 
     1958 Real Madrid Milan'ı 3-2 yenerek . 
     1959 Real Madrid Stade De Reims'i 2-0 yenerek . 
     1960 Real Madrid Eintracht Frankfurt'u 7-3 yenerek . 
     1961 Benfica Barcelona'yı 3-2 yenerek . 
     1962 Benfica Real Madrid'i 5-3 yenerek . 
     1963 Milan Benfica'yı 2-1 yenerek . 
     1964 Inter Real Madrid'i 3-1 yenerek . 
     1965 Inter Benfica'yı 1-0 yenerek . 
     1966 Real Madrid Partizan'ı 2-1 yenerek . 
     1967 Celtic Inter'i 2-1 yenerek . 
     1968 Manchester United Benfica'yı 4-1 yenerek . 
     1969 Milan Ajax'ı 4-1 yenerek . 
     1970 Feyenoord Celtic'i 2-1 yenerek . 
     1971 Ajax Panathinaikos'u 2-0 yenerek . 
     1972 Ajax Inter'i 2-0 yenerek . 
     1973 Ajax Juventus'u 1-0 yenerek . 
     1974 Bayern Münih Atletico Madrid'i 1-1 ve 4-0'lık sonuçlarla . 
     1975 Bayern Münih Leeds United'ı 2-0 yenerek . 
     1976 Bayern Münih Saint Etienne'i 1-0 yenerek . 
     1977 Liverpool Borussia Mönchengladbach'ı 3-1 yenerek . 
     1978 Liverpool Clubbe Brugge'ü 1-0 yenerek . 
     1979 Nottingham Forest Malmö'yü 1-0 yenerek . 
     1980 Nottingham Forest Hamburg'u 1-0 yenerek . 
     1981 Liverpool Real Madrid'i 1-0 yenerek . 
     1982 Aston Villa Bayern Münih'i 1-0 yenerek . 
     1983 Hamburg Liverpool'u 1-0 yenerek . 
     1984 Liverpool Roma'yı 4-2 penaltılarla yenerek . 
     1985 Juventus Liverpool'u 1-0 yenerek . 
     1986 Steaua Bükreş Barcelona'yı penaltılarla 2-0 yenerek . 
     1987 Porto Bayern Münih'i 2-1 yenerek . 
     1988 PSV Eindhoven Benfica'yı penaltılarla 6-5 yenerek . 
     1989 Milan Steaua Bükreş'i 4-0 yenerek . 
     1990 Milan Benfica'yı 1-0 yenerek . 
     1991 Kızılyıldız Olympique Marsilya'yı penaltılarla 5-3 yenerek . 
     1992 Barcelona Sampdoria'yı 1-0 yenerek . 
     1993 Olympique Marsilya Milan'ı 1-0 yenerek . 
     1994 Milan Barcelona'yı 4-0 yenerek . 
     1995 Ajax Milan'ı 1-0 yenerek . 
     1996 Juventus Ajax'ı penaltılarla 4-2 yenerek . 
     1997 Borussia Dortmund Juventus'u 3-1 yenerek . 
     1998 Real Madrid Juventus'u 1-0 yenerek . 
     1999 Manchester United Bayern Münih'i 2-1 yenerek . 
     2000 Real Madrid Valencia'yı 3-0 yenerek . 
     2001 Bayern Münih Valencia'yı penaltılarla 5-4 yenerek . 
     2002 Real Madrid Bayer Leverkusen'i 2-1 yenerek . 
     2003 Milan Juventus'u penaltılarla 3-2 yenerek . 

     
</TEXT>
</DOC>
