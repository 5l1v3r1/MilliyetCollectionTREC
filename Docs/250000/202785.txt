<DOC>
<DOCNO> 202785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sontur05.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'da yoğun kar... Kente elektrik verilemiyor... 
</HEADLINE>
<TEXT>

     Afyon'da yoğun kar yağışı nedeniyle kentin yarısına elektrik verilemiyor. 
     AA muhabirinin TEDAŞ yetkililerinden aldığı bilgiye göre, Afyon şehir merkezine elektrik sağlayan trafolarda kar yağışı nedeniyle arıza meydana geldi. Yetkililer, arızanın akşam saatlerine kadar sürebileceğini bildirdi. 
     Bu arada, kar kalınlığı şehir merkezinde 12 santimetreye ulaştı. 
     Afyon Emniyet Müdürlüğü Trafik Şube Müdürlüğü ekipleri ise Afyon karayollarından geçiş yapan araçlarda denetimlerini artırarak zincirsiz araç geçişlerine izin vermiyor. 
     Afyon-Ankara, İzmir, Antalya, Kütahya, Eskişehir ve Konya karayollarının özellikle Özdilek, Damlalı, Dumlupınar, Bayramgazi ve Köroğlu rampalarında yoğun kar ve buzlanma nedeniyle zincirsiz araç geçişlerine izin verilmiyor. 
     Yetkililer sürücüleri araçlarında zincir, çekme halatı ve takoz bulundurmaları konusunda uyardılar. 
     
</TEXT>
</DOC>
