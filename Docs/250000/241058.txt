<DOC>
<DOCNO> 241058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/18/son/sontur29.html </URL>
<DATE> 2004/05/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Atatürk büstüne tüküren öğretmen tutuklandı . 
</HEADLINE>
<TEXT>

     Çankırı'da, Atatürk'ün büstüne tükürdüğü gerekçesiyle gözaltına alınan öğretmen tutuklandı. 
     AA muhabirinin aldığı bilgiye göre, Çankırı merkeze bağlı Konak Köyü İlköğretim Okulu'nda görev yapan öğretmen Ahmet İmamoğlu'nun 29 , öğrencilerinin yanında Atatürk'ün büstüne tükürdüğü yönünde jandarmaya bilgi geldi. 
     Jandarma tarafından gözaltına alınan İmamoğlu, ifadesinin ardından çıkartıldığı mahkemece ''Atatürk'ün manevi şahsiyetine hakaret'' ettiği gerekçesiyle tutuklandı. 
     İmamoğlu'nun ayrıca boş derslerde, öğrencilerine dini içerikli yasadışı filmler izlettiği de kaydedildi. 
     
</TEXT>
</DOC>
