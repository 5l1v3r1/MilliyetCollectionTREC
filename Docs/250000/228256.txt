<DOC>
<DOCNO> 228256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo07.html </URL>
<DATE> 2004/04/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Beşiktaşlılar, ezeli rakiplerine oranla galibiyete daha çok inanıyor... 
</HEADLINE>
<TEXT>

     Birinci Süper Futbol Ligi'nde Galatasaray ile Beşiktaş arasında yarın yapılacak derbi öncesi taraftar internet sitelerindeki anketlerde Beşiktaşlılar, ezeli rakiplerine oranla takımlarının galibiyetine daha çok inanıyor. 
     İnternette Beşiktaş ile ilgili haberler yayınlayan ''www.bjkhaber.net'' adlı web sitesinde derbi maçın tahminiyle ilgili yapılan ankete katılan siyah-beyazlı taraftarların yüzde 93.1'i ''Beşiktaş kazanacak'' seçeneğini işaretledi. 
     Ankete katılanların yüzde 5.1'i ''berabere bitecek'', yüzde 1.8'i de ''Galatasaray kazanacak'' oyu verdi. 
     Galatasaray ile ilgili haberler yapan ''www.galatasaray.com'' adlı internet sitesindeki ankette ise derbi tahminine katılan sarı-kırmızılı taraftarların yüzde 60.6'sı ''galip geliriz'' şıkkını tercih etti. 
     Ankete katılanların yüzde 28.9'u ''yeniliriz'', yüzde 10.5'i de ''berabere kalırız'' biçiminde görüş bildirdi. 
     Bu arada Galatasaraylı taraftarlar grubu UltrAslan'ın internet sitesinde ilginç bir anket yer alıyor. 
     Halen süren ankette ''Galatasaray-Beşiktaş maçı nasıl sonuçlansın '' sorusuna verilen yanıtlar şöyle 
     ''Galip gelmesek de olur, F.Bahçe'ye yaramasın'' Yüzde 7. 
     ''Puan alalım, F.Bahçe 3. yıldızını taksın, kompleksleri bitsin'' Yüzde 1. 
     ''G.Sarayım kazansın, gerisi beni ilgilendirmez'' Yüzde 92. 
     
</TEXT>
</DOC>
