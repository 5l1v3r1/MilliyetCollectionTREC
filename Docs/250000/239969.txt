<DOC>
<DOCNO> 239969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/soneko12.html </URL>
<DATE> 2004/05/14/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hastanede doğum yapan annelere teşvik parası verilecek 
</HEADLINE>
<TEXT>

     Sosyal Riski Azaltma Projesi SRAP çerçevesinde, hastane ortamında doğum yapan annelere 50 milyon lira teşvik parası verilecek. 
     SRAP bünyesindeki Şartlı Nakit Transferi imkanı çerçevesinde, hazırlıkları yapılan çalışmaya göre, doğumların hastane ortamında yapılmasını teşvik ederek, özellikle kırsal alandaki yoksul ailelerin, uzmanlar tarafından yapılmaması nedeniyle meydana gelen sakat veya ölümlü doğumların önlenmesi amaçlanıyor. 
     Uzmanlar, parasal teşviğin, doğumların hastane ortamında yapılmasını destekleyeceğini ve olumlu bir etki yaratacağını vurguluyorlar. 
     Dünya Bankası ve BM gibi kuruluşların da bu türden teşvikleri çok olumlu bir gelişme olarak gördüğü de ifade ediliyor. 
     
     SRAP... 
     2001 yılında 500 milyon doları Dünya Bankası, 130 milyon doları da Türkiye'nin katkısı olmak üzere toplam 630 milyon dolarlık bütçe ile uygulamaya geçen SRAP ile yoksulluğun azaltılması amaçlanıyor. 
     SRAP'ı oluşturan bileşenler arasında Şartlı Nakil Transferi, Kurumsal Gelişme ve Yerel Girişimler bulunuyor. 
     Şartlı Nakit Transferi ise maddi imkansızlıklar içinde bulunan ailelere eğitim ve sağlık yardımını amaçlıyor. 
     
</TEXT>
</DOC>
