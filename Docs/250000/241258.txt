<DOC>
<DOCNO> 241258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonyas15.html </URL>
<DATE> 2004/05/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Brad Pitt, sinemayı bırakıyor... 
</HEADLINE>
<TEXT>

     Amerikalı ünlü sinema oyuncusu Brad Pitt'in 40 , 4 yıl içinde sinema kariyerini noktalamayı düşündüğü bildirildi. 
     ''Truva'' filminde de başrolü oynayan Pitt, Almanya'da yayınlanan ''TV Movie'' adlı televizyon dergisine yaptığı açıklamada, ''Harika filmler çevirmek için kendime 4 yıl daha süre tanıyorum. Ondan sonra yeni bir sinema kuşağı gelecek, yeni kahramanlar cezb edecek. Olayların akışı böyle'' dedi. 
     Pitt, 50 yaşına geldiğinde de film çevirebileceğini, ancak kendisine daha kötü ve daha az aralıklarla roller verileceğini belirterek, ''Ayrıca yeni şeyleri denemenin zamanı geldi. Gittikçe daha yoğun şekilde bir aile kurmak istiyorum'' şeklinde konuştu. 
     Kendisi gibi sinema oyuncusu olan Jennifer Aniston 35 ile 2000 yılından bu yana evli olan Pitt, gelecekte mimarlıkla da ilgilenmek istediğini söyledi. 
     Los Angeles kentinin modernleştirilmesi amacıyla ünlü mimar Frank Gehry'nin sanatçı grubuna davet edilen Pitt, ''Orada ilk etapta öğreneceğim, ancak bir yandan şehrin geleceğini de etkileyeceğim. Los Angeles ruhsuz bir beton çölü. Ben orayı daha yaşanır hale getirmek istiyorum. Bu belki de benim yeni kariyerim olur'' dedi. 
     
</TEXT>
</DOC>
