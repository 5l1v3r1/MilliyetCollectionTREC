<DOC>
<DOCNO> 232690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/yasam/yas02.html </URL>
<DATE> 2004/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler Ani ölüm belirtilerine dikkat 
</HEADLINE>
<TEXT>

   Gençlerin, son yıllarda sık görülen ani ölümlerin önüne geçmek için çarpıntı, nefes darlığı ile göğüs ağrısı gibi belirtiler konusunda duyarlı olmaları gerekiyor 
   
   Düzensiz beslenme 
   ÇUKUROVA Üniversitesi Tıp Fakültesi öğretim üyesi Yrd. Doç. Dr. Mehmet Kanadaşı, "Düzensiz ve sağlıksız beslenme ile spor yapılmaması, ani ölüme yol açan nedenleri tetikliyor. Sigara kullanımı, fastfood adı verilen doymuş yağ açısından zengin besinlerle beslenme kültürü ve şişmanlık, gençlerde kalp - damar tıkanıklığı görülme sıklığında artışa neden oluyor" dedi. 
   
   İhmale gelmez 
   GENÇLERİ, bu belirtileri gördüğünde ihmalk r davranmamaları konusunda uyaran Kanadaşı, şöyle devam etti "Dünya genelindeki araştırmalarda da hastalık belirtilerinin başlamasından sonraki ilk saatler dikkate alındığında, tüm doğal ölümlerin yüzde 12'sinin ani olduğu, yüzde 88'inin kalp, geriye kalanın ise beyin ve solunum sistemi hastalıklarına bağlı olduğu tespit ediliyor." 
   
   Kuşku bile olsa... 
   ANNE ve babaların, belirtiler konusunda kuşku duyduklarında çocuklarını doktora götürmesinin önemli olduğuna dikkat çeken Kanadaşı, "Doğuştan kalp kapakları, odacıkları ve kasıyla ilgili hastalıklar, koroner damarların doğal olmayan seyri ve ritim düzensizlikleri, çocuklar ve gençlerde görülen en önemli ani ölüm nedenleridir" diye konuştu. 
   
   İşte o belirtiler    1- Çarpıntı 
   2- Çabuk yorulma 
   3- Dudaklarda ve ciltte morarma 
   4- Nefes darlığı 
   5- Göğüs ağrısı 
   
   
</TEXT>
</DOC>
