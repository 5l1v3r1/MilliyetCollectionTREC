<DOC>
<DOCNO> 222276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sontur01.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya... Gecekonduda çıkan yangında 6 kişi öldü... 
</HEADLINE>
<TEXT>

     Antalya'da bir gecekonduda çıkan yangında aynı aileden 6 kişi yaşamını yitirdi. 
     Şafak Mahallesi 4250. Sokak'ta Ali Eren'e ait tek katlı gecekonduda sabaha karşı yangın çıktı. Çevre sakinleri tarafından itfaiyeye bildirilen yangına, olay yerine gelen Antalya Büyükşehir Belediyesi'ne bağlı ekipler müdahale etti. 
     İtfaiye ekipleri yanan eve girdiklerinde yatak odası ve oturma odasında tam bir faciayla karşılaşırken, evde bulunan üçü çocuk altı kişinin yanarak öldüğü görüldü. 
     Yangın nedeniyle tanınmaz hale gelen cesetleri ev dışına çıkarılırken, faciayı öğrenerek olay yerine gelen Eren ailesinin yakınları, sinir krizi geçirdi. 
     Yakınları ve mahalle muhtarının teşhisi sonucu yangında, ev sahibi Ali Eren 31 , eşi Keriman Eren 32 çocukları Ersin 11 , Engin 7 ve Erkin Eren 5 ile evde kalan Ali Eren'in annesi Ümmü Gülsüm Eren 69 hayatını kaybetti. 
     İç kısımları kullanılamaz hale gelen evdeki yangının, çıkış nedeninin belirlenmesine çalışılıyor. 
     Yetkililer, olayla ilgili soruşturma başlatıldığını kaydettiler. 
     
</TEXT>
</DOC>
