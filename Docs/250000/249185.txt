<DOC>
<DOCNO> 249185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/spor/axspo05.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya ateşle oynadı 1-1 
</HEADLINE>
<TEXT>


Euro 2004'teki ilk sınavında Danimarka'ya puan kaptıran Çizme ekibi dün gece de uzun süre önde götürdüğü karşılaşmada İsveç engelini aşamadı, gruptan çıkma şansını son maça bıraktı 


İbrahimoviç yıktı 
ŞAMPİYONAYA Danimarka beraberliği ile "merhaba" diyen İtalya, ikinci maçında da İsveç engeline takıldı, uzun süre önde götürdüğü karşılaşmada tek puanla yetindi. Maçın ilk yarısı Çizme ekibinin üstünlüğü altında geçti, 37'de sahneye çıkan Cassano ilk yarının skorunu belirledi. İkinci yarıda ise İsveç oyuna ağırlığını koydu, rakip kalede sık sık pozisyonlar buldu. 85. dakikada İsveç'in Boşnak asıllı yıldızı İbrahimoviç maçın sonucunu ilan etti. İsveç liderliğini sürdürürken, İtalya gruptan çıkma şansını son maça bıraktı. 

NOTLAR 
Gronkjaer Birmingham'da 

DANİMARKA ve Chelsea'nin başarılı sağ kanat oyuncusu Jesper Gronkjaer, gelecek sezon Birmingham City forması giyecek. Jose Mourinho'nun Chelsea'nin başına geçmesiyle takımdan ayrılması kesinleşen Danimarkalı yıldızın yıllık alacağı ücret hakkında bilgi verilmedi. Gronkjaer, annesinin vefat etmesi nedeniyle gruptaki ilk karşılaşmada forma giyemememişti. 

İsviçre'de fatura hakeme kesildi 

İNGİLTERE'YE 3-0 mağlup olan İsviçre Teknik Direktörü Kuhn farklı mağlubiyetten hakem Ivanov'u sorumlu tuttu. Rus hakemin Haas'ı haksız yere oyundan attığını ifade eden Kuhn, "İlk maçta olduğu gibi ikinci 90 dakikayı da 11 kişi tamamlayamadık. Turnuvadan elenmemek elimizde değildi" dedi. 

Ruben Baraja kendinden emin 

EV sahibi Portekiz'le hayati önem taşıyacak bir karşılaşmaya çıkacak olan İspanya'da Ruben Baraja çeyrek finale çıkacaklarını iddia etti. Valencia'lı yıldız, "İyi bir takıma sahibiz. Bu maçı kazanacağımıza eminim" diye konuştu. 

İTALYA 1 Buffon 6 2 Panucci 6 13 Nesta 5 5 Cannavaro 6 19 Zambrotta 6 8 Gattuso 7 17 Favalli Dk. 75 5 21 Pirlo 7 20 Perrotta 6 18 Cassano 8 14 Fiore Dk. 70 5 7 Del Piero 6 16 Camoranesi Dk. 82 5 9 Vieri 7 

İSVEÇ 1 Isaksson 7 7 M. Nilsson 4 3 Mellberg 6 15 Jakobsson 6 5 Edman 5 20 Allback Dk. 77 7 21 Wilhelmsson 5 18 Jonson Dk. 65 8 6 Linderoth 6 8 Svensson 6 16 Kallström Dk. 55 7 9 Ljungberg 6 10 Ibrahimovic 7 11 Larsson 6 

C GRUBU TAKIMLAR O G B M A Y P İsveç 2 1 1 0 6 1 4 Danimarka 2 1 1 0 2 0 4 İtalya 2 0 2 0 1 1 2 Bulgaristan 2 0 0 2 0 7 0 

22 Haziran 
21.45 İtalya - Bulgaristan 
21.45 Danimarka - İsveç 



</TEXT>
</DOC>
