<DOC>
<DOCNO> 215433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sondun13.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Guardian ''Saddam, yargılanmak için 2 yıl daha bekleyecek'' 
</HEADLINE>
<TEXT>

     İngiltere'de yayımlanan The Guardian gazetesi, Irak'ın devrik lideri Saddam Hüseyin'in yargılanmak için en az iki yıl daha beklemek zorundakalacağını öne sürdü. 
     Irak'ta insanlığa karşı işlenen suçlarla ilgili olarak kurulacak mahkemenin ilk davasını ancak gelecek Ekim ya da Kasım aylarında görmeye başlayabileceğini yazan gazete, mahkemenin ilk yargılayacağı kişilerin de Baas Partisi'nin üst düzey görevlileri olacağını iddia etti. 
     Gazeteye göre, Irak Ulusal Kongresi Başkanı Ahmed Çelebi'nin yeğeni ve insanlığa karşı işlenen suçları ele alacak mahkemenin kurucusu olan Salim Çelebi, Saddam'ın yargılanmasının en az iki yıl sonra mümkün olabileceğini doğruladı. Çelebi, yargıçların seçilmesi, mahkemelerin hazırlanması ve yargılananların tutulacağı iyi korunan cezaevleri yapımına yönelik çalışmaları, gecikmenin nedeni olarak gösterdi. 
     Çelebi, yargılamalarda uluslararası standartları yakalamak istediklerini kaydetti. 
     
</TEXT>
</DOC>
