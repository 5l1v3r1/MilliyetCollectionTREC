<DOC>
<DOCNO> 236152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sondun40.html </URL>
<DATE> 2004/04/30/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Irak'ta tutsaklara kötü muamele, Bush'u kızdırdı 
</HEADLINE>
<TEXT>

     ABD Başkanı George Bush, Irak'ta Amerikan askerlerinin tutsaklara kötü muamele etmesinden ''derin tiksinti'' duyduğunu söyledi. 
     Bush, Kanada Başbakanı Paul Martin ile görüşmesinin ardından Beyaz Saray'da yaptığı açıklamada, ''bu tutsaklara onların yaptığı gibi davranılmasından tiksinti duyduğunu'' belirtti. ABD Başkanı, bu davranış şeklinin, Amerikan halkının doğasını yansıtmadığını kaydetti. 
     İlk olarak CBS Televizyonu tarafından yayınlanan Bağdat'taki Ebu Garib Hapishanesi'nde bulunan tutsakların çıplak fotoğrafları, El Arabiye ve El Cezire televizyonlarında da yayınlanmıştı. 
     İngiltere Başbakanı Tony Blair de Iraklı mahkumlara uygulanan kötü muameleyi kınamış ve fotoğrafları ''dehşet verici'' bulduğu belirtilmişti. 
     
</TEXT>
</DOC>
