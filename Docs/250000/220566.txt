<DOC>
<DOCNO> 220566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur16.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş... Ekipler mahsur kalan vatandaşları kurtarıyor... 
</HEADLINE>
<TEXT>

     Muş'ta su taşkını sonucu yolu kapanan Kumluca Köyü'ne ulaşan kurtarma ekipleri, ayakları donan bir hastayı kurtardılar. 
     Merkeze bağlı Kumluca Köyü'ndeki hastalara ulaşmaya çalışan ancak mahsur kalan 4 kişilik sivil savunma ekibi, diğer ekipler tarafından saplandıkları çamurdan kurtarıldı. 
     Elazığ ve Van'dan gelen arama ve kurtarma ekiplerinin de yardımıyla Kumluca Köyü'ne ulaşıldı. Köyde doğum yapan Sevgi Eroğlu'nun yapılan sağlık kontrollerinde anne ile bebeğin sağlık durumunun iyi olduğu tespit edildi. 
     Köyde iki ayağı da donan Emrah Ekin, kurtarma çalışmalarında kullanılan iş makinalarıyla ambulansa kadar getirildi. Burada hazır bekleyen sağlık ekiplerince ilk müdahalesi yapılan Ekin, Muş devlet Hastanesi'ne kaldırıldı. 
     
</TEXT>
</DOC>
