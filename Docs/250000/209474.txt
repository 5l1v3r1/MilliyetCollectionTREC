<DOC>
<DOCNO> 209474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sonspo10.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, Beşiktaş'a odaklandı 
</HEADLINE>
<TEXT>

     Samsunspor deplasmanda yapacağı Beşiktaş maçı hazırlıklarını sürdürürken, basın sözcüsü Ercan İnce, ''İkinci yarıya galibiyetle başlamak istiyoruz'' dedi. 
     İnce, ikinci yarı hazırlıklarının çok verimli geçtiğini ve önümüzdeki hafta yapacakları Beşiktaş maçına hazır olduklarını söyledi. 
     Samsunspor'un eski gücüne kavuşmaya başladığını, bunu da ikinci yarıda herkesin göreceğini belirten İnce, şunları kaydetti 
     ''İkinci yarının ilk maçını Beşiktaş ile oynuyoruz. Bizim için bu maç çok önemli. Güçlü bir takım ama sahada tüm hünerimizi göstererek galibiyetle ayrılacağız. Biz ikinci yarıya galibiyetle başlamak istiyoruz. Bu maça odaklandık. Oyuncularımızın hepsinin morali iyi, bu maça konsantre oldular. Onlar kendilerine, bizler de onlara inanıyoruz.'' İnce, yeni transfer edilen Bülent ve Cesar'ın takıma adapte olduğunu ve önemli başarılara imza atacaklarına inandığını sözlerine ekledi. 
     
</TEXT>
</DOC>
