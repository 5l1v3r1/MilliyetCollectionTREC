<DOC>
<DOCNO> 243579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonsiy08.html </URL>
<DATE> 2004/05/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
DYP'li Akdemir "Aria'nın borçlarının yeni şirkete geçtiği doğru mu " 
</HEADLINE>
<TEXT>

     DYP Iğdır Milletvekili Dursun Akdemir, Başbakan Recep Tayyip Erdoğan'a, ''ARİA'nın AYCELL ile birleşmesi sonucu ARİA'nın tüm borçlarının yeni şirkete geçtiği doğru mudur '' diye sordu. 
     Akdemir, TBMM Başkanlığı'na sunduğu yazılı soru önergesinde, Türkiye'de 3. cep telefonu işletmecisi olarak lisans alıp faaliyete geçen ARİA'nın umduğu pazar payını elde edemediğini ve İtalya Başbakanı Berlusconi'nin telkinlerinin de etkisiyle AYCELL ile birleştiğini kaydetti. Akdemir, bu çerçevede Başbakan Erdoğan'a şu soruları yöneltti 
     ''Birleşme öncesi, uluslararası finans ve değerlendirme kuruluşlarının yaptıkları ve ARİA şirketinin mevcut ve alacaklarının, borçlarını karşılayamayacak durumda olduğu, işletme gelirlerinin de yükümlülüklerini yerine getiremeyecek düzeyde bulunduğu, iflasının kaçınılmaz olduğu yönündeki değerlendirme ve analizler doğru mudur 
     ARİA'nın AYCELL ile birleşmesi sonucu ARİA'nın tüm borçlarının, oluşturulan yeni şirkete geçtiği doğru mudur Bu borçların tutarı nedir ARİA'nın ve AYCELL'ın yatırımları ne kadardır 
     Birleştirilen AYCELL'in sahibinin Türk Telekom A.Ş olması nedeniyle ciddi herhangi bir borcu ve mali yükümlülüğü olmadığı doğru mudur 
     Birleşme tarihinde her iki işletmecinin pazar payları ne kadardır 
     İflas halindeki bir kuruluş ile herhangi bir mali sıkıntısı ve borcu olmayan diğer bir kuruluşun birleştirilmesi halinde yeni şirkette her iki ortağın paylarının eşit belirlenmesi doğru mudur 
     Yeterli bir işletmecilik performansı gösteremediği için zor duruma düşen ARİA'nın AYCELL ile birleştirilmesi sonucunda ARİA'nın kurtarılması, bir anlamda da alınan lisans bedelinin Hazine'den şirkete geri verilmesi gibi bir durumu ortaya çıkarmamış mıdır '' 
     
</TEXT>
</DOC>
