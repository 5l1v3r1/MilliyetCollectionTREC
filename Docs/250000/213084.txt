<DOC>
<DOCNO> 213084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/soneko13.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO'ya mükemmellik büyük ödülü... 
</HEADLINE>
<TEXT>

     Uluslararası Halkla İlişkiler Derneği'nin IPRA , ''Hakla İlişkilerde Mükemmellik 2003 Altın Ödülleri''nin finali, bugün New York'ta açıklanıyor. 
     Ankara Ticaret Odası'ndan ATO yapılan açıklamada, 219 halkla ilişkiler projesinin katıldığı yarışmaya ''Siyasi İlişkiler'' dalında ''Tüketici Yasası Krizi'' ve ''Halka Hizmet'' dalında ''Kredi Kartı Ruleti'' adıyla iki ayrı dalda katılan ve her iki dalda altın madalya kazanarak finale kalan ATO'nun büyük ödül için, bugün podyuma çıkacağı bildirildi. 
     Ödülün favori adayları arasında yer alan ve Türkiye adına yarışmaya katılan ATO, aralarında ABD, İngiltere, Avusturya, Kanada, Hindistan, Endonezya, Japonya, Güney Kore, Singapur, Güney Afrika ve İsveç'in bulunduğu 14 farklı ülkeden 33 halkla ilişkiler projesiyle yarışacak. ATO, birden fazla ödül alan 7 kuruluştan biri arasında yer alıyor. 
     
     AYGÜN ABD'YE GİTTİ 
     ATO Başkanı Sinan Aygün, ABD'ye hareketinden önce yaptığı açıklamada, Türkiye'ye 2 yıldır uluslararası alanda ödüller kazandırmaktan büyük memnunluk duyduğunu kaydederek, iki altın ödülü ve büyük ödülü Türk halkı ve tüm kredi kartı mağdurlarının haklı mücadelesi adına alacaklarını ifade etti. 
     
</TEXT>
</DOC>
