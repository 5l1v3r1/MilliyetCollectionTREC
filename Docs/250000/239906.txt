<DOC>
<DOCNO> 239906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/yasam/axyas02.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı veren kapak olmuş 
</HEADLINE>
<TEXT>


Los Angeles Times ve New York Times gazeteleri, Vanity Fair dergisi editörü Graydon Carter'ın, dergiye kapak olmak isteyen ünlülerden para aldığını ileri sürüyor 


Kişisel çıkar sağlıyor 
ABD'DE Los Angeles Times ve New York Times gazeteleri, Vanity Fair dergisi editörü Graydon Carter'ın Hollywood'la yakınlığını kullanarak kişisel çıkar sağladığı yönünde haberler üzerinde çalışıyor. Her iki gazete de, Graydon Carter'ın, kapak olmak isteyen ünlülerden para aldığını savunuyor. Derginin sözcüsü Beth Kseniak, "Bunlar sadece dedikodu. Temelsiz iddialar" dedi. 

Carter'a özel teşekkür 
CARTER'ın, Hollywood'da dost olduğu isimler arasında medya devi Barry Diller, CAA ortağı Bryan Lourd ve Imagine prodüktörü Brian Grazer'ın bulunduğu belirtiliyor. Carter'ın, Robert Evans hakkında yayımladığı belgeselin dağıtımının Diller şirketi tarafından yapıldığı, Grazer'ın prodüktörlüğünü yaptığı "A Beautiful Mind" filminde, Carter'a "teşekkür" iletildiği kaydediliyor. 


</TEXT>
</DOC>
