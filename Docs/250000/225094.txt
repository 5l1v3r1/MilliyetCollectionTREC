<DOC>
<DOCNO> 225094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun17.html </URL>
<DATE> 2004/03/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Denktaş'tan karartmaya sert tepki Bu kabul edilemez 
</HEADLINE>
<TEXT>

     KKTC Cumhurbaşkanı Rauf Denktaş, Kıbrıs müzakerelerinin yapılacağı İsviçre'de, müzakereci heyetlerin cep telefonlarının bloke edileceği yönündeki haberlere sert tepki göstererek, ''Bu kabul edilmez bir baskıdır. Bu baskı altında çıkacak neticeyi kabul etmek şerefsizliktir'' dedi. 
     Cumhurbaşkanı Denktaş, gazetecilerin konuyla ilgili sorusu üzerine, ''Olursa bundan daha büyük bir rezillik, bundan daha büyük bir baskı, bundan daha büyük bir ayıp olamaz. Bu kabul edilmez bir baskıdır. Bu baskı altında çıkacak neticeyi kabul etmek şerefsizliktir'' diye konuştu. 
     Denktaş, bir başka soru üzerine, Başbakan Recep Tayyip Erdoğan ile temasının sürdüğünü kaydetti. 
     
</TEXT>
</DOC>
