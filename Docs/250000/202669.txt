<DOC>
<DOCNO> 202669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/yazar/toruner.html </URL>
<DATE> 2003/12/17/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Ben olsaydım ne yapardım 
</HEADLINE>
<TEXT>

   
   Sermaye Piyasası Kurulu'nun SPK düzenlediği değerlendirme toplantısında, Kurul'un önümüzdeki yıl gerçekleştirmeyi düşündüğü projeler de masaya yatırıldı. Katılımcıların bu konulardaki görüşleri soruldu. 
   Ben olsam, görüşülen konularda şu uygulamaları yapardım 
   a Merkezi Kayıt Kuruluşu'nu ayrı bir birim olarak örgütlemez, bu görevi Takasbank'a verirdim. 
   b Kobiler için ayrı borsa kurmaktan vazgeçer, bu pazara ihtiyaç varsa İMKB çatısı altında çözerdim. 
   c Sermaye Piyasası Kanunu'na aykırı davranışlar için suç duyurusunda bulunduğum kişi ve kurumlar için şartları belirlenmiş bir af çıkarırdım. 
   d Çeşitli biçimlerde devletçe el konulan halka açık şirketlerin hisselerini ellerinde bulunduranların korunması için Tasarruf Mevduatı Sigorta Fonu'na benzer bir fon oluşturur daha önce sahte Çukurova senetleri için yapıldığı gibi bu fona hemen para toplar ve mağdurların yaralarının bir bölümünün sarılmasını sağlardım. 
   e Gayrimenkul kredi sistemini Mortgage hemen kurar ve bankalarca uygulanmasını sağlardım. 
   f Rakibi yaratılmadan, borsaların kar amaçlı anonim şirket statüsüne dönüştürülmesinden vazgeçerdim. Borsaları özelleştirmeyi değil, özerkleştirmeyi savunurdum. 
   g Ortadan kaldırılacak aracı kurumların tedrici tasfiyelerini Merkezi Kayıt Kuruluşu'nu kullanarak kendim yapmaz, bu işi bankaların tedrici tasfiyelerinin yapıldığı kuruma devrederdim. 
   h Devlet İç Borçlanma Senetlerini de müşteri bazında kaydi olarak tutardım. 
   i Her şeyden vergi muaflığı sağlama girişimlerinden vaz geçer, sadece para dahil bütün sermaye piyasası enstrümanlarının alım satım üzerindeki vergilerin kaldırılması için uğraşırdım. 
   j Kaldırılmasını önereceğim her vergi için devletin aynı geliri başka yollardan nasıl elde edeceğinin varsa bir hesabını sunardım. 
   k Lisanslama sınavlarında daha fazla kişinin sertifika almasını sağlar önceden verilen sınavsız lisans ayrıcalıklarını kaldırır veya yeni gelenlere de aynı ayrıcalıkları sağlardım. 
   l Sermaye Piyasası Enstitüsü'nün Aracı Kuruluşlar Birliği tarafından kurulmasını sağlardım. 
   m Sermaye piyasalarına yeni enstrümanlar kazandırdım. 
   n Ülkemizde artık gayrimenkuller, antikalar açık artırma yoluyla satılıyor. Buralarda da birer pazar oluşmuş vaziyette. Kurulu sistemi yok etmeden, bu pazarlara müdahale eder gözetim ve denetimini yapardım. 
   o İMKB şimdi de 125 adet meslek okulu yaptırıyor. Meslek okulu adı altında, yanlışlıkla 125 adet imam hatip lisesi yaptırıp yaptırmayacağını denetlerdim. 
   
   Toplantı gündemine getirilen bütün projeleri destekliyorum. Sermaye Piyasası Kurulu ve İMKB'nin ne yaptığını bilen kişiler tarafından yönetildiğine inanıyorum. Eleştirilerimi de hoş karşılayacaklarını umuyorum. 
   
      
   
</TEXT>
</DOC>
