<DOC>
<DOCNO> 227207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/soneko18.html </URL>
<DATE> 2004/03/31/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ahmet Nazif Zorlu Seçim sonuçları siyasilere bir mesaj 
</HEADLINE>
<TEXT>

     Zorlu Holding Yönetim kurulu Başkanı Ahmet Nazif Zorlu, yerel seçim sonuçlarının ''tüm siyasilere bir mesaj niteliğinde olduğunu'' söyledi. 
     Zorlu, İzmir'de gazetecilere yaptığı değerlendirmede, ''yerel seçimlerde halkın sesini bir kez duyurduğunu belirterek, sonuçların ülke için hayırlı olmasını'' diledi. 
     Sonuçların ''tüm siyasilere de bir mesaj'' niteliği taşıdığını ifade eden Zorlu, şöyle konuştu 
     ''Halkın sesi, önemli bir ses. Onun için ben diyorum ki siyasi istikrarın devamlılığı için bu bir perçindir. Çünkü bugüne kadar hep gördük, çok koalisyonlu ortaklar başarı sağlayamadı. Bunu da halk gördü. Dediki Biz tek başına iktidara getiririz. Ama biz her şeyi de yaparız . Burada mesaj verilmiştir.'' Zorlu, çıkan sonucun ülke açısından son derece yararlı olduğuna inandığını belirterek, şöyle devam etti 
     ''Ben şahsen memnunum. Çünkü ülkeye daha çok güven gelecek. O zaman yatırımlar çoğalacak. Kendi halkının kendi ülkesine güveni olmadığı zaman, yabancı yatırımcı gelir mi Gelmez. Onun için bundan sonra güven gelecektir. Herkes rahat olsun.'' 
     
     İSTİHDAM SORUNU 
     ''İstihdam'' sorununa da değinen Zorlu, Türkiye'nin 2001 krizi ile tarihinin en büyük ekonomik çöküşünü yaşadığını, bunun sonucunda milyonlarca kişinin işsiz kaldığını belirtti. 
     Yaşanan derin krizin etkilerinin çok kısa sürede atlatılmasının beklenmemesi gerektiğini ifade eden Zorlu, şöyle konuştu 
     ''Birden 10 milyon işsizi, bir haftada, 10 ayda işe alamazsınız. Burada herkesin üzerine düşeni yapması lazım. Bu, bir aşamadır. Şimdi bir senede, iki senede atlatılacak bir hastalık değil. Önümüzde bir kaç sene daha var. Ama herkes sabretmesini bilmesi lazım.'' 
     
</TEXT>
</DOC>
