<DOC>
<DOCNO> 218113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/ekonomi/eko06.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlaşma 4.7 milyar dolar ödeme 400 milyon dolar 
</HEADLINE>
<TEXT>

   TMSF yetkililerinin yedi grupla yaptığı protokollerin toplamı 4.7 milyar dolar, bugüne kadar yapılan tahsilat ise 400 milyon dolar 
   Meliha Okur 
   
   IMF heyetinin bugün İstanbul'da yapacağı görüşmelerin en önemli durağı Tasarruf Mevduatı Sigorta Fonu TMSF . Önemli, çünkü TMSF, yedi grupla protokol imzaladı. Bu grupların bir bölümünün hisseleri halka açıktı, yatırımcılar da mağdur oldu. 
   O yüzden TMSF'nin Çukurova Holding, Sabah Grubu, Cıngıllı Holding, Bayındır Grubu, Sürmeli, Yaşar Holding ve Ceylan Holding ile yaptığı protokol önemli. Her grupla ayrı ayrı özel protokol imzalandı. BDDK, daha önce yapılan bu protokollerle ilgili açıklama yapmadığı için TMSF, şimdi kendi içinde konuyu tartışıyor. Konunun 'bankacılık sırrı' kapsamına girip girmediği konusunda hukukçuların görüşünü alıyor. 
   
   Açıklama IMF'den sonra 
   Büyük ihtimalle IMF görüşmesi sonrası konuyla ilgili bir basın toplantısı yapacak. Ve yapılan protokollerle ilgili ilk bilgi toplam 4 milyar 700 milyon dolarlık bir anlaşma bu. Bu paket içinde en büyük payı Çukurova Grubu alıyor. Bir noktaya dikkat çekelim 4 milyar 700 milyon dolarlık protokol, bu gruplara bağlı bankaların fona devralındıkları tarihi kapsıyor. Ödemeye gelince TMSF, bugüne kadar tam 400 milyon dolar tahsil etmiş durumda. 
   İşte TMSF bunların yanı sıra IMF heyetine Uzan operasyonu ile ilgili gelişmeleri aktaracak. Bir de hazırlanmakta olan yeni bankalar yasasında TMSF'nin nasıl yer alacağına ilişkin çalışma var. Bu konu da IMF'ye iletilecek. Taslak, BDDK'ya sunulacak. 
   
   IMF'nin ilk durağı İMKB 
   IMF heyetinin "İstanbul turu" bize göre enteresan... İlk adres saat 10.00'da İstinye. İMKB ziyareti. 
   Bu ziyaret öncesi Devlet Bakanı Ali Babacan, çarşamba günü Türkiye Odalar ve Borsalar Birliği'nin Akmerkez'deki ofisinde Aracı Kuruluşlar Birliği Başkanı Müslüm Demirbilek, borsacı Mustafa Yılmaz, AKP milletvekili ve İMKB'nin eski Başkanı Muharrem Karslı ile Takasbank Genel Müdürü Emin Çatana'nın yanı sıra sektör temsilcileri bir araya geldi. Konu IMF heyetinin İMKB ziyareti öncesi sektörün sorunlarıydı. Neler mi konuşuldu 
   Yatırımcı mağduriyeti, sermaye piyasalarının birleştirilmesi teşvikleri, borsacıların "kara para yasası" kapsamında yargılanmaları, eurobond, döviz gibi enstrümanların sermaye piyasalarında işlem görmesi, özel sektör tahvil ve bono ihracını kolaylaştıran düzenlemelerle ilgili neler yapılabileceği tartışıldı. Borsacıların Babacan'a ilk sordukları soru "Niye bizi kara para yasasının içine koydunuz Zaten Sermaye Piyasası Kanunu'nun 47'nci maddesi bu tip suç işleyenleri kapsıyor, 2 ile 5 yıl arasında ceza alınmasını sağlıyordu " Bakan'ın verdiği yanıt ilginçti "Şimdiye kadar bu kapsamda kaç kişi ceza aldı " 
   Kısacası IMF heyetinin İMKB ziyaretinde tartışılacak bu konular önemli. Çünkü Çukurova ve Kepez Elektrik yatırımcıları, banka mağdurları, Demirbank yatırımcılarının durumunu bir kez daha hatırlatmak gerekiyor. Çünkü Demirbank'ın eski sahibi Cıngıllı ailesinin açtığı dava ile ilgili süreç sürüyor. 
   
   
</TEXT>
</DOC>
