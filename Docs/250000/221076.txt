<DOC>
<DOCNO> 221076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur30.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabancayla vurduktan sonra benzin döküp yaktılar... 
</HEADLINE>
<TEXT>

     Adana'nın merkez Yüreğir İlçesi'nde, tabancayla vurularak öldürüldükten sonra benzin dökülerek yakılan 2 ceset bulundu. 
     Yüreğir İlçe Jandarma Komutanlığı'ndan alınan bilgiye göre, İmamoğlu İlçesi yolunda, Durmuş Tantalak'a ait tarlanın kenarında, ağızlarından ve başlarından tabancayla vurulduktan sonra üzerlerine benzin dökülerek yakılan 2 erkek cesedi bulundu. 
     Olay yerinde yapılan incelemede, cesetlerden birinin belden aşağısının tamamen yandığı görüldü. 
     Jandarmanın parmak izi incelemesi sonucu cesetlerden birinin, Antalya'daki bir cinayet olayına karıştığı anlaşılan Ahmet Biçer'e 30 ait olduğu belirlendi. Diğer kişinin kimliğinin belirlenmesi çalışmalarının ve olayla ilgili soruşturmanın sürdürüldüğü bildirildi. 
     
</TEXT>
</DOC>
