<DOC>
<DOCNO> 224162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/yasam/yas01.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bize yardım edin okumak istiyoruz' 
</HEADLINE>
<TEXT>

   Van'ın Yakıncak köyünden karda plastik ayakkabıyla okula giden iki kız kardeş, ÇYDD'ye yalvardı Para bulamazsak, okuyamayacağız 
      Şükran Pakkan 
   
   'Değerli Türkan Saylan, sizi TRT 2'de izledik ve çok etkilendik. Maddi durumumumuz okumaya elverişli değil. Bize yardım edin, okumak istiyoruz. Annelerimiz gibi köyde kalıp hamur yoğurmak ya da tezek taşımak istemiyoruz. Sizin gibi olmak istiyoruz." 
   Bu mektup, Van'ın Muradiye ilçesine bağlı Yakıncak köyünden, yoklukla savaş veren binlerce Doğulu çocuktan sadece ikisine, 9 ve 11 yaşlarındaki Türk n ve Müyesser Bakay kardeşlere ait. Evlerinden her sabah 06.00'da yola çıkıyor Bakay kardeşler. İki saat sonra Yavuz Selim İlköğretim Okulu'na vardıklarında, k h boylarını geçen karları ayaklarında terliklerle aşıp gelmenin yorgunluğu, k h çobanlık yapmak için sabahın dördünde ayrıldıkları yataklarının özlemiyle sınıflarına giriyorlar. Ayaklarında plastik ayakkabı, 'büyük adam' olacakları günlerin hesabıyla oturuyorlar kara tahtanın başına. Ders Hayat Bilgisi... 
   
   'Babamız çok gururlu' 
   9 çocuklu evlerinde, yerde uyuyor, patatesle karınlarını doyuruyorlar. 
   Babaları işsiz. Yaz aylarına İstanbul'da hamallık yaparak biriktirdiği para kışa yetmiyor. Baba Medeni Bakay, eğer bu yılda para bulamazlarsa, kızlarını okuldan alacağını söylemiş sınıf öğretmenlerine. 
   Ve bir akşam soğuk evlerinde televizyon izlerken tesadüf, karşılarına Çağdaş Yaşamı Destekleme Derneği ÇYDD Başkanı Türk n Saylan'ı çıkarmış. Saylan, kız çocuklarını okuttuklarını anlatınca, 2i kızkardeş program biter bitmez kaleme kağıda sarılıp, yukarıda sadece girişini verdiğimiz duygu dolu mektubu yazmış. 
   Ancak mektup, Saylan'a ulaştığında, ders yılı başlamış ve eldeki tüm kaynaklar dağıtılmış olduğu için, ÇYDD iki kızkardeşin durumunu ancak önümüzdeki eğitim döneminde değerlendirebilecek. Ancak, onların o kadar vakitleri yok. 
   Amcalarının evinde ulaştığımız 2 kardeş, "Tek isteğimiz okumak, ama babamız çok gururlu. Paramız olmadığı için bizi okutamayacak olması, onu kahrediyor" diyor... 
   
   Müdür Evlerinde yemekleri yok    Bakay kardeşlerin okuduğu Yavuz Selim İlköğretim Okulu Müdürü İlhan Keskin, şunları anlatıyor "Burası 'Varoşların varoşu' diyebileceğimiz bir köy. Çocukların evinde sıcak yemek yok, gelsinler diye öğlen yemek çıkarıyoruz. Kış ortasında plastik ayakkabıyla, montsuz okula geliyorlar." Sınıf öğretmeni Serpil Aslan, ekliyor "Kız çocuklarını babaları okula göndermek istemiyor. Ya evlensin, ya da çobanlık yapsın, ev işlerine yardım etsin diye düşünüyor. Bakay'lar sınıfta çok sessiz, dedelerini hastaneye bile götüremiyorlar." 
   
   
</TEXT>
</DOC>
