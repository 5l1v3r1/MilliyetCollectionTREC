<DOC>
<DOCNO> 213965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/magazin/mag02.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en iyi bilardocusu 
</HEADLINE>
<TEXT>

   Semih Saygıner, 1988'de sonuncu olduğu kupayı, 15 yıl sonra 'Dünyanın En İyi Bilardocusu' olarak kaldırdı... 
      
   Belçika'nın Anvers kentinde yapılan yarışmada, 2003'ün Dünyanın En İyi Bilardocusu seçilen ve Portekiz'in Porto takımına transfer olan Dünya Şampiyonu Semih Saygıner, 600 VIP davetlisi tarafından ayakta alkışlandı. 
   
   80 puan fark 
   Bu yıl üçüncüsü yapılan ve beş adayın katıldığı yarışmada Saygıner 185 puanla birinci olurken, Belçikalı Caudon 105 puanla ikinci, İsveçli Blondael 95 puanla üçüncü seçildi. Yarışma öncesi Saygıner, dünyanın ikinci en iyi bilardocusu olarak tanınan Blondael ile yaptığı süper kupa müsabakasını da kazanarak, kupanın sahibi oldu. 
   1988'de yine Anvers'te düzenlenen Dünya Kupası'nda sonuncu olduğunu hatırlatan Saygıner, şunları söyledi "Çok büyük çalışmayla bu duruma geldim. Ancak Türkiye'de Bilardo Federasyonu'na yeni düzenleme gerek. Federasyon çok yetersiz. Türkiye'ye dönünce başkanlığa adaylığımı koyacağım. Geçen yıl İspanya'da Dünya Şampiyonu olduktan sonra Başbakan Erdoğan genç bilardocular yetiştirmemi istedi. Ancak imk nlar kısıtlı." 
   
   Transfer oldu 
   Saygıner ilk Avrupa Bilardo Şampiyonası için Tayfun Taşdemir ile birlikte FC Porto Kulübü'ne transfer olduklarını belirtti. Saygıner, 1-7 Mart'ta Almanya - Viersen'de düzenlenecek Dünya Milli Takımlar Şampiyonası'na iki takımla katılacaklarını da sözlerine ekledi. 
   
   
</TEXT>
</DOC>
