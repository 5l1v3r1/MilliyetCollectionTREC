<DOC>
<DOCNO> 229196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/yazar/akyol.html </URL>
<DATE> 2004/04/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs'ta hamaset ve hesap 
</HEADLINE>
<TEXT>

   
   MGK Kıbrıs'ı konuştu ve bildiri yayımladı. Bildiri ne anlama geliyordu 
   En azından siyasi nezaket gereği, "son sözü adadaki iki halkın söyleyeceğini" hatırlatarak referanduma atıfta bulunmak gerekmez miydi 
   Cumhurbaşkanı Sayın Sezer, bazen kritik oylamalar öncesinde resmi açıklama yaparak Meclis'i etkilemekten sakınmadığına göre, şimdi niye susmaktadır 
   MGK bildirisinde, son Annan planında olumlu unsurlar bulunmakla birlikte "kimi isteklerimizin karşılanmadığı" belirtiliyor, doğru... 
   Lozan, Zürih ve Londra andlaşmaları da öyleydi. 
   MGK bildirisinde çok isabetli uyarılar da var. Ama neticeten bir 'yön' 'tavsiye' etmiyor, bu açıdan ne anlama geldiği anlaşılmıyor. 
   İşte, Sayın Denktaş da haklı olarak, "MGK kararının ne anlama geldiğini anlamak için" Ankara'ya gittiğini söyledi 
   Benim anladığım, MGK, kabulü de, reddi de ağır sorumluluk gerektiren bu konuda bir 'tavsiye'de bulunmaktan sakınmıştır. 
   
   KIBRIS konusunda Türk tarafı açısından kritik nokta, "Rum kesiminin tek başına ve bütün Kıbrıs'ı temsilen AB'ye girmesi halinde" Türkiye'nin ve KKTC'nin uzun vadede uğrayacağı kayıpları iyi tartmaktır. 
   CHP sözcüsü Onur Öymen Meclis'te, bu konuya girmekten sakındı, Zürih ve Londra andlaşmalarına göre Kıbrıs'ın AB'ye üye olamayacağını söyledi. Ama AB, Rum kesiminin üye olacağını 1999 Helsinki Zirvesi'nde açıklamıştı bile 
   Yapılması gereken analiz, Rum kesiminin AB'ye girmesi ve Türkiye'nin AB'den tarih alamaması halinde nelerin olacağını 'reel politik' olarak iyi hesap etmektir. 
   Öyle bir durumda Kıbrıs ve Ege sorunlarında güçlenir miyiz, zayıflar mıyız Irak ve Kürt meselelerinde güçlenir miyiz, zayıflar mıyız Ekonomi ne olur 
   Öyle bir rüzg r Türkiye'yi nereye sürükler 
   CHP'li Kemal Derviş bu analizi yaparak olumlu konuştu, CHP'li Onur Öymen bu analizden sakınarak olumsuz konuştu 
   Bu analizi yapmayınca, "ret" demek çok kolaydır ve hamasi duygulara da uygun düşer. 
   
   SAYIN Denktaş'ın başlattığı "ret" kampanyası da aynı sebeplerle kolay ve duygusaldır. 
   Hükümet ise, kırk hesabı birden yapmak zorundadır Kıbrıs'taki tavrımız Türkiye'nin Lozan'dan sonra karşılaştığı en büyük tehlike olan Irak meselesini nasıl etkiler ABD ve AB ile ilişkilerimizi nasıl etkiler Siyasileşen Kürt meselesini dünyada nasıl etkiler Milyonların ekmek kapısını nasıl etkiler vs... vs... 
   Sayın Denktaş Türkiye'nin bu hayati meselelerini ve bunların Kıbrıs'ın gidişatından nasıl etkileneceğini hiç konuşuyor mu 
   Türkiye, Lozan Andlaşması'nın 16. maddesine göre, Kıbrıs'ta hak iddiasından vazgeçmişti. Zürih ve Londra andlaşmalarıyla kazandığımız garantörlük hakkı gereğince 1974'teki Barış Harekatı ile adada askeri üstünlük kurduk. Fakat zaferin sıcaklığında diplomatik çözüm sağlayamadık, zaman aleyhimize işledi, bugünlere geldik. Çözüm olmazsa, zaman daha çok aleyhimize işleyecektir. 
   Annan planını bırakın Rumlar reddetsin 
   Duygularla milliyetçi olmak yetmez, aynı zamanda geniş ufuklu ve hesaplı olmak gerekir. 
   
      
   
</TEXT>
</DOC>
