<DOC>
<DOCNO> 227980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonsiy24.html </URL>
<DATE> 2004/04/02/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kadirli'de seçimde rüşvet .. 
</HEADLINE>
<TEXT>

     Osmaniye'nin Kadirli İlçesi'nde, muhtar adayından rüşvet aldığı iddia edilen Seçim Kurulu Müdürü Mustafa Özdemir tutuklandı. 
     Cumhuriyet Başsavcılığı yetkililerinden alınan bilgiye göre, Kümbet Köyü muhtarı seçilen Türkmen Ortak, diğer adayların sonuçlara itiraz etmesinin ardından, kendisinden kazandığının teyit edilmesi için bir milyar lira rüşvet istendiği iddiasıyla şikayette bulundu. 
     Başsavcılık görevlileri ve polisler tarafından, önceki gün, buluşma yerindeki görüşme sonrasında düzenlenen operasyonda, Seçim Kurulu Müdürü Mustafa Özdemir, seri numarası alınan paralarla yakalandı. 
     Gözaltına alınan ve sorgulaması sonrasında adliyeye sevk edilen Mustafa Özdemir ile olaya adı karışan Halim Özer, çıkarıldıkları nöbetçi mahkemece tutuklandı. 
     Başsavcılık yetkilileri, bu arada, itirazın değerlendirildiğini, muhtarlık seçimiyle ilgili herhangi bir yasadışı uygulamanın tespit edilmediğini bildirdiler. 
     
</TEXT>
</DOC>
