<DOC>
<DOCNO> 223991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun21.html </URL>
<DATE> 2004/03/20/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İran Kosova'da tansiyonun yükselmesi barışa zarar verir... 
</HEADLINE>
<TEXT>

     İran, Kosova'da tansiyonun yükselmesinin barışa zarar vereceğini bildirdi. 
     İran resim haber ajansı İRNA'nın haberine göre, Dışişleri Bakanlığı Sözcüsü Hamid Rıza Asefi yaptığı açıklamada, Kosova'da masum insanların ölmesinden ve yaralanmasından üzüntü duyduklarını belirterek, camiler, kiliseler ve ibadethanelere yönelik saldırıların ''insanlık dışı eylemler'' olduğunu söyledi. 
     ''Çatışmaların artmasından endişe ediyoruz. Taraflar ölçülü davranmalı, çatışmaları derhal durdurmalı ve bölgede barışı sağlamalıdır'' diyen Asefi, uluslararası toplumun gösterdiği çabalar ışığında ve dengeli yaklaşımıyla bölgedeki sorunların hızla çözülmesine tanıklık etmeyi umduklarını belirtti. 
     Asefi, gelecekte bütün etnik grupların barış içinde bir arada yaşamaları için uygun ortamın sağlanmasıyla bölgede bir daha bu tür trajik olayları görmemeyi ümit ettiklerini de kaydetti. 
     
</TEXT>
</DOC>
