<DOC>
<DOCNO> 222850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo28.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA kriterleri... Bursaspor lisans başvurusunu hazırlıyor... 
</HEADLINE>
<TEXT>

     Bursaspor Kulübü, UEFA kriterleri çerçevesinde yeşil-beyazlı kulübe lisans verilebilmesiyle ilgili çalışmalarını sürdürüyor. 
     Bursaspor Kulübü'nün resmi internet sitesinde yapılan açıklamada, Türkiye Futbol Federasyonu tarafından kulüplere lisan verilmesi için gerekli formların gönderildiği ve lisans verilmesi ile ilgili zaman çizelgesinin belirlendiği bildirildi. 
     
     TARAFTARLAR, FENERBAHÇE MAÇININ KAZANILACAĞINA İNANIYOR 
     Öte yandan Nejat Biyediç'in teknik direktörlüğe getirilmesiyle haraketlenen ve son 2 haftayı 4 puanla kapatan Bursaspor'da, taraftarlar yeşil-beyazlı takımın Fenerbahçe'yi deplasmanda yeneceğine inanıyor. 
     Bursaspor'un ''www.bursaspor.org'' adresli resmi internet sitesinde ''Sizce Fenerbahçe maçı nasıl sonuçlanır '' sorulu bir anket düzenlendi. 
     Ankete katılanların yüzde 47'si, Şükrü Saraçoğlu Stadı'nda yapılacak maçı Bursaspor'un kazanacağı düşüncesinde birleşirken, sahadan 3 puanla ayrılacak tarafın Fenerbahçe olacağı görüşünde olanların oranı yüzde 27'de kaldı. 
     Taraftarların yüzde 26'sı ise maçın berabere biteceği yönünde görüş bildirdi. 
     
</TEXT>
</DOC>
