<DOC>
<DOCNO> 207239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun09.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'un en gözde bekar kadınları... Bush'un yeğeni 2. sırada... 
</HEADLINE>
<TEXT>

     New York'ta yaşayan ünlü ve gözde bekar kadınları belli oldu. 
     New York Post gazetesinin yaptığı değerlendirmeye göre, bekar kızlar listesinin başında 22 yaşındaki Britney Spears yer alıyor. 
     Spears'in yıl sonunda patlayan bombayla eski sınıf arkadaşlarından biriyle Las Vegas'ta evlendiği açıklanmış, ancak hemen ardından evlilik iptal edilmişti. 
     Listede yer alan bir diğer bekar genç kız, ''Bush Hanedanı''nın yıldızı kabul edilen 19 yaşındaki Lauren Bush. Lauren, ABD Başkanı George W. Bush'un öz yeğeni. 
     Yine 19 yaşında olan, Hearst hanedanının varislerinden Amanda Hearst de dikkatleri üzerinde toplayan bir genç kız. ''Paris Hilton da kim oluyor '' dedirtecek kadar güzel bir sarışın olan genç kızın halen büyük projeler peşinde koştuğu, bu nedenle ''aşka ayıracak fazla zamanı bulunmadığı'' belirtiliyor. 
     New Yorklu emlak kralı Donald Trump ile Ivana Trump'un kızı olan 22 yaşındaki Ivanka da en gözde bekar kızlar arasında. Aynı zamanda başarılı bir manken olan Ivanka'nın en kötü yanı 1.78 santimlik boyunun pek çok erkek için fazla uzun olması. 
     Eski başkan Bill Clinton ile olan ahbaplığıyla da tanınan 59 yaşındaki milyoner bekar Denise Rich de, ilerlemiş yaşına rağmen NYP'un listesine girmeyi başardı. 
     Paris Hilton'un kız kardeşi ve Hilton hanedanının diğer varisi olan 20 yaşındaki Nicky Hilton da erkeklerin peşinden ısrarla koştukları New Yorklu bekar genç kızlardan. Kız kardeşi Paris kadar güzel olan Nicky'nin en iyi yanının, ''kardeşi gibi skandal ve porno meraklısı olmaması'' şeklinde ifade ediliyor. 
     Gözde bekarlardan Lenny Kravitz ile Derek Jeter'i peşinden koşturmayı başaran 21 yaşındaki Adriana Lima da listeye girmeyi başardı. Victoria's Secret iç çamaşırı defilelerinde podyuma çıkan genç mankenin en kötü yanı, ''sutyen değiştirir gibi erkek değiştirmesi'' ifadesiyle özetleniyor. 
     Listenin sonunda ise kocası Ethan Hawke'den yeni boşanan Uma Thurman 33 bulunuyor. ''Paycheck'' ve yeni vizyona giren ''Kill Bill'' Bill'i Öldür filmleri ile dikkatleri yeniden üzerine çeken yıldız, uzun bacakları nedeniyle büyük ilgi görüyor. 
     
</TEXT>
</DOC>
