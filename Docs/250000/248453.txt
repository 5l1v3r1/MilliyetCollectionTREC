<DOC>
<DOCNO> 248453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonspo05.html </URL>
<DATE> 2004/06/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Galatasaray, Conceicao ve Roque Junior'ın işini bitirdi... 
</HEADLINE>
<TEXT>

     Real Madrid oyuncusu Flavio Conceicao, Galatasaray'la anlaştı Galatasaray, Flavio Conceicao ve Roque Junior'un transferlerini sonuca bağladı. 
     Brezilyalı orta alan oyuncusu Conceicao ve tecrübeli savunma oyuncusu Roque Junior önümüzdeki yıl sarı-kırmızılı formayı giyecek. 
     Bir haftadır yurtdışında bulunan sarı-kırmızılı kulübün başkanı Özhan Canaydın, İspanya'nın başkenti Madrid’de, Real Madrid kulübünün yönetimiyle masaya oturdu. 
     Madrid, gün boyu süren pazarlık sonucunda, Conceicao'nun bonservisini Galatasaray'a vermeye kabul etti. 
     Başkan Özhan Canaydın'ın, Real Madrid'le yapılan anlaşma sonrası, gece yarısı Conceicao ile bir yıl opsiyonlu üç yıllık sözleşme imzaladığı bildirildi. 
     Sarı-kırmızılı yönetimin ayrıca Milan'ın, Siena'da kiralık olarak oynayan savunma oyuncusu Roque Junıor'u da kadrosuna dahil ettiği belirtildi. 
     
</TEXT>
</DOC>
