<DOC>
<DOCNO> 235168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sondun21.html </URL>
<DATE> 2004/04/27/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
El Kaide'den ABD'ye yeni tehdit 
</HEADLINE>
<TEXT>

     El Kaide terör örgütü, yine ABD çıkarlarının hedef alınacağı yolunda tehditte bulundu. 
     El Kaide'nin Suudi Arabistan'daki üst düzey liderlerinden Abdülaziz El Mukrin'e ait olduğu öne sürülen ve bir internet sitesinde yayınlanan ses bandında, örgütün, ABD çıkarlarına yönelik bu yıl daha çok saldırılarda bulunacağı kaydedildi. 
     Mukrin, yeni saldırılar düzenleneceği için Müslümanlardan, Amerikan sivil ve askeri bölgelerinden uzak durmalarını istedi. 
     Abdülaziz El Mukrin, ''Suudi Arabistan'ın başkenti Riyad'da geçen hafta düzenlenen intihar saldırısının El Kaide'nin işi olmadığını'' belirtti. 
     Başkent Riyad'da geçen hafta düzenlenen intihar saldırısında 4 kişi ölmüş, 148 kişi yaralanmıştı. Saldırının sorumluluğunu Suudi ''El Haremeyn Tugayı'' adlı örgüt üstlenmişti. 
     
</TEXT>
</DOC>
