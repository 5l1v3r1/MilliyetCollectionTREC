<DOC>
<DOCNO> 238289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/siyaset/siy04.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina Aralıkta evet diyeceğiz 
</HEADLINE>
<TEXT>


Yorgo Kırbaki 


Yunanistan, aralıkta Kopenhag zirvesinde Türkiye'ye üyelik müzakereleri başlaması için tarih verilmesi konusunda AB'deki tavrını şimdiden ortaya koydu ve "evet" diyeceğini açıkladı. 
Karamanlis hükümetinin Türkiye - Kıbrıs politikasının mimarı sayılan Dışişleri Bakan Yardımcısı Prof. Yiannis Valinakis, Erdoğan'ın Atina ziyareti, Türk - Yunan ilişkileri ve Kıbrıs konusunu değerlendirdi 

Erdoğan'ın Atina ziyaretini nasıl değerlendiriyorsunuz 
- Başlı başına büyük siyasi olay. Ziyaret, hem Türk - Yunan, hem Türkiye - AB ilişkilerinde yeni bir dönemin başlangıcı. 

Ziyaretin somut sonuçları nedir 
- Her şeyi konuştuk. Ortam çok iyi. Bizi ayıran değil birleştiren unsurlara ağırlık verdik. Madem karşılıklı güveni tesis ediyoruz yavaş yavaş önemli anlaşmazlık konularını da çözmeye başlamalıyız. 

Ege anlaşmazlıkları Helsinki'de öngörülen 2004 sonuna kadar çözülebilecek mi 
- Müzakereler olumlu tamamlanacaktır. Ama ne zaman bilemem. 2004 sonuna kadar anlaşmamız için umut var. 

Bugün itibariyle, aralıktaki AB zirvesinde Türkiye'ye tarih verilmesi için tavrınız ne olacak 
- Eğer tuhaf ya da anormal bir şey olmazsa evet diyeceğiz. Türkiye'nin AB perspektifini desteklemek bizim milli stratejimizdir. 


</TEXT>
</DOC>
