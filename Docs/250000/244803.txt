<DOC>
<DOCNO> 244803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur08.html </URL>
<DATE> 2004/06/02/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Körler okulunda cinsel taciz skandalı .. 
</HEADLINE>
<TEXT>

     Körler okulunda öğrencisini taciz ettiği suçlamasıyla gözaltına alınan öğretmen, tutuklanarak cezaevine gönderildi. 
     A.A muhabirinin aldığı bilgiye göre, Beşevler'de bulunan körler okulunda öğrenim gören görme özürlü kız öğrenci K.Ş. 12 , okul müdürüne giderek öğretmeni K.M'nin kendisine cinsel tacizde bulunduğunu söyledi. 
     Bunun üzerine, okul müdürü, karakolu arayarak olayla ilgili bilgi verdi. Okula gelen Ahlak Büro Amirliği Cinsel Suçlar Birimi uzmanları, konu hakkında araştırma yaptı. 
     Okul müdürünün odasında olayı polislere anlatan K.Ş, yatılı olarak kaldığı okulun etüt dersinden sonra öğretmeni K.M'nin kendisini nöbetçi öğretmen yatakhanesine götürdüğünü ve cinsel tacizde bulunduğunu ifade etti. 
     Bu iddialar üzerine kendisi de görme özürlü olan öğretmen K.M. gözaltına alınarak Asayiş Şube Müdürlüğü'ne götürüldü. 
     Cinsel taciz suçlamalarını reddeden öğretmen, çıkarıldığı mahkeme tarafından tutuklanarak cezaevine gönderildi. 
     
</TEXT>
</DOC>
