<DOC>
<DOCNO> 206949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/07/yasam/yas02.html </URL>
<DATE> 2004/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Marketteki ihmal öldürüyordu .. 
</HEADLINE>
<TEXT>

   Alışveriş yaptığı markette poşetlerini doldururken açık unutulan depo kapağından düşen müşterinin, şans eseri sadece kolu kırıldı 
      GURBET GÖKÇE, AYŞEGÜL KÜTÜK, EMRE SEDEF Edirne DHA 
   
   Edirne'deki Trakya Üniversitesi Meslek Yüksekokulu'ndan emekli öğretim görevlisi Şerafettin Ercan 59 , eşi Nesrin Ercan'la 49 birlikte Balıkpazarı Caddesi'ndeki markete geldi. 
   Çift, aldıkları ürünlerin parasını kasaya ödedi. Bu sırada kasanın arkasına geçerek poşetini doldurmaya başlayan Şerafettin Ercan geri adım atınca, açık unutulan kapaktan depoya düştü. Yaklaşık iki metre yüksekten betona çakılan Şerafettin Ercan, acı içinde kıvranırken eşi büyük şaşkınlık yaşadı. Kocasını yerde yatarken görünce sağa sola koşuşturan Nesrin Ercan, "Eşim ölüyor. Ambulans, doktor çağırın" diye bağırarak gözyaşı döktü. Görevli ve vatandaşlar, Nesrin Ercan'ı güçlükle sakinleştirdi. 
   
   'Ölebilirdim de...' 
   Şerafettin Ercan'a ilk müdahaleyi marketin de olduğu işhanındaki doktorlar yaptı. Hastaneye kaldırılan Şerafettin Ercan'ın sağ kolunun kırıldığı, boynu ve vücudunun çeşitli yerlerinde ezikler olduğu ancak hayati tehlikesinin bulunmadığı belirtildi. 
   Market görevlilerinin büyük ihmali olduğunu söyleyen Ercan, işyeri sahiplerinden davacı olacağını belirterek şunları söyledi "Her gün alışveriş yapan yüzlerce kişi o kapağın yanından geçiyor. Bugüne kadar fark etmedim. Bir anda kendimi depoda buldum. Başımın üzerine düşüp ölebilirdim de. Böyle sorumsuzluk olur mu O kapak açık tutulur mu Sorumlular hakkında dava açacağım." 
   
   
</TEXT>
</DOC>
