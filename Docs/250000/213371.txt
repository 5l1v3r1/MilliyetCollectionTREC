<DOC>
<DOCNO> 213371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur02.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da çöken binada ölü sayısı 38'e ulaştı... 
</HEADLINE>
<TEXT>

     Konya'da çöken binada ölü sayısı 38'e yükseldi. 
     Canlı çıkarma ümitleri giderek azalan ekiplerin büyük özveriyle yürüttüğü arama-kurtarma çalışmalarında, enkazın arka kısımlarından bir kadının cesedi ile ön kısımlarda, kiriş altından 10-14 yaşlarında 2 erkek çocuğun cesedi çıkarıldı. Bunlarla birlikte ölü sayısı 38'e yükseldi. 
     Yetkililer, son ulaşılan 5 cesedin birbirine sarılmış şekilde bulunduğunu, bu nedenle cesetleri ayırmada ve çıkarmada ekiplerin oldukça zorlandığını bildirdi. 
     Öte yandan, cesetlerin gönderildiği Konya Numune Hastanesi Morgu'nun önünde ceset torbasının açılmasıyla yayılan koku nedeniyle, yakınlarını teşhis etmeye gelenlerin rahatsızlandığı öğrenildi. 
     Yetkililer, cesetlerin tanınmaz halde olduğunu bu nedenle teşhiste zorlanıldığını kaydetti. 
     Daha önce çıkarılan cesetlerden 3'ünün Şaban Uysal 56 , Nurdane Uysal 2 ve Gülten Uysal'a 40 ait olduğu, 8'inin kimlik tespit çalışmalarının sürdürüldüğü öğrenildi. 
     
</TEXT>
</DOC>
