<DOC>
<DOCNO> 234593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/yazar/pulur.html </URL>
<DATE> 2004/04/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İnsanların ikinci baskıları her zaman var 
</HEADLINE>
<TEXT>

   
   G EÇENLERDE Cenap Şahabettin'in, her devrin adamı olmayı nasıl becerebildiğini anlatmış, gazetelerin, kitapların "ikinci baskıları" olduğu gibi insanların da "ikinci baskıları" olabileceğine örnek vermiştik. 
   Yani, tıpkı Cenap Şahabettin gibi yaladığı çanaklara, bugün de tükürenler yok muydu 
   Hiç olmaz mı 
   Ama önemli olan, onlar değil, onları bile bile kullananlardı. 
   Bunlar, dün de vardı, bugün de varlar, yarın da olacaklar... 
   Diyeceksiniz ki 
   "Madem öyle, niye uğraşıyorsun " 
   Bu da bizim işimiz. 
   
   BİRİNCİ Cihan Savaşı'ndan sonra İstanbul'u işgal eden İngilizler "insan avı"na başladılar, başbakanlar, milletvekilleri, öğretim üyeleri, paşalar, gazeteciler Malta Adası'na sürüldüler. 
   Büyükelçi Bilal N. Şimşir, bu sürgünlerin yaşamını İngiliz arşivlerinden araştırdı, mektuplarını buldu, kimi onuruyla İngilizlere kafa tutuyor kimi yaltaklanıyor, kimi de sessiz kalıyordu. 
   Bu milletvekilleri arasında biri vardı ki 
   
   İTTİHATÇILAR iktidardayken onlardandı, Milli Mücadele'nin başında Anadolu'dan yana göründü, İstanbul'un işgali üzerine Anadolu'ya geçmedi, işgalcilere yanaştı, Nişantaşı'ndaki evinde Ermeni zenginlerine, Fransız, İtalyan subaylarına davetler veriyordu, sağda, solda Amerikan yüksek komiserinin dostu olduğunu söylüyordu. Buna rağmen İngilizler kendisini tutukladılar, dilekçe yazarak kurtulmaya çalıştı 
   "Ben hiçbir zaman Talat ve Enver paşaların dostu olmadım... 
   Beni milliyetçi diye suçluyorlar, onların savaşına katılmaya asla niyetim yok. 
   Kemalistler benim köylerimi yağma ettiler, milliyetçilerin saldırılarından korkan yakınlarımın çoğu, Halep'e kaçtılar." 
   
   BİLAL N. Şimşir, bu adamın, Malta dönüşünü ve sonrasını şöyle anlatır 
   "Kemalistleri İngilizlere jurnal eden ...... bey Malta'dan bir Kemalist kahraman gibi döndü, TBMM'ye girdi, Cumhuriyet'in ilk yıllarında Ticaret Bakanı da oldu." 
   
   ŞİMDİ söyleyin bakalım, bu milletvekili mi eleştirilmeli, yoksa onu bile bile bakan yapanlar mı 
   Bize göre ikinciler. 
   Çünkü ikincileri, birinciler besleyip büyütüyorlar, sonra adam, yalakalıklarını, yaltaklandıklarını bir süre sırtında taşıdıktan sonra, boş çuval gibi yere atınca şaşırıyorlar 
   "Bu bize yapılır mı " 
   Yapılır, hem de alası yapılır, oh olsun 
   
      
   
</TEXT>
</DOC>
