<DOC>
<DOCNO> 204094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/yasam/yas08.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İş vaadiyle fuhuş batağı 
</HEADLINE>
<TEXT>

      
   İş bulma vaadiyle getirilen yabancı genç kızları parayla 'satın alıp' fuhuşa zorladıkları öne sürülen dört kişi yakalandı. 
   Ahlak Bürosu ekipleri, geçen hafta Aksaray'da, pasaportu olmadığı gerekçesiyle Türkmenistan uyruklu Mehri Sayadova'yı gözaltına aldı. Fuhuşa zorlandığı belirlenen genç kadının ifadeleri doğrultusunda, Şeref Yümlü adına düzenlenmiş sahte kimlikli İsmail Çiğitoğlu ile suç ortakları olduğu iddia edilen Mehmet Koyun, Göksel Sağanç ve Rus uyruklu Rosa Popidou yakalandı. Zanlıların iki ayrı evde zorla tuttukları yabancı uyruklu yedi kadın da kurtarıldı. Çiğitoğlu ve Koyun'un sabıkalarının bulunduğu belirlendi. Polis yetkilileri, Ali İhsan Karataş'ın da arandığını söylediler. 
   
   
</TEXT>
</DOC>
