<DOC>
<DOCNO> 222603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/astro/index.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Olaylar netleşecek 
</HEADLINE>
<TEXT>

   
   
   Bugün öğle saatlerine kadar 13 10 Ay boşlukta kalıyor. Yeteri kadar kararlı davranamayabiliriz. Bazı bekleme ve belirsizlikler öğleden sonra ortadan kalkacak. Koç'lar için maddi konularda yeni fırsatlar var. Bu konuda acele karar vermemek gerekiyor. Bu arada gruplarla ilgili konular da gündeme gelebilir. Boğa'lar sabırlı olmalı. Duygusal konularda acele kararlar sonucunda üzülebilirler. İşle ilgili yeni gelişmelere daha sıcak bakmalılar. İkizler bugün duygusal çelişki içinde olabilir. Öğleden sonra çok daha rahat hareket edebilecek. Yengeç'ler ortaklaşa konularda hevesli ve uyumlu olsalar da yabancılarla ilgili konularda terslikler canlarını sıkabilir. Akşam saatlerinde maddi konulara özen göstermeliler. Aslan'lar biraz toparlanmalı ve kendilerine gelmeliler, günlük iş ortamındaki disiplin sayesinde her şeyin üstesinden gelmek mümkün. Akşam saatlerinde ilişkiler dikkat çekici. Başak'lar için rahat şartlar söz konusu. Yaratıcı konularda ve aşk hayatında şanslılar. Kendilerini iyi ifade edebilirler. Yakın ilişkilere özen göstermek gerekiyor. 
   Terazi'ler evleriyle ilgili bazı uğraşlar vakitlerini alabilir. İş ortamındaki yoğunluktan şikayet etmek yerine daha planlı olmak zorundalar. Akrep'ler eğitim konuları dikkat çekecek. Bu konuda kararlı olunursa şans onlardan yana. Akşam daha kararsız olabilirler. Yay'lar parasal konularda yeni fırsatlar ve şanslar var. İşte inatçı olmanın zararını görebilirler. Oğlak'lar için kendilerini iyi ifade edebilecekleri bir gün ama büyük beklentilere de girmemeliler. Kişisel girişimlerde bazı beklemeler söz konusu olabilir. Kova'lar kişisel düşünceleriyle öne çıkacaklar. Eğitim konularında aceleci olmaktan kaçınmak gerekiyor. Akşam saatlerinde daha canlı ve girişkenler. Balık'lar harcamalarında aşırıya kaçmamalı, üzülebilirler. Sosyal çevrede kendilerini rahat hissedecekler. Kısa yolculuklar keyif verici olabilir. 
   
   
</TEXT>
</DOC>
