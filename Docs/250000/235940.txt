<DOC>
<DOCNO> 235940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo24.html </URL>
<DATE> 2004/04/29/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İtalyan basını Okan gidici, Emre'nin durumu ise belirsiz... 
</HEADLINE>
<TEXT>

     İtalya Birinci Futbol Ligi Serie A takımlarından FC İnter'de, gelecek sezon için transfer dedikoduları erken başladı. 
     Corriere dello Sport gazetesi, ''Siyah-mavi devrim'' başlığıyla yayınladığı tahminde, Okan Buruk'un sezon sonu itibarıyla ''İnter'den gidici'' oyuncular arasında yer aldığını ileri sürdü. Emre Belözoğlu konusunda ise siyah-mavili kulübün kararsız olduğu belirtildi. 
     Gazete, FC İnter'de gelecek sezonda da yerlerini koruması kesin olan oyuncuların Adriano, Toldo, Coco, Cordoba, Materazzi, Fontana, Kily Gonzales, Martins, C. Zanetti ve J. Zanetti'den oluştuğunu yazdı. FC İnter'den gönderilip gönderilmeyeceği kesin olmayan oyuncular ise Vieri, Cannavaro, Karagounis, Recoba, Emre ve Cruz olarak sıralandı. 
     Corriere dello Sport'ta göre sezon sonunda FC İnter'le yolları ayrılacak oyuncular toplam dokuz kişi. Bunlar arasında Okan Buruk da bulunuyor. Diğer oyuncular ise Brechet, Van Der Meyde, Lamouchi, Beati, Biava, Gamarra, Helveg ve Dalmat'dan oluşuyor. 
     Yapılacak transferlerle, gelecek sezon FC İnter forması giyme olasılığı bulunan oyuncular ise şu şekilde sıralandı 
     ''Emerson, Cambiasso, Favalli, Davids, Vidic, Kompany, Lampard, Ledesma, Chevanton ve Vieira.'' 

     
</TEXT>
</DOC>
