<DOC>
<DOCNO> 203822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/guncel/gun02.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisede kamera tartışması 
</HEADLINE>
<TEXT>

      NİHAT DÜZGÜN Gaziantep DHA 
   
   Gazİantep Mehmet Rüştü Uzel Endüstri Meslek Lisesi'nde, okul yönetiminin beş yıl önce güvenlik gerekçesiyle koyduğu üç kamera tartışmalara neden oluyor. Öğrenciler giriş kapısı, tören alanı ve atölyeler bölümüne yerleştirilen kameraların gerekliliği konusunda farklı görüşler taşıyor. Bazı öğrenciler "Güvenliği için gerekli" görüşünü savunurken, bazıları da "Kendimizi gözaltında gibi hissediyoruz. Rahatsızlığımızı dile getirmeyi düşünüyoruz ama tepki almaktan çekiniyoruz" diyor. Yeni müdür Mehmet Akman, "Gece ve gündüz yaklaşık 2000 öğrencinin eğitim gördüğü, 50 bin metrekare alana sahip bir okulun güvenliği için bir tek görevlimiz var. O da kapıda görevli. Okulu kötü niyetli insanlardan korumak için böyle bir sisteme başvurulmuş" diye konuştu. 
   
   
   
</TEXT>
</DOC>
