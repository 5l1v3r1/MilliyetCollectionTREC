<DOC>
<DOCNO> 205015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/guncel/gun03.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirası tartışma yarattı 
</HEADLINE>
<TEXT>

   Ziya Paşa'nın torunu Margarite Pazzaglia'nın İstanbul Üniversitesi'ne miras bıraktığı İtalya'daki üç daire, 24 yıl sonra üniversite adına tescil edildi ama tartışma bitmedi 
      ÜMRAN AVCI İstanbul 
   
   Tanzimat sonrasının devlet işleri ve siyaset sahnesinde önemli görevler alan Ziya Paşa'nın torunu Muhtar Bey'in Ermeni bir kadınla yaptığı evlilikten Margarite adında bir kızı oldu. Bir İtalyan askeri doktorla evlenen ve Roma'ya yerleşen Margerite Pazzaglia, 1977'de öldüğünde geride hatırı sayılır bir servet bıraktı. Pazzaglia vasiyetinde Roma, Vatikan ve RAİ binasına yakın yerdeki daireleri, dedesi Ziya Paşa'nın parasıyla alındığı için İ.Ü.'ye miras bıraktı. Vasiyetnamede, bu dairelerden birinin İtalya'ya eğitime giden öğrencilerin hizmetinde kullanılması isteği de yer aldı. 
   Ancak İtalyan hükümeti gayrimenkul mülkiyetini tüzel kişilere tanımıyordu. Ancak üniversitenin satış hakkı bulunuyordu. Mirasın peşini bırakmayan üniversite, Roma'da avukatlar tuttu. İ.Ü adına uzun yıllar bu işi takip eden Prof. Sahir Erman'ın vefatından sonra aynı görev 1989'da İ.Ü Hukuk Fakültesi öğretim üyelerinden Prof. Mesut Önen'e verildi. Halen Kültür Üniversitesi Hukuk Fakültesi'nde öğretim üyeliği görevini sürdüren Önen, uzun araştırmalardan sonra İstanbul'daki İtalyan Hastanesi'nin iyi niyet göstergesi olarak bir kararnameyle tapuya İtalyan Hastanesi adıyla kaydedildiği bilgisine ulaştı. Bu örnekle de 24 yıl süren mücadele sonrası 2001'de davayı kazandı. 
   
   Daireler satılmasın 
   Mülkiyet İ.Ü'ye geçince 'Bu daireleri ne yapacağız ' sorusu ortaya çıktı. Alemdaroğlu'nun daireleri yönetemediklerini belirterek satmak istediğini söyleyen Prof. Önen, dairelerin ikisinin kiraya verilip, diğerinin vasiyetnamede belirtildiği gibi yurt dışına gidecek öğrenci ve öğretim üyelerine yurt yapmaktan yana. Önen, "Madem bu daireleri satacaktık, neden yıllar süren bu mücadeleyi verdik " diye soruyor. 
   
   
</TEXT>
</DOC>
