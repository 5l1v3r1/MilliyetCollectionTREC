<DOC>
<DOCNO> 210773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/magazin/mag01.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilerim Abidin kazanır 
</HEADLINE>
<TEXT>

   Popstar'a Deniz Seki'nin yerine jüri üyesi olan Zerrin Özer'e göre gitme sırası Bayhan'da. Firdevs'i dürüst bulmayan Özer'in favorisi ise Abidin... 
      MAGAZİN SERVİSİ 
   
   Popstar yarışmasında finale yaklaşılırken heyecan giderek artıyor. Jüri üyesi Zerrin Özer'e göre Popstar olmaya en yakın finalist Abidin Özşahin. Özer ile mutsuzluğunu unutturduğunu söylediği Popstar'ı konuştuk. 
   
   Sizce Popstar kim olmalı    - Abidin birinci olmalı. Bayhan artık gitmeli. Abidin'i bir kere Tarkan'a çok benzetiyorlar. Özellikle Şıkıdım'da Tarkan gibi mi okuyacak diye baktım ama kendince okudu. Çünkü tarzı başka. Rock seviyor. Işığı pırıl pırıl. Bir de sahneye çok yakışıyor. Yüreği güzel, attığı adımları biliyor. İlk günden beri hiç değişmedi. 
   
   Sizce bu hafta kim elenir    - Anketlerdeki yüzdelere göre Bayhan bu hafta elenecek gibi görünüyor. Bayhan zaten yarışmacı kardeşlerimiz arasında en kuvvetli şansa sahip. Çünkü halkın starı oldu. Bayhan seçilmez ama halkın gönlünü kazandı sadece bir şarkı yarışması olsaydı Bayhan kesinlikle birinci olurdu. 
   
   Firdevs'in şansını nasıl görüyorsunuz    - Bu yarışmada dürüst olan kazanır. Firdevs bana kuliste 'Zerrin Abla ilk kez geldiğim İstanbul'a geldiğimde şoför beni dolaştırdı. Kötü bir otelde kaldım. O zamanlar seni neden tanımıyordum, gelirdim' dedi. Sözlerinin gerçek olmaması beni üzdü. Çok asil dans ediyor ve oyununu şarkıyla birleştiriyor. Ben olsam gururla "Evet ben oryantallik yaptım" derdim. 
   
   Yarışmacılar "Örnek aldığınız Popstar kim " sorusuna ilk olarak "Sezen Aksu" cevabını veriyor, bu sizi nasıl etkiliyor    - Popstar deyince insanların aklına ilk olarak Sezen Aksu ve Nilüfer geliyor. Zerrin Özer'in anılmamasını ise aştım. Ben halktan starlık unvanını almış biriyim. Türkiye'nin en büyük yorumcusuyum. Bunu her zaman söylüyorum. Sezen Aksu çok iyi besteci ve söz yazarı. Zerrin Özer beste yapmıyor, sadece yorumcu, performans şarkıcısı. 
   
   Deniz Seki'den jüri üyeliğini devraldıktan sonra 'Ben 13 kişi arasına kesinlikle seçmezdim' dediğiniz yarışmacılar oldu mu    - Yarışmanın başından beri olsaydım, bazı finalistler ilk 13'te olamazdı. İkinci Popstar'da finalistleri kendim seçeceğim. Yarışmacılar bu şanslı olmayabilir. Zerrin Özer'in esas jüriliği Şubat'ta başlayacak. İş müziğe ve isme geldiğinde asla tavizim yoktur. Kolay beğenen biri değilim. Şarkıyı bana hissettirmeliler. Detone de olabilir, çok keyifli detoneler de var. Bir şeyi beğenmiyorsam bunu sonuna kadar söylerim. 
   
   Yarışmaya başladığınızdan beri sürekli ağlamanız ve gülmeniz insanların dilinde, bu konuyla ilgili eleştiri alıyor musunuz    - Bana insanlar "Ne olur bir kere güler misiniz " diyor. Ayol ben gülme kurma makinesi miyim Ben de Haldun Abi'ye ve Ahmet'e çok gülüyorum. Ahmet tepkisini duyururken durduğu yerde kendi kendine konuşuyor. Onu duyuyor gülüyorum. Orada dayanamıyorum, başlıyorum gülmeye. Bu sefer Armağan da bana gülüyor. İkimizde gülme krizine giriyoruz. Ağlıyorum da kime ne Ahlaksızlık mı, sahtek rlık mı yapmışım " dedi. 
   
   
</TEXT>
</DOC>
