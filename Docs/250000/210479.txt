<DOC>
<DOCNO> 210479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur25.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulaşık makinesi ile gelen ölüm... 
</HEADLINE>
<TEXT>

     İzmir'in Karşıyaka İlçesi'nde, 2 yıllık evli genç çift, bulaşık makinesinin patlayan hortumundan akan suyun yerdeki üçlü prizle temas etmesi sonucu elektrik akımına kapılarak öldü. 
     Alınan bilgiye göre, Bostanlı'da, bir apartmanın 3. katındaki dairenin kapısından su sızıntısı olduğunu gören bina sakinleri, zili çalmalarına rağmen kapı açılmayınca polise haber verdi. Balkon kapısını kırarak içeri giren polis, Ünal Değer 29 ile eşi Aynur Değer'in 29 mutfak girişinde cesetlerini buldu. 
     Olay yerinde yapılan incelemede, bulaşık makinesinin patlayan hortumundan akan suyun yerdeki üçlü priz ile temas ettiği, mutfağa girmek isteyen Değer çiftinin suya basmaları sonucu elektrik akımına kapılarak öldükleri belirlendi. 
     Genç çiftin cesetleri otopsi yapılmak üzere Adli Tıp Kurumu'na gönderildi. 
     
</TEXT>
</DOC>
