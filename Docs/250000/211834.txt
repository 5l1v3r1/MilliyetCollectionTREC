<DOC>
<DOCNO> 211834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/spor/aspo.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Samsun sınavından sonra Gaziantep'te de dağıldı 
</HEADLINE>
<TEXT>
   AL KARTAL'I, VUR ASLAN'A 4-1 
   Siyah-Beyazlı ekip, zorlu deplasmanda da komadan çıkamadı, Türkiye Kupası'nı çeyrek finale yükselemeden noktaladı, ev sahibi adeta şov yaptı 
   Galatasaray, Çaykur Rize önünde sezonun en ağır yenilgisini aldı. Mondragon'un kırmızı kart gördüğü maçta konuk ekibi Duro 2 , Okan 2 ve Zafer tura taşıdı 
      
   90 DAKİKA 
   BİLAL MEŞE 

   OTURMUŞ takımlarda TAŞLAR yerinden oynadığı, ya da oynatıldığı zaman tıkır - tıkır işleyen dişliler arıza yapar, sıkıntıya düşersiniz. Hele hele eksik kadroyla savaşıyorsanız, vay halinize Samsunspor karşısında 5 KIRMIZI kart görern bu Kartal'da taşlar yerinden oynadı ve Gaziantep'te çöküş yaşandı. 
   Zago'un olmayışı ilk etapta Kartal'ın o geçilmez savunmasında zaaflar yarattı. Düşünün, savunmanın beyni Ronaldo bile maç süresince sırıttı, durdu. Emre Aşık ile oyunda kaldığı süreçte Okan Koç'un kulvarı adeta yol geçen hanına döndü. Orta sahada Pancu'nun olmayışı Guinti ile Kaptan Tayfur'u sıkıntıya soktu. Sol kanadın vazgeçilmez ismi İbrahim de zorunlu olarak tatile çıkınca Kartal'ın turu atlaması sadece ve sadece Sergen, Tümer ve Ilie üçlüsüne kalmıştı. 
   İlk yarıda Hasan Özer'in golünde sonra biraz olsun hareketlenen Kartal, önce Ronaldo ve ardından da Tayfur iki net pozisyondan yararlanamayınca treni kaçırdı Bu iki pozisyon bir anlamda maçın kırılma noktasıydı bizce... 
   Oyun temposu düşük maçta ilk pozisyonu Mehmet Polat sayesinde Beşiktaş buldu. 12.dakikada Sergen'in presinde sıkışan Mehmet Polat topu sert vuruşla Ömer'e gönderdi. Ömer son anda kafayla topu üstten kornere çıkardı. 
   15.dakikada Bülent, Erhan Namlı'dan aldığı pasla çizgiye kadar indi, ortaladı, Hasan Özer kalabalık defansın arasından yükseldi kafayı çaktı 1 - 0 
   22.dakikada soldan kazanılan korner atışını Ilie, Tümer'e pas olarak kulandı. Tümer, nefis ara pasıyla yeniden Rumen futbolcuyu buluşturdu. Ilie zor pozisyonda topu yerden arka direğe kesti, Ronaldo ayak koydu, top parelel bir şekilde boş kale yerine taca gitti. 24.dakikada Tümer topu altı pasa kaldırdı, Tayfur gelişine sert vurdu, top önce yan direkten auta çıktı. 
   30.dakikada Yusuf sağdan topu altı pasa ortaladı, Hasan Özer, Ronaldo'ya rağmen nefis yükseldi kafayı çaktı, Cordoba seyretti, top yan direkten döndü. 
   58.dakikada Lazarov, Beşiktaş savunmasını çizgi halinde yakaladı, Cordoba çıktı, onu da geçti sol çizgiye kadar indi, altı pasa çıkardı. Yusuf gelişine dokundu, Gökhan Zan'a çarpan top filelere gitti 2 - 0 
   76. dakikada Ronaldo cezaalanı içinde Yusuf'u indirdi, karar penaltıydı. Lazarov şık vuruşla ağları havalandırdı 3 - 0 
   79.dakikada Sergen soldan hareketlenen Sinan kaçırdı, genç futbolcu ayağının içiyle sert vurdu 3 - 1 
   90. dakikada Lazarov soldan hareketlenen Mehmet Polat'ı kaçırdı, tecrübeli futbolcu kalesini terkeden Cordoba'nın bacaklarının skoru ilan etti 4 - 1 
   
   Kartlarını unuttu 
   ÖZELLİKLE geçen sezon kartlarını gösterme konusunda cömert davranan Ali Aydın'ın artık eli cebine fazla gitmiyor. Dünkü maçta pozisyonları yerinde izleyen tecrübeli hakem, ilk yarıda birkaç sert hareket karşısında kartına başvurmadı. Penaltı pozisyonunda da daha önce sarı kartı bulunan Ronaldo'ya ceza kesebilirdi. En büyük artısı ise oyunun hızını kesmemeye gösterdiği özendi. 
   
   
   
</TEXT>
</DOC>
