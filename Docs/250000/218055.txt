<DOC>
<DOCNO> 218055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sonspo31.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 1 - As Roma 0 
</HEADLINE>
<TEXT>

     UEFA Kupası 3. tur ilk maçında Gaziantepspor, İtalya'nın AS Roma takımını 1-0 mağlup etti... 
     Stat Kamil Ocak Hakemler Yuri Baskanov xxx, Victor Lebedev xxx, Andre Lukashin xxx Rusya 
     Gaziantepspor Ömer xxx, Mehmet Polat xx, Bülent xxx, Bouazizi xxx, Johnson xxx Dk. 89 Devran , Yusuf xxx, İbrahim xx, Hakan Bayraktar xx, İlhan xxx, Jaziri xxx Dk. 88 Hasan Özer , Lazarov xx Dk. 77 Erdal x 
     AS Roma Zotti xx, Chivu xx Dk. 74 Samuel x , Zebina xx, Lima xx, Dacourt xx Dk. 85 Tomassi , D'agostino xx Dk. 54 Emerson x , Carew xx, Delvecchio xx, De Rossi Daniele xx, Amantino xxx, Dellas xx Gol 19 Yusuf Sarı kartlar Dk. 41 Zebina AS Roma , Dk. 69 İlhan Gaziantepspor 
     
     İlk yarı 

     Gaziantepspor karşılaşmaya kontrollü başladı. Orta sahasını kalabalık tutup organize ve toplu hücum yapan Gaziantepspor, Yusuf'un kaydettiği golle ilk yarıyı önde tamamlamayı başardı. AS Roma ise, savunma güvenliğini ön planda tutup, ani karşı ataklarla gol bulmayı düşündüyse de başarılı olamadı. 
     6. dakikada Carew, Mehmet Polat'ın omzuna çarpıp önüne düşen topu ceza sahası içinden sert bir şutla Ömer'in koruduğu kaleye gönderdi. Meşin yuvarlak direğin dibinden auta gitti. 
     11. dakikada, İlhan'ın sağ kanattan ortaladığı topu, penaltı noktası üzerinden Yusuf kafayla AS Roma kalesine gönderdi. Meşin yuvarlak kaleyi bulmadı. 
     18. dakikada, Dacourt'un ceza sahası dışından sert şutunda, meşin yuvarlak yan direğin yanından auta çıktı. 
     Gaziantepspor aradığı golü 19. dakikada buldu. Lazarov ve Jaziri'nin AS Roma sahası içine kadar taşıdığı topla Yusuf buluştu. Yusuf, savunma oyuncularının müdahalesine rağmen düzgün vuruşla meşin yuvarlağı kaleci Zotti'nin yanından ağlara gönderdi 1-0 27. dakikada, Bouazizi'nin ortaladığı topa ceza sahası içinden Lazarov kafayı vurdu. Kaleci Totti meşin yuvarlağı gol çizgisi üzerinde kontrol etti. 
     30. dakikada, sağ kanattan ceza sahasına giren Yusuf'un ortaladığı topa, ceza sahası içinde iyi yükselen Jaziri kafasıyla vurdu. Ancak, meşin yuvarlak auta gitti. 
     39. dakikada, Lima'nın sol kanattan ortaladığı topa ceza sahası içinde Carew kafayla vurdu. Meşin yuvarlak Gaziantepspor savunma oyuncularına çarpıp kornere çıktı. 
     Karşılaşmanın ilk yarısı 1-0 Gaziantepspor'un üstünlüğüyle sona erdi. 
     
     İkinci yarı 

     53. dakikada, Lazarov'un ceza sahasına ortaladığı topu İbrahim kontrol edip kaleye vurdu. Kaleci Zotti, takım arkadaşlarına çarpıp kendisini yanıltan meşin yuvarlağı son anda parmaklarıyla dokunarak kornere çeldi. 
     57. dakikada, Yusuf'un geri çıkardığı meşin yuvarlağa, kaleye yaklaşık 30 metre uzaklıktan Johnson vurdu. Meşin yuvarlak farklı şekilde auta gitti. 
     62. dakikada, Delvecchio ceza sahası içinde Gaziantepsporlu iki savunma oyuncusunun arasından topa vurdu, fakat meşin yuvarlak kaleyi bulmadı. 
     65. dakikada, Dellas ceza sahası içinde kontrol ettiği topu kötü vuruşla kalenin üzerinden auta yolladı. 
     72. dakikada, kaleci Zotti'nin parmaklarıyla dokunabildiği meşin yuvarlağı Johnson kaleye gönderdi. Top üst direkten döndü. Johnson ikinci kez önüne düşen topu, uygun durumda olmasına karşın kalenin üzerinden auta yolladı. 
     76. dakikada serbest atış kullanan Dellas'ın sert şutunda, göğsüne top isabet eden İlhan kısa süreli sakatlık geçirdi. İlhan, saha kenarındaki tedavisinin ardından oyuna devam etti. 
     Kalan dakikalarda başka gol olmayınca Gaziantepspor, ilk yarıda bulduğu golle maçı 1-0 kazandı. 
     
</TEXT>
</DOC>
