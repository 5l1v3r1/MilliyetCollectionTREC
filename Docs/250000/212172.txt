<DOC>
<DOCNO> 212172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun38.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'nın Bağdat Büyükelçiliği'ne roket saldırısı... 
</HEADLINE>
<TEXT>

     Bağdat'ta bu akşam meydana gelen şiddetli patlamanın, Hollanda Büyükelçiliği'ne roket saldırısı olduğu bildirildi. 
     Hollanda Dışişleri Bakanlığı sözcüsü, yaptığı açıklamada, büyükelçiliğin hedef alındığı saldırıda ölen ya da yaralanan olmadığını söyledi. 
     Binaya iki roket atıldığını belirten sözcü, alevler içindeki binada hiç kimsenin bulunmaması sayesinde saldırıda ölen ya da yaralanan olmadığını kaydetti. 
     Daha önce, Bağdat'ta bu akşam bir patlama meydana geldiği ve patlamaya kent merkezinde yola yerleştirilen bir bombanın yol açtığı bildirilmişti. 
     Bağdat'taki bir Amerikalı sözcü de, Hollanda Büyükelçiliği yakınlarında bir patlama meydana geldiğini ve patlamanın ardından silah sesleri duyulduğunu söyledi. 
     
</TEXT>
</DOC>
