<DOC>
<DOCNO> 214294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/son/sonspo02.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız'dan Japonya'ya ''Konniçiva'' 
</HEADLINE>
<TEXT>

     Japonya'nın Vissel Kobe takımına transfer olan futbolcu İlhan Mansız, bugün Tokyo'ya geldi. 
     Mansız ve Alman avukatının da içinde bulunduğu Münih'ten kalkan Lufthansa Havayolları'na ait uçak sabah saatlerinde Tokyo Narita Havaalanı'na indi. 
     Uçağın çıkış kapısında Türkiye Büyükelçiliği yetkilisince karşılanan Mansız'ı, Japon medyası da yalnız bırakmadı. Mansız, dış hatlar terminalindeki gümrüklü sahada kendisini görüntülemek için bekleyen basın ordusunu, Japonca ve İngilizce ''Konniçiva Japan'' Merhaba Japonya sözleriyle selamladı. 
     Mansız, pasaport kontrolünü yaptırdıktan sonra dış hatlar terminalinin çıkışında kendisini bekleyen hayranları tarafından da kuşatma altına alındı. 
     İlhan Mansız, üzerlerindeki siyah-beyaz renkli formalar ve ellerindeki Türk bayraklarıyla kendisini çiçeklerle karşılayan, genç kızların çoğunlukta olduğu hayranlarını da Japonca ''Konniçiva'' Merhaba diyerek selamladı. 
     
</TEXT>
</DOC>
