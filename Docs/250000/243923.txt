<DOC>
<DOCNO> 243923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/yasam/yas01.html </URL>
<DATE> 2004/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz Fay hattı 
</HEADLINE>
<TEXT>


Türkiye'nin 1. ve 2. derece deprem bölgelerinde bulunan 50 ilde yaklaşık 5 milyon ilköğretim öğrencisine, 'temel afet bilimi' eğitimi verilecek. Bu amaçla, önce öğretmenler eğitilecek... 

BAHAR ATAKAN Ankara 

Milli Eğitim Bakanlığı MEB , deprem felaketlerinin ciddi boyutlarda can ve mal kaybına yol açtığı 1. ve 2. deprem kuşağındaki ilköğretim okullarında 'Temel Afet Bilinci Eğitimi Projesi' başlattı. Deprem tehlikesi altındaki 50 ilde uygulanacak proje kapsamında 5 milyon ilköğretim öğrencisinde deprem bilinci oluşturmak için eğitim faaliyetleri düzenlenecek. 

'Zincirleme' eğitim 
MEB Projeler Koordinasyon Merkezi Başkanlığı ile Boğaziçi Üniversitesi Kandilli Rasathanesi ve Deprem Araştırma Enstitüsü işbirliğiyle hazırlanan proje, 6 Haziran'da İstanbul'da atılacak imzalarla başlatılacak. Projeyi, ABD Uluslararası Kalkınma Ajansı Yabancı Ülkeler Afet Destek Ofisi destekleyecek. Toplam 25 bin 417 ilköğretim okulu bulunan deprem bölgelerindeki proje kapsamında şunlar var 
250 ilköğretim öğretmenine, uzaktan öğretim yöntemiyle temel afet bilinci eğitimi verilecek.100 öğretmen, Kandilli Rasathanesi'nde eğitim görecek.Lider eğitmenler aracılığıyla 50 ilde 25 bin öğretmene, 25 bin öğretmen aracılığıyla diğer 200 bin öğretmen ile okul çalışanına ve 5 milyon öğrenciye eğitim verilecek.Bütün yaş grupları için ayrı ayrı kitapçıklar hazırlanacak. 
Proje kapsamına giren 50 il arasında Adana, Ankara, Antalya, Bingöl, Bitlis, Bolu, Bursa, Çanakkale, Çankırı, Denizli, Diyarbakır, Düzce, Elazığ, Erzincan, Erzurum, Gaziantep, Hakk ri, Hatay, İstanbul, İzmir, Malatya da yer aldı. 



</TEXT>
</DOC>
