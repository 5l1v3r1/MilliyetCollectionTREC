<DOC>
<DOCNO> 224299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur29.html </URL>
<DATE> 2004/03/21/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Gazeteci Sezer Goğan vefat etti. 
</HEADLINE>
<TEXT>

     Türkiye'nin en eski ve akşamları çıkan tek gazetesi olan Ege Telgraf'ın Genel Yayın Müdürü Sezer Doğan 64 , kalp krizi nedeniyle tedavi gördüğü hastanede vefat etti. 
     Alınan bilgiye göre, geçen cuma günü kalp krizi geçiren Doğan, Dokuz Eylül Üniversitesi Tıp Fakültesi Hastanesi Kardiyoloji Kliniği'ne kaldırıldı. Doğan, tüm müdahalelere rağmen kurtarılamadı. 
     Gazeteciliğe Sabah Postası Gazetesi'nin Spor Servisi'nde başlayan Doğan, 1966 yılında Ege Telgraf Gazetesi'nde idari müdürlüğü ve sayfa sekreterliği görevi yaptı. 1970 yılında Günaydın Haber Ajansı İzmir Temsilciliği görevine getirilen Doğan, son olarak Ege Telgraf Gazetesi'nin Genel Yayın Müdürlüğü'nü yapıyordu. 
     İzmir Gazeteciler Cemiyeti İGC Genel Sekreteri, Türkiye Gazeteciler Sendikası TGS ve Türkiye Spor Yazarları Derneği TSYD üyesi Doğan, evli ve 1 çocuk babasıydı. 
     Doğan için salı günü Ege Telgraf Gazetesi ve İzmir Gazeteciler Cemiyeti önünde tören düzenlenecek. Doğan'ın cenazesi, aynı gün Alsancak Hocazade Camii'nde kılınacak öğle namazının ardından Urla'daki Aile Kabristanı'nda toprağa verilecek. 
     
</TEXT>
</DOC>
