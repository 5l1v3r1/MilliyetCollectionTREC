<DOC>
<DOCNO> 242165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sonspo12.html </URL>
<DATE> 2004/05/23/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Aktuğ Aziz Yıldırım ile Gökdeniz konusunda bir görüşmem olmadı... 
</HEADLINE>
<TEXT>

     Trabzonspor Kulübü Başkanı Atay Aktuğ, Fenerbahçe Kulübü Başkanı Aziz Yıldırım ile Gökdeniz'in transferi konusunda bir görüşmesinin olmadığını söyledi. 
     Atay Aktuğ, A.A muhabirine yaptığı açıklamada, kendisinin Fenerbahçe Kulübü Başkanı Aziz Yıldırım ile görüştüğü ve Gökdeniz konusunda anlaştığı yönündeki haberlerin gerçeği yansıtmadığını bildirdi. 
     Gökdeniz konusunda büyük sansasyonlar yapıldığını ve aleyhlerinde psikolojik bir savaş başlatıldığını kaydeden Aktuğ, ''Ben Fenerbahçe Kulübü Başkanı Aziz Yıldırım ile Fenerbahçe maçının dışında hiç görüşmedim'' dedi. 
     Gökdeniz'in, sözleşmeli futbolcuları olduğunu kaydeden Aktuğ, şöyle konuştu 
     ''Trabzonspor camiası karıştırılmak isteniyor. Camia sakin ve sabırlı olsun. Bize ve bana güvensin. Hiçbir oyuncuyla sorunumuz yok. Biz, bu tür haberlere aldırmıyoruz. İşimizi biliyoruz. Transfer çalışmalarımız sürüyor. Avrupa Şampiyonlar Ligi'ne gireceğimiz bir takım oluşturuyoruz.'' 
     
</TEXT>
</DOC>
