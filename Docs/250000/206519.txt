<DOC>
<DOCNO> 206519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sondun06.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'ya meteor mu düştü 
</HEADLINE>
<TEXT>

     İspanya semalarında ateş topları görüldüğü bildirildi. 
     Bir İspanyol radyosunun haberinde, ülkenin doğusundaki Valencia kentinden kuzeydoğudaki Santiago de Compostela kentine kadar yüzlerce kişinin yerel saatle 18.00'de TSİ 19.00 gökyüzünde parlak ışık hüzmeleri gördüklerini söyledikleri belirtildi. 
     Yetkililerin parçalanan bir meteora ait parçalar olabileceği yorumunu yaptıkları gökcisimlerinin yer yer dünyaya düştükleri de bildirildi. 
     Valencia kentinin kuzey bölgesindeki bir yerel yetkili, radyoya yaptığı açıklamada, yersarsıntısı gibi bir gürültü duyduğunu ve yakındaki bir dağdan duman bulutlarının yükseldiğini gördüğünü kaydetti. 
     İspanya sivil havacılık yetkilileri, bir uçak kazası ihtimalinin bulunmadığını ifade ederken, sivil savunma yetkilileri ise radyoya yaptıkları açıklamada, ''Leon şehrinin kuzeyinden gelen bir cismin dalışa geçtiğini'' rapor ettiler. 
     
</TEXT>
</DOC>
