<DOC>
<DOCNO> 218375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sontur21.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Eskişehir İl örgütü istifa etti... 
</HEADLINE>
<TEXT>

     CHP Eskişehir İl Başkanı Seyit Ali Uslu, partide gelişen olaylar nedeniyle istifa etme kararı aldıklarını söyledi. 
     Uslu, parti binasında yaklaşık 5 saat süren toplantının ardından yaptığı açıklamada, CHP'nin sonsuza kadar yaşaması için üzerlerine düşen her türlü görevi yerine getirmeye hazır olduklarını belirterek, Atatürk'ün kurduğu partide hizmet vermekten gurur duyduklarını bildirdi. 
     ''Partide gelişen olaylardan sonra istifa etme kararı aldık'' diyen Uslu, şöyle devam etti 
     ''İl teşkilatının sorumluluğundaki aday listelerinin seçim kuruluna verilmesi görevi, genel merkez tarafından merkez ilçeye verilmiştir. Bilinçli bir olay değil. Bu tamamen hastalıkla ilgili bir durum.'' Uslu, CHP Genel Başkanı Deniz Baykal'ın Büyükşehir Belediye Başkanlığı için DSP'den aday olan Yılmaz Büyükerşen'i destekleyecekleri yönündeki sözlerini hatırlatan gazetecilere, ''Seçmenin iradesine ipotek konmaz'' diye cevap verdi. 
     Bu arada CHP Eskişehir Merkez İlçe Teşkilatı'nın da saat 17.00'da toplantı yapacağı bildirildi. 
     
</TEXT>
</DOC>
