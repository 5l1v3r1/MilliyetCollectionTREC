<DOC>
<DOCNO> 204767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sondun06.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MARS'a giden araçta yaşam belirtisi yok... 
</HEADLINE>
<TEXT>

     Avrupa Uzay Ajansı'nın ESA Mars'a gönderdiği ve gezegenin yüzeyine indiği sanılan Beagle-2 yüzey sonda aracından, faal olduğuna dair bir mesajı NASA da alamadı. 
     Yüzeye iniş sürecinde faaliyette olduğuna ilişkin sinyal göndermesi gereken araçtan ESA hiç bir işaret alamadı. 
     Bunun üzerine, Mars yörüngesinde bulunan ABD'nin Mars Odyssey aracı da devreye sokuldu ve aracın ''yaşamakta olup olmadığı'' belirlenmeye çalışıldı. Üç girişim yapan Odyssey, aracın izine rastlayamadı. 
     Mars'ta yaşam olup olmadığını araştırması planlanan Beagle-2'nin dün TSİ 05 00'te gezegen yüzeyine indiği sanılıyor. 
     Odyssey'den beklenecek üçüncü girişimden de sonuç alınamazsa, Avrupa'nın bir gökcismine araç indirmedeki ilk deneyinin başarısız kaldığının, Beagle-2'nin de birçok Mars yolcusu gibi hurdaya çıktığının anlaşılacağı belirtiliyordu. 
     Buna karşın aracı arama çabaları bırakılmadı. İngiltere'deki Lovell radyo teleskobu ile bu gece aracın izinin bulunmasına çalışılıyor. Kaliforniya'daki Stanford Üniversitesi radyo teleskobu da yarın benzer bir çalışma yapacak. 
     
</TEXT>
</DOC>
