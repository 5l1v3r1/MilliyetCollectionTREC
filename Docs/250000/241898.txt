<DOC>
<DOCNO> 241898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun06.html </URL>
<DATE> 2004/05/22/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
ABD, Afganistan'daki hapishaneleri incelemek için general atadı... 
</HEADLINE>
<TEXT>

     ABD ordusu, Afganistan'daki hapishaneleri tepeden tırnağa incelemek için Tuğgeneral Charles H. Jacoby'yi görevlendirdi. 
     Başkent Kabil'in kuzeyindeki Amerikan üssü Bagram'daki ana karargahta Operasyon Komutan Yardımcısı olan Tuğgeneral Jacoby, incelemelerinin sonucunu gelecek ay ortalarına kadar bir rapor halinde yetkililere sunacak. 
     Amerikan askeri sözcüsü yarbay Tucker Mansager, Tuğgeneral Jacoby'nin Afganistan'da Amerikan ordusuna ait 20 kadar tutuklu merkezini ziyaret edeceğini söyledi. 
     Mansager, Tuğgeneral Jacoby'nin bu merkezlerin koşullarının uluslararası koşullara uygun, uygulanan kuralların Cenevre Sözleşmesi kurallarının ruhuyla uyumlu olmasını ve bu kurallara tümüyle ve doğru bir biçimde uyulmasını, görevliler ve tesislerin amaca uygun olmasını sağlayacağını da belirtti. 
     26 yıllık subay olan ve geçen ay Afganistan'a atanan Jacoby'nin soruşturmasının, şimdiye kadar Amerikan yetkilileri tarafından açılan bütün soruşturmalardan bağımsız olarak yürütüleceği kaydedildi. 
     
</TEXT>
</DOC>
