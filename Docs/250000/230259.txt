<DOC>
<DOCNO> 230259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur33.html </URL>
<DATE> 2004/04/10/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Sabancı'nın kabristanında hazırlık... 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı'nın cenazesinin defnedileceği Zincirlikuyu'daki aile kabristanında hazırlık yapılıyor. 
     Sabancı ailesinden ilk kez birisinin defnedileceği kabristanda, görevliler çevreyi temizleyerek çiçeklerin bakımını gerçekleştiriyor. 
     Aile kabristanının girişinde bulunan mermer sütun üzerinde, ''Sabancı Ailesi Soyağacı'' yazısı altında, Sakıp Sabancı'nın babası Hacı Ömer, annesi Sadıka Sabancı ile kardeşler İhsan, Hacı, Şevket, Erol, Özdemir ve Sakıp Sabancı'nın isimleri yer alıyor. 
     Hacı Ömer Ağa yazısının altında, ''Hilekarlık ahmaklık, gurur eşekliktir'' ifadesine yer verilirken, Sadıka Ana yazısı altında ise ''Aile, birlik, dirlik arzusuydu. Hayatta iken tüm malvarlığını Vaksa'ya bağışladı'' yazısı bulunuyor. 
     Aile kabristanının önünde bir güvenlik görevlisi de dikkat çekti. 
     
</TEXT>
</DOC>
