<DOC>
<DOCNO> 219044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur14.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukat demir çubukla dövülüp parası gasp edildi... 
</HEADLINE>
<TEXT>

     Kızılay'da bir avukatın 100 milyon lirası, silahlı saldırganlarca gasp edildi. Avukatı demir çubuklarla döven gaspçılardan birisi suç üstü yakalandı. 
     AA muhabirinin aldığı bilgiye göre, İstanbul Barosu avukatlarından Sami Kütükçü, dün gece Adakale Sokak'ta 3 kişinin saldırısına uğradı. Saldırganlardan biri Kütükçü'nün kafasına silah dayarken, diğer iki kişi demir çubuklarla avukatı darp etti. 
     Avukatın üzerinde bulunan 100 milyon lirayı alan gaspçılardan Süleyman D., bölgede devriye gezen Çankaya İlçe Emniyet Müdürlüğü ekiplerince suçüstü yakalandı. Saldırganlardan ikisi olay yerinden kaçtı. 
     Emniyet yetkilileri, kimliği belirlenen diğer saldırganların yakalanması için çalışmaların sürdürüldüğünü belirttiler. 
     
</TEXT>
</DOC>
