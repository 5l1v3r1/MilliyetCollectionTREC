<DOC>
<DOCNO> 219536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo18.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tur gecemiz olsun 
</HEADLINE>
<TEXT>

     Avrupa futbolunun iki numaralı 'vitrini' olan UEFA Kupası'nda 4 Türk takımı bu akşam 4. tur için sahneye çıkıyor. Gençlerbirliği Parma'yı ve Beşiktaş Valencia'yı ağırlarken, Galatasaray Villarreal'de ve Gaziantepspor da Roma'da tur arayacak. 
     UEFA gecesinin açılışını saat 18.45'te Gençlerbirliği Parma önünde yapacak. G.Antep ise 18.30'da Roma deplasmanına çıkıyor. Beşiktaş 22.30'da İnönü'de Valencia ile kozlarını paylaşırken, Cimbom 22.30'da İspanya'da Villarreal'i saf dışı etmeye çalışacak. 
     İlk maçlar sonunda büyük bir avantaj yakalayan temsilcilerimiz, gözünü tura dikti. Türk futbolu şimdiye kadar UEFA Kupası 4. turunda aynı anda 2 takımla birlikte yer alamadı. Bu gece 2 takımımızın tur atlaması yeni bir tarihi sayfa açacak. 
     Galatasaray'da Hakan Şükür iyileşti, Beşiktaş'ta Giunti yok, Gençlerbirliği'nde tek eksik Nihat. Antep'in eksiği bulunmuyor. 
     İşte takımlarımızdan son dakika haberleri... 

     
</TEXT>
</DOC>
