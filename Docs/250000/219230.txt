<DOC>
<DOCNO> 219230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/soneko30.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota Adapazarı fabrikası istihdam artıracak... 
</HEADLINE>
<TEXT>

     Toyota Motor Avrupa Başkan Yardımcısı Takis Athanasopoulos, Toyota'nın Adapazarı'ndaki Fabrikası'nda istihdam edilen işçi sayısını yıl sonuna kadar 2600'den 3000'e çıkaracaklarını bildirdi. 
     Athanasopoulos, basın mensuplarına kapılarını açan ''74. Uluslararası Cenevre Otomobil Fuarı'' kapsamında, fuarın gerçekleştirildiği Geneve Palexpo'daki Toyota standında, Türk gazetecilerle biraraya geldi. 
     Toyota'nın Adapazarı Fabrikası'ndaki üretim kalitesinden son derece memnun olduklarını, fabrikada üretilen ''Yeni Verso'' modelinin yüzde 90'ını ihraç edeceklerini anlatan Athanasopoulos, ''Yeni Verso'' için 2004 yılında Avrupa'da binlik bir satış rakamına ulaşmayı, daha sonraki yıllarda bunu 100 bine çıkarmayı hedeflediklerini işaret etti. 
     Athanasopoulos, ''Adapazarı'ndaki fabrikada işçi sayısını yıl sonuna kadar 2600'den 3000'e çıkaracağız. Fabrikanın kapasitesini de önümüzdeki aylarda 130 binden 150 bine çıkarmayı hedefliyoruz'' dedi. 
     
</TEXT>
</DOC>
