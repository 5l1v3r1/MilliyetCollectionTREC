<DOC>
<DOCNO> 240730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo06.html </URL>
<DATE> 2004/05/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Birinci Lig'in "Toptancı" golcüleri... 
</HEADLINE>
<TEXT>

     Birinci Süper Futbol Ligi'nde geride kalan 2003-2004 sezonunda bir maçta en fazla golü Fenerbahçeli Tuncay Şanlı, Gençlerbirliği'nden Veysel Cihan ile Konyaspor'un ''Gol Kralı'' unvanını alan futbolcusu Zafer Biryol attı. 
     Ligin 3. haftasında Elazığspor'u Kadıköy'de 7-1 yenen Fenerbahçe'de Tuncay, 4 gol birden kaydetti. 
     8. haftada ise Gençlerbirliği, Ankara'da Adanaspor'u 6-0 yenerken, gollerinden 4'ünü Veysel kaydetti. Üstelik Veysel, bu golleri 2. yarının başında oyuna girerek, 45 dakikaya sığdırdı. 
     ''Gol Kralı'' Zafer Biryol ise, takımının 26. haftada Adanaspor'u 4-1 yendiği maçta bütün gollere imza koydu. 
     
     ''HAT TRICK'' YAPANLAR 
     Birinci Süper Lig'de geride kalan sezonda ayrıca 9 futbolcu 1 maçta 3'er gol atarak, ''hat-trick'' yaptı. 
     Gaziantepsporlu Zdravko Ivanov Lazarov, Bursaspor ile yollarını ilk yarıda ayıran Ioan Viorel Ganea, Ankaragücü'nden Faruk Namdar, Fenerbahçe'den Ümit Özat, Elazığspor'dan Yunus Altun, Denizlispor'dan Ersen Martin, Galatasaray'dan Necati Ateş, Konyaspor'dan Tayfun Türkmen ile Gaziantepspor'dan Hasan Özer, takımları adına bir maçta 3'er golü rakip filelere gönderdi. 
     
</TEXT>
</DOC>
