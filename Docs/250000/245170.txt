<DOC>
<DOCNO> 245170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/guncel/gun08.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım'ın mezarı anılarla doldu 
</HEADLINE>
<TEXT>


CENK BAŞLAMIŞ Moskova 

Şair N zım Hikmet, ölümünün 41. yılında Moskova'da anıldı. Hikmet'in Novo Diyeviçi'deki mezarı başında düzenlenen törene Türk ve Rus sevenleri, Türkiye'nin Moskova Büyükelçiliği'nden yetkililer ve dostları katıldı. N zım Hikmet Müzesi'nde müdürlük yapan Tatyana Sergeyeva, şairin Sovyet döneminde karşılaştığı sorunları anlattı. Gazeteci - yazar Can Dündar da, küçüklüğünde halasının Hikmet'in şiirlerini gizlice kulağına okuduğunu belirterek, "Gençliğimde N zım'a karşı olanlardan dayak da yedim. Ama sonunda Türkiye büyük şairle iftihar etmesini öğrendi. O zamanlar bana saldıranlar, artık N zım'ın hakkını teslim etmeye başladı" dedi. Törende şairin mezarının Türkiye'ye nakli tartışması uzun süredir ilk kez gündeme gelmedi. Rus - Türk Araştırmaları Merkezi de Yazarlar Evi'nde bir anma gecesi düzenledi. 


</TEXT>
</DOC>
