<DOC>
<DOCNO> 246026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sonspo19.html </URL>
<DATE> 2004/06/07/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Del Bosque'nin tek şartı İstanbul hayatına adapte olamazsam giderim 
</HEADLINE>
<TEXT>

     Beşiktaş ile 2 yıllık sözleşmeye imza atan İspanyol teknik direktör Vicente del Bosque'nin eğer ilk yarı sona erdiğinde halen İstanbul hayatına alışamazsa İspanya'ya geri dönme hakkı olduğu iddia edildi. 
     İspanyol resmi televizyonu TVE, Del Bosque'nin Beşiktaş'a gitmesine geniş yer ayırarak, ''Kontartında sadece tek bir şart var. Eğer ilk yarı sona erdiğinde ailesi ve kendisi halen İstanbul hayatına alışamamış ise İspanya'ya geri dönebilecek'' denildi. 
     Bu arada EFE haber ajansı, İstanbul Atatürk Havalimanı'na gelen Del Bosque'nin ''Beni heveslendiren bir macera. Uzun zamandır İspanya'dan dışarıya çıkmak istiyordum ve antrenörlük yapmaya geri döndüğüme çok memnunum. Yeni şeyler görmek gerekir ve bu yeni şeylere açık olup onları içinize almanız gerekir'' diye konuştuğu belirtildi. 
     Real Madrid'ten ayrıldıktan sonra 2003 yılının temmuz ayından bu yana teknik direktörlük yapmayan yaşındaki Del Bosque, Beşiktaş'taki yeni dönemini ''Yeni rotaları cesaretle karşılama zamanı'' olarak yorumladı. 
     
</TEXT>
</DOC>
