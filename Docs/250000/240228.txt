<DOC>
<DOCNO> 240228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun12.html </URL>
<DATE> 2004/05/15/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Avustralya Yeni Irak yönetimi isterse, askerlerimizi bölgeden çekeriz 
</HEADLINE>
<TEXT>

     Avustralya, Irak'ta iktidarı devralacak hükümetin istemesi halinde birliklerini çekeceğini bildirdi. 
     Avustralya Dışişleri Bakanlığı'ndan adının gizli tutulmasını isteyen bir yetkili, Irak halkının güvenli ve özgür bir gelecek kurmasına katkıda bulunmak amacıyla Avustralya birliklerinin, görevin tamamlanması ya da Irak hükümetinin artık yardıma ihtiyaç kalmadığına karar vermesi halinde bölgeyi terk etmekten memnuniyet duyacağını söyledi. 
     Avustralya yönetiminin, Irak'ta 30 Haziran'da iktidarı devralacak geçici hükümetin birliklerin çekilmesi yönünde bir talepte bulunmasını beklemediğini de kaydeden yetkili, ''Yakın gelecekte yeni Irak hükümetinden, Avustralya'ya ya da diğer koalisyon ülkelerine bu yönde bir talep gelmesini kesinlikle beklemiyoruz'' dedi. 
     
</TEXT>
</DOC>
