<DOC>
<DOCNO> 234646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/soneko10.html </URL>
<DATE> 2004/04/25/ </DATE>
<TIME> 12.20 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
ATO Başkanı İstifa etmesi gereken Denktaş değil hükümetin iki ortağıdır 
</HEADLINE>
<TEXT>

     Ankara Ticaret Odası ATO Başkanı Sinan Aygün, Kıbrıs'ta yapılan referandumlara ilişkin olarak, ''Allah yüzümüze baktı. Çıkabilecek en iyi durum çıktı'' değerlendirmesinde bulundu. 
     Aygün, yaptığı yazılı açıklamada, istifa etmesi gerekenin Rauf Denktaş değil, hükümetin iki ortağının olduğunu ifade etti. Referandum sonuçlarının açıklanmasından sonra Kuzey Kıbrıs Türk Cumhuriyeti KKTC Başbakanı Mehmet Ali Talat'tan birleştirici ve toparlayıcı bir konuşma yapmasını beklediklerini belirten Aygün, ancak Talat'ın tam tersine bir tutum takınarak Cumhurbaşkanı Denktaş'ı istifaya davet ettiğini kaydetti. 
     
     ''GALİBA TALAT, DENKTAŞLAR'I KARIŞTIRDI 

     Aygün, açıklamasında şu görüşlere yer verdi 
     ''Başbakan olmakla devlet adamı olunmuyor. Talat, bir Başbakan'dan beklenen tavrı maalesef sergilememiştir. Asıl istifa etmesi gerekenlerin hükümette görüş ayrılığına düşen koalisyon ortakları olması gerekiyor. Onların soyadları ise Talat ve Denktaş'dır. Galiba Talat, Denktaşlar'ı karıştırdı.'' Referandumlarda Rum tarafının verdiği ''Hayır'' kararı ile adadaki taksimin tescil edildiğini vurgulayan Aygün, ancak, Evet-Hayır tartışmaları ile Türk halkının da ikiye bölündüğü görüşünü dile getirdi. 
     
     ''YES BE ANNEM VE OHİ'Yİ UNUTMALIYIZ'' 

     Açıklamasında, ''Yes Be Annem'i, Ohi'yi unutup KKTC'de ve Türkiye'de birlik ve beraberliği tesis etmeliyiz. Annan Planı'nın en önemli işlevlerinden birisi ne yazık ki bizi bölmek oldu'' görüşünü savunan Aygün, Başbakan Recep Tayyip Erdoğan'ın bundan sonraki dönemde birleştirici bir misyon yüklenmesi gerektiğinin altını çizdi. 
     Milli konularda meydana gelen çatlamaların son derece tehlikeli olduğunu, bu nedenle vakit yitirilmeden bu çatlakların onarılması gerektiğini belirten Aygün, Rauf Denktaş'ın büyük bir devlet adamı olduğunu, dışlanmaması ve yıpratılmaması gerektiğini ifade etti. 
     
     İŞ ALEMİ KIBRIS'A YATIRIM YAPMALIDIR 

     Aygün, açıklamasında şunları kaydetti 
     ''Sonucu ne olursa olsun, KKTC halkının aldığı kararı saygıyla karşılamalıyız. Bütün dünya Rum'un gerçek yüzünü gördü. Bundan böyle bütün dünya devletleri tarafından Kıbrıs tanınmalı ve Ambargo kalkmalıdır. Artık Kıbrıs mazereti de ortadan kalkmıştır. Gerek ABD'nin gerekse Avrupa Birliği'nin, Türkiye ve KKTC'ye bir özür borcu vardır. Türk iş alemi de KKTC'ye yatırım yapmalıdır. Kıbrıs'taki asıl sorun siyasi değil ekonomiktir. El ele vererek Kıbrıs'ı ayağa kaldırmalıyız.'' 
     
</TEXT>
</DOC>
