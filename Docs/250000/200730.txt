<DOC>
<DOCNO> 200730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/ekonomi/eko01.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyümede yüzde 5 aşılıyor 
</HEADLINE>
<TEXT>

   Sanayi üretimi ekimde yüzde 12.3 arttı. Üretim endeksi 124.2 ile en yüksek düzeyinde. Bu rakamlar büyümede yüzde 5 hedefinin aşılacağını gösteriyor 
   EKONOMİ SERVİSİ 
   
   Sanayi üretiminin ekim ayında da yükselişini sürdürmesi yüzde 5 hedeflenen yıl sonu tahminlerinin tutacağı yönünde kuvvetli bir sinyal verdi. İmalat sektöründeki yükselişin sürüklediği toplam sanayi üretimi ekimde yüzde 12.3 arttı. Taşıt araçları üretim sektöründeki yüzde 50.4'lük artış ise dikkat çekti. 
   
   Endekste rekor 
   Devlet İstatistik Enstitüsü'nün DİE açıkladığı sanayi üretim oranları piyasa tahminlerinin üzerinde geldi. Tek haneli çıkması beklenen üretim artış oranı, ekimde yüzde 12.3 oldu. DİE, eylül için yüzde 12.7 açıkladığı aylık üretim artışını da yüzde 13.3 olarak revize etti. 
   Üretim ocak - ekim arasında ise bir önceki yılın aynı dönemine göre yüzde 8.9 arttı. 1997 yılı baz olarak kabul edilen sanayi üretim endeksi ise ekimde 124.2'ye çıkarak tarihi bir düzey yakaladı. 
   Açıklanan yüksek üretim artışı analistlerin yıl sonu büyüme oranlarını da ekonomi yönetiminin belirlediği yüzde 5 hedefinin üzerine çekmesine neden oldu. Reuters'in yaptığı ankete göre yıl sonu gayrisafi milli hasıla GSMH artışı yüzde 5.3, gayrisafi yurtiçi hasıla GSYİH ise yüzde 5.6 düzeyinde bekleniyor. 
   Sanayi üretiminde iktisadi faaliyet kolları arasında aylık bazda en yüksek artış yüzde 12.6 ile imalat sanayi sektöründe oldu. Ekimde madencilik sektöründe yüzde 9.1, elektrik gaz ve su sektöründe de yüzde 10.8 artış gerçekleşti. 
   Ocak - ekim arasında ise üretim imalat sanayinde yüzde 9.5, elektrik gaz ve su sektöründe yüzde 8.7 arttı. Söz konusu dönemde madencilik sektörü ise yüzde 4.8 küçüldü. 
   Toplam sanayi üretiminde yüzde 86.92 ağırlığı olan imalat sanayinin 22 alt kolundan 18'inde üretim arttı. Üretimin düştüğü dört sektör tütün, deri, kağıt ve petrol ürünleri oldu. 
   
   Yatırımlar sürüyor 
   Artan sektörler içinde özellikle otomotiv, radyo - TV sanayi dikkat çekti. Otomotivde artış ekimde yüzde 50.4, on aylık dönemde yüzde 41.8 radyo ve TV'de ise aylık yüzde 30.6, on aylık yüzde 17.7 oldu. Yatırımların devam ettiğine ilişkin sinyal olarak değerlendirilen makine ve teçhizat imalatı da ekimde yüzde 31.7, ocak - ekim arasında ise yüzde 32.1 arttı. 
   
   Büyüme tahminleri yüzde 6'yı aştı Kurum adı 3 Çeyrek GSYİH 3 Çeyrek GSMH Yıl sonu GSYİH Yıl sonu GSMH ABN Amro B. 5.3 5.1 5.7 5.4 Ak Yatırım 9.2 8.7 6.0 6.0 Ata Menkul 4.1 3.9 4.1 4.3 Bender 7.0 6.9 6.4 6.4 Citibank 6.1 6.5 5.5 5.8 Deniz Yatırım 7.1 7.4 5.8 6.0 Dışbank 7.3 7.1 5.5 5.7 Dış Yatırım 5.8 5.9 6.3 6.0 Finans Yatırım 7.0 7.3 5.3 5.0 Garanti B. 5.6 5.3 5.8 5.3 Halk Yatırım 5.3 5.0 5.0 5.0 HC İstanbul 7.3 7.3 5.8 6.1 HSBC 9.5 9.0 6.8 6.3 Koç Menkul 5.8 6.0 5.8 5.8 Oyakbank 5.6 5.7 5.3 5.3 TSKB 7.0 - 6.0 - Yapı Kredi - 5.1 - 5.2 Ortalama 6.6 6.4 5.7 5.6 
   
   18 sektörde üretim yükseldi İmalat alt kolu Ekim 2003 Ocak - Ekim 2003 Gıda ve içecek 9.7 14.4 Tütün ürünleri -4.3 -14.7 Tektsil ürünleri 1.2 1.6 Giyim eşyası 4.6 3.9 Derinin işlenmesi -24.0 -22.7 Ağaç ürünleri 10.3 1.1 Kağıt ve kağıt ür. -0.7 2.7 Basım ve yayım im. 49.0 27.6 Petrol ür. im. -4.9 1.4 Kimyasal madde ür. 10.6 3.6 Plastik-kauçuk ür. 42.0 16.7 Metalik olm. mineral ür. 13.0 11.0 Ana metal sanayi 8.3 13.5 Metal eşya sanayi 16.7 7.2 Makina ve teçhizat im. 31.7 32.1 Büro makineleri im. 59.9 65.0 Elektrikli makina im. 39.5 -1.8 Haberleşme cihazları im. 30.6 17.7 Tıbbi cihaz ve saat im. 23.6 10.3 Taşıt ve karoseri im. 50.4 41.8 Diğer ulaşım araçları im. 61.5 -19.9 Mobilya imalatı 10.4 -10.1 İmalat sekt"rü 12.6 9.5 
   
   Sanayi üretimi ekim ayında yüzde 12.3 arttı 2002 Ocak -2.0 Şubat -4.6 Mart 19.5 Nisan 14.8 Mayıs 11.2 Haziran 7.3 Temmuz 12.2 Ağustos 7.0 Eylül 10.8 Ekim 12.1 Kasım 8.4 Aralık 13.7 2003 Ocak 14.6 Şubat 3.4 Mart 5.3 Nisan 2.8 Mayıs 3.8 Haziran 9.8 Temmuz 11.8 Ağustos 11.1 Eylül 13.3 Ekim 12.3 
   
</TEXT>
</DOC>
