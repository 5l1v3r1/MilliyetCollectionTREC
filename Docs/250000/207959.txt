<DOC>
<DOCNO> 207959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sontur21.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram tatili için otobüs bileti bulmak zorlaşıyor... 
</HEADLINE>
<TEXT>

     Kurban Bayramı ve okulların yarı yıl tatili nedeniyle otobüs firmalarında doluluk oranı yüzde 90'a ulaştı. 
     Okulların 23 Ocak'ta tatile girmesi ve Kurban Bayramı'nı bulundukları yerin dışında geçirecek vatandaşlar otobüs biletlerini şimdiden almaya başladı. Bu nedenle firmalarda büyük yoğunluk yaşanıyor. Vatandaşların biletlerini bir an önce almalarını isteyen yetkililer, şunları söylediler 
     ''Özellikle Güneydoğu ve Doğu Anadolu Bölgesi'ne giden otobüslerde 29-31 Ocak tarihleri arasında bilet bulmak olanaksız. Sahil bölgeleri için ise otobüslerde yüzde 90'lara varan doluluk yaşanıyor. Otobüsle yolculuk yapacaklar, gidiş-dönüş biletini bugünden alsınlar. Elde kalan sayılı biletler de birkaç gün içinde tükenecek.'' Firmaların talebi karşılayabilmek için ek seferler düzenlemeyi planladığı bildirildi. 
     Demiryolu ve havayolu taşımacılığına da yoğun ilginin olduğu belirtildi. 
     
</TEXT>
</DOC>
