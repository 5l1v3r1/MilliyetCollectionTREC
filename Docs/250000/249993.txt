<DOC>
<DOCNO> 249993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonspo11.html </URL>
<DATE> 2004/06/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ankaraspor, 2 futbolcuyu daha renklerine bağladı... 
</HEADLINE>
<TEXT>

     Birinci Süper Lig'in yeni ekiplerinden Büyükşehir Belediyesi Ankaraspor, dış transferde 2 futbolcuyu daha renklerine bağladı. 
     Ankara Belediye Başkanlığı konutunda gerçekleştirilen törende, Trabzonsporlu Ali Şen Kandil ile 1 yıllık kiralık ve Diyarbakırsporlu Hasan Yiğit ile ise 2 yıllık sözleşme imzalandı. 
     Ankara Büyükşehir Belediye Başkanı Melih Gökçek, Birinci Süper Lig'de büyük hedefleri olan bir takım olduklarını belirterek, ''Umut ediyorum ki bu sezon çok iyi sonuçlar alacağız. Amacımız ligde kalmak değil, üst sıraları zorlamak. Bütün dünyada başkent kulüpleri zirveye oynarken, bu durum Türkiye'de tam tersine. Biz şampiyon olarak bir ilki gerçekleştirmek istiyoruz'' diye konuştu. 
     Gökçek, bu sezon içinde şirketleşmeye gideceklerini ifade ederek, kulübün idari yapısında birtakım değişiklikler yapacaklarını söyledi. 
     Gökçek, şöyle konuştu 
     ''Kulüp yönetiminde yeni bazı oluşumlar ve görev dağılımı yaptık. Buna göre kulüp başkanı Hilmi Gökçınar, asbaşkan Mehmet Emin Katipoğlu, ikinci başkan Ufuk Baloğlu ve futbol şube sorumlusu Ahmet Gökçek oldu.'' 
     
</TEXT>
</DOC>
