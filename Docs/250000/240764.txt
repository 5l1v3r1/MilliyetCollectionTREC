<DOC>
<DOCNO> 240764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo40.html </URL>
<DATE> 2004/05/17/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Demirören ve Orman, yönetim kurulu listelerini yarın verecek... 
</HEADLINE>
<TEXT>

     Beşiktaş'ta 23-30 Mayıs tarihlerinde gerçekleştirilecek olağanüstü kongre öncesi başkan adayları çalışmalarını sürdürüyor. 
     Başkan adaylarından Yıldırım Demirören ve Fikret Orman'ın, yarın yönetim kurulu aday listelerini Divan Kurulu'na verecekleri bildirildi. 
     Demirören'in saat 11.30'da, Orman'ın ise saat 16.30'da kulüp binasına gelerek listelerini Divan Kurulu Başkanı Şeref Nasır'a verecekleri, başkan adaylarından Affan Keçeci'nin ise liste verme tarihinin son günü olan 19 Mayıs Çarşamba günü listesini Divan Kurulu'na sunacağı öğrenildi. 
     
     BAŞKAN ADAYLARININ ÇALIŞMALARI 
     Beşiktaş'ta başkan adayları kongre üyeleriyle biraraya gelerek plan ve projelerini anlatmaya devam ediyor. 
     Yıldırım Demirören, Hilton Oteli'nde onuruna verilen yemeğe katılırken, burada yaptığı açıklamada göreve gelmeleri halinde Beşiktaş televizyonunu karacaklarını ve gençlere Beşiktaş sevgisini aşılayacaklarını söyledi. 
     Teknik direktör konusunda Alman ekolünden yana olduklarını anlatan Demirören, gelecek sezon şampiyonluğu geri almak için çaba sarfedeceklerini ifade etti. 
     Bu arada başkan adaylarından Erol Kaynar da Beşiktaşlı Sporcular Sosyal Dayanışma Derneği'ni ziyaret ederek, kongre üyesi olan eski Beşiktaşlı sporculara proje ve planlarını anlattı. 
     Günü Trakya gezisi ile geçiren Fikret Orman ise yarın Asya Kartalları ve Üsküdar Beşiktaşlılar Derneği üyeleriyle biraraya gelecek. 
     
</TEXT>
</DOC>
