<DOC>
<DOCNO> 210460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur06.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu ve Fatih'te 2 bina yandı 
</HEADLINE>
<TEXT>

     Beyoğlu ve Fatih'te 2 bina, çıkan yangınlar sonucu kullanılamaz hale geldi. 
     Beyoğlu Tophane'de bulunan 3 katlı ahşap bir binada, gece saatlerinde elektrik kontağından yangın başladı. 
     Binanın giriş katındaki yangın, kısa sürede diğer katları da sardı. 
     Beşiktaş İtfaiye Grubu'na bağlı ekiplerin müdahale ettiği yangın, çevredeki binalara sıçramadan söndürüldü. Ancak 3 katlı ahşap bina, tamamen kullanılamaz hale geldi. 
     Bu arada, yangın başladığı anda giriş katta bulunan bir kişi, kendi imkanlarıyla dışarı çıkarak kurtuldu. 
     Öte yandan, Fatih Balat Hamam Muhittin Mahallesi Kalfacı Çeşme Sokak'taki 3 katlı boş ahşap binada da, sabaha karşı yangın çıktı. 
     İtfaiye ekipleri, sokaklara uygunsuz park edilen araçlardan dolayı olay yerine ulaşmakta gecikti. Bu sırada yakındaki başka bir binanın çatısına da sıçrayan yangın, 3 katlı ahşap binayı kullanılamaz hale getirdi. 
     Diğer binanın çatısındaki yangın ise itfaiye ekiplerinin müdahalesiyle daha fazla büyümeden söndürüldü. 
     Yangınlarla ilgili soruşturma ve incelemeler sürüyor. 
     
</TEXT>
</DOC>
