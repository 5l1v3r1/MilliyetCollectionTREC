<DOC>
<DOCNO> 229882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sondun38.html </URL>
<DATE> 2004/04/09/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Straw kabul etti Irak, şu ana kadar yaşadıklarımızın en kötüsü 
</HEADLINE>
<TEXT>

     İngiltere Dışişleri Bakanı Jack Straw, Irak'taki son şiddet olaylarının, ABD öncülüğündeki müttefiklerin savaşın bitiminden beri karşılaştığı en ciddi durum olduğunu söyledi. 
     Straw, BBC radyosuna yaptığı açıklamada, bir yıl önce Irak'ın bu duruma geleceğini tahayyül edemediğini belirterek, ''Bazı kötü ve iyi günler geçirecekleri düşünüyordum. Şu anki durumun çok ciddi olduğuna ve bunun karşılaştıklarımızın en ciddisi olduğuna şüphe yok'' diye konuştu. 
     Bu durumun kısmen, devrik lider Saddam Hüseyin'in halkına yaşattığı terörden kaynaklandığını belirten Straw, ''Düdüklü tencerenin kapağı açıldı, orada bulunan ve herhangi bir olayla ortaya çıkacak olan baskı ve gerilim bir derece koalisyona yöneltildi'' dedi. 
     Straw, Iraklıların çoğunun Saddam'ın gitmiş olmasından memnun olduklarını ve yönetimin önce bir temsilciye sonra da demokratik bir hükümete devrini istediklerini söyledi. 
     
</TEXT>
</DOC>
