<DOC>
<DOCNO> 221117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/guncel/gun90.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Tekno-mazeret...    Romanya'da bir şirket, "trafikte sıkıştım... toplantı daha bitmedi hayatım..." gibi yalanların gücüne güç katacak telefonda konuşurken arka planda gürültüler yaratan bir efekt cihazı geliştirmiş. Cihaz ilginç, siz konuşurken arkadan... 
   Trafikteymiş izlenimi veren korna ve motor sesleri... 
   Dişçilerdeki o korkunç oyma aletinin vızıltısı... 
   Rüzgar ve fırtına efekti... 
   Sirk gürültüsü duyulacakmış... 
   Bu cihaz hayat kurtarır. Tabii doğru efektler kullanılırsa. Memleketimize uygun, en baba üç efekte bir göz atalım... 
   1 Ceviz Kabuğu Efekti... Program sabaha kadar sürdüğü için süre açısından rahatlatıcıdır. Kaydedilir, üzerine konuşulur. "Hayatım, Ceviz Kabuğu'na katıldım. Ne, göremiyor musun Sıram gelmedi, bekle biraz..." denir, nasılsa kimse sonuna kadar dayanamaz, bekleyen kişi uyur, olay kapanır... Gücü süresinde 
   2 Hülya Avşar-Gülben Ergen Efekti Denktaş'la Papadopoulos'un halay çekmesi, Bush'la Bin Ladin'in el sıkışması gibi bir şey. İzlemelere doyulmayan, gözleri yaşartan tarihi buluşma .. O sırada orada olmak çok prestijli. "Mars ya da Halley kuyruklu yıldızını izlemeye gidiyorum" deseniz bu kadar etkisi olmaz. Kaydedin incir çekirdeği dozundaki diyalogları, üstüne sallayın gitsin... Gücü prestijinde 
   3 Tayyip Bey Efekti... Efektlerin ağababası. Tayyip Bey'in herhangi bir toplantıdaki sesini kaydedin, yalan söylenecek kişiyi arayın, efekti çalıştırın, tamamdır... Örnek konuşma "Canım şu anda bir toplantıdayım. Bak arkada kim konuşuyor Duydun mu Yaaa, sen beni bekleme hayatım, hadi git yat şimdi..." Gücü etkisinde 
   
      K buslar ..    SerinDuruşçulardan ve ShockHabercilerden gelenler 
   Dün gece rüyamızda... 
   Pardösü olmuşuz, Kurtlar Vadisi izleyip kendini mafya sanan gençlerin bir numaralı aksesuarı olmuşuz... 
   Kebapçıda su bardağı olmuşuz, içimizdeki su azaldıkça garson tarafından dolduruluyoruz, saniye boş kalamıyoruz... 
   Tartışmalı ofsayt pozisyonu olmuşuz, ileri geri oynatılıp hakkımızda yorum yapılıyor, psikolojimiz allak bullak... 
   Sıradaki şarkı olmuşuz, nedensizce Hakkari''de askerliğini yapana, İzmir''de bağrı aşktan yanana armağan ediliyoruz... 
   Burs başvuru formu olmuşuz, bizi dolduran herkes fukaralıkta birbirleriyle yarışıyor... 
   Dove yedi gün testi olmuşuz, sayemizde bir sürü insan ortalıkta bir yanağı pul pul, diğer yanağı yumuşacık geziyor... 
   Lise günleri olmuşuz, gençler tarafından nefretle, yaşlılar tarafından hasretle anılıyoruz... 
   Krampon olmuşuz, kaval kemiklerini iyice tırstırmışız fakat birileri ısrarla bize "kramponlu" diyor... 
   Düz tornavida olmuşuz, yıldız başlı vidaları da bizle açıyorlar... 
   Ucu biten çıtçıtlı kalem olmuşuz, peşimizden bir diğerinin gelmeyeceğini bildikleri halde sürekli başımıza vurup haksız şiddet uyguluyorlar... 
   Janet Jackson''un sağ memesi olmuşuz, Internet'te kısa zamanda en çok tıklanan "şey" olmuşuz... 
   
   Bir kar tanesi ol, kon dilimin ucuna... 
   Kar Adamı Yeti 
   
   Özelliğe Gel 
   "Buradaki çocukları tekmeleyebiliyorsunuz, özellikleri bu .." 
</TEXT>
</DOC>
