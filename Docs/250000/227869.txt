<DOC>
<DOCNO> 227869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun26.html </URL>
<DATE> 2004/04/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Kıbrıs'ta referanduma doğru... TKP'den 'evet' 
</HEADLINE>
<TEXT>

     KKTC'de muhalefetteki Toplumcu Kurtuluş Partisi TKP , 24 Nisan'da referanduma sunulacak nihai Annan planını olumlu bulduğunu ve referandum'da ''evet'' diyeceğini açıkladı. 
     TKB Basın Bürosu'ndan yapılan yazılı açıklamaya göre TKP, 24 Nisan'da yapılacak referandumdan ''evet'' sonucu çıkması için kampanya başlatacak. 
     Parti Meclisi ve ilçe yönetim kurullarının dün akşam yapılan ortak toplantısında planın değerlendirildiği belirtilen açıklamada, planın, TKP'nin ''Kıbrıs'ta iki halkın siyasi eşitliğine dayalı, iki bölgeli, iki halkın güvenlik ihtiyaçlarının karşılandığı, egemenliğin paylaşıldığı, federal bir çözüm talebini'' karşıladığı görüşüne yer verildi ve bu çerçevede ''evet'' kararı alındığı kaydedildi. 
     TKP'nin Cumhuriyet Meclisi'nde bir milletvekili bulunuyor. 14 Aralık 2003 milletvekilliği genel seçiminde Barış ve Demokrasi Hareketi'nden BDH meclise giren Hüseyin Angolemli, BDH'daki yeniden yapılanmaya tepki göstererek eski genel başkanı olduğu TKP'ye dönmüştü. 
     
</TEXT>
</DOC>
