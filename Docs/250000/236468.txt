<DOC>
<DOCNO> 236468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/soneko16.html </URL>
<DATE> 2004/05/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Danıştay, Yaşarbank'ın TMSF'ye devri kararını hukuka uygun buldu... 
</HEADLINE>
<TEXT>

     Danıştay İdari Dava Daireleri Genel Kurulu, Yaşarbank'ın Tasarruf Mevduatı Sigorta Fonu'na TMSF devri ve bankacılık izninin kaldırılmasına yönelik kararları hukuka uygun buldu. Genel Kurul, Yurtbank'ın TMSF'ye devrine ilişkin BDDK kararının iptal istemini reddine ilişkin 10. Daire Kararı'nı da onadı. 
     AA muhabirinin aldığı bilgiye göre, Tarişbank'ın, TMSF'ye devrine ilişkin Bankacılık Düzenleme ve Denetleme Kurulu'nun BDDK 10 Temmuz 2001 tarihli kararının iptali istemiyle açılan davaya son nokta konuldu. 
     Danıştay 10. Dairesi, söz konusu BDDK Kararı'nın iptal istemi reddetmişti. Bu kararın temyiz incelemesini yapan Danıştay İdari Dava Dairleri Genel Kurulu, 10. Daire'nin kararını hukuka uygun bularak onamıştı. 
     Bu kararın düzeltilmesi tashih-i karar istemini de inceleyen Genel Kurul, istemde öne sürülen gerekçeleri yerinde görmeyerek reddetti. 
     Böylece Tarişbank'ın TMSF'ye devrine ilişkin BDDK Kararı'nın iptali istemiyle açılan davada süreç tamamlanmış oldu. 
     
     YAŞARBANK 
     Yaşarbank'ın hissedarlarının, ''Temettü hariç ortaklık hakları ile yönetim ve denetiminin TMSF'ye devredilmesine ve bankanın hisse senetlerinin mülkiyetinin TMSF'ye intikaline, yönetim ve denetim kurulu üyeleri ile genel müdürünün görevlerinden alınarak yerlerine yenilerinin atanmasına ve bu banka hakkında Bankalar Kanunu'nun ilgili maddelerinin uygulanmasını öngören Bakanlar Kurulu Kararnamesi''nin bazı hükümlerinin iptali istemiyle açılan dava da sonuçlandı. 
     Danıştay 10. Dairesi, söz konusu işlemler ve Bakanlar Kurulu Kararnamesi'nin ilgili hükümlerinin iptal istemini reddetmişti. 
     Bankanın hissedarları bu kararı temyiz ederek bozulmasını istediler. Temyiz istemini görüşen Genel Kurul, 10. Daire'nin ret kararını usule ve yasaya uygun bularak onadı. 
     Davacılar, bu karar karşı yine Genel Kurul'dan ''karar düzeltme'' isteminde bulunabilecekler. 
     Yaşarbank'ın, ''Sümerbank bünyesinde tüm aktif ve pasifleriyle birleştirilmesine ilişkin TMSF işlemi ile bankanın bankacılık işlemleri yapma ve mevduat kabul etme izinin kaldırılmasına ilişkin BDDK kararının'' iptali istemiyle açılan davanın da temyiz incelemesi karara bağlandı. 
     10. Daire, söz konusu işlem ve kararın iptal istemini reddetmişti. Genel Kurul da bu kararı onadı. 
     
     YURTBANK 
     Ali Avni Balkaner'in ''Yurtbank'ın temettü hariç, ortaklık hakları ile yönetim ve denetiminin TMSF'ye devrine ilişkin 1999 tarihli Bakanlar Kurulu Kararı''nın iptali istemiyle açtığı davada sona yaklaştı. 
     Danıştay 10. Dairesi, söz konusu Bakanlar Kurulu Kararı'nın iptali istemini reddetmişti. Davacılar, bu kararı temyiz ederek bozulmasını istediler. 
     Danıştay İdari Dava Daireleri Genel Kurulu, 10. Daire'nin kararında usule ve yasaya aykırılık görmeyerek onanmasını karar verdi. 
     Genel Kurul, ayrıca, ''Mali bünyesinin taahhütlerini karşılamayacak derecede zayıfladığı gerekçesiyle Birleşik Yatırım Bankası A.Ş'nin bankacılık işlemlerinin yapma izinin kaldırılmasını ilişkin Bakanlar Kurulu'nun 1999 tarihli kararnamesi ile bu kararnamenin ekinin'' iptali istemiyle açılan davanın da temyiz incelemesini yaptı. 
     Genel Kurul, temyiz isteminde ileri sürülen gerekçeleri 10. Daire'nin verdiği iptal isteminin reddine yönelik kararının bozulması için yeterli görmedi ve kararı onadı. 
     
</TEXT>
</DOC>
