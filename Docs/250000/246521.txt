<DOC>
<DOCNO> 246521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonsiy03.html </URL>
<DATE> 2004/06/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Meclis'te "kara çarşaflı ziyaretçi" iddiası... 
</HEADLINE>
<TEXT>

     CHP İzmir Milletvekili Ahmet Ersin, Meclis koridorları ve kulislerinde, bazı AK Parti milletvekillerinin refakatinde kara çarşaflı, takkeli, şalvarlı ziyaretçilerin görüldüğünü iddia ederek TBMM Başkanı Bülent Arınç'a ''Bu kişilerin, Kılık Kıyafet Kanunu'na aykırı giysilerle Meclis içinde dolaşmalarına kim izin veriyor '' diye sordu. 
     CHP'li Ersin, Arınç tarafından yanıtlanmasını istediği soru önergesinde, bu kişilerin Meclis kapılarından ne şekilde içeri alındıklarının açıklanmasını da istedi. 
     Ersin, Arınç'a, ''Meclis içinde laik cumhuriyete ve Atatürk ilkelerine meydan okuma anlayışı ile maksatlı olarak yapılan bu davranışlara neden izin veriyorsunuz Bu girişimler, kimleri neye alıştırma amacıyla yapılıyor '' sorularını da yöneltti. 
     
</TEXT>
</DOC>
