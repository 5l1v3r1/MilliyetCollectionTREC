<DOC>
<DOCNO> 209329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sontur20.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis memuru, kendisini yaralayan 2 genci vurdu.. 
</HEADLINE>
<TEXT>

     Bursa'nın merkez Osmangazi İlçesi'nde bir polis memuru, birlikte içki içerken kendisine bıçakla saldırarak yaraladıklarını öne sürdüğü 2 genci tabancayla yaraladı. 
     AA muhabirinin aldığı bilgiye göre, Şehit Şerafettin Yılmaz Polis Merkezi'nde görevli olan ve 2 gün önce darp suçundan gözaltına alınan G.G 16 ile tanışan polis memuru Celal K 41 , sorgulamasının ardından serbest bırakılan gençle, dün gece Tophane Mahallesi'nde buluştu. 
     Birlikte içki içtikten sonra, G.G'nin Yahşibey Mahallesi'ndeki evinde yalnız yaşayan arkadaşı E.D'nin 17 evine giden ikili, burada da alkol almaya devam ettiler. 
     İki genç ve polis memuru arasında sabaha karşı başlayan tartışmanın kavgaya dönüşmesi üzerine, gençler polis memuruna ekmek bıçağıyla saldırdılar. Saldırı sırasında bacaklarından yaralanan Celal K, tabancayla G.G'yi çene ve bacaklarından, E.D'yi de kalçasından yaraladı. 
     İhbar üzerine olay yerine gelen güvenlik güçleri, yaralıları Bursa Devlet Hastanesi'ne kaldırırken, E.D'nin evinde 5 kovan bulundu. 
     Bursa Devlet Hastanesi'nde tedavileri süren polis memuru ile 2 genç gözaltına alınırken, Bursa Emniyet Müdürlüğü, Celal K. hakkında idari soruşturma başlattı. 
     Bu arada, polis memuru Celal K'nin, ifadesinde, ''polis merkezinde tanıştığı G.G'nin çevresinde uyuşturucu madde satıldığını öğrendiğini, bilgi toplamak için gençlerle biraraya geldiğini, gençlerin evde tabancasını almak istemeleri üzerine kendisini koruduğunu'' iddia ettiği öğrenildi. 
     Gençlerden E.D'nin ise polis memurunun kendilerine cinsel tacizde bulunmak istediğini, bu yüzden ekmek bıçağıyla yaraladıklarını öne sürdüğü bildirildi. 
     Olayla ilgili soruşturma sürüyor. 
     
</TEXT>
</DOC>
