<DOC>
<DOCNO> 229336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonsiy12.html </URL>
<DATE> 2004/04/07/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Şahin TFF'nin görevleri hakkında yasa değişikliği düşünüyoruz 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Şahin, bir gazetecinin, daha önce Merkez Hakem Kurulu'nun MHK hakemlerle ilgili kararlarda daha dikkatli olmaları konusundaki açıklamasını anımsatıp yeni bir açıklamada bulunup bulunmayacağını sorması üzerine, hakemlerle ilgili herkesin uluorta konuştuğunu, hakemlerin de insan olduğunu ve onların da hata yapabileceğini söyledi. 
     Şahin, sözlerini şöyle sürdürdü 
     ''Bu konu konuşularak, tartışılarak, kavga edilerek çözülecek bir konu değildir. Tabi ki adalet mülkün temelidir derler. Yargıçlarımız, hatasız karar vermelidir. Hem hakemlerimiz hem hakimlerimiz kararlarını verirken çok dikkatli olmalılar. 
     Bazı hafta sonları, en önemli tartışma birtakım maçlarda verilen kararlar oluyor. İşte geçtiğimiz hafta Galatasaray-Beşiktaş maçında verilen 2 penaltı nedeniyle maçın hakemi sayın Ali Aydın ile ilgili tartışmalar bugün dahi devam ediyor. Ben konular ile ilgili belki ilk kez değerlendirme yapıyorum. Merkez Hakem Kurulu başkanımızı aradım, kendisine de uyarılarımızı yaptık. 
     Ancak şimdi Futbol Federasyonu'nun kuruluş ve görevleri hakkındaki yasada bazı değişiklikler düşünüyoruz. Şu anda çalışmalar devam ediyor, hatta şu anda benim Başbakanlık'taki makamımda uzman arkadaşlar bu konuyla ilgili çalışma yapıyorlar. Bu çalışma içerisinde MHK seçiminden tutunuz da Futbol Federasyonu başkanlığı ya da yönetim ile ilişkilere kadar hatta ekonomik özerkliklere kadar bir dizi çalışmalar yapıyoruz.'' Şahin, Galatasaray Başkanı Özhan Canaydın'ın, ''Ali Aydın bundan sonra Galatasaray maçlarını yönetemez'' açıklamasını nasıl değerlendirdiğini soran bir gazeteciye, ''Ben sevgili kulüp başkanlarımızın da çok çok konuşmamalarını temenni ediyorum'' yanıtın verdi. 

     
</TEXT>
</DOC>
