<DOC>
<DOCNO> 245667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/ekonomi/eko01.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayiciden yatırım uyarısı 
</HEADLINE>
<TEXT>


İSO Başkanı Tanıl Küçük, yerli yatırımın olmadığı yere yabancının gelmeyeceğini söyledi 

EKONOMİ SERVİSİ 

İstanbul Sanayi Odası İSO Başkanı Tanıl Küçük, ekonomik göstergelerdeki olumlu gelişmeye rağmen, yatırım konusundaki sıkıntıların sürdüğünü söyledi. 
Küçük, İSO'nun 'İstanbul Sanayi Forum' adıyla düzenlediği Meslek Komiteleri Ortak Toplantısı'ndaki konuşmasında üretim artışının ihracat kaynaklı olduğunu, bazı sektörlerde kapasitelerin kullanımının sonuna gelindiğini belirterek şunları söyledi "Üretim artışının sürmesi için bir an önce yeni kapasitelerin devreye sokulması, yeni yatırımların yapılması gerekmektedir. Ekonomik göstergelerdeki iyiye gidişe rağmen yatırımlar h l canlanmamıştır. 2004 yılının ilk dört ayında, teşviğe bağlanan yatırımlarda, bir önceki yılın aynı dönemine göre azalma olması hayli düşündürücüdür. Uluslararası doğrudan yatırımlar konusunda da kayda değer bir gelişme yoktur. 2004'ün ilk üç ayında net doğrudan yatırım girişi sadece 240 milyon dolardır. Kendi yatırımcımız harekete geçmediği sürece uluslararası yatırımcıların ülkemize gelmek için istek duymalarını bekleyebilir miyiz " 


</TEXT>
</DOC>
