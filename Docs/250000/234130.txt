<DOC>
<DOCNO> 234130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sondun51.html </URL>
<DATE> 2004/04/23/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Şaron "Arafat'a zarar vermeme sözüne artık bağlı değilim" 
</HEADLINE>
<TEXT>

     İsrail Başbakanı Ariel Şaron, Filistin lideri Yaser Arafat'a zarar vermeme yönünde ABD'ye verdiği söze artık bağlı olmadığını açıkladı. 
     Şaron, İsrail'in ''Channel Two'' televizyon kanalına verdiği demeçte, Arafat'la ilgili fikir değişikliğini geçen hafta Washington'a yaptığı ziyaret sırasında ABD Başkanı George W. Bush'a ilettiğini kaydetti. 
     İsrail Başbakanı, ''Arafat'a fiziksel olarak zarar vermeme yönündeki Bush'un talebini 3 yıl önce yaptığımız ilk görüşmede kabul etmiştim. Ama bu sözden feragat ediyorum'' dedi. 
     Şaron, Bush'un nasıl bir tepki verdiğini belirtmedi. 
     Öte yandan, ABD, Arafat'a suikast düzenlenmesine karşı olduğunu yineledi. ABD Dışişleri Bakanlığı sözcüsü Richard Boucher, gazetecilerin soruları üzerine ''ABD'nin görüşünde bir değişiklik yok. Şaron'un açıklamasına bakacağım ve ne söylememiz gerektiğini göreceğiz'' dedi. 
     Arafat'ın danışmanı Nebil Abu Rdainah ise Şaron'un açıklamasının bölgedeki gerilimi artıracağına dikkat çekti. 
     
</TEXT>
</DOC>
