<DOC>
<DOCNO> 222104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/ekonomi/eko03.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çok' bekledik, hiç gelmedi 
</HEADLINE>
<TEXT>

   Doğrudan yatırım için net yabancı sermaye girişi 2003 yılında 79 milyon dolarla 'yok' denecek düzeyde kaldı 
   
   Geçen yıl, doğrudan yabancı sermaye yatırımları açısından son on yılın en kötüsü oldu. Başlangıçta 1 milyar doların üzerinde net yabancı sermaye yatırımı alınacağı umut edilen 2003'te gerçekleşen net giriş sadece 79 milyon dolarda kaldı. 
   Merkez Bankası'nın verilerine göre, Türkiye'ye geçen yıl doğrunet yabancı sermaye girişi 578 milyon dolar oldu. Yurt dışına çıkan Türk sermayesi ise net 499 milyon dolar düzeyinde gerçekleşti. 
   
   10 yılda 7 milyar dolar 
   Türkiye'ye gelen ve yurt dışına çıkarılan sermaye birlikte değerlendirildiğinde 1994- 2003 yılları arasında net olarak 7 milyar 31 milyon dolarlık sermaye girişi olduğu hesaplandı. Bu tutar, Türkiye ile benzer ekonomik ve sosyal yapı sergileyen birçok gelişmekte olan ülkenin bir yılda aldığı yabancı sermaye yatırımının bile çok altında bulunuyor. 
   Anılan 10 yıllık dönemde 2003 dışında yıllar itibariyle en düşük net giriş 112 milyon dolarla 2000 yılında yaşandı. 
   Türkiye bu dönemde en yüksek miktarlı yabancı sermaye girişini, büyük bölümü İşTIM ve Aria ortaklığının yatırımından kaynaklanan net 2.8 milyar dolarla 2001 yılında kaydetti. 
   
   2003 yılında sadece 79 milyon dolar gelebildi Sermaye hareketi Milyon dolar Gelen yabancı sermaye 586 Geri dönen yabancı sermaye 8 Net doğrudan yabancı sermaye girişi 578 Türklerin çıkardığı sermaye 506 Geri dönenen Türk sermayesi 7 Türklerin çıkardığı net sermaye 499 Net yabancı sermaye girişi 79 
   
</TEXT>
</DOC>
