<DOC>
<DOCNO> 226549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sondun33.html </URL>
<DATE> 2004/03/29/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
Stephen Hawking kötü muamele gördüğünü iddia etti 
</HEADLINE>
<TEXT>

     İngiliz kuramsal fizikçi Stephen Hawking'in, çevresinden kötü muamele gördüğü iddiaları üzerine polisin başlattığı soruşturmanın kapandığı bildirildi. 
     Hawking'in nedeni bilinmeyen bir şekilde birkaç kez yaralanması üzerine başlatılan soruşturma kapsamında dedektifler tarafından sorgulandığı belirtildi. 
     Soruşturmayı yürüten Dedektif Michael Campbell, Profesör Hawking'e karşı herhangi bir suç işlendiğine dair kanıt bulunamadığını, soruşturmanın kapandığını söyledi. 
     62 yaşındaki dahi fizikçi, evinde kötü muamele gördüğü iddialarını yalanlayarak, hakkında çıkan bu tür haberleri özel hayatına müdahale olarak nitelendirmişti. 
     Hawking, 1960'ların başında, ''Lou Gehrig hastalığı'' olarak da bilinen motor-sinir hastalığı ''amyotrofik lateral skleroz''a yakalandı. 
     
</TEXT>
</DOC>
