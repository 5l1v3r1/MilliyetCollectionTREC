<DOC>
<DOCNO> 245450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/ekonomi/eko05.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemalarda ikinci ödeme 14 Haziran'da başlayacak 
</HEADLINE>
<TEXT>


İkinci taksit nema ödemesinde ilk taksitteki eksik veya fazla için de mahsuplaşma yapılacak 

ANKARA Milliyet 

Zorunlu tasarruf nemalarının ikinci taksit ödemeleri 14 Haziran'da Ziraat Bankası şubeleri aracılığıyla yapılacak. Hazine Müsteşarlığı'ndan yapılan açıklamaya göre, başvuru, işveren aracılığıyla veya kişisel olarak yapılabilecek. Belediyeler de dahil kamu kurum ve kuruluşlarında çalışanlar nema taksitlerini işyerleri aracılığıyla alacak. 
Bu arada anapara ödemeleri sırasında fazla veya eksik ödenen tutarların mahsuplaşması 14 Haziran'a kadar yapılmadıysa ikinci taksit döneminde gerçekleştirilecek. İkinci taksit ödemelerinde fazla veya eksik ödenen miktarların düşülmesi veya eklenmesi şeklinde işlem yapılacak. Mahsup edilecek tutarın ikinci taksitten yüksek olması durumunda ise fark, takip eden taksitlere yansıtılacak. 
Geriye dönük anapara tesisinde oluşacak anapara ve taksit farkı, bir sonraki taksit dönemi beklenmeden ödecek. Kişisel başvurularda ödemeler, anapara ve ilk taksit ödemesinde olduğu gibi tasarrufu teşvik hesap numarasının son hanesine göre sırayla yapılacak. 

Ödeme tarihleri Kişisel başvurularda ödemeler, anapara ve ilk taksit ödemesinde olduğu gibi tasarrufu teşvik hesap numarasının son hanesine göre sırayla yapılacak. Buna göre ödeme tarihleri şöyle 
Ödeme tarihi Son numara 14 Haziran 9 15 Haziran 8 16 Haziran 7 17 Haziran 6 18 Haziran 5 21 Haziran 4 22 Haziran 3 23 Haziran 2 24 Haziran 1 
25 Haziran ve sonrası numaraya bakılmadan ödeme yapılacak. 

</TEXT>
</DOC>
