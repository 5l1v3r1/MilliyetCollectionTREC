<DOC>
<DOCNO> 200228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo19.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 92 - Pınar Karşıyaka 82 
</HEADLINE>
<TEXT>

     Salon BJK Süleyman Seba . 
     Hakemler Halil Baldemir xx, Rüştü Nuran xx, Alper Özgök xx . 
     Beşiktaş El Amin xxxx 13, Ayuso xxxx 26, Faruk x, Nedim x 2, Ruziç xx 8, Barış x, Mustafa xxxx 22, Cuthrell xx 6, Tolga xxx 15 . 
     Pınar Karşıyaka Mehmet Kahyaoğlu x 8, İnanç xxx 21, Domercant xxxx 28, Johnson xxx 16, Onur xx 6, Mehmet Yağmur x 3, Orbay x . 
     1. Periyot 22-23 . 
     . 
     Devre 45-45 . 
     3. Periyot 63-58 . 
     Türkiye Basketbol Ligi'nde Beşiktaş, Pınar Karşıyaka'yı 92-82 yendi. 
     Karşılaşmanın ilk dakikalarında üstüste top kayıpları yapan Beşiktaş, rakibinin baskılı savunması karşısında hücum ribaundu almakta zorlanınca Pınar Karşıyaka, ilk periyodun büyük bir kısmında üstünlüğü elinde tuttu. Periyodun son dakikaları içinde oyuna alınan Mustafa ve Cuthrell'in sayılarıyla bitime 57 saniye kala 22-20 öne geçen Beşiktaş, son saniyelerde rakibinin üstünlüğü yeniden ele geçirmesine engel olamadı ve İzmir ekibi ilk periyodu 23-22 önde kapadı. 
     Çekişmeli geçen 2. periyottan itibaren özellikle Tolga ve Ayuso'nun sayılarıyla etkili olan Beşiktaş, 17. dakikada 37-32, 18. dakikada da 40-35 olmak üzere 2 kez 5 sayılık üstünlüğü yakaladığı maçın ilk yarısının sonuna dek bu üstünlüğünü sürdüremedi ve devre 45-45 berabere sonuçlandı. 
     Karşılaşmanın ikinci yarısına iyi başlayan Beşiktaş, 28. dakikada El Amin ile kullandığı 2 serbest atışı da sayıya çevirerek, 7 sayılık farkla 61-54 üstünlüğe ulaştı. 3. periyotta skordaki üstünlüğü rakibine hiç kaptırmayan Beşiktaş, bu periyodu da 63-58 önde geçti. 
     Maçın son periyodunda özellikle Mustafa'nın sayılarıyla üstünlüğünü sürdüren Beşiktaş, 38. dakikada 13 sayılık 87-74 farkı yakaladığı maçtan 92-82 galip ayrılmayı bildi. 
     
</TEXT>
</DOC>
