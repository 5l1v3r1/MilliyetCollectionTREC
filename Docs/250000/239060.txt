<DOC>
<DOCNO> 239060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko39.html </URL>
<DATE> 2004/05/11/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
OECD Küresel ekonomi 2004'te sağlam bir toparlanma gösterecek 
</HEADLINE>
<TEXT>

     Ekonomik İşbirliği ve Kalkınma Teşkilatı OECD 2004 yılı için dünya ekonomisinde ''güçlü ve sürdürülebilir bir toparlanma'' tahmininde bulundu. 
     OECD'nin altı aylık ''Ekonomik Görünüm'' raporunda, dünyanın en gelişmiş ekonomilerinin 2004 yılında son dört yılın en hızlı büyümesini yapmalarının beklendiğini, bunun da tüm küresel ekonomiyi olumlu etkileyeceği belirtildi. 
     Raporda, dünya ekonomisinin yatırım harcamalarının özellikle de enformasyon teknolojilerindeki yatırım harcamalarının toparlanmasından beslenen ''sağlam ve sürdürülebilir bir toparlanma'' sürecine girdiği vurgulandı. 
     Bununla birlikte raporda, bu gelişmeler başta ABD olmak üzere gelişmiş ekonomilerinin yıllardır sürdürdükleri gevşek mali politikalardan daha sıkı mali uygulamalara geçmekle desteklenmesi gerektiği, ancak, bu doğrultuda ciddi bir hareket görülmediği uyarısına yer verildi. 
     
</TEXT>
</DOC>
