<DOC>
<DOCNO> 228810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/guncel/gun02.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırcı'ya hapis yolu göründü 
</HEADLINE>
<TEXT>

   Yargıtay'ın yanlış infaz hesabı nedeniyle serbest kalan Kırcı'nın tahliye kararı kaldırıldı 
      ANKARA Milliyet 
   
   Salihli Ağır Ceza Mahkemesi, Ödemiş Ağır Ceza Mahkemesi'nin 7 TİP'li gencin öldürülmesinden hükümlü Haluk Kırcı hakkında verdiği tahliye kararını kaldırdı. Kararla cezaevine yeniden konulması gereken Kırcı'nın avukatı Hüseyin Ayan, "Yerini bilmiyorum, ama hukuki hatalarla dolu bu karar açığa çıkana kadar ben de teslim olmasını istemem" dedi. 
   Kırcı'nın tahliye kararına müdahil avukat Erşan Şansal'ın yaptığı itirazı, en yakın ağır ceza mahkemesi olarak karara bağlayan Salihli Ağır Ceza Mahkemesi Yargıtay Ceza Genel Kurulu'nun YCGK geçen salı Mustafa İzol hakkında verdiği karara atıfta bulundu. Kararın, infazın nasıl yapılması gerektiğini ayrıntılı olarak belirlediğini kaydeden mahkeme, Kırcı'nın tüm cezalarının kaldığı yerden infazına karar verdi. Ödemiş Başsavcılığı'nın Kırcı hakkında yakalama emri çıkarması bekleniyor. Kırcı'nın avukatı Ayan, mahkemenin suç işlediğini iddia ederek, "Hepsini şik yet edeceğim" diye konuştu. 
   Ayan, "Kırcı nerede bilmiyorum. Hukuki hatalarla dolu bu karar açığa çıkana kadar da teslim olmasından yana değilim" dedi. Kırcı, bulunabilirse 14 yıl daha cezaevinde kalacak. 
   
   
   
</TEXT>
</DOC>
