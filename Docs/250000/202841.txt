<DOC>
<DOCNO> 202841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/guncel/gun10.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasihat yerine gerçek öykülerle uyuşturucu dersi 
</HEADLINE>
<TEXT>

   "Öyküyle Madde Kullanımını Engelleme Projesi" için çıkarılan 3 kitabın öyküsünü Komiser Zafer Ercan yazdı, Bahadır Boysal resimledi 
      İSTANBUL Milliyet 
   
   İstanbul Emniyet Müdürlüğü Narkotik Şube Müdürlüğü, "Öyküyle Madde Kullanımını Engelleme Projesi" ÖMKEP başlattı. Gerçek hayattan alınan öykülerin resimlerle anlatıldığı kitaplarla, "nasihatten hoşlanmayan gençlere" uyuşturucunun zararları anlatılıyor. 
   
   Uyuşturucu ile yaşamak 
   Proje kapsamında komiser Zafer Ercan ve karikatürist Bahadır Boysal tarafından "Uyuşturucu ile Yaşamak", "Yaban Ellerde" ve "18 Yaşım" adlı kitaplar çıkarıldı. Kitaplardaki öyküleri Ercan kaleme alırken, desenleri Boysal hazırladı. Öyküler polis nezarethanesinde sonlanan olaylardan yararlanılarak yazılırken, bazı alıntılar şöyle 
   
   Yaşayanlar anlatıyor 
   Eşim, kendisi içmediği halde benim için defalarca uyuşturucu madde aldı. Evet, eşim asla bağımlı olmadı ama şu anda uyuşturucu madde almaktan burada. Çok pişmanım. Uyuşturucunun çektirdiği acıları tüm hücrelerime kadar yaşadım. 
   Hayatınızda düzen adına hiçbir şey kalmaz. Cinsel hayatınız bile ortadan kalkar. O noktadan sonra normal bir insan olmak için yapacağınız tek şey, bağımlı olduğunuz maddeyi almaktır. 
   Erkek ya da kadın olman fark etmez Yani ne pahasına olursa olsun, maddenin parasını bulacaksın. Parayı bulmakla iş bitmiyor. Maddeyi satın alacağın kişiyi bulmak, en az parayı bulmak kadar önemli. İşin en onursuz tarafı da yalvarmaktır. Onur mu, o da ne Bende kalmadı ki 
   
   
   
</TEXT>
</DOC>
