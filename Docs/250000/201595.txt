<DOC>
<DOCNO> 201595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/soneko11.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Tüzmen İhracatın 48 milyar dolara ulaşmasını bekliyoruz 
</HEADLINE>
<TEXT>

     Devlet Bakanı Kürşad Tüzmen, geçen yıl 36 milyar dolar olarak gerçekleşen ihracatın bu yıl program hedefini de aşarak 47-48 milyar dolar seviyesine ulaşmasını beklediklerini bildirdi. 
     Tüzmen, ''ihracatımızdaki yüzde 30'un üzerindeki bu artışın, dünya ticaret hacminin yüzde 2.9 arttığı bir ortamda gerçekleşmiş olması dikkat çekicidir'' dedi. 
     Bakan Tüzmen, sürdürülebilir büyümenin sağlanması için, önümüzdeki dönemde mali disiplini sürdürerek yapısal reformlara devam edeceklerini belirtti. 
     Hükümetin kararlılık ve başarıyla uyguladığı ticari ve ekonomik politikalar sonucu Türkiye'de çok önemli ilerlemeler kaydedildiğini ifade eden tüzmen, makro ekonomik göstergelere göre 2003 yılı sonunda yıllık enflasyonun, hedeflenen yüzde 20'lik oranın altında olacağını belirterek, şöyle devam etti 
     ''2004 yılında tek haneli enflasyon rakamına ulaşmayı hedeflemekteyiz. Yıllık büyüme oranının yüzde 5'in üzerinde gerçekleşmesi, kapasite kullanım oranının yüzde 80'i aşması ve ihracatımızın rekor düzeyde artış göstermesi sanayi üretiminin tekrar canlanmaya başladığının ve 200'li yılların başandadan beri içerisinde bulunduğumuz ekonomik krizin sona erdiğinin göstergesidir. Bu gelişmenin sonuçlarının toplumumuzun tüm kesimlerine yansımanı 2004 yılında açıkça görülmeye başlayacaktır. Sürdürülebilir büyümenin sağlanması için önümüzdeki dönemde mali disiplini sürdürerek, yapısal reformlara devam edeceğiz.'' Dış ticaretteki gelişmelerin son derece olumlu olduğunu kaydeden Bakan Tüzmen, şunları belirtti 
     ''Geçtiğimiz yıl 36 milyar dolar olarak gerçekleşen ihracatımızın, bu yıl program hedefimizi de aşarak 47-48 milyar dolar sevisyesine ulaşmasını bekliyoruz. İhracatımızdaki yüzde 30'un üzerindeki bu artışın dünya ticaret hacminin yüzde 2.9 arttığı bir ortamda gerçekleşmiş olması dikkat çekicidir. Dünya ticaret hacminin gelecek yıl yüzde 4.4 artacağını göz önünde bulundurduğumuzda, 2004 yılında ülkemiz ihracatında daha olumlu gelişmeler olmasını bekliyoruz.'' Türkiye'nin bazı sektörlerde çok büyük başarılar kaydettiğini vurgulayan Bakan Tüzmen, şöyle konuştu 
     ''Türkiye dünyada ikinci büyük işlenmiş deri ürünleri üreticisidir. Tekstil ve hazır giyimde Avrupa Birliği'nin ikinci büyük tedarikçisidir. Türiye Avrupa Birliği ülkelerinin televizyon ihtiyacının yüzde 33'ünü karşılamaktadır. Seramik ve sağlık gereçlerinde dünyanın üçüncü büyük ihracatçısı ve Avrupa'nın üçüncü büyük üreticisidir. Cam üretiminde Avrupa'nın ikinci dünyada dördüncü sıradadır. Otomotiv sanayisinde dünyanın önde gelen üretim üslerinden birisidir. Mücevherat sektöründe dünyanın en büyük ikinci ihraçatcısı konumundadır. Fındık ve incirde dünyanın en büyük üreticisidir.'' 
     
     BÖLGE ÜLKELERİYLE TİCARET 
     Tüzmen bu arada, komşu ülkelerin birbirine alternatif gibi görünse de aslında birbirlerini tamamlayıcısı nitelikte olduğunu vurgularken, şunları söyledi 
     ''Bölgesel bütünleşme olmaksızın gerçekleştirilecek küresel bir bütünleşmenin, ticari, ekonomik, sosyal ve politik açıdan başarılı olması beklenemez. Üzerinde bulunduğumuz coğrafya, ciddi ve çok amaçlı bir ticaretin başlangıcındadır. Bu amaçla ülkeler arasındaki işbirliğin daha üst seviyelere çıkarmak temel hedefimiz olmalıdır. Bunun için somut projelerin uygulanmaya konulması için işadamlarımıza gereken desteğin sağlanması lazım.'' Azerbaycan, Gürcistan, Rusya ve Ukrayna ile dış ticaret hacminin 2003 yılı sonunda 10 milyar dolar seviyesine ulaşmasını beklediklerini ifade eden Bakan Tüzmen, ''Bölge ülkelerinin potansiyeli dikkate alındığında, mevcut ticaret hacmini yeterli bulmuyorum. Hedefimiz orta vadede, dengeli şekilde, bu ülkelerle ticaret hacmini 15 milyar dolar seviyesine çıkarmaktır'' dedi. 
     
</TEXT>
</DOC>
