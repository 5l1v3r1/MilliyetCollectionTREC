<DOC>
<DOCNO> 216543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/son/sonspo09.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Minnesota lider Sacramento'ya fark attı, Garnett başrolde... 
</HEADLINE>
<TEXT>

     ABD Profesyonel Basketbol Ligi'nde NBA 17. hafta mücadelesine, bu sabaha karşı yapılan 3 maçla devam edildi. 
     Gecenin en önemli maçında, Ortabatı Grubu lideri Minnesota Timberwolves, sahasında Pasifik Grubu lideri ve ligin en iyi galibiyet yüzdesine sahip ekibi olan Sacramento Kings'i farklı skorla 92-75 43-34 yenerek, 54. maçında 39. galibiyetine ulaştı. 
     Karşılaşmada evsahibi ekibin yıldız oyuncusu Kevin Garnett, 22 sayı, 24 ribaunt ve ve 4 asistlik performansıyla galibiyette başrolü oynarken, Sam Cassell, 18 sayı ve 5 asist, Latrell Sprewell de 13 sayı, 7 ribaunt ve 5 asistle Garnett'a eşlik etti. 
     52. maçında 14. yenilgisine uğrayan Sacramento Kings'de ise Sırp forvet Predrag Stojakoviç, 15 sayı, 5 ribaunt, 4 asist ve 4 top çalmayla oynamasına karşın yenilgiye engel olamazken, Litvanyalı forvet Darius Songalia 12 sayı, Mike Bibby, 11 sayı ve 7 asist, Sırp pivot Vlade Divaç da 10 sayı, 8 ribaunt ve 6 asistle oynadı. 
     Günün diğer mücadelesinde Los Angeles Clippers, sahasında Boston Celtics'i 102-100 59-58 yenerken, Philadelphia 76ers'ın deplasmanda Seattle Supersonics'e 112-101'lik 59-49 skorla üstünlük sağladığı karşılaşmada, konuk ekibin yıldız oyuncusu Allen Iverson, 40 sayı, 11 asist ve 6 top çalma performansıyla gecenin yıldızı olmayı başardı. 
     Lige, yarın sabaha karşı yapılacak 11 maçla devam edilecek. 
     
</TEXT>
</DOC>
