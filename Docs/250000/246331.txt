<DOC>
<DOCNO> 246331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonyas07.html </URL>
<DATE> 2004/06/08/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Haziran'da cinsel arzular coşuyor... 
</HEADLINE>
<TEXT>

     Sema ÖZKURAL-LONDRA DHA 
Bilimadamları bir dizi araştırmanın sonucunda, cinsel arzuların en çok Haziran ayında arttığını belirledi. 
     Mississippi Üniversitesi'nde yaşları 18-20 arasındaki 20 bin Amerikalı üzerinde yapılan araştırma sonucu grubun yüzda 80'inin ilk cinsel deneyimini Haziran'da yaşadığı ortaya çıkarken, ergenlik çağında biyolojik etkiyle cinsel aktivitenin arttığı belirtildi. 
     Kuzey iklimlerinde "cinsel isteğin, aşkın ve tutkunun doruğa çıktığı ay" olarak tanımlanan Haziran'ın bu özellikleri bilimsel olarak ilan edilirken, araştırmalar sonucu ılık havanın afrodizyak etkisi saptandı. 
     Haziran gençlerin çoğunlukla bekaretlerini kaybettikleri, üreme fonksiyonunun arttığı ve en çok hamile kalınan ay. 
     İngiliz psikolog ve cinsel davranış uzmanı P. Hudson da, Haziran'ın farkına dikkat çekerek, ılık havada daha hafif giysiler giyildiğini söyledi. Ayrıca doğanın desteğiyle hormon seviyesinin yükseldiğini, üremeye yönelik biyolojik etkenler nedeniyle cinsel isteklerin ve deneyimlerin de artış gösterdiğini belirtti. 
     The Sunday Times'ta gençlerle yapılan röportajlarda da Haziran'ın cinsel güdü ve istek açısından hissettirdiği farklılık üzerinde duruluyor. 

     
</TEXT>
</DOC>
