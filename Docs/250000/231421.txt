<DOC>
<DOCNO> 231421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur29.html </URL>
<DATE> 2004/04/14/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
10 yaşında 38 kez ameliyat oldu .. 
</HEADLINE>
<TEXT>

     Hakkari'de tandıra düşerek yaralanan küçük çocuk, 7 yılda 38 kez ameliyat edildi. 
     Alınan bilgiye göre, 9 yıl önce kardeşleri ile oynadığı sırada dengesini kaybedip, ekmek pişirmek için yakılan tandıra düşen ve sol el ile sol ayağında derin yanıklar oluşan Necip Çetin 10 , şimdiye kadar 38 operasyon atlattı. 
     Vücudunun değişik yerlerinde birinci derece yanık oluşan ve Van Yüzüncü Yıl Üniversitesi Araştırma Hastanesi ile Ankara Numune Hastanesi'nde tedavi edilen Çetin'in sağlığına kavuşabilmesi için 11 operasyon daha geçirmesi gerektiği bildirildi. 
     Hakkari Valiliği Sosyal Yardımlaşma ve Dayanışma Vakfı'nın sağladığı yardımlarla çocuğunun ameliyatlarını gerçekleştirebildiğini anlatan baba Abdullah Çetin, çocuğunun sağlığına kavuşabilmesi için yılda üç kez Ankara'ya gittiklerini söyledi. 
     Oğlunun eski sağlığına kavuşabilmesi için 11 operasyona daha ihtiyaç duyulduğunu ifade eden Çetin, bu operasyonların gerçekleşmesi için yetkililerden maddi destek istedi. 
     
</TEXT>
</DOC>
