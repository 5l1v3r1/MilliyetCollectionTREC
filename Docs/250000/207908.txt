<DOC>
<DOCNO> 207908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/soneko10.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji tasarrufu nasıl sağlanır İşte püf noktalar... 
</HEADLINE>
<TEXT>

     Samsun Elektrik Mühendisleri Odası EMO , tarafından hazırlanan ve evlerde enerji tasarrufunun nasıl sağlanacağı yolundaki önerilerin yer aldığı 10 bin broşür dağıtılacak. 
     Oda tarafından yapılan ön çalışmaların ardından hazırlanan broşürlerde, çeşitli elektrikli cihazlarla ilgili tasarruf önlemleri anlatılıyor. 
     Evlerdeki yanlış kullanımlar ve dikkatsizlik sonucu oluşan enerji israflarının hem aile bütçesi, hem de ülke ekonomisi açısından önemli olduğu vurgulanan broşürlerde, alınacak basit önlemlerle evlerde enerji tasarrufu sağlanabileceği kaydediliyor. 
     Önümüzdeki günlerde dağıtımına başlanacak broşürlerde yer alan çeşitli tasarruf yöntemleriyle ilgili önerilerden bazıları ise özetle şöyle dile getiriliyor 
     
     AYDINLATMA 

     ''Evlerde kullanılan elektriğin yüzde 16'sı aydınlatma için harcanıyor. Kullanılmayan odalardaki ışıklar mutlaka söndürülmeli, gündüzleri elektrik aydınlatması yerine gün ışığından yararlanılmalıdır. Lambalar, ışıktan en fazla yararlanılacak şekilde yerleştirilmeli, düşük güçlü bir lamba kullanmak yerine yüksek güçte tek bir lamba kullanılması daha verimli bir aydınlatma sağlamaktadır. 25 voltluk v 6 lamba yerine 100 v'lik 1 lamba kullanılması yüzde 50 tasarruf sağlar. Aydınlatma sistemleri üzerinde biriken kirler ışığın aydınlatma verimini azaltır. Açık renkli duvar, mobilya, perdeler, halılar ışığı yansıttığı için elektrik aydınlatmasına çok az ihtiyaç duyulur.'' 
     
     EV ALETLERİ 

     Ev aletlerinin kullanılmadığı zaman fişte bırakılmaması gerektiği anlatılan broşürlerde, TV, CD ve müzik seti gibi cihazların bekleme konumunda bile çalışır enerjisinin yüzde 5'ini tükettiğine dikkat çekiliyor. 
     Bu tür cihazların kullanımı hakkında ise uygulanabilir basit örnekler şöyle sıralanıyor 
     ''Ütüleme işini bitirmeden 5 dakika önce ütüyü prizden çekin ve işinizi ütünün içinde kalan ısıyla tamamlayın. Saç kurutma işlemini mümkün olduğunca havluyla yapınız. Saç kurutma makinesinin 10 dakika çalışması, 60 v'lik lambanın 3 saat yanmasına eşdeğer elektrik enerjisi tüketir. Buzdolabının kapağını mümkün olduğunca az açın. Buzdolabına oda sıcaklığında soğutulmuş malzeme koyun. Dolap içindeki nem oranının artmaması için sıvı yiyeceklerin üzerini kapatın. Elektrikli süpürgenin torbasını sık sık boşaltın.'' 
     
     BULAŞIK-ÇAMAŞIR MAKİNELERİ 

     Broşürlerde, bulaşık ve çamaşır makinelerinin tam kapasite ile çalıştırılmaması da önerilerek, kapasiteden daha fazla yüklememeye dikkat edilmesi istendi. 
     Çamaşır makinelerine az çamaşır konulması halinde az miktarda su ile işlem yapılması anlatılarak ''kurutma işlemi doğal ortamda yapılmalıdır'' denildi. Öneriler arasında çok kirli veya lekeli çamaşırların daha önceden ıslatılması gerektiği de vurgulandı. 
     Broşürlerde ayrıca fırınlarla ilgili bilgi verilerek modern fırınlarda ön ısıtmanı oldukça hızlı olduğu ve bu nedenle çok gerekli değilse ön ısıtma yapılmaması gerektiği anlatıldı. 

     
</TEXT>
</DOC>
