<DOC>
<DOCNO> 229410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur34.html </URL>
<DATE> 2004/04/07/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Emniyet, Kırcı'nın yakalanması için il müdürlüklerine emir gönderdi 
</HEADLINE>
<TEXT>

     Emniyet Genel Müdürlüğü, Ödemiş Cumhuriyet Başsavcılığı'nın yakalama müzekkeresine dayanarak, Haluk Kırcı'nın yakalanması için il emniyet müdürlüklerine yakalama emri gönderdi. 
     Salihli Ağır Ceza Mahkemesi, 7 TİP'li gencin öldürülmesinden hükümlü Haluk Kırcı için Ödemiş Ağır Ceza Mahkemesi'nce verilen tahliye kararını kaldırmıştı. Bunun üzerine, Ödemiş Cumhuriyet başsavcılığı da, dün, Kırcı için yakalama müzekkeresi çıkarmıştı. 
     Bu müzekkereye dayanarak, Emniyet Genel Müdürlüğü, Kırcı'nın yakalanması için tüm il emniyet müdürlüklerine yakalama emri gönderdi. 
     Haluk Kırcı'nın, son olarak İstanbul Bahçelievler'de tutuklandığı adres ile Ankara'da bulunabileceği bazı adresler üzerinde çalışıldığı öğrenildi. 
     
</TEXT>
</DOC>
