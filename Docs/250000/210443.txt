<DOC>
<DOCNO> 210443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo29.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamerunlu Renaud Ze'yi Akçaabat Sebat'ta... 
</HEADLINE>
<TEXT>

     Denizlispor ile deplasmanda yapacağı maçın hazırlıklarını Antalya'da sürdüren Akçaabat Sebatspor, Kamerunlu Marc Renaud Ze ile anlaştı. 
     Kulüp başkanı Veli Sezgin, prensipte anlaştıkları ve 26 Ocak Pazartesi Trabzon'a getirecekleri 20 yaşındaki Kamerunlu forvet oyuncusunun ülkesinin ümit milli takımında da forma giydiğini söyledi. 
     Sezgin, Kamerunlu oyuncunun genç olduğunu, ancak ondan A takımda yararlanmak istediklerini belirterek, ''Bir süre de kadromuzda bu futbolcuyu göreceğiz ve Akçaabat'ta sözleşme imzalayacağız'' diye konuştu. 
     
     DENİZLİSPOR MAÇI 
     Denizlispor maçı için yarın Antalya'dan Denizli'ye geçeklerini de belirten Sezgin, şöyle konuştu 
     ''Bugün antrenmanı olumsuz hava koşulları nedeniyle 40 dakika yapabildik. Ancak Antalya'da büyük ölçüde hava şartlarından etkilenmedik. Oktay ve Ganalı Osie'yi de alarak kadromuzu güçlendirdik. Denizlispor deplasmanından iyi sonuçla dönmek istiyoruz.'' 
     
</TEXT>
</DOC>
