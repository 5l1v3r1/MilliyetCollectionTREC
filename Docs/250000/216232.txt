<DOC>
<DOCNO> 216232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko05.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en büyük cep telefonu şirketleri... 
</HEADLINE>
<TEXT>

     ''Cingular'' adlı Amerikan cep telefonu şirketinin 41 milyar dolar ödeyerek AT T firmasını satın almak için yaptığı girişim, dünyanın en büyük cep telefonu şirketlerinin hangileri olduğu konusunu gündeme getirdi. 
     Konuyu irdeleyen Wall Street Journal WSJ gazetesi, Cingular-AT T birleşmesi gerçekleşse dahi, ortaya çıkacak dev firmanın 46 milyon abonesiyle ancak dünyanın 3. büyük cep telefonu firması olabileceğine dikkat çekti. 
     Dünyanın en büyük cep telefonu firması ise 123.6 milyon aboneye sahip olan China Mobile şirketi. Onu 69.6 milyon aboneyle bir diğer Çin firması olan China Unicom izliyor. 
     WSJ'nin sıralamasına göre, 4. sırada 44.4 milyon aboneyle Japon NTT Docomo firması geliyor. 5. sırayı ise 37.5 milyon aboneyle Amerikan Verizon firması alıyor. 
     İlk 9'a giren dünyanın diğer dev cep telefonu firmaları da şunlar 
     6-Telecom İtalia Mobile İtalya 25.6 milyon abone 
     7-T-Mobile Deutschland Almanya 25 milyon abone 
     8-Vodafone Almanya 23.3 milyon abone 
     9-Telcel Meksika 21.3 milyon abone 
     
     ''EVET'' YA DA ''HAYIR'' İÇİN 60 SANİYE MÜHLET 

     WSJ'nin haberinde, Cingular ile AT T arasındaki pazarlığın ilginç yönleri de gözler önüne serildi. Buna göre, Cingular'in sahibi olan 2 firmayı SBC Communications ve Bellsouth Corp yöneten Duane Ackerman ve Edward Whitacre, yönetim kurullarını ikna ettikten sonra, AT T'yi satın almak için İngiliz Vodafone Group PLC'nin hisse başına önerdiğinden 15 dolar fazlasını vererek toplam 41 milyar dolar şirketi satın almaya talip oldular. 
     Ancak Ackerman ve Whitacre'in bir şartı vardı AT T yöneticileri sözleşmeyi okuduktan tam bir dakika sonra ''evet'' ya da ''hayır'' dediklerini açıklayacaklardı. Gazete, AT T yöneticilerinin cazip teklife 'hayır' diyemediklerini de yazdı. 
     Cingular ile AT T arasındaki sözleşmenin yürürlüğe girebilmesi için düzenleme komitesinin anlaşmayı onaylaması gerekiyor. Bu olduğu takdirde Cingular firması ABD piyasasının yüzde 97'sine erişme olanağına kavuşacak. 
     
</TEXT>
</DOC>
