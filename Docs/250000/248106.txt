<DOC>
<DOCNO> 248106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonsiy23.html </URL>
<DATE> 2004/06/15/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Eski DEP'liler Şırnak'ta 
</HEADLINE>
<TEXT>

     DEHAP Genel Başkanı Tuncer Bakırhan ile kapatılan DEP'in eski milletvekilleri Leyla Zana, Hatip Dicle, Orhan Doğan ve Selim Sadak, DEHAP tarafından Şırnak'ta düzenlenen mitinge katıldılar. 
     Selim Sadak, Cumhuriyet Meydanı'ndaki mitingde yaptığı konuşmada, ''Sayın Özkök'e yalvarıyorum, bu toprakların çocukları birbirlerini öldürmek istemiyor. Sevgi ile birbirlerine sarılmak istiyorlar. Çekinceleri olmasın, bu ülke bölünmeyecek. Rant peşinde olanlar bu lafları söylüyorlar'' dedi. 
     Hatip Dicle de, bu sabah bir televizyonda Hava Kuvvetleri Komutanı Orgeneral İbrahim Fırtına ile bir şehit babasının diyalogunu izlediğini anlatarak, ''Sayın Fırtına Türkiye Cumhuriyeti dimdik ayaktadır, sağduyulu ve sakin olun diyordu. Ben de buna yürekten katılıyorum'' diye konuştu. 
     
</TEXT>
</DOC>
