<DOC>
<DOCNO> 244193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonsiy01.html </URL>
<DATE> 2004/05/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Mehmet Ağar, Çiller'in rekoruna koşuyor 
</HEADLINE>
<TEXT>

     DYP Genel Başkanı Mehmet Ağar, partinin yumuşak karnı olan İstanbul'da bir rekora koşuyor. 
     DYP liderliğinde 1.5 yılı geride bırakan Ağar, bu süre içinde İstanbul İl Başkanlığı'nda 4 isimle çalıştı. Selefi Tansu Çiller ise 9.5 yıllık döneminde il koltuğunu 7 isme emanet etmişti. 
     Aralık 2002 Büyük Kongresi'nde genel başkanlığa seçilen Ağar, İstanbul il başkanlığında, Süleyman Soylu'nun milletvekili adayı olması nedeniyle yerine getirilen Seyit Şahin'le çalışmaya başladı. 
     Ağar, İstanbul İl Başkanlığı'na daha sonra Mücahit Türkan'ı, yönetimin oluşmasında ortaya çıkan sorunlar nedeniyle Türkan'ın ayrılması sonrasında ise Ertan Uygun'u getirdi. 
     28 Mart seçimi sonrasında Uygun'un bazı yöneticiler ile 
     yıldızının barışmaması nedeniyle görevden ayrılması üzerine Faik İçmeli İl Başkanı oldu. Eski Genel Başkan Tansu Çiller'in 1993-2002 dönemini kapsayan dönemde ise İstanbul İl Başkanlığı sık sık el değiştirmişti. Çiller Orhan Keçeli, Rasim Cinisli, Tekin Enerem, Maral Öztekin, Celal Adan, Süleyman Soylu ve Seyit Şahin'le çalışmıştı. 
     
</TEXT>
</DOC>
