<DOC>
<DOCNO> 203789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sontur26.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan, Kubilay'ın şehit edilişinin yıldönümünde mesaj... 
</HEADLINE>
<TEXT>

     Başbakan Recep Tayyip Erdoğan, Kubilay'ın şehit edilmesinin 73. yıldönümü dolayısıyla bir mesaj yayınladı. 
     Başbakanlık Basın Merkezi'nden yapılan açıklamaya göre, Erdoğan, mesajında şunları kaydetti 
     ''Vatanına gönülden bağlı genç Teğmen Kubilay, milletimizin Cumhuriyetimize, ülke birlik ve bütünlüğüne sahip çıkma ve onu yüceltme inancının bir sembolü olarak tarihimizdeki yerini almıştır. 
     Sahip olduğu Cumhuriyet değerlerini, ülkesi ve milletiyle olan birlik ve bütünlüğünü daima korumaya kararlı olan Türkiye Cumhuriyeti, aziz milletinden aldığı güçle, çağdaş milletler arasında yer alma çabalarına devam edecek, birlik ve beraberliğini koruyacaktır. 
     Bu münasebetle, şehit edilişinin 73. yıldönümünde Teğmen Kubilay'ı ve tüm şehitlerimizi bir kez daha saygı ve rahmetle anıyorum.'' 
     
</TEXT>
</DOC>
