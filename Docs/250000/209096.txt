<DOC>
<DOCNO> 209096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sonspo01.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Werder Bremen'e boyun eğdi 0-1 
</HEADLINE>
<TEXT>

     Trabzonspor, Efes Pilsen Cup Turnuvası B Grubu'ndaki 2. maçında Almanya'nın Werder Bremen takımına 1-0 yenildi. 
     Karşılaşma son derece düşük bir tempoda oynanırken, iki takım da gol pozisyonuna girmekte güçlük çekti. Eski Galatasaraylı milli futbolcu Ümit Davala'nın da ilk 11'de görev yaptığı güçlü Alman ekibi Werder Bremen, ikinci yarıda penaltıdan attığı tek golle sahadan galibiyetle ayrılmayı başardı. 
     19. dakikada Fatih'in ceza alanı içinden sert şutunda kaleci Borel gole izin vermedi. 
     37. dakikada Krstajıc'in kullandığı serbest vuruşta kaleci Petkoviç son anda topu köşeden çıkarmayı başardı. 
     52. dakikada kaleci Petkoviç'in ileri çıktığını gören Mıcoud, orta sahadan topu kaleye gönderdi. Ancak meşin yuvarlak az farkla yandan auta gitti. 
     60. dakikada Emre Toraman'ın ceza alanında Charisteas'ı düşürmesiyle Werder Bremen penaltı atışı kazandı. Atışı kullanan Lisztes, takımını 1-0 öne geçirdi. 
     85. dakikada Borowski'nin pasıyla bomboş pozisyonda kaleciyle karşı karşıya kalan Charisteas'ın plasesinde, kaleci Petkoviç gole izin vermedi. 
     Karşılaşma, Werder Bremen'in 1-0'lık üstünlüğüyle sona erdi. 
     B Grubu'nda oynadığı 2 maçı da kazanan Werder Bremen ve A Grubu'nu birinci olan Galatasaray, 17 Ocak Cumartesi günü finalde karşılaşacak. 
     
</TEXT>
</DOC>
