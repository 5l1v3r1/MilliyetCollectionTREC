<DOC>
<DOCNO> 217414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun49.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna'da 1 kişi, ülkeden uranyum çıkarırken yakalandı 
</HEADLINE>
<TEXT>

     Ukrayna sınır koruma birliklerinin, ülkeden uranyum çıkarmaya çalışan bir kişiyi yakaladıkları bildirildi. 
     Sınır koruma birlikleri sözcüsü Yevgeni Bergman bugün yaptığı açıklamada, bir karavanla sınırı geçmeye çalışan bu kişinin 400 gram uranyum taşıdığını belirtti. 
     Yakalanan maddenin, atom bombası yapımına elverişli zenginleştirilmiş uranyum olup olmadığı henüz bilinmiyor. Laboratuar çalışmalarından sonra yakalanan maddenin türü belirlenecek. 
     Sözcü, bu kişinin Tisa sınır kapısında yakalandığını, ifadesinde, ''bir benzin istasyonundan aldığı maddeyi para karşılığı taşıdığını, Macaristan'a götüreceğini ve orada dişçilikte kullanılacağının kendisine söylendiğini'' belirtti. 
     
</TEXT>
</DOC>
