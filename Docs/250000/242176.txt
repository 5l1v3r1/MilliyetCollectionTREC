<DOC>
<DOCNO> 242176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sontur01.html </URL>
<DATE> 2004/05/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Taşıtlar Vergi'sinin iptal davası 26 Mayıs'ta... 
</HEADLINE>
<TEXT>

     Anayasa Mahkemesi, Motorlu Taşıtlar Vergisi'nin MTV bazı maddelerinin iptali ve yürürlüğünün durdurulması istemiyle açılan davayı, 26 Mayıs Çarşamba günü esastan görüşecek. 
     CHP, 5035 sayılı ''Bazı Kanunlarda Değişiklik Yapılması Hakkında Kanun''un 23. maddesiyle değiştirilen 197 sayılı Motorlu Taşıtlar Vergisi Kanunu'nun 5. maddesinin, 24. maddesiyle değiştirilen 197 sayılı Yasa'nın 6. maddesinde yer alan II , III ve IV sayılı tarifelerin ve 50. maddesinin d fıkrasının iptali ve yürürlüğünün durdurulması istemiyle dava açmıştı. 
     Anayasa Mahkemesi, 26 Mayıs Çarşamba günü yapacağı toplantının gündemine söz konusu davayı da aldı. 
     CHP'nin iptal başvurusunda, motorlu taşıtların değeri üzerinden vergi alınması gerekirken motor gücü, kalkış ağırlığı gibi bazı kriterlere göre vergilendirme yapıldığı, pahalı bir otomobille aynı özellikleri taşıyan ucuz bir otomobil için aynı verginin ödenmesinin öngörüldüğü belirtilmişti. 
     Başvuruda, yasanın 2 Ocak 2004'te Resmi Gazete'de yayınlanarak yürürlüğe girdiği, ancak 1 Ocak'tan geçerli sayıldığı, yürürlük maddesinin de Anayasa'ya aykırı olduğu savunulmuştu. 
     
</TEXT>
</DOC>
