<DOC>
<DOCNO> 249290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sontur10.html </URL>
<DATE> 2004/06/19/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kişi başına yıllık elektrik tüketimi dünya ortalamasının altında... 
</HEADLINE>
<TEXT>

     Türkiye, kişi başına elektrik tüketiminde 2000 kilowatsaat'la dünya ortalamasının altında yer aldı. 
     CHP Adana Milletvekili Atila Başoğlu'un yazılı soru önergesini yanıtlayan Enerji ve Tabii Kaynaklar Bakanı Hilmi Güler, Türkiye'nin geçtiğimiz yıl 140 milyar 860 milyon kilowatsaat elektrik tükettiğini bildirdi. 
     Kişi başına elektrik tüketiminde Dünya ortalamasının 2326, OECD ülkeleri ortalamasının ise 7879 kilowatsaat olduğunu kaydeden Bakan Güler, kişi başına elektrik tüketiminin en yüksek olduğu ülkenin 12 bin 896 kilowatsaat ile Amerika olduğunu belirtti. 
     Türkiye'nin, kişi başına yaklaşık 2000 kilowatsaat elektrik tüketimi ile kişi başına 2105 kilowatsaat elektrik tüketen Azerbaycan'ın gerisinde yer aldığını bildiren Bakan Güler, Son 5 yıl içinde dışardan alınan elekrik enerjisinde en düşük seviyenin 2003 yılında yaşandığını kaydetti. Güler, 2001 yılında 4,5 milyar kilowatsaat olan dış alımın 2003 yılında 1 milyar 159 milyon kilowatsaat'e düştüğünü belirterek, Türkiye'nin elektrik enerjisi dış satımının ise 2003 yılı verilerine göre arttığını kaydetti. 
     
</TEXT>
</DOC>
