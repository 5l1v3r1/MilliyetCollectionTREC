<DOC>
<DOCNO> 218139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/siyaset/siy05.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de istifa depremi 
</HEADLINE>
<TEXT>

   Genel Başkan Yardımcısı Erdem'le Genel Sekreter Sav'ın Çankaya adayı kavgası, Erdem'in istifasıyla sonuçlandı 
   EZELHAN ÜSTÜNKAYA Ankara 

   
   CHP Genel Başkanı Deniz Baykal'a en yakın isimlerden olan Eşref Erdem, Merkez Yönetim Kurulu MYK ve Genel Başkan Yardımcılığı'ndan istifa etti. 
   CHP'deki istifa depremi, Çankaya adayının belirlenmesi sırasında başladı. Kurultay sürecinde karşı karşıya gelen CHP Genel Sekreteri Önder Sav ile Erdem arasındaki gerginlik, Çankaya adaylığı konusunda da su yüzüne çıktı. Erdem, eski İl Başkanı Levent Gök'ün Sav, Tekin Bingöl'ün aday yapılmasını istedi. 
   Baykal'ın önünde kavga eden iki isim arasında kalan Baykal, sorunu MYK'da oylamayla çözmeye çalıştı. Sav ve Erdem'in kavgası devam edince, Baykal, Muzaffer Eryılmaz'ın adaylığında karar kıldı. Sav'a yakın bir isim olan Eryılmaz'ın adaylığına da tepki gösteren Erdem, toplantıyı terk etti. 
   21 yıldır Baykal ile siyaset yapan Erdem'in istifası genel merkezde şaşkınlık yarattı. Erdem'e yakın CHP Genel Sekreter yardımcıları Mehmet Sevigen, Sinan Yerlikaya ve CHP Genel Saymanı Mahmut Yıldız'ın da istifa edebileceği konuşuluyor. 
   
   
</TEXT>
</DOC>
