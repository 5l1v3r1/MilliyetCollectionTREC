<DOC>
<DOCNO> 222440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun63.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa. "Hz İsa'nın Tutkusu" filminin yıldızı Caviesel'le görüştü 
</HEADLINE>
<TEXT>

     Papa 2. Jean Paul, Mel Gibson'un tartışmalı ''Hazreti İsa'nın Tutkusu'' adlı filminin aktörü Jim Caviezel ile görüştü. 
     ANSA ajansının haberine göre, filmde İsa'yı canlandıran ve Roma'ya filminin özel gösterimine katılmak için gelen Caviezel, Papa ile kısa bir görüşme yaptı. 
     Papa'nın, aktörü kutsadığı belirtildi, ancak detaylı açıklama yapılmadı. 
     Papa ile görüşmeye Caviezel'in eşi ve kayınpederi ile kayınvalidesinin de katıldığı ifade edildi. 
     Hz. İsa'nın yaşamının son 12 saatini ayrıntılı biçimde gözler önüne seren ve bu süre içerisinde kendisine yapılan işkenceleri tüm çıplaklığıyla vurgulayan film, Yahudi düşmanlığını körüklediği iddiasıyla Yahudilerin tepkisini çekmişti. 
     
</TEXT>
</DOC>
