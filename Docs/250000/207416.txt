<DOC>
<DOCNO> 207416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/magazin/yazdud.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nurgül'ün fendi, Hande'yi yendi 
</HEADLINE>
<TEXT>

   Yeniköy'de bir eğlence turu Grand Cello, Kuzine Restaurant-Ocakbaşı, Yeniköy Spor Kulübü Sosyal Tesisleri, Kalamış'ta Murphy's Dance Bar'da müthiş eğlence ve... 
   
      
   Efendim, bildiğiniz üzere İstinye'de oturuyorum. Tabir-i caiz ise burnumun ucu Yeniköy. Bizim oraları, İstinye, Maslak, Yeniköy acayip eğlenceli ve renkli yerler. Geçen hafta sonu hep bizim oralarda turladım. Komşu mekanlarda neler oluyor diye baktım. Sitedeki sevgili arkadaşım Aşkım Sağıroğlu kendileri Göksel Arsoy'un güzel kızı olur ile yazın birlikte gidip beğendiğim Yeniköy Spor Kulübü Sosyal Tesisleri'nde o gün yürüyüş sonrası nefes aldım. Burası yazın muhteşem oluyor. Bahçesi bir harika. Boğaz manzarası ömre bedel. Kışlığı da hoş. Tesis müdürü Ahmet Buçukoğlu. Kulüp herkese açık. Mönüdeki fiyatlar da keseye uygun. Yani pazar günleri evde oturup kahvaltı yapmaya ya da yemek pişirmeye bence değmez. Bir de benim gibi bekar hayatınız varsa doğruca Yeniköy Spor Kulübü Tesisleri'ne. Bu arada genelde pahalı restoranlardan sözettiğimi söyleyen güzel dostum, ünlü mimar Zafer Babacan, buyur, senin de burnunun ucunda rahat gidebileceğin bir adres. Düşünün, kahvaltı 3 milyon, omlet ve menemen çeşitleri 2.5, sandviç ve tost çeşitleri 1.5, ızgaralar 4-8, tavuk çeşitleri 4, içecekler 1-2, salatalar 2.5-3 milyon lira. Bundan böyle özellikle de hafta sonları daha sık gideceğim Yeniköy Spor Kulübü Sosyal Tesisleri'ne. O gün güzel bir salata, ardından bir kaşarlı köfte yedim üzerine de bir bardak çay ile su içtim. 10 milyon lira ödedim. Üstelik servis de kötü değildi. Yediğim her şey de lezzetliydi. Yeniköy Spor Kulübü Sosyal Tesisleri'nin telefon numarası 0212 262 61 10. 
   
      Botanik bahçesinde kebap zevki, Grand Cello'da limitsiz eğlence    Yaklaşık 20 yıldır tanıdığım ve efendiliğine hayran olduğum sevgili İlyas Demircan uzun süredir arkadaşlarıyla Yeniköy Kuzine Restaurant'ı çalıştırıyordu. İlyas'a defalarca söz verdiğim halde gidememiştim. Bir cumartesi de önce ona uğradım. Ortağı Oktay Karakuş ile keyifleri yerindeydi. Çok güzel bir kışlık salon yapmışlar. Yazlık bahçeyi kapatmışlar. Etrafınız yeşillikler içinde. Mis gibi kebap kokularına çiçek kokuları karışıyor. Özellikle yağmurlu havalarda buranın ambiansı daha da sıcak. Aşçıbaşı Kahramanmaraşlı Uğur Usta bu işi biliyor. Aslında yalnızca kebap değil, balık severler için de ideal bir yer. Yemek yerken kışlık bahçede dev perdeden keyifle maç izleyebilirsiniz. Çocuklara da minik bir bahçe yapmışlar. Özellikle aileler için çok uygun. Pazar günleri özellikle öğle saatlerinde yer bulunmuyormuş. Her çeşit kebap mevcut. Spesyalleri arasında Topkapı, Kuzine kapama kebap, etten ve piliçten fırın beyti, küşleme, ekşili kuzu şiş ve pirzola var. O gün bir fındık lahmacun, içli köfte ve dürüm piliç beyti yedim. Beğendim. Fiyatları biraz yüksek bulmuştum. Onu da söyledim. Düşürmüşler. İki kişi içki dahil 60-70 milyon liraya çıkabilirsiniz. Ama dört dörtlük bir yemek. Ayrıca evlere paket sevisi de var. Kuzine Restaurant-Ocakbaşı'nın telefon numarası 0212 277 06 27. Yine uzun süredir söz verip de gidemediğim yerlerden biri de Grand Cello. Aslında burayı ilk tanıyan ve tanıtanlardan biriyim. Ama gidilip, görülüp, yazılacak o kadar yer var ki, istesem de bazı yerlere senede ancak birkaç kez uğrayabiliyorum. Fakat Grand Cello'nun patronları Celil Cengiz, yakışıklı oğlu Emre ve benim güzel arkadaşım Hatice Bayer'e söz verdim. Artık daha sık gideceğim. Hatice Bayer'i sanırım tanırsınız. Bülent Ersoy'dan Derya Tuna'ya, Oya Aydoğan'dan Reyhan Ataman'a varıncaya kadar pek çok ünlünün kuaförü ve makyözü. Hatice sevgili eşi Okan Ağabey'in vefatının ardından iki oğlunun geleceği için işletmeciliğe de soyundu ve Grand Cello'ya ortak oldu. Mekanın hafta sonları köy kahvaltısı muhteşem. Hakiki köy yumurtası, bal, pekmez, köy ekmeği, gözleme, çiğ börek, katmer, peynir çeşitleri yok yok. Kişi başı 13 milyon lira. Ama akşam eğlencesi müthiş. Tam benim istediğim türden. Tesisat yok. Kemanda Sedat, udi Erhan, kanunda Orhan çalıyorlar. Mönü hayli zengin. Bu arada Grand Cello'yu büyütmüşler. Her taraf cam kaplı ama içerisi sıcacık. Zaten çok keyifli bir yer. O gece şefler Müslüm, Dinçer ve Ercan yine arı gibiydiler. Soğuk mezelerde beyaz peynir, balık salatası, çibes, Ermeni pilakisi, közde patlıcan ve biber, ara sıcaklarda bahar böreği, kalamar, hamsi, istavrit tava, kabak mücver var. Ana yemekte ise bazen tavuk bazen de balık. Finalde ise çikolata sufle. Limitsiz içki dahil kişi başı 35 milyon lira. Bir akşam bizim sitedeki arkadaşlarla gidip tabir-i caiz ise kopacağız. Mekanın müdavimleri de Behzat Uygur ve güzel eşi Çiğdem, Ahmet-Neslihan Kozanoğlu, Hayyam Garipoğlu ve eşi, Elif-Fikret Görmüş, Reyhan Ataman gibi renkli isimler. Grand Cello telefon numarası 0212 299 59 10. 
   
      'Ada'daki savaşı Nurgül kazandı, Feza Kırca'dan keyifli bir mekan,    Uzun süredir Anadolu Yakası'na geçememiştim. Doğruyu söylemek gerekirse bana çok zor geliyor. Hele o köprü trafiği bir felaket. Fakat sevdiğim bir arkadaşım yeni bir işe başlayınca 'Hayırlı olsun' demeye gittim. Kalamış'ta Murphy's Dance Bar, artık İstanbul sosyetesinin önemli isimlerinden Feza Kırca'ya teslim. Ankara ve Antalya'da da şubeleri olan Murphy's Dance Bar yedi yıllık bir kuruluş. Haftanın değişik gecelerinde farklı müzik türleri sunuyor ve 20 ila 60 yaş arasında herkes pistte. Mekanda denizin ortasında bir teknede gibisiniz. Çünkü dört tarafı da açık ve camlarla kaplı. Barı çok ilginç. Gerçek bir gemi direğinin etrafında, muhteşem bir manzara karşısında içkinizi yudumluyorsunuz. Yemek de var tabii. Zaten Feza'nın yemeklerinin lezzeti yiyenlerin dilindedir, benim de öyle. Krepler, ev yapımı hamburgerler, minik pazı dolmaları, güveçte pastırmalı kuru fasulye müthiş. Her salı ve perşembe 19.30'da dans dersleri var. Mekanın servis müdürü Rıdvan İncir. DJ Evren'in haricinde pek çok ünlü konuk DJ'de çalıyor ve partiler yapıyor. Telefon numarası 0216 349 73 63. Bir süredir uğramadığım Karaköy Safran'a, sevgili arkadaşım Altan'a Aslı Altan "Merhaba" demek için uğradım. Votka-çilek içerken sohbet ettik. Altan o gece çok keyifliydi. Eğlenceyi, iyi yemeği ve iyi müzik dinlemeyi sevenlerin adresi olan Safran bana o gece keyif verdi. Benim için çok önemli bir isim olan, POSTA'nın gurme yazarı sevgili Artun Ünsal ile birlikte yakında Safran'a yemeğe gideceğiz. Safran'ın telefon numarası 0212 293 39 92. Sevgili arkadaşım ve başarılı yapımcı Osman Yağmurdereli bildiğiniz üzere reyting rekorları kıran ve Kanal D'de yayınlanan Kınalı Kar'ın yapımcısı. Osman şimdilerde senaryosu Nuran Devres tarafından yazılan 'Ada' adlı yeni bir diziye başlıyor. Dizinin başrol oyuncusu Nurgül Yeşilçay. Dizide Hande Ataizi de vardı. Fakat Hande, Nurgül'ün şöhreti altında 'ezilirim' düşüncesiyle çekimser davranınca Osman da başka bir oyuncu arayışına girdi. Dizide erkek oyuncu olarak Faruk Peker, Hakan Ural, Levent Özdilek, Yiğit Özşener'in adı geçiyor. Osman adaylar arasından henüz seçim yapmadı. Nurgül dizide bir kapıcının kızı rolünde ve adı da Şerbet. Yani hanımağalıktan mütevazi bir hayata döndü anlayacağınız. Ben 'Ada'yı merakla bekliyorum. Evet, bugünlük de bu kadar. Sevgiyle kalın, iyi haftalar dileğiyle. 
   
      TEL TENCERE    Sahnelerin sultanı Bülent Ersoy yılbaşında sahneye çıkmak için 100 milyar istemiş. Ama verilen rakam 50 milyarda kalmış. Bu miktarı da Hülya Avşar'ın menajerlik yapan annesi Emral Avşar Antalya'da bir otelde çıkması için teklif etmiş. ANAP eski Genel Başkanı Mesut Yılmaz ve zarif eşi Berna Yılmaz, yeni yıla eski dostlarıyla Beykoz Konakları'ndaki evlerinde girdi. Konukları eski bakanlardan Nejat Arsever ile güzel eşi Düriye Hanım'dı. Yıldız Tilbe'nin son albümü 'Çabuk Olalım Aşkım' 1,5 milyon satmış. Plakçılar çarşısında herkes, Yıldız'ın, Tarkan'ın satışlarını ikiye katladığından sözediyor. Şefik Öztek'in son günlerde ağzını bıçak açmıyor. Kuruçeşme'de dekorasyonuna çok büyük para harcadığı kışlık Laila'yı ne yazık ki açamıyor. Fakat Ankara'daki kışlık Laila şubatın ilk haftasında hizmete giriyor. Ankara Laila'da Yılmaz Erdoğan'ın Yazı Kebap'ı, Ersoy Çetin'in Park Şamdan'ı ve Necdet Göral'ın Mirror'ının şubeleri var. Efendim, güzel dostum Yıldırım Mayruk son anda bir değişiklik olmazsa 12 Nisan 2004'te vedaya hazırlanıyor. Artık kendine daha fazla vakit ayıracak ve bundan böyle defile yapmayacak. Yıldırım'ın tüm yakınları ve dost olarak da gördüğü çok özel müşterileri bu defileye davetli olacak. Bilet satılmayacak. 
   
   
      
   
</TEXT>
</DOC>
