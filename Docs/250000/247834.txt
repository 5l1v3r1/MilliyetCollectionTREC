<DOC>
<DOCNO> 247834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sonspo18.html </URL>
<DATE> 2004/06/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Gürsoy Conceicao için yarın kulübü ile görüşeceğiz... 
</HEADLINE>
<TEXT>

     Galatasaray Spor Kulübü 2. Başkanı ve Futbol Şube Sorumlusu Ergun Gürsoy, yurt dışında sürdürülen transfer çalışmaları ile ilgili açıklamalarda bulundu. 
     Ergun Gürsoy, kulübün resmi internet sitesine yaptığı açıklamada, kulüp başkanı ve futbol şubesinden arkadaşlarının transfer görüşmeleri için yurt dışında bulunduğunu hatırlatarak, ''Hafta sonu tatili nedeniyle 2 gün ara verilen çalışmalarımız, bugünden itibaren devam edecek. Real Madridli futbolcu Flavio Conceicao için, yarın kulübüyle bir görüşme yapacağız. Söz konusu futbolcuyla geçtiğimiz hafta yapılan görüşmeler olumlu sonuçlandı, şimdi kulübüyle masaya oturacağız. Hedeflerimize ulaşmak yönündeki çalışmalarımıza ümitle devam ediyoruz'' diye konuştu. 
     
</TEXT>
</DOC>
