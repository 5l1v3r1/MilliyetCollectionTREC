<DOC>
<DOCNO> 225651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/ekonomi/eko01.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yüzde 8.8 arttı yüzde 5'lik büyüme garanti... 
</HEADLINE>
<TEXT>

   Sanayi üretiminin 2003'te yüzde 8.8 arttığının açıklanmasının ardından yüzde 5 olan büyüme hedefinin tutturulmasına artık kesin gözüyle bakılıyor 
   EKONOMİ SERVİSİ 
   
   Büyüme rakamı üzerinde önemli ağırlığı olan üretim geçen yıl yüzde 8.8 arttı. Açıklanan artış oranı yüzde 5'lik büyüme hedefinin tutacağına ilişkin beklentileri güçlendirdi. Sanayi üretimindeki artış tamamen özel sektörden kaynaklandı. 
   Devlet İstatistik Enstitüsü DİE , 2003'ün son çeyreğine ilişkin sanayi üretim rakamlarını açıkladı. Buna göre Ekim - Aralık 2003 arasında sanayi üretimi yüzde 10.8 oranında arttı. Söz konusu dönemde kamu sektöründe üretim yüzde 4.1 daralırken özel sektör üretimini yüzde 15.6 artırarak toplam rakamın yüksek çıkmasını sağladı. 
   
   Büyümeye 3 puanlık katkı 
   Hükümetin 2003'te yüzde 6.5 yükseliş hedeflediği sanayi üretiminde 12 aylık artış yüzde 8.8 oldu. Toplamda, madencilik üretimi yüzde 3.4 düşerken imalat sanayi yüzde 9.4, elektrik gaz ve su sektörü de yüzde 8.5 büyüdü. 
   Bu arada sanayideki üretim artışının gayrisafi milli hasılaya GSMH 2.5 - 3 puan arasında olumlu katkı yapacağı ve yüzde 5'lik yıl sonu büyüme hedefinin tutturulmasını sağlayacağı belirtiliyor. 2003'ün tarım ve inşaat sektörü için kötü geçmesine karşın ithalat vergisi ve buna bağlı olarak hizmetler sektöründeki hızlı büyümenin sanayi üretimiyle birlikte ekonomi yönetimini büyüme hedefine ulaştırması bekleniyor. En son 10 Aralık 2003'te açıklanan dokuz aylık büyüme verilerine göre GSMH yüzde 5.2, gayrisafi yurtiçi hasıla ise yüzde 5.4 olmuştu. DİE, GSMH verilerini 31 Mart'ta açıklayacak. 
   
   Aylık veriler revize oldu    DİE'nin dün açıkladığı üç aylık üretim verileri aylık açıklanan rakamların revize edildiğini gösterdi. 403 sanayi maddesiyle hazırlanan aylık üretim verileri yıllık artışı yüzde 9.1 olarak gösterirken rakam 2005 üretim maddesiyle hazırlanan üç aylık verilerde yüzde 8.8'e düştü. DİE'nin üretim rakamlarını ekim için yüzde 12.3, kasım için yüzde 3.9, aralık için yüzde 21.1 olduğunu hatırlatan uzmanlar, piyasada bu üç verinin ortalamasının yüzde 12 olmasının beklendiğini kaydetti. 
   
   Üretim artışı son çeyrekte yüzde 10.8    2002 1. çeyrek 3.2 2.çeyrek 11.9 3. çeyrek 9.8 4 çeyrek 12.7 
   
   2003 1. çeyrek 9.5 2.çeyrek 4.6 3. çeyrek 10.4 4 çeyrek 10.8 
   
   Üretim kamuda düştü özelde yükseldi 2003 4. çeyrek 12 aylık ortalama Devlet Özel Toplam Devlet Özel Toplam Toplam sanayi -4.1 15.6 10.8 -4.5 13.3 8.8 Madencilik 4.7 0.2 3.5 -5.4 2.3 -3.4 İmalat sanayi 1.9 13.4 11.2 2.1 11.1 9.4 Elektrik. gaz ve su -26.9 51.7 8.4 -21.9 58.5 8.5 
   
   Taşıt araçları üretimi yüzde 47.7 arttı 4. çeyrek Yıllık İmalat Sanayi 11.2 9.4 Gıda içecek imalatı 1.6 7.1 Tütün ürünleri im. -10.4 -4.7 Tekstil ürünleri im. -0.6 2.3 Giyim eşyası im. 9.3 1.7 İşlenmiş deri ürünleri 14.5 6.2 Ağaç ür. İm.. mobilya hariç 1.5 -3.6 Kağıt ve kağıt ür. im. 6.9 9.6 Basım ve yayım imalatı 18.0 23.9 Rafine edilmiş petrol ür. 7.7 3.1 Kimyasal madde ür. İm. 13.7 9.2 Plastik-kauçuk ür. İm. 15.5 15.5 Metalik olm. min.mad.im. 12.8 9.7 Ana metal sanayi 6.5 11.8 Metal eşya sanayi 11.3 3.5 Makina ve teçhizat imalatı 22.1 22.4 Bilgi işlem mak. im. 125.0 20.1 Elektrikli makina ür. im. 8.0 2.6 Radyo.TV haberleşme ür. im. 30.8 19.4 Tıbbi ve optik alet.. saat im. 1.4 -4.2 Taşıt araçları ve karoseri im. 54.1 47.7 Diğer ulaşım araçları im. -48.8 -38.7 Mobilya imalatı 2.2 -6.5 
   
   
</TEXT>
</DOC>
