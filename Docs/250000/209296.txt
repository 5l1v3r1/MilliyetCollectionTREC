<DOC>
<DOCNO> 209296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/sonspo01.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Valdes grip oldu, Rüştü yine kaleye... 
</HEADLINE>
<TEXT>

     İspanya'nın FC Barcelona takımında kendisine verilen şansı kötü kullandığı için yedeğe alınan kaleci Rüştü Reçber, birinci kaleci Victor Valdes'in gribe yakalanmasından dolayı, tekrar kaleye geçme şansını elde etti. 
     İspanyol futbol ligi La Liga'da sezonun ikinci yarısının ilk maçında kendi sahasında Athletico Bilbao'ya karşı oynayacak olan Barcelona'da kaleyi 1 hafta aradan sonra yine Rüştü koruyacak. 
     Valdes'in şiddetli gribe yakalandığı, bu yüzden oynatılmasının şimdilik mümkün görünmediği bildirildi. 
     Rüştü'nün oynatılmasıyla AB dışında 3'ten fazla oyuncu oynatamama kuralı gereğince problem yaşatacak olan Rijkaard'ın son dönemlerde formda olan Arjantinli Saviola'yı, golcü futbolcu Brezilyalı Ronaldinho ve defanstaki önemli isim Meksikalı Marquez arasında seçim yapmakta bu kez zorlanacağı belirtiliyor. 
     La Liga'da 16. haftada kaleyi devralan ve hemen sonra Celta Vigo ve Racing karşısında hatalı goller yiyerek yedeğe alınan Rüştü, yarın akşam Nou Camp Stadı'nda TSİ 22.30'da başlayacak maçta tekrar ilk 11'de forma giyecek. 
     Öte yandan, İspanya'nın yıldızlar topluluğundan oluşan Real Madrid, takımın en tecrübeli oyuncularından Roberto Carlos'un sözleşmesinin, 2007 yılının Haziran ayı sonuna kadar uzatıldığı bildirildi. 
     
</TEXT>
</DOC>
