<DOC>
<DOCNO> 244520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo26.html </URL>
<DATE> 2004/06/01/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Basketbol.. Darüşşafaka, antrenör Çevik'in sözleşmesini 1 yıl uzattı... 
</HEADLINE>
<TEXT>

     Türkiye Basketbol Ligi takımlarından Darüşşafaka, antrenör Okan Çevik'in sözleşmesini 1 yıl uzattı. 
     Çevik, AA muhabirine yaptığı açıklamada, kulübüyle geçen yıl yaptığı sözleşmenin opsiyonlu olduğunu hatırlatarak, ''Sezon sonunda karşılıklı oturup konuştuk ve opsiyonu kullanarak sözleşmemi 1 yıl uzattık. Basketbol açısından önemli bir camiayla yeniden anlaştığım için mutluyum'' dedi. 
     Geçen sezon, çok yüksek olmayan bir bütçeyle, ligde mücadeleci ve güzel bir basketbol oynadıklarını ifade eden Okan Çevik, ''İyi bir derece elde ettik. Bu sezon daha iyi bir kadro kurmayı hedefliyoruz. Kadromuzdaki oyunculardan hiçbirini gönderme kararı almadık. Yabancılarımızla da yeniden görüşeceğiz, anlaşırsak kalacaklar. Geçen sezon çok ciddi katkıları olmuştu'' diye konuştu. 
     
</TEXT>
</DOC>
