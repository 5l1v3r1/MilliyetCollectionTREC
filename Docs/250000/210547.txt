<DOC>
<DOCNO> 210547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/guncel/gun90.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   HEDİYE İŞİ ZOR    Tayyip Bey ABD yolcusu. Geleneklerimiz, bize bir yere misafirliğe giderken eli boş gidilmemesi gerektiğini söyler. Kendisi de geleneklerimize bağlı bir insan olarak alışveriş yapmış ve bizce çok yanlış hediyeler seçmiş. Başkan Bush'a ipek kravat, Bayan Bush'a gülabdan Gül suyu serpmek için kullanılan, ağzı emzikli, armut biçiminde küçük kap.Kaynak TDK ve gümüş duvar aynası ile ikiz kızlara da eşarp. Tamam 250 doları geçemiyor oraya götürülen hediyeler ama yine de çok sıradan, banal. Biz maydanoz olalım istedik. 
   İlkokullara Yönelik Kimya Seti İçindeki maddelere bakarak, kimyasal maddelerin ne olduğunu, Saddam'ın kimyasal bir madde olmadığını, petrolün kimyasal bir madde ise hiç olmadığını anlayabilir.Kola Turca ve Kete Malum Sayın Bush bir keresinde kraker yerken boğuluyordu. Hıyarın birinin ikram ettiği kraker kuru kuru yenir mi Allah aşkına Hem kraker ne ya, mis gibi kete, yanına da Türk kolası. Bakarsınız beğenir Sayın Bush, oralarda da dağıtılır kolamız. Rakı ve Rakı bardağı seti Dünyaca ünlü içkimizi götürmenin ne zararı var Kendi içmiyor olabilir ama kızlarının içkiyle arası pek hoştur Sayın Bush'un. İkizler arada bir olay çıkartırlar içki yüzünden. Bundan güzel hediye olabilir mi 
   Hediye işi zor valla. Yine de bizim yazdıklarımız daha fonksiyonel, daha bir anlamlı gibi değil mi Sn.Dr.İsmet Salu Ağabey 
   
   SUÇLU AYAĞA KALKSIN    Biliyoruz, çok üst üste oldu, ama bizim suçumuz yok inanın, öyle denk geldi 
   1 hafta oldu. İbrahim Tatlıses'in balıklama atlayıp kafa üstü çakıldığı işler listesini uzun bir aradan sonra güncellemiştik. Ve ne yazık ki- market işinin de tarihe karıştığını, anlayan birinin gidip İbo'nun yeni atıldığı casinoculuğa el koymasını rica etmiştik. 
   Daha haftası dolmadı İbo'nun casinosunun da zorda olduğunu, borçtan kurtulmak için kaynak aradığını, hatta bu sebepten prensiplerine aykırı olduğu halde ilk defa bir barda sahne almak zorunda kaldığını yazdı gazeteler. Oysa uyarmıştık 
   1- Hükümetin tüm yatırımları neredeyse durdurduğu bir dönemde tek başına istihdam yaratmaya çalışan İbo'nun önünü açın. 
   2- Borç ödemek için barda sahneye çıktığı gece bile huysuzluk edip işe gelmeyen Asena'dan kurtarın. 
   3- Her fırsatta "ustam" dediği Kazancı Bedih'in cenazesine gitmeyerek ayıp etse de, hala türkünün bir numarası olan İbo'nun ticaretten men edilerek yerine bu işlerden anlayan birinin getirilmesi lazım 
   Diye İbrahim Tatlıses imparatorluğu, Derya Tuna ayrıldıktan sonra ciddi çöküntü içinde. Valla üzülüyoruz. Hele o durumdan vazife çıkarmayıp gidip işleri derleyip toplamayan meçhul kişi var ya, hiç gözümüze görünmesin 
   
   Fasulyeden Gelin 
   "Ay demek ki bu evlenmeye geldi buraya. Biz de fasulyeden geliniz." 
   b b 
</TEXT>
</DOC>
