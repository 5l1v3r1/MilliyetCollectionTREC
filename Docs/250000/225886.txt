<DOC>
<DOCNO> 225886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sonspo20.html </URL>
<DATE> 2004/03/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaş moral arıyor. İşte muhtemel 11... 
</HEADLINE>
<TEXT>

     Birinci Süper Futbol Ligi'nde liderlik koltuğunu Fenerbahçe'ye kaptıran Beşiktaş, yarıştan kopmak istemiyor. 
     Geçen hafta deplasmanda Diyarbakırspor karşısında aldığı yenilgiyle Fenerbahçe'nin 6 puan gerisine düşen siyah-beyazlı takım, yarın karşılaşacağı Gaziantepspor'u yenerek, şampiyonluk yarışını sürdürmeyi hedefliyor. 
     Beşiktaş'ta, sakatlıkları bulunan Ronaldo ve Kaan Dobra'nın yarınki maçta forma giyemeyeceği açıklanırken, sarı kart cezası biten Ahmed Hassan, Gaziantepspor karşısında görev alabilecek. 
     Siyah-beyazlı takımın Gaziantepspor karşısına Cordoba, Emre, Zago, Ahmet Yıldırım, Okan, Tayfur, Giunti, Tümer, İbrahim, Pancu ve Ilie Sergen muhtemel 11'iyle çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak karşılaşmayı, hakem İsmet Arzuman yönetecek. 

     
</TEXT>
</DOC>
