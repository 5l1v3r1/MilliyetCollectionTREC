<DOC>
<DOCNO> 249997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonspo15.html </URL>
<DATE> 2004/06/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Beşiktaş yeni sezon hazırlıklarını bu sabahki antrenmanla sürdürdü... 
</HEADLINE>
<TEXT>

     Beşiktaş, 2004-2005 sezonu hazırlıklarını bu sabah BJK Nevzat Demir Tesisleri'nde yaptığı antrenmanla sürdürdü. 
     Teknik direktör Vicente Del Bosque yönetiminde gerçekleştirilen antrenmanda futbolcular, koşunun ardından 4'erli gruplar halinde tempolu koşu yaptı. Basın mensuplarına 45 dakika görüntü izni verildiği antrenmanda tempolu koşuda sıcak hava nedeniyle sıkıntı çeken futbolcular, molalarda bol bol su içerek serinlemeye çalıştı. Antrenmana, izinli olan İbrahim Toraman, İbrahim Üzülmez, Okan Buruk, Ali Güneş ve yabancılardan Pancu, Ronaldo ve Ahmed Hassan katılmazken, sakatlığı bulunan menajer-futbolcu Tayfur'un tedavisine devam edildi. 
     
     SABAH İDMANLARI BASINA KAPATILDI 

     Teknik direktör Del Bosque, bugünden itibaren sabah antrenmanlarını basına kapattı. 
     İspanyol teknik adamın sabah antrenmanlarında kondisyon idmanı, akşam da topla çalışmalar yaptıracağı bildirildi. 
     Akşam antrenmanlarında basın mensuplarına ilk yarım saat görüntü izni verileceği kaydedildi. 

     
</TEXT>
</DOC>
