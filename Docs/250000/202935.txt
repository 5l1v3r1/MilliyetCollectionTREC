<DOC>
<DOCNO> 202935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun29.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır basını "ABD, Saddam'a teşekkür etmeli" 
</HEADLINE>
<TEXT>

     Mısır'da yayımlanan El Ahbar gazetesi, ABD'nin Irak'ın devrik lideri Saddam Hüseyin'e teşekkür etmesi ve onu yargılamaması gerektiğini yazdı. 
     El Ahbar gazetesinde Said Sunbul imzasıyla çıkan yazıda, ''Saddam Hüseyin'in ABD'nin Körfez'e askeri üs kurması ve sonra Irak'ı işgal etmesi için bahane yarattığı, bunun için ABD'nin Saddam Hüseyin'e teşekkür etmesi ve onu yargılamaması gerektiği'' yorumu yapıldı. 
     Yazıda, Kuveyt'in Saddam Hüseyin tarafından 1990'da işgal edilmesinin, silahlı kuvvetlerini Körfez'e göndermek ve burada askeri üs kurmak için Amerikalılara bahane olduğu belirtilirken, ''ABD, petrol alanındaki çıkarları için yıllarca Körfez'de askeri varlığın hayalini kurdu. Saddam olmasaydı, Körfez'de bulunamazlar ve askeri üs kuramazlardı'' denildi. 
     Yazıda, ''Saddam'ın boş tehditleri olmadan Amerikalılar Irak'ı işgal etmek ve petrol bölgelerini kontrol etmek için bahane bulamazdı. Amerikalıların Saddam Hüseyin'i bir Amerikan mahkemesinde yargılama talebinde bulunma hakkı yok. Amerika Saddam'a teşekkür etmeli'' ifadesi kullanıldı. 
     
</TEXT>
</DOC>
