<DOC>
<DOCNO> 202262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/soneko34.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 17 bin 410 puanda tamamladı... 
</HEADLINE>
<TEXT>

     İMKB Bileşik Endeksi 2. seansta 58.88 puan kayıpla 17,410.00 puandan kapandı. 
     Hisse senetleri 2. seansta ortalama yüzde 0.34 oranında değer kaybetti. 
     İlk seanstaki 513.68 puanlık artış dikkate alındığında Borsa endeksi, günün tamamında 454.80 puan yükseldi. Hisse senetlerindeki günlük değer kazancı ise yüzde 2.68 oldu. Endeks, 2. seansa 34.46 puanlık artışla 17,503.34 puan seviyesinde başladı. İlk yarıyı gerileyerek, 17,353.46 puandan geçen endeks, seans içinde en düşük 17,235.83, en yüksek 17,507.78 puanı gördü. 17,410.00 puan seviyesi, yeni bir 2. seans kapanış rekoru olarak kaydedildi. 
     2. seans kapanışında mali endeks 104.21 puan kayıpla 23,992.07 puana, sanayi endeksi 35.62 puan kayıpla 15,285.71 puana, hizmetler endeksi 18.67 puan kayıpla 9,057.18 puana geriledi. 
     Böylece ilk seansa göre mali grup hisseler ortalama yüzde 0.43, sanayi grubu hisseler ortalama yüzde 0.23, hizmetler grubu hisseler ise ortalama yüzde 0.21 değer kaybetti. 
     2. seansta işlem gören toplam 290 hisse senedinden 131'i değer kaybetti, 75'i değer kazandı, 84'ünün fiyatında değişiklik olmadı. 
     Seansta, 802 trilyon 483 milyar 222 milyon liralık işlem hacmi kaydedildi. Günlük işlem hacmi ise 1 katrilyon 733 trilyon 150 milyar 376 milyon lira olarak hesaplandı. 
     2. seansta, Yapı Kredi Bankası, Doğan Holding, İş Bankası C , Garanti Bankası ve Kardemir D en yoğun işlem gören hisse senetleri olarak belirlendi. 
     Günlük yüzde 18'den fazla değer kazanan Kardemir hisseleri dikkat çekti. 
     
</TEXT>
</DOC>
