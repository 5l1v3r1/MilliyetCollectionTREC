<DOC>
<DOCNO> 202140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/spor/spo12.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya mucizesi 3-3 
</HEADLINE>
<TEXT>

   Konyaspor deplasmanında son dört dakikaya 3-1 yenik giren Sarı-Kırmızılılar, attığı iki şok golle bir puanı kurtardı 
      
   KONYASPOR ligin güçlü ekiplerinden Malatyaspor'u elinden kaçırdı. Ev sahibi takım 7'de Cenk'in golüyle öne geçti. Sarı - Kırmızılılar bu gole 21'de Fazlı ile yanıt verdi 1 - 1. 42'de Zafer Biryol fileleri sarsarak, Konyaspor'u 2 - 1 öne geçirdi. Etkili futbolunu ikinci yarıda da sürdüren Konya 72'de Altan ile iki farkı buldu 3 - 1. 86. dakikada Fazlı, 90'da da Tolga'nın golleri Malatyaspor'u ipten aldı 3 - 3 
   
   Maçın karnesi 
   HAKEMLER Muhittin Boşat, Kemal Yılmaz, Serkan Çınar 
   KONYASPOR Özden 5 - Ömer 5 , Ogün 5 , Yasin 5 , Sedat 4 Hayri Dk.68 5 - Zafer Demir 7 , Altan 7 , Tayfun 6 , Cem Karaca 6 - Zafer Biryol 7 Ernani Dk.89 , Cenk 6 
   YEDEKLER Ali Uyanık, Adem, Carlos, Ersin, Ünsal 
   MALATYASPOR Fevzi 5 - Mert 6 , Tolga 5 , Serkan 5 , Mithat 5 İnanç Dk.46 4 - Mkalele 5 , Mehmet 6 Atilla Dk.46 4 Niyazi 6 Serkan Özsoy Dk.67 4 , Celalettin 7 - Muhammed Hanifi 6 , Fazlı 7 
   YEDEKLER Miloşevski, Muharrem, Ümit, Murat 
   GOLLER Cenk Dk.7 , Fazlı Dk.21 ve 86 , Zafer Biryol Dk.42 , Altan Dk.72 , Tolga Dk.90 
   SARI KARTLAR Ömer Konya , Niyazi, Mert Malatya 
   KIRMIZI KART Cenk Dk.88 - Konya 
   
   Özkara istifa etti    Konya'da ikinci şok 
   KONYASPOR'UN son dakikalarda yediği gollerle Malatyaspor ile berabere kalması Yeşil - Beyazlı camiayı karıştırdı. Taraftarların istifaya davet ettiği Hüsnü Özkara görevi bıraktı. Özkara, "85. dakikaya kadar imparatordum, 90 dakikada istifaya davet edildim. Taraftarların bu çağrısına karşılık veriyorum. Hayatımda yaşadığım en ilginç sezon oldu" diye konuştu. 
   
   Gerilim devam etti 
   ÖZKARA'NIN istifasına rağmen Yeşil - Beyazlı taraftarların tepkisi devam etti. Yaklaşık 500 kişilik bir grup, kulüp binasının önüne yürüdü. Protestoya futbolcular da karşılık verince arbede yaşandı. Polisin müdahale ettiği olaylar sırasında, bazı oyuncularla taraftarlar yumruklaştı. Konyasporlu Cenk, stat çıkışında "Hoca ne yapsın" diye taraftarlara bağırdı. 
   
   
   
</TEXT>
</DOC>
