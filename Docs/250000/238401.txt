<DOC>
<DOCNO> 238401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo09.html </URL>
<DATE> 2004/05/08/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş'ta Erol Kaynar, başkanlığa adaylığını resmen açıkladı... 
</HEADLINE>
<TEXT>

     Beşiktaş Kulübü'nde 30 Mayıs'ta yapılacak olağanüstü genel kurul öncesi Fikret Orman'dan sonra eski yöneticilerden Erol Kaynar da başkanlığa aday olduğunu resmen açıkladı. 
     Serdar Bilgili'nin ilk başkanlığı döneminde yönetim kurulunda yer alan Erol Kaynar, seçilmesi durumunda yönetim kurulunda görev vermeyi planladığı Yavuz Çizmeci, Mehmet Hotiç, Kemal Köprülü, Mehmet Yeşil ve Nemci Kavuşturan ile düzenlediği basın toplantısında, kongrede başkanlığa aday olduğunu bildirdi. 
     Kaynar, Beşiktaş Kulübü'nün 100 yıllık tarihi içinde biriktirdiği değerlerin ve kültürün gelecek için en büyük gücü olduğunu vurgulayarak, ''Bu değerlerin bana öğrettiği dostluk, centilmenlik, inanç, takım ruhu ve kazanma azmi, beni bugün huzurlarınıza, bu büyük kulübün başkan adayı olarak getirdi'' dedi. 

     
</TEXT>
</DOC>
