<DOC>
<DOCNO> 240738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo14.html </URL>
<DATE> 2004/05/17/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Zehiroğlu İç ve dış transfer görüşmeleri önümüzdeki hafta başlayacak 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, iç ve dış transfer görüşmelerinin gelecek hafta başlayacağını söyledi. 
     Zehiroğlu, transfer konusunda bütün yetkilerin kulüp başkanı Ekrem Cengiz'de olduğunu belirterek, ''İç ve dış transfer görüşmeleri önümüzdeki hafta başlayacak. Sözleşmesi biten ve sözleşmesini uzatmayı düşündüğümüz futbolcularla başkanımız İstanbul'da görüşecek'' dedi. 
     Bütün futbolcuları kadroda tutmayı hedeflediklerini dile getiren Cengiz, ''Ama öncelikle teknik direktör konusuna bir açıklık getirmemiz gerekiyor. Bunun için çalışmalarımız başladı'' diye konuştu. 
     Futbolcuların alacaklarını hesapladıklarını da ifade eden Zehiroğlu, ''Önümüzdeki hafta bu ödemeleri tamamlayacağız. 2004 yılından futbolcuların alacağı kalmayacak. Futbolcuların bize, bizim de futbolculara güvenimiz tam. Bizde hiçbir futbolcunun alacağı kalmaz'' dedi. 
     Öte yandan, Çaykur Rizespor'da sözleşmeleri Mayıs ayı sonunda sona erecek olan Kaptan Murat Yiğiter ve Ünal'ın, takımda kalmak istedikleri öğrenildi. 
     
</TEXT>
</DOC>
