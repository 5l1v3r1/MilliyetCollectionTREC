<DOC>
<DOCNO> 221803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/soneko38.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Gümrük mevzuatında bürokratik engelleri kaldıracağız 
</HEADLINE>
<TEXT>

     Devlet Bakanı Kürşad Tüzmen, yasal düzenlemelerle gümrük mevzuatındaki bürokratik engelleri kaldıracaklarını bildirdi. 
     Bakan Tüzmen, Gebze Gümrük Müdürlüğü hizmet binasının açılışında yaptığı konuşmada, gece gündüz çalışarak yetersiz devlet imkanlarına rağmen binanın hizmete açıldığını söyledi. Binanın sadece fiziki yapılanması değil, iç donanımının da tamamlanması gerektiğini ifade eden Tüzmen, bu konuda gerekenin yapılacağını söyledi. 
     Gümrük konusunda hukuki ve yasal çalışmaların sürdüğünü ifade eden Tüzmen, şunları kaydetti 
     ''Yapacağımız yasal düzenlemelerle gümrük mevzuatında bürokratik engelleri kaldıracağız. Türkiye'yi dünyada yıldız bir ülke haline getireceğiz.'' Türkiye'nin kısa süre içinde ihracatta büyük başarı kazandığına da dikkati çeken Tüzmen, şöyle konuştu 
     ''50 milyar dolar ihracat yapan ülkenin bakanı olarak gurur duyuyorum. Bu noktaya çalışarak geldik. Komşularla ticaretimiz yüzde 3'den yüzde 15'e çıktı. Çalışınca oluyor.'' Tüzmen, yeni projeler arasında ayrıca 'e-gümrük' ve 'otomasyon' projelerinin yaşama geçirileceğini sözlerine ekledi. 
     
</TEXT>
</DOC>
