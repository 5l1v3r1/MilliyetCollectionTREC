<DOC>
<DOCNO> 219439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun06.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Orta Amerika 3 depremle sarsıldı 
</HEADLINE>
<TEXT>

     Orta Amerika ülkelerinden Panama ve Nikaragua peşpeşe gelen Richter ölçeğine göre 4.4, 6.1 ve 4.9 büyüklüğünde 3 depremle sarsıldı. 
     ABD Ulusal Deprem Enformasyon Merkezi, Panama'nın Puerto Armuelles kentinde, önceki gün yerel saatle 16.13'te TSİ 23.13 meydana gelen Richter ölçeğine göre 4.4 büyüklüğündeki depremin merkez üssünün Panama'nın başkenti Panama'nın 260 kilometre batısı olduğunu bildirdi. Panama Üniversitesi Jeoloji Enstitüsü ise depremin büyüklüğünü Richter ölçeğine göre 5 olarak ilan etti. Enstitü Direktörü Eduardo Camacho Associated Press ajansına yaptığı açıklamada zelzelenin yere çok yakın meydana gelmiş olması nedeniyle şiddetle hissedildiğini belirtti. 
     Richter ölçeğine göre 6.1 büyüklüğündeki depremin Nikaragua'nın Büyük Okyanus kıyısında önceki gün yerel saatle 21.47 TSİ dün 05.47 meydana geldiği kaydedildi. 
     ABD Ulusal Deprem Enformasyon Merkezi'nin Richter ölçeğine göre 4.9 büyüklüğünde olarak hesapladığı üçüncü depremin ise dün yerel saatle 03.31'de TSİ dün 11.31 meydana geldiği ve merkez üssünün Nikaragua'nın başkenti Managua'nın 80 kilometre güneybatısı olduğu bildirildi. 
     Depremlerin hiçbirinin hasara yol açmadığı ifade edildi. 
     
</TEXT>
</DOC>
