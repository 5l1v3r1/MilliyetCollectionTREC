<DOC>
<DOCNO> 235641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo26.html </URL>
<DATE> 2004/04/28/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Arıca Gençlerbirliği yöneticileriyle şartlarımızı görüştük... 
</HEADLINE>
<TEXT>

     Samsunspor Teknik Direktörü Erdoğan Arıca, ''Gençlerbirliği yöneticileriyle karşılıklı şartlarımızı görüştük'' dedi. 
     Basın mensuplarının sorularını yanıtlayan Arıca, Gençlerbirliği'nden gelen teklif üzerine görüşme yaptığını, ama henüz net bir karar bulunmadığını söyledi. 
     Sezon sonuna kadar Samsunspor'la sözleşmesi bulunduğunu belirten Arıca, ''Gençlerbirliği yöneticileriyle karşılıklı şartlarımızı görüştük. Onların Genel Kurulu varmış, ben de Samsunspor'la sözleşmemin devam ettiğini bildirdim. Sezon bittiği zaman her şey daha belirgin olacak. Bana bir teklif iletilmiş, kendilerine 'hayır görüşemem' diyemezdim'' şeklinde konuştu. 
     Kadro dışı bırakılan Mehmet Nas'ın kendisiyle Gençlerbirliği'ne gideceği yolundaki haberleri de değerlendiren Arıca, bunun doğru olmadığını kaydetti. 
     
</TEXT>
</DOC>
