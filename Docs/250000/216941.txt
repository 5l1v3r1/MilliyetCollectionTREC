<DOC>
<DOCNO> 216941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun34.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı Schöder Türkiye'ye geliyor 
</HEADLINE>
<TEXT>

     Almanya Başbakanı Gerhard Schröder, 2 günlük resmi ziyaret için Türkiye'ye hareket etti. 
     Başbakan Schröder, yarın önce Anıtkabir'i ziyaret edip çelenk koyacak. Daha sonra Cumhurbaşkanı Ahmet Necdet Sezer, Başbakan Recep Tayyip Erdoğan, bazı kabine üyeleri ve CHP Genel Başkanı Deniz Baykal ile görüşecek. 
     İstanbul'da düzenlenecek bir ekonomik forumda da konuşacak olan Schröder, Salı günü başbakan Erdoğan ile birlikte İskenderun'da STEAG adlı Alman şirketi tarafından kurulan bir enerji santralının da açılışını yapacak. 
     Schröder, Türkiye'deki temaslarının ardından Malta'ya gidecek ve aynı gün Almanya'ya dönecek. Schröder'in heyetinde Almanya'nın tanınmış işadamları ile birlikte SPD'nin AP milletvekili adayı Türk işadamı Vural Öger ve Kemal şahin, federal meclis SPD Milletvekili Lale Akgün, Birlik 90 Yeşiller Milletvekili Ekin Deligöz bulunuyor. Schröder, 26 Şubat Perşembe günü de ABD'ye gidecek ve 27 Şubat'ta ABD Başkanı George W. Bush ile görüşecek. 
     
</TEXT>
</DOC>
