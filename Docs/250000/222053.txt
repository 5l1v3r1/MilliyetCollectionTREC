<DOC>
<DOCNO> 222053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo15.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 3 - Malatyaspor 2 maç bitti 
</HEADLINE>
<TEXT>

     Stat Atatürk. 
     Hakemler Kuddusi Müftüoğlu x, Alpaslan Dedeş x, Aleks Taşçıoğlu xx. 
     Bursaspor Serdar xx, Miu xxx, Erman xx, Okan xx, Sertan xx, Grozdiç xxx Dk. 84 Junior , Tamer xx, Erol x Dk. 46 Osterç xx , Yakup xx Dk. 46 Tayfun xx , Serkan xx, Mustafa Gürsel xxx. 
     Malatyaspor Fevzi xx, Serkan Özsoy xx, Muhammet Hanefi xxx, Atilla Birlik xxx Dk. 90 Fazlı , Mithat xx Dk. 63 İnanç xx , Ayman xx, Mkalele xxx, Mert xx, İlyas x Dk. 48 Recep xx , Celalettin xx, Serkan Bensol xx. 
     Goller Dk. 19 penaltıdan , Dk. 42 Atilla Birlik, Dk. 30 Yakup, Dk. 61 Okan, Dk. 90 Mustafa Gürsel. 
     Sarı kartlar Dk. 15 Serkan, Dk. 19 Serdar, Dk. 39 Mustafa Gürsel Bursaspor , Dk. 6 İlyas, Dk. 82 Recep, Dk. 90 Fazlı Malatyaspor . 
     Kırmızı kart Dk. 89 Recep Malatyaspor . 
     Birinci Süper Futbol Ligi'nde Bursaspor, Malatyaspor'u 3-2 yendi. 
     Karşılaşmaya hızlı başlayan taraf, Bursaspor oldu. Orta alanda rakibine baskı kuran yeşil-beyazlılar, kanatlardan geliştirdiği ataklar ve uzaktan kullandığı şutlarla Malatyaspor kalesinde gol aradı. 19. dakikada penaltıdan gelen golle yenik duruma düşen Bursaspor, oyundan kopmadı ve 30. dakikada skorda dengeyi sağladı. Yeşil-beyazlı takım, 2. golü bulmak için defansında açıklar verince 42. dakikada kalesinde bir gol daha gördü. 
     Konuk Malatyaspor ise ilk yarıda kontrollü bir futbol sergiledi. Önce Bursaspor'u durdurmayı düşünen sarı kırmızılılar, kontrataklarla gol bulmaya çalıştı ve bunların 2'sinde başarılı oldu. 
     7. dakikada Bursaspor, serbest atış kazandı. Erol'un yaklaşık 20 metreden kaleye gönderdiği topu, Fevzi 2 hamlede yakaladı. 
     14. dakikada Malatyaspor, net bir gol pozisyonundan yararlanamadı. İlyas, sağ kanattan topu ceza alanı içine ortaladı. Kaleci Serdar, hareketlenen Atilla Birlik'ten önce topu yumruklayarak, kalesindeki mutlak bir golü önledi. 
     19. dakikada Malatyaspor 1-0 öne geçti. Mkalele'nin ceza sahası içinde düşürülmesini hakem penaltı olarak değerlendirdi. Atışı kullanan Atilla Birlik, topu Serdar'ın sağından filelere gönderdi 0-1 
     30. dakikada Bursaspor, beraberliği yakaladı. Sol kanattan hareketlenen Sertan, topu ceza alanına giren Yakup'un önüne aktardı. Yakup, yerden bir vuruşla topu filelere gönderdi 1-1 
     37. dakikada Malatyaspor'un kazandığı korner atışını, İlyas kullandı. İlyas'ın kaleye gönderdiği topa Atilla Birlik, kafayla vurdu. Kaleci Serdar son anda topu yumruklayarak tehlikeyi uzaklaştırdı. 
     42. dakikada Malatyaspor, bir kez daha öne geçti. Sağ kanattan hareketlenen Muhammet Hanefi, topu ceza alanı içine ortaladı. Arka direkte bekleyen Atilla Birlik, plase bir vuruşla topu filelere gönderdi 1-2 
     Kalan bölümde başka gol olmayınca Malatyaspor, ilk yarıyı deplasmanda 2-1 önde kapadı. 
     
     İKİNCİ YARI 

     Karşılaşmanın ikinci yarısında Bursaspor, oyunu tamamen rakip kaleye taşıdı. Bu bölümde 3 forvetle oynayan yeşil beyazlı takım, Malatyaspor kalesinde çok sayıda pozisyon üretti. 
     Konuk Malatyaspor ise bu bölümde iyice defansa çekildi. İleride sadece Muhammet Hanefi'yi bırakan sarı kırmızılı ekip, hızlı hücumlarla Bursaspor kalesine gitmeye çalıştı. 
     49. dakikada Grozdiç'in pasıyla sol kanattan ceza sahasına giren Sertan, topa vuramayınca araya giren Malatyaspor defansı, tehlikeyi uzaklaştırdı. 
     61. dakikada Bursaspor, skorda dengeyi sağladı. Sertan'ın pasıyla sol kanattan ceza alanı içine giren Grozdiç, topu kale alanı içine gönderdi. Kaleci Fevzi'den seken topu Okan, yakın mesafeden filelere gönderdi 2-2 
     65. dakikada yine bir Bursaspor atağında ceza alanı içine gelen topu Mustafa Gürsel kafayla, Okan'a gönderdi. Okan'ın penaltı noktası üzerinden kafayla kaleye gönderdiği topu Fevzi, son anda tokatlayarak kornere çeldi. 
     66. dakikada ender gelişen Malatyaspor atağında Celalettin'in yaklaşık 20 metreden kaleye doğru gönderdiği top, üstten auta çıktı. 
     71. dakikada Tamer'in yaklaşık 20 metreden sert şutunda top, yandan az farkla auta gitti. 
     78. dakikada Bursaspor net bir gol pozisyonundan faydalanamadı. Mustafa Gürsel'in pasıyla ceza alanı içerisine giren Osterç, bir Malatyaspor defans oyuncusunu çalımladıktan sonra müsait pozisyonda topa kötü vurunca sonuca gidemedi. 
     89. dakikada Junior'a sert giren Malatyasporlu Recep, 2. sarı kartı görerek, oyun dışı kaldı. 
     90. dakikada Bursaspor atağında Okan ceza sahası içinde topa sert vurdu, kaleci Fevzi'den seken topu Mustafa Gürsel, yakın mesafeden filelere gönderdi. 
     Karşılaşma Bursaspor'un son dakikada attığı golle, 3-2 ev sahibi takımın üstünlüğüyle sona erdi. 

     
</TEXT>
</DOC>
