<DOC>
<DOCNO> 218232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun34.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamburg'ta öğrenciler CDU Parti merkezini işgal etti 
</HEADLINE>
<TEXT>

     Hamburg kentinde bir grup öğrenci, eyalet hükümetinin eğitim bütçesindeki kesintilerini protesto etmek amacıyla iktidardaki Hıristiyan Demokrat Birlik Partisi'nin CDU merkezini işgal etti. 
     CDU Hamburg parti teşkilatı Genel Sekreteri Christoph Ahlhaus, özel haber televizyonu N24'e yaptığı açıklamada, öğrencilerin parti merkezini işgal ederek pankartlar astıklarını bildirdi. 
     Ahlhaus, bunun ciddiye alınacak bir eylem olmadığını, öğrencilerin bir istek ya da talepten çok ortalığı dağıttıklarını ve binaya bira kutuları attıklarını belirtti. 
     Hamburg polisi de, bazıları maskeli yaklaşık 25 öğrencinin parti merkezini zorla işgal ettiğini, bu arada merkezde çalışan bir kişinin elinden hafif yaralandığını açıkladı. 
     Polis, öğrencilerin binadan çıkarıldığını, çalışanı yaralayan öğrenci hakkında da suç duyurusunda bulunulduğunu kaydetti. 
     
</TEXT>
</DOC>
