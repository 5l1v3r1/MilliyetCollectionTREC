<DOC>
<DOCNO> 225762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sondun19.html </URL>
<DATE> 2004/03/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Çeçenistan'da kamyon havaya uçtu 10 Rus askeri öldü 
</HEADLINE>
<TEXT>

     Çeçenistan'ın Şali kentinde dün gece bir askeri kamyonun mayına çarparak havaya uçtuğu, 10 Rus askerinin öldüğü bildirildi. 
     Çeçenistan Acil Durumlar Bakanlığı sözcüsü Vladimir Gerasimov, başkent Grozni'nin 25 kilometre güneybatısındaki Şali kentinde bir Rus üssünde meydana gelen patlamada, aracı süren komutanın yanı sıra onu durdurmaya çalışan 7 askerin öldüğünü söyledi. 
     Gerasimov, patlamada 3 askerin de yaralandığını bildirirken, üs sözcüsü yaralanan askerlerden ikisinin öldüğünü ve ölü sayısının 10'a çıktığını ifade etti. 
     Bu arada, Çeçen militanların Samaşki köyünde bir konvoya saldırarak 2 polisi öldürdüğü, 3 polisle 4 askeri yaraladığı bildirildi. 
     Çeçenistan'ın komşusu İnguş Cumhuriyeti'nin Ordzhonikidzevskaya köyü yakınlarında da kime ait olduğu bilinmeyen bir helikopterin sivillerin bulunduğu bir araca roket attığı, saldırıda bir kişinin öldüğü, iki kişinin de yaralandığı belirtildi. 

     
</TEXT>
</DOC>
