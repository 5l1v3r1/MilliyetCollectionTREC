<DOC>
<DOCNO> 229587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sondun54.html </URL>
<DATE> 2004/04/08/ </DATE>
<TIME> 20.52 </TIME>
<AUTHOR>  </AUTHOR>
<HEADLINE>
New York'taki üç yaşındaki kasiyer çocuk herkesi şaşırtıyor 
</HEADLINE>
<TEXT>

     ABD'nin Los Angeles şehrinin New Iberia semtinde bulunan ''Formosa Gardens'' isimli restoranta gidenler, kasada 3 yaşındaki bir çocuğu görünce şaşkınlıklarını gizleyemiyorlar. 
     Daily Iberian gazetesinin haberine göre, ailesine restoranttaki işlerde yardım etmeyi sevdiği söylenen üç yaşındaki Gordon Tan, restorantın kasiyeri olarak çalışıyor. 
     Annesi ve restorantın sahibi Tiffany Lei, haklı bir gururla ''Kredi kartı makinasını kullanmayı da biliyor'' diyor. 
     İşlerin yoğun olduğu, Gordon'un da henüz 3 yaşına girdiği bir gün, kasadaki sandalyeye tırmanarak müşteri hesaplarını almaya, bu hesapları toplamaya, verilen parayı alarak üstünü de doğru bir şekilde ödemeye başladığı ifade ediliyor. Tüm hesaplamaları ve işlemleri doğru yaptığı görülen çocuk, bu tarihten itibaren restorantın kasiyeri olarak çalışmaya devam etmiş. 
     Kredi kartı ile ''debit kart'' arasındaki farkı bile bilen Gordon, dört haneli şifreleri girerek satışları tamamlayabiliyor ve bunları yaparken de ailesine yardımlarına ihtiyacı olmadığını söylüyor. 
     Müşterilerin ise sadece çocuğu izledikleri ve şaşkınlıklarını gizleyemedikleri belirtiliyor. 
     Küçük Gordon'un babası ise, bazılarının ailecek sadece çocuklarını izlemek üzere restoranta geldiklerini belirtirken, küçük Gordon'un kasiyerlik kariyerinin yakında sona ereceği, çünkü kreşe gitmeye başlayacağı ifade ediliyor. 
     
</TEXT>
</DOC>
