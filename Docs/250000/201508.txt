<DOC>
<DOCNO> 201508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yasam/yas04.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Göz kararı' tecavüz 
</HEADLINE>
<TEXT>

   12 yaşındaki kızla ilişkiye girdiği iddiasıyla yargılanan sanıklar mankemede kendilerini savundu 'Tahliyemizi istiyoruz. G.K. 18'inden büyük gösteriyordu 
      M. NURİ ŞİRİN K.Maraş DHA 
   
   Kahramanmaraş'ta bir yıl boyunca para karşılığında öz dayısı tarafından erkeklere pazarlanan 12 yaşındaki G.K. ile ilişkiye girdiği iddia edilen zanlılar, küçük kızın 18 yaşından büyük gösterdiğini öne sürerek tahliyelerini istedi. 
   Duruşmada tutuklu sanıklar G.K.'nın dayısı Mehmet Kabalcı 53 , eski nik hsız eşi Duran Koca 32 , Muzaffer Tokas 33 , Rüstem Güler 48 , Ersin Uluman 28 , Mustafa Durak 50 , Remzi Özkan 57 , Durdu Kenger 27 , Zekeriya Dilberliği 47 , Musa Tekin 45 , Emrullah Gök 34 ve tutuksuz sanık Mehmet Aksu 34 hazır bulundu. 
   Kahramanmaraş Çocuk Yuvası'nda barınan G.K'nın da katıldığı duruşmaya, hakkında gıyabi tutuklama kararı olan Ahmet Ateş gelmedi. 
   Duruşmada "Küçük yaştaki kızı alıkoymak ve tecavüz" suçlarından 5 ile 10'ar yıl arasında hapis cezası istenen zanlılar küçük kızın yaşının 18'den büyük gösterdiğini öne sürdü. Söz alan sanık avukatı İhsan Gürsoy da "G.K., 18 yaşından büyük gösteriyor. 15 yaşından büyük olduğu kesin. Adli Tıp Kurumu'ndan gelecek kemik raporunun gecikme ihtimali vardır. Suç vasfı değişebilir" diyerek tahliye talebinde bulundu. 
   Önceki duruşmalarda dayısının kendisini erkeklere pazarladığını, sanıkların davadan vazgeçmesi için ev alma vaadinde bulunduğunu söyleyen G.K'ya ise söz hakkı verilmedi. 
   Mahkeme heyeti tahliye talebini reddederek G.K'nın kemik yaşını belirleyecek raporun beklenmesi için duruşmayı erteledi. 
   
   
</TEXT>
</DOC>
