<DOC>
<DOCNO> 222083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sontur18.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler, YÖK'ü protesto etmek için Kurtuluş Parkı'nda toplandı.. 
</HEADLINE>
<TEXT>

     Kendilerini ''13 Mart İnisiyatifi'' olarak tanımlayan bir grup üniversite öğürencisi, YÖK'ü protesto etmek amacıyla Kurtuluş Parkı'nda toplandı. 
     İstanbul, İzmir, Bursa, Kocaeli ve Diyarbakır'ın da aralarında bulunduğu çeşitli illerden sabah saatlerinde Ankara'ya gelen yaklaşık bin kişilik gruba Ankara'dan da 500'e yakın öğrenci katıldı. 
     Kurtuluş Parkı'nda toplanan öğrenciler, öğle saatlerine kadar halay çektiler, marşlar söylediler. 
     Öğrenciler, öğlen saatlerinde Ziya Gökalp Bulvarı'ndan Kızılay'a doğru yürüyüşe geçtiler. 
     ''Özgür Gençlik'', ''NATO'ya Hayır'', ''YÖK Kaldırılsın'' pankartları taşıyan görenciler, çeşitli sloganlar attılar. 
     İzinsiz olduğu için öğrencileri Kızılay'a sokmama kararı alan Ankara Emniyet Müdürlüğü ekipleri, Kızılay'a açılan GMK, Atatürk Bulvarı, Bakanlıklar, TBMM ve Sıhhiye çevresinde geniş güvenlik önlemi aldılar. 
     Öğrencilerin Kurtuluş'tan Kızılay'a geliş istikametinde bulunan Ziya Gökalp Bulvarı saat 11.00'de trafiğe kapatıldı. Cadde, 8 polis panzeri ile kesilirken panzerlerin arkasında Çevik Kuvvet'e bağlı birlikler konuşlandırıldı. Gaz maskeli ve polis köpekli birlikler, biber gazı taşıyor. 
     Bu arada, bir polis helikopteri Kızılay üzerinde saat 09.00 itibaren denetim uçuşu yapıyor. 
     Öğrenci eylemi çerçevesinde Ankara Emniyet Müdürlüğü'ne bağlı birimlerden 5000 polisin görevlendirildiği öğrenildi. 

     
</TEXT>
</DOC>
