<DOC>
<DOCNO> 221479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sondun15.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Türk hemşireye hakaret eden polise para cezası 
</HEADLINE>
<TEXT>

     Almanya'da, bir Türk hemşireye hakaret eden polis memuru 4 bin 400 euro yaklaşık 7 milyar lira para cezasına çarptırıldı. 
     Bild gazetesi, Nezaket T. 29 adlı hemşirenin bir mağazada bebek arabasıyla kasada dururken, Marco W. 31 adlı polis memurunun kendisini arkadan iterek, ''Aptal inek. Maymuna benziyorsun, kafesine dön'' şeklinde hakaret ettiğini yazdı. 
     Mahkemede tanık olarak dinlenen Falk E, Marco W'nin hemşireye, ''Dayak da istiyor musun '' şeklinde sorduğunu söyledi. 
     ''Böyle birinin polis olduğuna inanamıyorum'' diyen Nezaket T'nin ise polis çağırmak istediği, bunun üzerine Marco W'nin alaycı bir tavırla, ''Polis çağırmana gerek yok. Ben polisim ve her gün senin gibi pisliklerle uğraşıyorum'' diye konuştuğu bildirildi. 
     Alman işadamı Peter S. de 62 , Marco W'den şikayetçi olduğunu belirterek, ''Kibarca otomobilini garaj girişimden çekmesini istedim. Bana hakaret etti'' dedi. 
     
</TEXT>
</DOC>
