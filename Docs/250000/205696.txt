<DOC>
<DOCNO> 205696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun01.html </URL>
<DATE> 2004/12/31/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Bask parlamentosu, bağımsızlık önergesini onayladi 
</HEADLINE>
<TEXT>

     Bask parlamentosu, bölgenin İspanya'dan kısmi bağımsızlığını öngören öneriyi onayladı. 
     Ilımlı milliyetçi Bask Başbakanı Juan Jose İbarretxe'nin önerisi, bölge parlamentosunda yapılan oylamada 35'e karşı 39 oyla, ayrılıkçı ETA örgütünün siyasi kolu olarak kabul edilen Batasuna'nın desteğiyle kabul edildi. 
     Geçen yıl yasaklanan ancak bölge parlamentosunda koltukları bulunan Batasuna'nın lideri Arnaldo Otegi, partisinin 3 vekilinin öneriye olumlu oy vereceğini sürpriz bir şekilde açıklamıştı. 
     Öneri, zengin kuzey bölgesine, kendi yargı sistemini kurması ve Avrupa Birliği gibi uluslararası kuruluşlarda temsil edilme hakkı gibi içişlerinde daha fazla söz hakkı tanıyor. 
     Plan, Bask bölgesine geniş özerklik veren 1978 anayasasının değiştirilmesini öngörüyor. 
     Planın ulusal parlamentoda reddedileceği kesin, ancak bunun Madrid'te tartışılacak olması bile İbarretxe için sembolik bir zafer olarak görülüyor. 
     İspanya Başbakanı Jose Luis Rodriguez Zapatero, İbarretxe'nin planının 1978 anayasasına aykırı olduğunu belirterek, böyle bir planı kabul etmeyeceğini açıklamıştı. 
     
</TEXT>
</DOC>
