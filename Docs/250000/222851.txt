<DOC>
<DOCNO> 222851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonspo29.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Beşiktaş'ı yenmek için elimizden geleni yapacağız 
</HEADLINE>
<TEXT>

     Diyarbakırspor Teknik Direktörü Sakıp Özberk, Beşiktaş maçını kazanmak için ellerinden gelen çabayı göstereceklerini söyledi. 
     Sakıp Özberk, hafta sonu Samsunspor ile oynadıkları maça iyi başladıklarını ancak sonucunu getiremediklerini belirterek, gol pozisyonlarını değerlendiremedikleri için maçtan yenilgiyle ayrıldıklarını kaydetti. 
     Cuma günü sahalarında yapacakları Beşiktaş maçı hazırlıklarını sürdürdüklerini ifade eden Özberk, ''Son derece hareketli bir maç olacak. Her iki takımda sahaya kazanmak için çıkacak. Beşiktaş maçını kazanmak için elimizden gelen çabayı göstereceğiz'' dedi. 
     Özberk, Samsunspor maçında sakatlanan Hasan Yiğit'in maç kadrosunda yer almayacağını, sakatlığı süren Murat Hacıoğlu'nun durumunun ise maç günü belli olacağını kaydetti. 
     Kulüp başkanı Ahmet Göksu ise Samsunspor maçında iyi oynadıklarını ancak gol pozisyonlarının değerlendiremedekilerini belirterek, ''Rakibimiz yakaladığı gol pozisyonlarını değerlendirerek, galibiyet aldı. Diyarbakırspor kafilesine gösterdikleri yakın ilgiden dolayı Samsunspor yönetimine ve Samsunlu sporseverlere teşekkür ediyoruz'' diye konuştu. 
     
</TEXT>
</DOC>
