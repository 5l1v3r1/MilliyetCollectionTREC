<DOC>
<DOCNO> 235936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo20.html </URL>
<DATE> 2004/04/29/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Konyaspor Evimizde Denizlispor'u yeneceğiz... 
</HEADLINE>
<TEXT>

     Konyaspor, kendi sahasında yapacağı Denizlispor maçında galibiyet hesapları yapıyor. 
     Konyaspor Kulübü Basın Sözcüsü İbrahim Kaplan, yeşil-bayazlı takımın, son zamanlarda ortaya koyduğu futbolla büyük beğeni topladığını, takımda aynı havanın sürmesi için Denizlispor maçından 3 puan almaları gerektiğini söyledi. 
     Geçen hafta sonunda kesin 3 puan için çıktıkları Ankaragücü maçında, haftada 2 maç yapan oyuncuların yorgun olması nedeniyle sonuca gidemediklerini anlatan Kaplan, ''Biz hala iyi oynayan, goller atan, iyi bir takımız. Denizlispor da güçlü bir takım. Ancak evimizde karşılaşacağımız Denizlispor'u yeneceğiz'' dedi. 
     Takımda morallerin en üst düzeyde olduğunu vurgulayan Kaplan, ''En büyük gol silahımız olan Zafer Biryol, dün yapılan Belçika milli maçı dönüşü takımda yerini alacak. Biraz yorgun olabilir ancak, sahaya çıkıp elinden geleni yapacaktır'' diye konuştu. 
     Kaplan, yeşil-beyazlı taraftarlardan, önceki karşılaşmalarda olduğu gibi Denizlispor maçında da takıma destek için tribünleri doldurmalarını istedi. 
     
</TEXT>
</DOC>
