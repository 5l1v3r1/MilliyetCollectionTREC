<DOC>
<DOCNO> 223323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/spor/spo05.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy kolları sıvadı 
</HEADLINE>
<TEXT>

   Federasyon Başkanı Haluk Ulusoy, bir hafta içinde Şenol Güneş ile masaya oturup, son kararı vereceğini açıkladı 
      BİLAL MEŞE 

   
   'Acele etmeliyiz' 
   FUTBOL Federasyonu Başkanı Haluk Ulusoy, Teknik Direktör Şenol Güneş'in durumunun bir hafta içinde kesinlik kazanacağını söyledi. Ulusoy, hoca konusunda acele etmek zorunda olduklarını dile getirerek, "Şenol Güneş ile yola dostça çıktık. Oturup karşılıklı konuşacağız. Ona görüşlerini sorup, karar vereceğiz. Belki de o bizimle devam etmek istemez" diye konuştu. 
   
   Gönlü yerli hocada 
   ULUSOY, Güneş'in ayrılması durumunda gönlünün yerli hocayla devam etmekte olacağını bildirildi. Futbol Federasyonu Başkanı, "Aslında benim tek düşüncem başarı. Eğer bu George ve Manuel gibi isimlerden geçiyorsa, o zaman yabancı tercihimizi de kullanabiliriz. Sponsorlardan yılda 15 milyon dolar kazanıyoruz. Bu akışın sürmesi için başarılı olmamız şart" dedi. 
   
   Yönetim değişiyor 
   SPOR camiasından ve kulüplerden gelen baskı üzerine yeniden aday olduğunu açıklayan Ulusoy, gelecek 4 yılın son görev dönemi olacağını bildirdi. Ulusoy, "Gençlere şans vermeliyiz. Futbolu bilen, vizyonu geniş, üreteci isimleri yönetimime alacağım. Hadi Türkmen yönetimdeyken sustu, şimdi niye konuşuyor Bu delikanlılık değil" yorumunu yaptı. 
   
   'Mutlaka gideceğiz'    Güneş'ten 2006 sözü 
   A Milli Takım Teknik Direktörü Şenol Güneş, Ay - Yıldızlı takımın 2006 Dünya Kupası Finalleri'ne katılıp, başarılı olacağını iddia etti. Güneş, iki alternatifli kadro yaratmalarına karşın çok eleştirildiklerini dile getirerek, "Konfederasyon Kupası'nda kadroya monte edilen gençleri daha sonra oynatarak büyük cesaret gösterdik. H l niye değişim durdu diye soruyorlar" dedi. 
   
   'İyi olan çağrılır' 
   GÜNEŞ, gençleştirme operasyonlarının sürdüğünü de açıkladı. Tecrübeli teknik adam sözlerini şöyle sürdürdü "Eleştirirken, o gençlerden Deniz, İbrahim, Tuncay, Gökdeniz, Necati ve Emre'nin daha sonra oynayıp oynamadığına bakmak gerekiyor. İyi oynayan çağrılır, hazır olan oynar. Gol kralımız Okan, şu anda çok kötü. Çağırmamız zor. Elazığsporlu Yunus'un da rakibi çok." 
   
   
</TEXT>
</DOC>
