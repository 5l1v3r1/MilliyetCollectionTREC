<DOC>
<DOCNO> 230173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sondun31.html </URL>
<DATE> 2004/04/10/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Almanya'daki Paskalya yürüyüşlerine ilgi azaldı... 
</HEADLINE>
<TEXT>

     Almanya'da geleneksel olarak düzenlenen Paskalya yürüyüşlerine bu yıl ilgi azaldı. 
     Almanya'nın Münih, Karlsruhe, Saarbrücken, Kiel, Düsseldorf, Wiesbaden ve Duisburg kentlerinde bugün yapılan Paskalya yürüyüşlerine birkaç yüz kişinin katıldığı bildirildi. 
     Karlsruhe kentindeki yürüyüşe yaklaşık 600 kişi katılırken, Duisburg kentindeki yürüyüşe 200 kişinin katıldığı kaydedildi. 
     Yürüyüşe katılanlar Irak savaşını protesto etti, ayrıca sosyal haklarda kesinti yapılmaması ve silahsızlanma çağrısında bulundular. 
     Paskalya yürüyüşlerini düzenleyen Willi van Ooyen, Frankfurt kentinde yaptığı açıklamada, yürüyüşlere katılımın geçen yıllardaki kadar fazla olmadığını, ancak yine de katılımdan memnun olduklarını belirtti. 
     Paskalya yürüyüşleri yarın ve 12 Nisan Pazartesi günü de sürdürülecek. Dortmund kentinde 12 Nisan'da düzenlenecek son büyük yürüyüşe yaklaşık 2 bin kişinin katılması bekleniyor. 
     
</TEXT>
</DOC>
