<DOC>
<DOCNO> 236992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sontur14.html </URL>
<DATE> 2004/05/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
"Kuru üstü pilav" 13 kişiyi zehirledi, 1 çocuk hayatını kaybetti .. 
</HEADLINE>
<TEXT>

     Gaziantep'te yedikleri kuru fasulye ve pilavdan zehirlenen aynı aileden 13 kişi çeşitli hastanelerde tedavi altına alındı, 7 yaşındaki bir çocuk hayatını kaybetti. 
     Edinilen bilgiye göre, Yukarıbayır Mahallesi 12 No'lu Sokakta annesi Nazlı Dalan'ın hazırladığı kuru fasulye ve pilavdan yiyen ve aniden rahatsızlanan Tuğba Dalan, ailesi tarafından Gaziantep Devlet Hastanesi'ne kaldırıldı. 
     Tuğba Dalan'ın tedavisi sürerken aynı aileden Ökkeş Dalan ve eşi Nazlı Dalan ile çocukları Murat, Memik, Ökkeş, Fatma, Emine, Elif, Nazlı ile Ökkeş Dalan'ın kızı ve torunları oldukları bildirilen Suna, Gülcan, Kemal ve Ali Gürbüz de zehirlenme belirtileriyle Gaziantep Üniversitesi Tıp Fakültesi, Çocuk Hastanesi ve Devlet Hastanesi'nde tedavi altına alındı. 
     Çocuk Hastanesi'nde tedavi altına alınan Gülcan Gürbüz 7 tüm müdahaleye karşın hayatını kaybederken, Murat Dalan ile Kemal Gürbüz'ün ise durumlarının ağır olduğu bildirildi. 
     Hastane Başhekimi Dr. Mehmet Berk, hastalara ''gıda zehirlenmesi'' teşhisi konulduğunu, tedavilerinin sürdüğünü bildirdi. 
     
</TEXT>
</DOC>
