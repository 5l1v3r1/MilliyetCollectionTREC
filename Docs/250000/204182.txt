<DOC>
<DOCNO> 204182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/soneko30.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Belli Demirbank ve Kentbank'a el konulması doğruydu 
</HEADLINE>
<TEXT>

     Turkish Bank Yönetim Kurulu Başkanı ve Genel Müdürü Hamit Belli, Bankacılık Düzenleme ve Denetleme Kurumu'nun BDDK Kentbank ve Demirbank'la ilgili aldığı kararların hukuka uygun olduğunu bildirdi. 
     Belli, Fon'a alınan Kentbank ve Demirbank'la ilgili olarak gazetecilere yaptığı değerlendirmede, o dönemde BDDK'nın vazifesini yaptığını belirterek, şu görüşleri dile getirdi 
     ''BDDK'nın almış olduğu kararlar Bankalar Kanunu'ndan aldığı imkanlarla yapılmış doğru kararlardı. Dolayısıyla bu bankalar tazminat davası açabilir ama kazanacaklarını zannetmiyorum.'' Türkbank olayının da idaresizlikten kaynaklandığını belirten Hamit Belli, bankanın zarar ettiğini ve tasfiyeye gittiğini anımsattı. 
     İmar Bankası'ndan bono ve tahvil alan mudilerin paralarının ödenmemesine ilişkin olarak da Belli, ''Bononun kontrol edilmemesi sebebiyle devlet mi bunu üzerine alacak Hayır, devlet almayacak. Üzerine niye alsın Çünkü bir bono yok ki ortalıkta'' dedi. 
     Bankacılıkta kötü niyetle yapılan veya bilgisizlikten kaynaklanan iki türlü hareket olduğunu belirten Belli, yaşanan sürecin sektörü kendine getirdiğini söyledi. 
     
</TEXT>
</DOC>
