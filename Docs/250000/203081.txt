<DOC>
<DOCNO> 203081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/19/astro/index.html </URL>
<DATE> 2003/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Planları gözden geçirin 
</HEADLINE>
<TEXT>

   
   
   Sabah Akrep burcuna geçen Ay'ın ışığı azalırken büyük yeniliklerden uzak durmak iyi olacak. Bunun yerine planları gözden geçirmek ve uzak tefek düzeltmeler yapmak gerekiyor. Akrep'ler canlandırıcı bir günde. Çabuk hareket etmek ve karar vermek kolay ama sonrasını da düşünmek gerekecek. Duygusal alanda sabırsızlık gösterebilirler. Yay'lar gözleri kapalı hareket etmemeliler. Elde olmayan nedenler, beklemeler ya da ihmalkarlık yüzünden bazı sıkıntılar olabilir. Geçmişe ait konular da ortaya çıkabilir. Oğlak'lar akıcı bir günde. Yeni kararların arifesinde iyimserlik hakim. Başkalarından da destek alabilecekler. Arkadaşlıklar heyecanlandırıcı olabilir. Kova'lar bugünlerde yüklü bir gündeme sahipler. Yapılması gereken pek çok iş var ama bu arada planlı hareket etmek de gerekecek. Balık'lar şansın yaver gideceği bir gündeler. Yeni tanışmalar ya da yeni bir ortama girmek pek çok şey öğretebilir. Duygusal heyecanı yapıcı kullanmak gerek. Koç'lar yakın ilişkilerinde sen - ben kavgasına yönelebilirler. Duygusal alanda olgun davranmak gerekiyor. Ortaklaşa işlerde çıkar çatışması yaşanabilir. 
   Boğa'lar için ilişkiler, ortaklıklar dikkat çekici durumda. Yeni teklifleri değerlendirmek gerekecek. Karar vermek her zamanki gibi pek kolay olmayabilir. İkizler günlük işlerin, tamamlanması gereken konuların ağır bastığı günlerdeler. Sağlığa ve düzene önem söz konusu. Gereksiz yere zaman kaybedebilirler. Yengeç'ler akıcı enerjilerle hareket edebilirler. Duygusal konularda, aşkta riskler var. Bu arada harcamaları da dengelemek gerekebilir. Aslan'lar hafta sonuna yaklaşırken sıkı çalışmak zorundalar. Hem ev hem de işle ilgili konularda artan baskılar olabilir. Üstlerle geçinmek pek kolay olmayabilir. Başak'lar için hareketli bir gün. Çok sayıda konuşma, yeni düşünce ve buluş söz konusu. Düşüncelerini hemen ortaya koymak isteyebilirler. Terazi'ler maddi alanda dikkatli olmalılar. Harcamalar geleni götürebilir. Kötü alışverişlerden kaçınmak gerekiyor. 
</TEXT>
</DOC>
