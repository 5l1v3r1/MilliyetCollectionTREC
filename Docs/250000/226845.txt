<DOC>
<DOCNO> 226845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun61.html </URL>
<DATE> 2004/03/30/ </DATE>
<TIME> 21.11 </TIME>
<AUTHOR>  </AUTHOR>
<HEADLINE>
Pop yıldızı Anatacia kanser olunca ilk kariyerini düşünmüş 
</HEADLINE>
<TEXT>

     Amerikalı pop şarkıcısı Anastacia, bir yıl önce meme kanseri olduğunu öğrendiğinde çok mutsuz olduğunu, ilk anda hayatta kalmak yerine kariyerini düşündüğünü söyledi. 
     Anastacia 30 , kendisine meme kanseri teşhisi koyulduktan bir yıl sonra çıkardığı üçüncü albümünün tanıtımı için Reuters'a yaptığı açıklamada, hastalığını öğrendiğinde ''Böyle bir şeye, şu anda ihtiyacım yok'' dediğini ve umutsuzluğa düştüğünü belirtti. 
     Ünlü şarkıcı, ''Ölüyorum'' ya da ''Neden ben '' diye düşünmek yerine ''Başıma gelenin benim yolculuğumda yeri yok'' dediğini anlattı. 
     ''I'm Outta Love'' şarkısıyla 2000 yılında dünya çapında başarı elde eden ve tedavisi sırasında bitkin düşerek kariyerine ara veren Anastacia, yeni albümüyle müzik piyasasına dönüş yaptı. 
     Tedavisi boyunca hayranları ve medyanın desteğinden güç aldığını söyleyen şarkıcı, hastalıkla mücadelesinin meme kanseri genç kadınlara yardımcı olmasını umduğunu kaydetti. 
     
</TEXT>
</DOC>
