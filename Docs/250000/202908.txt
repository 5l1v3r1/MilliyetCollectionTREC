<DOC>
<DOCNO> 202908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun02.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam artık peygamber soyundan gelmiyor .. 
</HEADLINE>
<TEXT>

     Amerikalıların eline geçen Irak'ın devrik lideri Saddam Hüseyin'in adı, Peygamber soyundan gelenlerin soy ağacından çıkarıldı. 
     Peygamberin soyundan gelenlerin soy ağacından sorumlu Eşref Vakfı başkanı Şerif Nacih Muhammed Hasan El Fahim El Aaraji, devrik lider Saddam Hüseyin'in, Peygamber soyundan gelenlerin soy ağacından sorumlu kişilere rağmen ''Seyid'' sıfatını haksız olarak elde ettiğini belirterek, ''Saddam uzmanları kendisini Peygamber soyundan geliyormuş gibi gösterecek şekilde soy ağacında değişiklik yapmaya zorladı'' dedi. 
     Şerif Aaraji, bizler başta Saddam'a boyun eğip onun soy ağacında değişiklik yapmayı kabul edenler olmak üzere bütün uzmanları bilgilendireceğiz'' dedi. 
     Saddam Hüseyin'in Peygamber soyundan gelenlerin soy ağacından çıkarma kararı, Amerikan güçlerince Tikrit'te yakalanmasından 3 gün sonraya rastlıyor. Eşref Vakfı Saddam Hüseyin rejiminin devrilmesinden sonra ''Seyid'' Konseyi'ni oluşturanlar tarafından yeniden kuruldu. 
     Soylarla ilgili Arap Komitesi Başkanı Ahmed El Abbasi'ye göre ilk Eşref vakfı Kufe'de Abbasiler döneminde 830'da kurulmuştu. El Abbasi, daha sonra Bağdat'a taşınan vakfın, 19. yüzyılda Osmanlı döneminde askıya alındığı ve 1917'de İngilizler tarafından tamamen kapatıldığını belirtiyor. 
     
</TEXT>
</DOC>
