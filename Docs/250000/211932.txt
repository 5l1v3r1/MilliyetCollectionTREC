<DOC>
<DOCNO> 211932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko17.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz fiyatlarında Şubat'ta bir değişiklik olmayacak... 
</HEADLINE>
<TEXT>

     Doğalgaz fiyatlarında Şubat ayında bir değişiklik olmayacak. 
     Enerji Piyasası Düzenleme Kurulu'nun EPDK Resmi Gazete'de yer alan kararları çerçevesinde, Serbest tüketiciler ve doğalgaz dağıtım faaliyetinde bulunan şehiriçi doğalgaz dağıtım tüzel kişilere uygulanacak doğalgaz toptan satış fiyatı üst sınırında, Şubat ayı için bir değişikliğe gidilmedi, fiyatlar Ocak ayı düzeyinde tutuldu. 
     Kurul, doğalgaz toptan satış fiyatı üst sınırını, Şubat ayı için özel tüketim vergisi ötv , iletim, depolama bedeli hariç, metreküpte 212 bin 730 lira 19.993,42 TL kwh olarak belirledi. 
     Enerji ve Tabii Kaynaklar Bakanlığı yetkilileri, kararı yorumlarken, doğalgaz fiyatlarında Şubat ayı için bir değişikliğe gidilmeyeceğini söylediler. 
     Resmi Gazete'de yer alan diğer kararlar çerçevesinde Kurul, serbest tüketici limitinin 7.8 milyon kilowatsaat kwh olarak uygulanmasını kararlaştırdı. 
     Kurul ayrıca, elektrik piyasasında mali uzlaştırma yapılmasına ilişkin usul ve esaslar hakkında tebliğ hükümleri gereği, 1 Şubat 2004 tarihinden geçerli olmak üzere ''yük alma'' fiyatlarını belirledi. 
     Buna göre, kwh başına gündüz uzlaştırma dönemi için 103,296 lira, puant uzlaştırma dönemi için 179,078 lira, gece uzlaştırma dönemi için 55,910 lira, yük atma fiyatının ise her üç uzlaştırma döneminde eşit olarak uygulanmak üzere 24 bin lira olarak onaylanmasına karar verildi. 
     
     DENETİM KURULUŞLARI 

     Kurul, enerji piyasasında faaliyet gösteren gerçek ve tüzel kişilerin bağımsız denetim kuruluşlarınca denetlenmesi hakkında tebliğ uyarınca, 6 bağımsız denetim kuruluşunu yetkilendirdi. 
     Bağımsız denetim kuruluşları, Başaran Nas Serbest Muhasebeci Mali Müşavirlik, Denet Yeminli Mali Müşavirlik, Önder Bağımsız Denetim ve Danışmanlık, Pür Denetim Yeminli Mali Müşavirlik, Sırdaş Bağımsız Dış Denetleme ve Mali Müşavirlik, Ulusal Birleşik Bağmısız Dış Denetim Tasdik ve YMM'den oluşuyor. 
     
     ŞUBAT AYI FİYATLARI 

     BOTAŞ tarafından yapılan doğalgaz taşıma hizmetine ilişkin iletim fiyatı üst sınırı, Şubat ayı için 24 bin 452 lira metreküp 2.298,12 lira kwh olarak tespit edildi. 
     Botaş ve diğer depolama lisansı sahibi tüzel kişiler tarafından yapılan depolama hizmetine ilişkin depolama fiyatı üst sınırı ise Şubat ayı için 40.467 lira metreküp 3.803,29 lira kwh olarak belirlendi. 
     Bu arada Kurul, Mart ayından başlamak üzere her ay için iletim, dağıtım, taşıma fiyatında öngördüğü formülü belirledi. 
     Doğalgaz dağıtım faaliyetinde bulunan şehiriçi doğalgaz dağıtım tüzel kişilerin abonelerine uygulayacakları birim hizmet ve amortisman üst sınırı, Şubat ayından uygulanmak üzere, İGDAŞ için .470 lira metreküp 5.025,38 lira kwh , EGO için 51.749 4.863,63 lira kwh , diğer şehiriçi doğalgaz dağıtım şirketleri için 62.123 lira metreküp 5.838,63 lira kwh olarak tespit edildi. 
     Bu fiyatların Mart ayından başlamak üzere hesaplanacağı formül belirlendi. 
     
</TEXT>
</DOC>
