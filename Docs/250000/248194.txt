<DOC>
<DOCNO> 248194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur22.html </URL>
<DATE> 2004/06/15/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Irak'a işçilik için giden Soner Serçalı 6 gündür kayıp... 
</HEADLINE>
<TEXT>

     Bir Türk firması aracılığıyla Irak'a giden Türk işçilerinden Soner Serçalı'nın Adana'daki ailesi oğullarının hayatından endişe ediyor. 
     Adana'daki Kayteks Firması aracılığıyla, Irak'ın Kerkük kentinde klima tamircisi olarak çalışmak üzere giden Soner Serçalı'nın 27 babası Feridun Serçalı, oğlunun 6 gündür kayıp olduğunu belirtti. 
     Oğluyla son olarak 1 Haziran Salı günü Kerkük'ten telefonla görüştüklerini ifade eden Baba Serçalı, şunları kaydetti 
     ''Beni arayarak arkadaşı Murat Kızıl ve bir Iraklı mühendisle Felluce'ye gideceklerini söyledi. O günden beri haber alamadım. Dün, firma yetkilileri arayarak oğlumun ve arkadaşlarının kayıp olduğunu söyledi. 
     Ailece perişan haldeyiz. Emniyet Müdürlüğü ve Adana Valiliği'ne dilekçe vererek oğlumun durumuyla ilgili bilgi verilmesini istedik. Hükümet yetkilileri bir an önce olaya müdahale etmeli.'' Oğlunu evlendirmek için hazırlık yaptıklarını kaydeden Feridun Serçalı, ''Soner, para biriktirmek için Irak'a gitti. Döndüğünde onu evlendirmeyi düşünüyorduk'' dedi. 
     
</TEXT>
</DOC>
