<DOC>
<DOCNO> 233079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sondun16.html </URL>
<DATE> 2004/04/20/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Afganistan seçimlerinde Taliban'dan kadınlara ölüm tehdidi 
</HEADLINE>
<TEXT>

     Afganistan'daki Taliban hareketi, başta kadınlar olmak üzere, Eylül ayında yapılacak seçimlere katılacak bütün Afganları öldürmekle tehdit etti. 
     Taliban imzasıyla Logar eyaletinde dağıtılan bildirilerde, ''Afgan halkının, seçimlere katılarak hayatlarını tehlikeye atmaması'' istendi. 
     AFP'nin güvenlik yetkililerinden edindiği bilgiye göre, bildirilerde, özellikle kadınlar hedef alınıyor. ''Özellikle oy kullanan kadınlar ölüm tehdidiyle karşı karşıya kalacaklar'' ifadesinin yer aldığı bildirilerde, ''eşlerinin sandığa gitmelerini engellemeyen'' kocalara yönelik de tehditler savuruluyor. 
     Devlet Başkanlığı ve milletvekili seçimleri, güvenlik ve lojistik destek sorunları yüzünden Haziran ayından Eylül ayına ertelenmişti. 
     Taliban milisleri, aylardır seçim aleyhtarı kampanya yürütüyor. 
     Seçmen listelerine şimdiye kadar 1,8 milyon seçmen yazıldı. Bunların yüzde 30'u kadınlardan oluşuyor. 
     
</TEXT>
</DOC>
