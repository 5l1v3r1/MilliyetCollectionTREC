<DOC>
<DOCNO> 247986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/spor/spo09.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ralf şoka girdi 
</HEADLINE>
<TEXT>


Ralf Schumacher, ikinci tamamladığı yarışın ardından açıklanan diskalifiye kararıyla adeta yıkıldı. 


Frende hata var 
FORMULA 1'in sekizinci yarışı olan Kanada Grand Prix'inde, ağabeyi Michael Schumacher'in ardından ikinci sırayı alarak bu sezon ilk kez podyuma çıkan Ralf Schumacher, takımı Williams'ın diskalifiye olmasının şokunu yaşıyor. Yarış sonrası yapılan incelemede fren sisteminde uygunsuzluk tespit edilmesi sonucu Williams araçlarıyla birlikte Toyota ekibi de diskalifiye edildi. 

12 puan kaybetti 
BU karar sonrası Ralf'in ikinciliği ve takım arkadaşı Montoya'nın beşinciliği iptal edilirken, Williams bir anda 12 puan kaybetti. Yarışı 4. bitiren BAR sürücüsü Jenson Button üçüncülüğe yükselerek bu sezon altıncı kez podyuma çıkmış oldu. Toyota sürücülerinin de elenişiyle, McLaren'den Coulthard ile Jordan'dan Glock birer sıra çıkarak puan aldılar. 



</TEXT>
</DOC>
