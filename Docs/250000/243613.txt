<DOC>
<DOCNO> 243613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo21.html </URL>
<DATE> 2004/05/28/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Trabzon'da Fatih'te mutlu sona doğru Haftaya imzalıyor... 
</HEADLINE>
<TEXT>

     Trabzonspor'da, gelecek sezon sonu sözleşmesi sona erecek olan Fatih'in sözleşmesi uzuyor. 
     Bordo-mavili kulübün transfer komitesinde yer alan Erda Aygün ile Kulüp Asbaşkanı Nevzat Şakar, Mehmet Ali Yılmaz Tesisleri'nde, bordo-mavili takımın kaptanı Fatih Tekke ile yaklaşık 1 saat 45 dakikalık bir görüşme yaptı. 
     Futbol Şube Sorumlusu Erda Aygün, Fatih'le yaptıkları görüşmenin çok olumlu geçtiğini belirterek, ''Fatih bize teklifini sundu. Aramızda bir problem yok. Fatih, tatile çıkıyor ve gelecek hafta tatil dönüşü gelip imza atacak'' dedi. 
     Aygün, Gökdeniz'in de tatilde olduğunu kaydederek, ''Biz Fatih ve Gökdeniz'i ayırt etmiyoruz. Her ikisi de aynı ücreti alacaklar'' diye konuştu. 
     Görüşme sonrası ilk olarak gazetecilere açıklama yapan Fatih de görüşmenin olumlu geçtiğini belirterek, ''Yönetimden hak ettiğim ücreti talep ettim. Onlar da büyük olasılıkla evet diyecekler. Ben kafamda bu iş bitti diye düşünüyorum. Arada ufak şeyler var'' dedi. 
     Yönetimle gelecek sezon da dahil olmak üzere 3 sezon için konuştuğunu kaydeden Fatih, şöyle devam etti 
     ''Yönetim, Fatih Tekke'nin hak ettiğini verecektir. Diğer kulüplerden bana teklifler geldi, ancak ben onların verdiği teklifin 3 1'i azına yönetime bir teklif sundum. Biz Trabzonlu ve Trabzonsporluyuz. Teklifi sunarken bunları dikkate aldım. Trabzonspor'u zor durumda bırakacak da bir teklif vermedim. Bir sıkıntı olacağını sanmıyorum. İstediğim rakamın azını veya çoğunu almam. Kafamdaki fiyat net. Şimdi tatile çıkıyorum. Onlara Çağırın gelip imza atayım dedim.'' 
     
</TEXT>
</DOC>
