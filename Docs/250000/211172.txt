<DOC>
<DOCNO> 211172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/yasam/ayas.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Porno tacirlerinin tecavüzüne uğradı 
</HEADLINE>
<TEXT>

   Porno CD satan büroda beş kişinin tecavüzüne uğradığı iddia edilen A.N'yi arkadaşının polise yaptığı ihbar kurtardı 
      M.AKİF ERDEM İstanbul 
   
   İstanbul Kadıköy'de, beş kişinin 18 yaşındaki A.N.'yi işhanına kapatarak tecavüz ettiği öne sürüldü. Genç kız, saldırganların elinden işhanına birlikte gittiği erkek arkadaşının polisten yardım istemesi sonucu kurtuldu. 
   Gözaltına alınan üç zanlı ise, A.N.'nin hayat kadını olduğunu iddia etti. 
   İddiaya göre A.N. bir erkek arkadaşıyla Sel İşmerkezi'nin 5. katındaki büroya CD almaya gitti. Bir süre sonra yanındaki arkadaşı ayrılınca orada yalnız kalan A.N., bürodan bulanan 5 kişinin saldırısına uğradı. 5 zanlı bıçak tehdidiyle A.N.'ye tecavüz ederken bürodan ayrılan arkadaşı polise telefon ederek "İş hanında bir kadına tecavüz ediyorlar" diye ihbarda bulundu. 
   Bunun üzerine Kadıköy Emniyet Müdürlüğü'ne bağlı Asayiş Şube ekipleri işhanına baskın düzenledi. 
   Genç kızı kurtaran polis ekipleri Bülent Algül 27 , Ufuk Karakaş 25 ve Şenol Alaçamlı'yı 27 gözaltına alırken isimlerinin Hakan ve İbrahim olduğu öğrenilen iki zanlı kaçmayı başardı. İşyerinde yapılan aramalarda, 3 bin 200 porno CD, bir döner bıçağı ve bir miktar uyuşturucu madde ele geçirildiği öğrenilidi. 
   Zanlılar sorgularında A.N. ve yanındaki arkadaşını önceden tanıdıklarını ve 200 milyon lira karşılığında birlikte olmak için anlaştıklarını öne sürdü. 
   Adliye'ye sevk edilen üç zanlı tutuklanarak cezaevine gönderildi. 
   
   
</TEXT>
</DOC>
