<DOC>
<DOCNO> 207242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sondun12.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat, Serdar Denktaş'ı ziyaret etti ''Belki hükümeti kurarız'' 
</HEADLINE>
<TEXT>

     KKTC'de hükümeti kurmakla görevlendirilen Cumhuriyetçi Türk Partisi CTP Genel Başkanı Mehmet Ali Talat, Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş'ı ziyaret etti. 
     Talat, DP Genel Merkezi'ne gelişinde gazetecilerin sorusu üzerine, dört siyasi parti liderinin, Başbakan Recep Tayyip Erdoğan'ın daveti üzerine bugün Ankara'ya gideceklerini bildirdi. 
     Talat, bir gazetecinin, ''Hükümeti Ankara'da mı kuracaksınız '' sorusu üzerine, ''Niye Ankara'da kuralım ki Hükümeti kurmaya geldik işte'' dedi. Talat, ''Bugün burada kuruyor musunuz '' sorusuna karşılık ise ''Bilmem. Tartışacağız, belki kurarız'' ifadesini kullandı. 
     Serdar Denktaş ve Talat daha sonra, beraberlerindeki heyetlerle görüşmeye geçti. Liderler, görüşmenin ardından açıklama yapacak. 
     
</TEXT>
</DOC>
