<DOC>
<DOCNO> 216961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sonspo06.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da G.Saray üzüntüsü yaşanıyor 
</HEADLINE>
<TEXT>

     Konyaspor'da, deplasmanda Galatasaray ile yapılan maçta alınan yenilginin üzüntüsü yaşanıyor. 
     Futbol Şubesi Sorumlusu ve Basın Sözcüsü İbrahim Kaplan, hafta içi çok iyi hazırlandıkları Galatasaray maçı için sahaya mutlak puan parolası ile çıktıklarını söyledi. 
     Deplasmanda oynamalarına karşın Galatasaray gibi bir ekibe karşı maça iyi başladıklarını ve 90 dakika boyunca etkili futbol ortaya koyduklarını belirten Kaplan, gol bölgelerindeki beceriksizliğin kurbanı olduklarını kaydetti. 
     Kaplan, çok sayıda gol pozisyonuna girmelerine karşın topu bir türlü filelerle buluşturamadıklarını ifade ederek, ''Hakem hatalarına karşın oyun düzenimizi bozmadan gölü düşündük. Zaman zaman tek kale oynadık, fakat sonuca ulaşamadık. Alınan sonuç, ortaya koyulan futbolun hakkı değil. Galip gelmeliydik'' dedi. 
     İyi oynamalarına karşın alınan mağlubiyetin morallerini bozduğunu vurgulayan Kaplan, ''Hedeflediğimiz noktaya ulaşmak için bu yenilginin olumsuz etkisini üzerimizden atmalıyız. Artık önümüzdeki haftaya bakıyoruz. Puan kaybına tahammülümüz kalmadı'' diye konuştu. 
     
</TEXT>
</DOC>
