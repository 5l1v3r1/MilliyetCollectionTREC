<DOC>
<DOCNO> 228379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/yasam/yas05.html </URL>
<DATE> 2004/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>

   
   'Titanik'in mönüsü 120 milyara satıldı    DIŞ HABERLER SERVİSİ 
   Buzdağına çarparak batan Titanik gemisine ait ilk yemek mönüsü, açık artırmada yaklaşık 51 bin sterline yaklaşık 120 milyar lira satıldı. Titanik'te ilk yemeğe ait mönü bu fiyatla, Titanik'le ilgili şimdiye kadar en yüksek fiyata satılan eşya oldu. İngiltere'nin güneyindeki Southampton'da geçen cuma yapılan müzayedede, Titanik anısına sergilenen dört koleksiyonda, 30 parça eşya alıcı buldu. Titanik'te kamarot olarak çalışan Thomas Mullin'in rozeti de 32 bin dolara satıldı. Titanik, Atlas Okyanusu'nu geçmek için çıktığı ilk seferinde 15 Nisan 1912'de bir buzdağına çarparak batmıştı. 
   
   Taksiyle 'bedava' İspanya - Almanya    İspanya'da iki genç kız, kendilerini İspanya'nın başkenti Madrid'den, 1600 kilometre uzaktaki Almanya'nın Duisburg kentine götüren iki taksi şoförünü dolandırdı. Polis yetkilileri, 18 ve 17 yaşındaki kızların, Duisburg'a gitmek üzere Madrid Havaalanı'ndan taksiye bindiğini, ancak Duisburg'a vardıklarında paralarının olmadığını söyleyerek, yaklaşık 2600 euroluk yaklaşık 4.2 milyar lira ücreti ödemeden kaçtıklarını belirtti. Yol boyunca nöbetleşe otomobil kullanan taksi şoförlerinin ise, polise haber verdikten sonra ülkelerine döndükleri açıklandı. 
   
   Bach'ın kayıp bestesi Japonya'da bulundu    DIŞ HABERLER 
   Alman besteci Johann Sebastian Bach'ın 1728'de bestelediği ve yıllardır kayıp olan 'Wedding Cantata BMV 216' Düğün Kantatı BMV 216 adlı eseri, Japonya'da bulundu. Japonya'da 2001'de ölen piyanist Chieko Hara'nın özel eşyaları arasında bulunan 80 yıldır kayıp sekiz sayfalık bestenin, Hara'ya İspanyol müzisyen kocası aracılığıyla ulaşmış olduğu sanılıyor. 
   
   
</TEXT>
</DOC>
