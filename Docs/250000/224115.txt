<DOC>
<DOCNO> 224115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/ekonomi/eko06.html </URL>
<DATE> 2004/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Borçlar sine - i millete döndü' 
</HEADLINE>
<TEXT>

   Son 10 yılda Türkiye'nin milli geliri yüzde 82 artmasına rağmen, iç borç yüzde 589, dış borç yüzde 129 ve kişi başına borç miktarı yüzde 189 artış gösterdi 
   
   Türkiye son 10 yılda borçlanma rekoru kırdı. Ankara Ticaret Odası'nın ATO 'Borç Kıskacında Türkiye'araştırmasına göre, milli gelirin son 10 yılda yüzde 82 artmasına karşın, iç borç yüzde 589, dış borç yüzde 129 ve toplam borç yüzde 239 arttı. Kişi başına gelir yalnızca yüzde 53 artarken, kişi başına düşen borç miktarındaki artış ise yüzde 189'u buldu. 
   Araştırmaya göre, son 10 yılda 10 hükümetin görev yaptığı hatırlatılarak, 1994 yılında 20.6 milyar dolar iç borcu olan Türkiye'nin, bugün 142 milyar dolarlık bir iç borç dağıyla 'boğuşur' hale geldiği belirtildi. Türkiye'nin 1994'te 65.6 milyar dolar olan dış borcu ise bu yıl 150 milyar dolara yükseldi. Son 10 yılda Türkiye'nin iç borçları yüzde 589, dış borçları yüzde 129 arttı. Kişi başına düşen borç miktarı yüzde 189' artarak 4 bin 113 dolara çıktı. 
   
   Borç, vereni ihya alanı pişman etti    ATO Başkanı Sinan Aygün, son 10 yılda devletin hem kendisini, hem de vatandaşı borç batağına soktuğunu kaydederek, "Bu borçlar, vereni ihya, alanı pişman etti. Hükümetler gitti, borçlar sine - i millete döndü. Hükümetler borç artırma konusunda adeta 'milli mutabakat' sağladılar. 
   
   
</TEXT>
</DOC>
