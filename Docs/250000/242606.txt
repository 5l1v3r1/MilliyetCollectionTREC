<DOC>
<DOCNO> 242606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun16.html </URL>
<DATE> 2004/05/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Bisküvi kutusuna yerleştirilen bomba patladı... 
</HEADLINE>
<TEXT>

     Endonezya'nın din çatışmalarına sahne olan Ambon kentindeki kalabalık bir pazaryerinde, bir bisküvi kutusuna yerleştirilen bombanın patlaması sonucu 1 kişi öldü, 17 kişi yaralandı. 
     Polis şefi Yarbay Leonidas Braksan, patlamanın bugün kentin Hıristiyan mahallesinde meydana geldiğini söyledi. 
     Patlamada ölenin bir kadın olduğunu belirten polis, diğer Hıristiyan mahallelerinde de bombalar bulunduğunu ve bunların imha edildiğini ifade etti. 
     Ambon'un Hıristiyan mahallelerinden birinde, iki gün önce de benzer bir patlamada 5 kişi yaralanmıştı. 
     Bu tür patlamaların sıkça olması, Endonezya'da temmuzda yapılacak devlet başkanlığı seçimlerinden önce din çatışmalarının alevleneceği endişelerinin artmasına yol açıyor. 
     
</TEXT>
</DOC>
