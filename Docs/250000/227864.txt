<DOC>
<DOCNO> 227864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun21.html </URL>
<DATE> 2004/04/02/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Barış batmış olabilir mi .. Japonlar barışçıl anayasaya karşı 
</HEADLINE>
<TEXT>

     Japonların çoğunun, barışçıl anayasalarının elden geçirilmesini istediği bildirildi. 
     Yomiuri Şimbun gazetesince bugün yayımlanan kamuoyu araştırması, Japon halkının yüzde 65'inin, silahlı müdahaleye cevaz vermeyen anayasanın gözden geçirilmesini istediğini gösterdi. 
     Araştırma, Japonya'nın uluslararası askeri operasyonlara katılabilmesi için anayasanın değiştirilmesini isteyenlerin sayısının arttığını ortaya çıkardı. 
     Barışçıl anayasaya karşı olanların sayısı bir yıl içinde yüzde 11 arttı. 
     Anayasa değişikliği isteyenlerin yüzde 52'si, anayasanın, Japonya'nın uluslararası sahnede tam anlamıyla rol alabilmesini engellediğini düşünüyor. 
     1946'da Amerikan işgali altındayken hazırlanan ve 1947'de yürürlüğe giren Japon anayasasının 9. maddesinde, Japonya'nın uluslararası sorunların çözümünde savaşa ve kuvvet kullanımına karşı olduğu belirtiliyor. 
     Japon hükmeti, anayasa hükmüne rağmen Irak'a insani amaçla 550 asker göndermişti. 
     
</TEXT>
</DOC>
