<DOC>
<DOCNO> 247933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/ekonomi/eko09.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB iş dünyasının desteği sürüyor' 
</HEADLINE>
<TEXT>


EKONOMİ SERVİSİ 

TÜSİAD Yönetim Kurulu Başkanı Ömer Sabancı, AB iş dünyasının Türkiye'ye verdiği güçlü ve kararlı desteğin sürdüğünü söyledi. Sabancı, destekte, giderek artması beklenen uygulama örneklerinin de etkili olduğunu bildirdi. Sabancı, Avrupa Sanayi ve İşverenler Konfederasyonları Birliği'nin UNICE , 11 Haziran'da, Dublin'de yapılan Başkanlar Konseyi toplantısını değerlendirdi. Sabancı, UNICE zirvelerinde, birçok kere, Türkiye'nin AB üyeliğine destek mesajı veren Avrupa iş dünyasının Dublin'de de destek mesajı verdiğini bildirdi. Sabancı, zirvede, Avrupa özel sektörü temsilcilerinin Türkiye'de süregelen reform sürecinden övgüyle söz ettiğini de dile getirdi. 



</TEXT>
</DOC>
