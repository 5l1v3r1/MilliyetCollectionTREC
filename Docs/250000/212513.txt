<DOC>
<DOCNO> 212513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/01/yasam/yas05.html </URL>
<DATE> 2004/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk için reklam daha inandırıcı 
</HEADLINE>
<TEXT>

   Reklamların izleyiciler üzerindeki etkisini gösteren bir araştırmada, çocukların reklama inanma oranı yüzde 59'ken, anne babaya inanma oranı yüzde 17 olarak çıktı 
      Ezelhan Üstünkaya 
   
   EGE Üniversitesi İletişim Fakültesi öğretim üyesi Doç. Dr. Müge Elden'in reklamların izleyiciler üzerindeki etkisine ilişkin araştırması ilginç sonuçlar ortaya koydu. Araştırmaya göre çocukların yüzde 59'u televizyonu "en inanılır kaynak" kabul ederken, "anne - babaya inanma oranı" sadece yüzde 17 oldu. Elden'in Batı ülkelerindeki araştırma sonuçlarını da dikkate alarak yaptığı çalışmanın sonuçları şöyle 
   
   Çocuk daha fazla hatırlıyor 
   ABD'de yapılan bir araştırma 4 yaşındaki çocukların televizyondaki her şeyi gerçek sandıklarını ortaya koymuştur. Çocuklar televizyonda izledikleri programları, yetişkinlere oranla 3 kat fazla anımsıyor. 
   İngiltere'de yapılan bir araştırma, çocukların ve gençlerin 18 yaşına kadar 140 bin televizyon reklamı izlediklerini ortaya koymuştur. 5 - 6 yaş çocuklarının yüzde 80'i meyve suyunu markasını söyleyerek istemektedir. 
   Çocuklarıyla alışverişe giden ailelerin yüzde 82'sinin tüketim miktarı artmaktadır. 
   Kentli çocukların yüzde 85'i televizyon izlemeye "bayılıyor." Bu rakam yetişkinlerin 5 katı kadar. 
   İngiltere'de bir araştırmaya göre, her 5 anneden 3'ü çocukları yüzünden eskiden kullandıkları markaları değiştiriyor. 
   Okula giden çocukların reklamlarda söylenenleri doğru kabul etme oranı yüzde 43, reklamları sorgulamadan kabul eden çocukların oranı yüzde 22. 
   
   
   
   
</TEXT>
</DOC>
