<DOC>
<DOCNO> 201841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/son/soneko12.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda geçen hafta... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.73 oranında değer kazandı. 
     Uzmanlar, piyasaların hafta boyunca KKTC seçimleri, Tüpraş'ın özelleştirilmesi, AB zirvesi, IMF İcra Kurulu'nun toplanması gibi gelişmelere odaklandığını hatırlatarak, önümüdeki hafta IMF'nin 6. Gözden Geçirmeyi onaylaması ve 500 milyon dolarlık kredinin serbest bırakılmasının beklendiğini, ayrıca Brüksel'de yapılacak AB Devlet ve Hükümet Başkanları Zirvesi'nden gelecek haberler ve müzakarelerin piyasalarda yakından izleneceğini vurguluyor. 
     Ekonomik gelişme ve beklentilerin yakından izlendiği hisse senedi piyasasında Kıbrıs seçimlerinin sonuçlarının önem taşıdığını ifade eden uzmanlar, endeksin yukarı yönlü trendini devam ettirmesinin beklendiğini, 16,500 desteğinde tutunması sonrasında 17,000 direncinin aşılmaya çalışılacağını, bir sonraki hedefin ise 18,000 seviyeleri olacağını savunuyor. 
     
     ÖZETLE PİYASALAR 
     Borsadaki çıkışın yanında İMKB Tahvil ve Bono Piyasası ortalamalarında 1 puan dolayında düşüşler meydana geldi. Dolar dışındaki döviz türleri ve altın fiyatlarında artış olurken, mevduat faizlerinin ortalamalarında değişim yaşanmadı. Haftalık repoda bir önceki hafta sonu seviyesinde kalındı. 
     Hisse senetleri haftalık bazda ortalama yüzde 2.73 oranında değer kazandı. 24 ayar külçe altının gram satış fiyatı yüzde 0. oranında, Cumhuriyet altınının satış fiyatı da yüzde 0.39 oranında arttı. Türk Lirası karşısında dolar yüzde 0.90 gerilerken, Euro yüzde 0.28 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 0.60 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.41, haftalık reponun net getirisi yüzde 0.39 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 2.48'lik artışla başladı. Salı günü ortalama yüzde 0.31 oranında, Çarşamba günü ortalama yüzde 1.46 oranında, Perşembe günü de ortalama yüzde 0.38 oranında değer yitiren hisse senetleri, Cuma günü ortalama yüzde 2.44 oranında artış kaydetti. 
     İMKB Bileşik Endeksi, önceki hafta sonu kapanışa göre 450.40 puanlık artışla 16,504.80 puandan, 16,955.20 puana çıktı ve 2003 yılının en yüksek değerine ulaştı. Hisse senetlerinin haftalık ortalama değer artışı yüzde 2.73 oldu. 
     İMKB Ulusal-Mali Endeksi 908.03 puan artarak 22,339.64 puandan 23,247.67 puana, İMKB Ulusal-Sanayi Endeksi 171.94 puan artarak 14,796.70 puandan 14,968.64 puana ve İMKB Ulusal-Hizmetler Endeksi 116.25 puan artarak 8,773.13 puandan 8,889.38 puana yükseldi. 
     Böylece, mali grup hisseleri ortalama yüzde 4.06 oranında, sanayi grubu hisseleri ortalama yüzde 1.16 oranında ve hizmetler grubu hisseleri ortalama yüzde 1.33 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 292 hisse senedinden 155'i değer kazanırken, 90 hisse senedi değer yitirdi. 47 hisse senedinin değeri değişmedi. 
     Geçen hafta en yüksek oranlı artış yüzde 35.00 ile Maramaris Altınyunus hisselerinde oldu. Yüzde 33.51'lik artışla FM İzmit Piston hisseleri ikinci ve yüzde 25.64'lük artışla da Atlas Yatırım Ortaklığı hisseleri üçüncü oldu. 
     En yüksek oranlı düşüş ise yüzde 12.63 ile Serve Kırtasiye hisselerinde oldu. Yüzde 10.17'lik düşüşle Gedik Yatırım Ortaklığı hisseleri ikinci ve yüzde 9.43'lük düşüşle de Beşiktaş Futbol Yatırımları hisseleri üçüncü sırada yer aldı. 
     İMKB Ulusal Pazar'da geçen hafta toplam 2 trilyon 80 milyar 635.2 milyon adet hisse senedi işlem gördü ve karşılığında 6 katrilyon trilyon 659.1 milyar liralık işlem hacmi gerçekleşti. 
     
     DÖVİZ 
     Geçen hafta dolar dışındaki döviz türlerinde artış eğilimi vardı. İstanbul serbest döviz piyasasında alınıp satılan ABD Doları Türk Lirası karşısında yüzde 0.90 oranında değer yitirirken, euro yüzde 0.28 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 13 bin lira düşerek 1 milyon 438 bin liraya inerken, euronun satış fiyatı 5 bin lira artarak 1 milyon 761 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.28 oranında artarak 2 milyon 510 bin liraya, İsviçre Frangı'nın satış fiyatı da yüzde 1.24 oranında artarak 1 milyon 145 bin liraya çıktı. 
     Bugün öğle saatlerinde ise İstanbul serbest piyasada ABD Doları 1 milyon 438 bin liradan, Euro 1 milyon 763 bin liradan, İngiliz Sterlini 2 milyon 516 bin liradan ve İsviçre Frangı da 1 milyon 139 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 0. oranında, Cumhuriyet altınının satış fiyatı da yüzde 0.39 oranında arttı. 
     Külçe altının gram satış fiyatı 100 bin lira artarak 18 milyon 850 bin liraya, Cumhuriyet altınının satış fiyatı da 500 bin lira artarak 127 milyon 500 bin liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı da yüzde 0.67 oranında artarak 18 milyon 920 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.60 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 730 puan artarak 454,692 puandan 457,422 puana yükseldi. 
     Geçen haftanın en çok değer kazanan katılma belgeleri, yüzde 3.68'lik artışla MEKSA A Tipi Değişken Fon, yüzde 2.75 oranındaki artışla İnter Yatırım A Tipi Hisse Fon ve yüzde 2.74 oranındaki artışla da Denizbank A Tipi Karma Fon oldular. 
     Haftanın en çok değer yitiren katılma belgeleri de yüzde 0.68'lik düşüşle Oyakbank B Tipi Yabancı Menkul Kıymetler Fonu, yüzde 0.56'lık düşüşle Ata B Tipi Yabancı Menkul Kıymetler Yatırım Fonu ve yüzde 0.47'lik düşüşle de YKB B Tipi Yabancı Menkul Kıymetler Fonu olarak sıralandılar. 
     
     HAZİNE İHALELERİ 
     Hazine geçen hafta 679 gün vadeli ABD Doları cinsi devlet tahvili ihalesi ile 3 Mart 2004 vadeli borçlanma senetlerinin değişim ihalesini yaptı. 
     Hazine'nin Salı günü düzenlediği 679 gün vadeli ABD Doları cinsi devlet tahvili ihalesinde bileşik faiz 4.49 oldu. İhaleye nominal 1 milyar 198.3 milyon dolar teklif gelirken nominal satış 451.9 milyon dolar, net satış ise 459.4 milyon dolar oldu. İhalede basit faiz yüzde 4.44 olarak belirlenirken piyasa yapıcılarına rot satış tutarı net 50 milyon dolar oldu. Hazine'nin bugün düzenlediği 679 gün vadeli dolar cinsi tahvil ihalesi 6 ayda bir yüzde 2.5 kupon ödemeli olacak. Geri ödeme tarihi 19 Ekim 2005 olarak belirlenen ihalede katılımcılar 10 bin dolar nominal değerli tahvil için fiyat teklifinde bulundular. 
     Hazine'nin, 3 Mart 2004 vadeli senede ilişkin olarak Perşembe günü yaptığı değişim ihalesinde, değişim karşılığında 26 Ocak 2005 vadeli senet ihraç edildi. Değişim ihalesine nominal toplam 3 katrilyon 769.8 trilyon teklif gelirken, nominal 2 katrilyon 899.1 trilyon liralık geri alım yapıldı. Senetten yapılan yeniden ihraç tutarı nominal 3 katrilyon 662.6 trilyon lira oldu. İhalede bileşik faiz yüzde 26.51 olarak belirlendi. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.40 ile yüzde 0.56 arasında gerçekleşti. 
     Mevduat faizlerinin ortalamalarında geçen hafta önemli bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.41 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26'nın hemen altında olan haftalık reponun net getirisi de yüzde 0.39 olarak gerçekleşti. 
     
</TEXT>
</DOC>
