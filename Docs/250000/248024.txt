<DOC>
<DOCNO> 248024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sondun21.html </URL>
<DATE> 2004/06/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
PKK'lılar İran'da polisle çatıştı 1 ölü, 2 yaralı 
</HEADLINE>
<TEXT>

     İran'da, terör örgütü PKK Kongra-Gel yanlılarının güvenlik güçleriyle çatıştığı, bir güvenlik görevlisinin öldüğü, ikisinin yaralandığı bildirildi. 
     Aftab gazetesinin Baztab adlı internet sitesine dayanarak verdiği haberde, PKK Kongra-Gel'in İran'daki uzantısı olduğu öne sürülen Pejvak örgütünün son günlerde Türkiye sınırındaki Batı Azerbaycan eyaletinde faaliyetlerine hız verdiği belirtildi. 
     Haberde, İran güvenlik güçleri ile örgüt üyeleri arasında Toran köyünün dağlık kesiminde çıkan çatışmada bir güvenlik görevlisinin öldüğü, ikisinin yaralandığı kaydedildi. 
     Gazetenin haberinde, örgüt üyesi 50 kişinin Perşembe günü aynı eyaletteki Hoy kenti yakınında bulunan Nazarbeg köyüne giderek köylüleri tehdit ettiği, 20 örgüt üyesinin de Hoy'a bağlı Kerküş köyünde havaya ateş açarak köy sakinlerine korku saldığı bildirildi. 
     
</TEXT>
</DOC>
