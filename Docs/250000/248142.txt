<DOC>
<DOCNO> 248142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sonspo14.html </URL>
<DATE> 2004/06/15/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Beşiktaş, kaleci Murat Şahin ile sözleşme imzaladı... 
</HEADLINE>
<TEXT>

     Beşiktaş, transfer döneminin resmen başlamasıyla birlikte ilk imzayı Çaykur Rizespor'dan transfer ettiği kaleci Murat Şahin'e attırdı. 
     Akaretler'deki kulüp binasında gerçekleştirilen ve kulüp futbol şubesi sorumlusu Kıvanç Oktay'ın da hazır bulunduğu törende Murat Şahin, kendisini 3 yıllığına siyah-beyazlı renklere bağlayan sözleşmeye imza attı. 
     İmza töreninde konuşan Kıvanç Oktay, Murat Şahin ile 2 artı 1 olmak üzere 3 yıllık sözleşme yaptıklarını belirterek, ''Kendisi 29 numaralı formayı giyecek. Murat, bizden 1 numaralı formayı istemişti ama 1 numaralı formayı kendisinin alması gerektiğini söyledik. Hayırlı olsun, inşallah takıma faydalı olur'' dedi. 
     Beşiktaş'ın yeni transferi Murat Şahin ise iyi kalecileri olan bir takıma geldiğini vurgulayarak, ''Takımdaki 3 kaleci de ilk 11'de oynamak için mücadele edecek. Kendime güveniyorum. Kaleciler arasındaki rekabetten Beşiktaş kazanacak'' diye konuştu. 
     
     800 MİLYAR LİRA ALACAK 

     Beşiktaş, yeni kalecisi Murat'a ilk yıl için 800 milyar lira ödeyecek. 
     Siyah-beyazlı kulüp, İstanbul Menkul Kıymetler Borsası'na İMKB bu konuda gönderdiği açıklamada, ''Şirketimiz ile futbolcu Murat Şahin ile 2004-2005 sezonunda başlamak üzere, ilk yıl 800 milyar lira, diğer yıllar TEFE TÜFE ortalama artış oranında arttırılmak üzere 1 yılı opsiyonlu 3 yıllık anlaşmaya varılmıştır'' denildi. 

     
</TEXT>
</DOC>
