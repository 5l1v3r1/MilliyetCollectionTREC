<DOC>
<DOCNO> 213024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yasam/yas07.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mor İnek'i de 'kopyaladılar' 
</HEADLINE>
<TEXT>

      ÜMRAN AVCI 
   
   Korsan yayıncılar, ilk kez bir ekonomi kitabının korsanını piyasaya sürdü. 
   'Mor İneğin Akıllısı' isimli kitabın korsanı, birçok ilde seyyar satıcıların tezg hında yer alıyor. Ekim 2003'te Sistem Yayıncılık tarafından yayımlanan Prof. Dr. Arman Kırım'ın 'Mor İneğin Akıllısı', bugüne kadar 18 baskı yaptı. 
   Kırım, "Bir ekonomi kitabının bu denli satması, insanların beklentilerinin değişimine ayna tutuyor." derken, Sistem Yayıncılık Kurucusu Erdoğan Yenice ise, kitabın piyasaya çıkan korsanı ile ilgili şunları söyledi "Ekonomiye ve şirket kültürüne yönelik bu kitabın korsanının yayımlanması bizi de şaşırttı. Ancak komik bir unsur var. Çünkü 'Mor İneğin Akıllısı'nda, 'yaratıcı - farklı olun' felsefesi yatar. 'Çalıntı fikir ve yapıtlardan uzak durun. Farklı olun, Mor İnek olun' düşüncesi var. Ancak görüyoruz ki, korsan basanlar Mor İnek değiller." 
   
   
</TEXT>
</DOC>
