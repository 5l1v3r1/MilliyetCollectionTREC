<DOC>
<DOCNO> 209976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sontur26.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanlığı, Yargıtay'daki üyelere ilişkin dosya hazırladı 
</HEADLINE>
<TEXT>

     Adalet Bakanlığı, Yargıtay'daki bazı üyelere yönelik iddiaları içerdiği belirtilen dosyayı Yargıtay Başkanlığı'na gönderdi. 
     Ankara DGM Cumhuriyet Savcısı Ömer Suha Aldan'ın yürüttüğü ''Neşter Operasyonu'' kapsamında bazı Yargıtay üyelerine yönelik iddialara kaynaklık eden telefon kayıtlarının da bulunduğu belirtilen dosya, Yargıtay Başkanlığı'na iletilmek üzere Adalet Bakanlığı'na gönderilmişti. 
     Adalet Bakanlığı Müsteşar Yardımcısı Mehmet Mutlu, bir torba içindeki bilgi ve belgeleri bugün öğle saatlerinde Yargıtay Başkanlığı'na iletti. 
     Yargıtay Birinci Başkanlık Kurulu'nun en kısa sürede toplanarak, konuyu görüşmesi bekleniyor. 
     
</TEXT>
</DOC>
