<DOC>
<DOCNO> 229523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yazar/cetiner.html </URL>
<DATE> 2004/04/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Vicdan ile cüzdan arasına sıkışan KDV 
</HEADLINE>
<TEXT>

   
   İŞSİZLİK oranı 10.5'muş. Bayağı ürkütücü bir rakam Ne demek çalışan nüfusun yüzde 10'unun işsiz olması Müthiş bir sosyal çöküntünün ta kendisi 
   Ve sonra devamı şöyle geliyor haberlerin. "İş aramaktan yorulan, bıkan, artık çalışmak istemeyenler hayli çoğalmış " İşte buna isyan ediyor insan, inanmak istemiyor. Peki, iş arayıp da bulamayan, bu yüzden hayata küsen insanların aileleri çoluk çocukları yok mu Kendileri ne yer, ne içerler 
   Görülen o ki, genellikle üniversite mezunları güç iş buluyor. Önce banka çalışanları, atlattığımız ekonomik krizlerde en büyü darbeyi yedi. Şimdi yavaş yavaş yeniden iş alanlarının açıldığı haberleri geliyor. 
   Peki ya geride kalan yüz binler ve yükseköğrenim görmüş gençlerimiz ne yapacak Vaktiyle eğitim düzeyinin düşük olmasından şik yet eder dururduk, bugün ise bunlara iş bulamıyoruz Yazık 
   Milyarlık tanı cihazlarını veya diğer bilgisayarlı işleri teknisyenler, hemşireler yönetiyor... işini bilen bir elektrikçi, televizyon tamircisi bulamıyorsunuz gerektiğinde. 
   
   Vatandaş fiş alsın ama    Maliye Bakanı Kemal Unakıtan, "Vatandaş ha bire fiş alsa bu işi hallederiz" demiş Maalesef bizde bu kültür h l yerleşemedi Lokantaya, muhallebiciye nereye giderseniz gidiniz, alışveriş sırasında kasadaki zat ya parayı alır, fişi vermez veya sizi fiş istemek mecburiyetinde bırakır... Ya da istekli olduğunuzu anlayınca, kasanın altından bir başka fiş çıkartır verir " 
   Sordum merak edip, bunun ne anlama geldiğini Fiş almayanların daha önce kesilmiş fişleriymiş bunlar. Düşünün günde kaç yüz müşterinin başına aynı olay geliyor, varın siz hesaplayın. 
   Doğrusu bu, çoğumuz 2 milyon, 3 milyon için fiş istemeye sıkılıyoruz ama satıcı fiş vermemekten utanmıyor 
   Söylediklerim ufak tefek rakamlar. Bir de ev eşyaları, giyim eşyaları alırken KDV'li KDV'siz hesaplaşması var ki, akıl almaz bir kaçak tezg hı çalışıyor. Ama yasalar da buna çanak tutuyor 
   Hani, vicdan ile cüzdan arasında diye bir söz vardı ya Bu da öyle işte. 10 milyarlık ev eşyası aldınız, KDV'si 2 milyar tutsa hangisini tercih edersiniz 
   Otomobilini tamirciye götürdü bir vatandaş. KDV'siz 2 milyar istediler. Fatura, fiş alırsanız 400 milyon daha ödeyeceksiniz. Fatura da işine yaramıyorsa ne yapar vatandaş Vicdanı ile cüzdanı arasında sıkışır kalır değil mi 
   Fiş alma şartını uygulatacak nasıl sağlam bir yöntem bulunur, Güngör Hoca ile Şükrü Hoca düşünsünler dursunlar ve önersinler. 
   Ver fişi, bitir işi desinler 
   
   10 milyar dolarcık lazımmış    Kıbrıs'ta parlamentoda konuşan Dışişleri Bakanı Serdar Denktaş şöyle söylüyor "Bizim partide referanduma evet veya hayır yarı yarıya" ve ilave ediyor "Eğer evet oyları fazla çıkarsa bu sonucun Türkiye'ye yaklaşık 10 milyar dolar maliyeti var, ilk etapta 3.5 milyar dolar gerekli. Türkiye bunu karşılayabilir mi " 
   Anavatanı Amerika mı zannetti ne Şaka bir tarafa, Rauf Denktaş'ın büyük hizmeti vardı Kıbrıs davasında, asla unutulamaz. Son müzakerelerden çekilmesi de bir bakıma isabetli olmuştur pazarlık için 
   Ama oğul Denktaş'ın hem evet hem hayırla yalpalayıp 10 milyar dolar fatura çıkarması fazla pişkinlik değil mi 
   İnşallah yanlış işitmişimdir. Bu parayı Amerika'dan veya BM'den bekliyordur belki .. 
   
   
   
</TEXT>
</DOC>
