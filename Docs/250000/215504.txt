<DOC>
<DOCNO> 215504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sonspo09.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid-Valencia nefes kesti, Barcelona rahatladı 
</HEADLINE>
<TEXT>

     İspanya La Liga'da haftanın maçında Real Madrid, Bernabeu'da Beşiktaş'ın UEFA Kupası'ndaki rakibi Valencia'yla 1-1 berabere kaldı. 8 sarı kartın gösterildiği maçta konuk ekip Valencia Roberto Ayala ile 74. dakikada 1-0 öne geçti. Yıldızlar topluluğu Real Madrid, yenilgiden 90. dakikada Luis Figo'nun penaltı golüyle kurtuldu ve 1 puana razı oldu. 
     
     Barcelona rahatladı 

     Rüştü'nün forma giymediği maçta Nou Camp'ta Atletico Madrid karşısına çıkan Barcelona ise ilk yarıda bulduğu 3 golle haftayı 3 puanla kapadı 3-1. Katalan ekibinin sayılarını Saviola, Ronaldinho ve Luis Garcia atarken konuk ekip tek sayısını Nikolaidis kaydetti. Atletico Madrid'den 8 oyuncu sarı kart görürken, Barcelona'nın Hollandalı yıldızı çift sarı karttan kırmızı görerek 67. dakikada takımını 10 kişi bıraktı. 
     
     Villerreal 6 attı 

     Galatasaray'ın UEFA Kupası'ndaki rakibi Villerreal, sahasında Racing Santander'e 6 gol attı ancak 3 tane de yedi. 
     Ev sahibini Belletti 2 , Riquelme, Jose Mari, Sonny Anderson ve Juanma k.k farka taşırken Santander bu gollere Benayoun 2 ve Alvarez'le yanıt verebildi. 
     
</TEXT>
</DOC>
