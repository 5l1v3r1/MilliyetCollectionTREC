<DOC>
<DOCNO> 247460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/guncel/gun03.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet, liseye temel oldu... 
</HEADLINE>
<TEXT>


GÖKHAN KARAKAŞ İstanbul 

118 yıldır eğitim veren Feyziye Mektepleri Vakfı'nın FMV , Erenköy Güneş Kampüsü'nde 27 bin 500 metrekarelik alana yaptıracağı lisenin temeli dün düzenlenen törenle atıldı. 3 yıl içinde bitirilmesi planlanan lise inşaatının temeline, uğur getirmesi için cam fanus içinde Milliyet gazetesi konuldu. 
Milli Eğitim Bakanlığı Müsteşarı Prof. Dr. Nejat Bilici, Kadıköy İlçe Milli Eğitim Müdürü Zeki Gülsün ile FMV Yönetim Kurulu Başkanı Osman Erbelger'in katıldığı törende konuşan Erenköy Özel Işık İlköğretim Okulu Müdürü Erdoğan Bozdemir, şunları söyledi "Proje kapsamında, lise binalarının yanı sıra, modern derslikler, laboratuvarlar, konferans salonları, yemekhane ve kafeteryadan oluşan kapalı alanlar hedefliyoruz. 10 milyon dolara mal olacak proje bittiğinde 1200 öğrenciye eğitim, 200 kişiye de iş imk nı sağlayacak." 
Konuşmaların ardından, uğur getirmesi için hazırlanan fanus, davetliler arasında dolaştırılarak bozuk para toplandı. Konukların ilgi gösterdiği, içinde Milliyet gazetesinin dünkü sayısının bulunduğu cam fanus, daha sonra lisenin temeline konuldu. 



</TEXT>
</DOC>
