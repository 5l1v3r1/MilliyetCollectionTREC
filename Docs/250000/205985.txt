<DOC>
<DOCNO> 205985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun33.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İran depremi.. Enkazdan çıktı, doğum yaptı... 
</HEADLINE>
<TEXT>

     İran'da geçen hafta meydana gelen depremin ardından enkaz altından canlı çıkarılan kadın 3 gün önce bir erkek çocuk dünyaya getirdi. 
     Hayatta kalmasını Allah'ın bir hikmeti olarak değerlendiren Zehra Hüseyinzade adlı kadın, İran resmi haber ajansı İRNA'ya, ''Allah yaşamamızı istedi'' dedi ve çocuğuna Muhammed adını verdiğini söyledi. 
     Depremde babası, annesi ve kardeşleri de dahil olmak üzere 50 kadar yakınını kaybeden Hüseyinzade, ''Çok şükür ki bebeğim iyi'' dedi. 
     Bem'de 30 bin kadar kişinin ölümüne neden olan depremin ardından yabancı yardım görevlileri tarafından kurulan sahra hastanelerinde birçok bebek dünyaya geldi. 
     Enkaz altından kurtarılanların sayısının 2 ila 3 bin arasında olduğu tahmin ediliyor. 
     İran basını sık sık enkaz altından kurtulanların mucizevi hikayelerine yer veriyor. 
     
</TEXT>
</DOC>
