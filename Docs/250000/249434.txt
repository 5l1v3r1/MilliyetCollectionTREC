<DOC>
<DOCNO> 249434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sonsiy01.html </URL>
<DATE> 2004/06/20/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Erdoğan, 'Üstad' filmini izlerken ağladı... 
</HEADLINE>
<TEXT>

     Başbakan Recep Tayyip Erdoğan, şair Necip Fazıl Kısakürek'in hayatının anlatıldığı ''Üstad'' filmini izledikten sonra yaşadığı duygu yoğunluğunu, ''Vatanım, milletim için 1997'de hissettiklerimle bugünkü hissiyatım aynı'' şeklinde değerlendirdi. 
     Atatürk Kültür Merkezi'nde filmin galasını seyreden Erdoğan'ın, filmin sonunda gözyaşlarına hakim olamayarak ağladığı görüldü. 
     Daha sonra çıkışta bir gazetecinin, ''Bugün sizlerin duygulandığınızı gördük. 1997'de bir şiir okumuştunuz. Bu akşam da Sakarya türküsünden iki mısra okudunuz. 1997'de ne hissettiniz, bugün ne hissediyorsunuz'' sorusu üzerine Başbakan Erdoğan, ''1997'de hissettiklerimle, bugün de yine vatanım, milletim için aynı duyguları yaşadım, aynı hissiyatı yaşadım'' dedi. 
     Aynı gazetecinin, ''Siz neler hissettiniz'' diye sorması üzerine Başbakan Erdoğan'ın eşi Emine Erdoğan da ''Şu anda anlatamayacağım şeyler'' yanıtını verdi. 
     ''1997 yılını tekrar mı yaşadınız'' sorusu üzerine de Emine Erdoğan, ''Onlar da var'' dedi. 
     
</TEXT>
</DOC>
