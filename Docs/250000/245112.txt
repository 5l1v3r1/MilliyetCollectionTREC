<DOC>
<DOCNO> 245112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur31.html </URL>
<DATE> 2004/06/03/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hızlandırılmış trenlerin biletleri yok sattı 
</HEADLINE>
<TEXT>

     Türkiye Cumhuriyeti Devlet Demiryolları'nın TCDD Ankara-İstanbul hattında yaptığı bakım çalışmaları sonrasında ulaşımı 5 saate indirecek hızlandırılmış trenlerin tarifeli ilk seferi için biletler adeta yok sattı. 
     AA muhabirinin TCDD Genel Müdürlüğü yetkililerinden aldığı bilgiye göre, yarın Başbakan Recep Tayyip Erdoğan'ın da katılacağı törenin ardından ilk seferlerine başlayacak trenlerin biletleri sabah saatlerine satışa sunuldu. İstanbul'dan ve Ankara'dan saat 18.00'de karşılıklı hareket edecek Yakup Kadri Karaosmanoğlu ve Yahya Kemal Beyatlı ekspreslerinin ilk seferinde yolculuk yapmak isteyen vatandaşlar, bu trenlere yoğun ilgi gösterdi. Sabah satışa sunulmasına karşın bu trenlere biletler öğleden sonra tükendi. 
     Hızlandırılmış trenler 4'er pulmandan oluşuyor. 60 kişilik pulmanlarla toplam 240 kişi bu trenlerle aynı anda yolculuk yapabiliyor. Hızlandırılmış trenlerin biletleri 24 milyon liradan satılıyor. 
     
</TEXT>
</DOC>
