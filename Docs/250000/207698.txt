<DOC>
<DOCNO> 207698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sondun04.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
GHK, Pentagon'un "Saddam savaş esiri" ifadesinden rahatsız 
</HEADLINE>
<TEXT>

     Irak Geçici Hükümet Konseyi GHK , ABD Savunma Bakanlığı'nın Pentagon devrik Irak lideri Saddam Hüseyin'in savaş esiri olduğu yönündeki açıklamasından rahatsızlık duyduğunu bildirdi. 
     GHK Yargı Komitesi Başkanı Dara Nurettin, yaptığı açıklamada, karardan şaşkınlık duyduklarını ve Irak'taki koalisyon yönetimiyle dana önce ele almadıkları bu konuyu görüşeceklerini söyledi. 
     Nurettin, ''Bu, bizim için hiçbir şeyi değiştirmiyor. Pentagon'un açıklaması bizi ilgilendirmiyor. O bir suçlu. Iraklılara karşı suç işledi ve Irak mahkemesinde Iraklılar tarafından yargılanacak'' dedi. 
     Dara Nurettin, ''1 Mayıs'ta Irak'taki askeri operasyonlara son verildiğini açıklayan Pentagon'un bugün Saddam Hüseyin'in savaş esiri olduğunu açıklaması beni şaşırttı'' diye konuştu. 
     Pentagon Sözcüsü Binbaşı Michael Shavers, dün yaptığı açıklamada, Saddam'ın savaş esirleriyle ilgili Cenevre Sözleşmesi şartlarının tüm haklarına tabi olduğunu söylemişti. 
     
</TEXT>
</DOC>
