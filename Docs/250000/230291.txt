<DOC>
<DOCNO> 230291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/ekonomi/eko05.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
O öldü ama... Eserleri hep yaşayacak 
</HEADLINE>
<TEXT>

   Sakıp Sabancı, arkasında 11.6 milyar dolarlık ciroya sahip bir holding ile Türkiye genelinde sayısı 118'i bulan sosyal tesis bıraktı 
      EKONOMİ SERVİSİ 
   
   İş hayatına 1948'de Akbank'ta stajyer memur olarak atılan Sakıp Sabancı bir maratoncu azmiyle koştu. Kendisiyle yapılan bir röportajda, "Nasıl ki bir koşucu, finalde ipi göğüslediği zaman başarısını görebiliyorsa, biz de çalışmalarımızın, uğraşımızın sonucunu istihdamda, üretimde, k rda, daha çok vergi ödemede görürüz" diyen Sabancı'nın iş hayatındaki felsefesini de şu sözleri özetliyor 
   
   'Tek yarış için koşulmaz' 
   "Bir yarış bitti mi, yenisi başlar. Bir koşucu, hiçbir zaman hayatında bir kere koşup, tek bir yarış kazanmak amacıyla hazırlanmaz." Sabancı hayatını anlattığı kitapta "Yeniden dünyaya gelsem yine sanayici olurdum" diyordu. 
   Sakıp Sabancı 7 Nisan 1933 tarihinde Hacı Ömer Sabancı ve Sadıka Sabancı'nın ikinci çocuğu olarak Kayseri'nin Akçakaya köyünde doğdu. 
   İş hayatına 1948'de Akbank'ta 25 lira aylıkla stajyer memur olarak başlayan Sabancı, İstanbul'a da ilk kez bu dönemde geldi ve Sirkeci'deki Özipek Palas Oteli'nde kaldı. 
   Üç yıl üst üste zatürre hastalığı geçirmesi nedeni ile liseyi bitiremeden 1950'de okuldan ayrıldı ve aynı yıl kurulan Bossa Un Fabrikası'nda veznedar oldu ve bu arada maaşı da 50 liraya çıktı. 
   Beş yıl sonra Bossa Un Fabrikası'na ticaret müdürü oldu. 1957 yılında teyzesinin kızı Türkan Civelek ile Bossa Fabrikası'nın bahçesinde yapılan bir düğün töreni ile evlendi. 1964 yılında kızı Dilek dünyaya geldi. Sakıp Sabancı iki yıl sonra babası Hacı Ömer Sabancı'yı kaybetti. Sakıp Sabancı 1967 yılında kardeşleri İhsan, Hacı, Şevket, Erol ve Özdemir ile birlikte Hacı Ömer Sabancı Holding A.Ş.'yi kurarak Yönetim Kurulu Başkanı oldu. Sabancı'nın ikinci çocuğu Metin 1970'te, kızı Sevil de üç yıl sonra doğdu. 
   Sakıp Sabancı 1981'de Amerika'da Houston'da ilk kez kalp kapakçığı ameliyatı oldu. 1986 yılında Türkiye Sanayici ve İşadamları Derneği TÜSİAD Yönetim Kurulu Başkanı olan Sabancı, renkli yaşamı boyunca birçok devlet adamını uzun yıllar oturduğu Emirgan'daki Atlı Köşk'te misafir etti. Bunların arasında ABD Başkanı Carter da yer alırken, kendisi de iki kez Ronald Reagan tarafından 1987 ve 1988 yıllarında Beyaz Saray'a davet edildi. 
   
   En çok kardeşine üzüldü 
   1989 yılında ikinci kez kalp ameliyatı olan Sakıp Sabancı, kardeşi İhsan'ı 1979 yılında, Hacı'yı da 1998 yılında kaybetti. Sakıp Sabancı'yı en çok üzen ise küçük kardeşi Özdemir Sabancı'nın 1996 yılında Sabancı Center'de uğradığı silahlı saldırı sonucu öldürülmesiydi. Geçen yıl ABD'de böbrek ameliyatı geçiren Sabancı, döndüğünde, ABD'de kaldığı günlerinde bir sağlık merkezi kurmaya ahdettiğini söylemişti. 
   
   Umut ışığı oldu...    Sakıp Sabancı 1996 yılında oğlunun adını verdiği Metin Sabancı Spastik Çocuklar Rehabilitasyon Merkezi'ni açtı. Spastik çocukların ve gençlerin daha iyi koşullarda bakımı, tedavisi ve üreticiliğe dönük mesleki eğitimin verildiği tesislerde fizyoterapi, rehabilitasyon ünitesi, atölyeler, açık ve kapalı spor alanları, dispanser ve idari binalar bulunuyor. Sabancı, 2002'de aynı merkezde engelli spastik çocuklara 8 yıllık eğitim verecek bir okul açarak, spastik çoçukların eğitim görme imk nını da sağladı. 
   
   Çalışmaya doymadı    Kendine has usl bu ve esprileriyle iş dünyasının en renkli siması olan Sakıp Sabancı, çalışkanlığı ve hayırseverliğiyle iz bıraktı. 
   Sabancı'nın hayatta doymadığı tek şey para değil, çalışmaktı "Çünkü, çok kısa sürede, harcayamayacağınız kadar paraya kavuşmak mümkün. Ama çalışmak, bir işi başarmak, paradan farklı şeylerdir. Futbolcunun gol atması, bestek rın eserini tamamlaması gibi bir şey..." 
   Sabancı'yı en mutlu eden şey fabrika açmaktı "Fabrikalarımızın açılış törenlerinde, çok mutlu olurum. Hatta öyle ki, törenden hemen sonra, yakınımdaki bir tuvalete kapanır, hüngür hüngür gözyaşı dökerim." Hayırseverliğiyle de tanınan Sabancı eğitim konusunda bir çok yatırım yaptı. En büyük hayali olan Sabancı Üniversitesi'ni 215 milyon dolar yatırım yaparak 1999 yılında öğrenime açtı. Türkiye'deki özürlülere ilişkin çalışmalara öncülük etti. 
   Sanata büyük önem veren Sabancı'nın hat ve resim koleksiyonundan derlenen 'Altın Harfler' sergisi New York Metropolitan Müzesi ve Louvre Müzesi'nde sergilendi. Sabancı, her yıl düzenlediği sanatçı davetiyle de bir ilke imza attı. 
   
   14 kitaba imza attı    Sakıp Sabancı,hayatı boyunca toplam 14 kitaba imzasını attı 
   Para başarının mükafatıdırGönül GalerimdenRusya'dan Amerika'yaÜcret mi Koyun Pazarlığı mı Değişen ve Gelişen Türkiye 1991Turkey, Changing and DevelopingDaha Fazla İş Daha Fazla AşDoğu Anadolu RaporuBaşarı Şimdi Aslanın Ağzındaİşte Hayatım İngilizce Japonca Hayat Bazen TatlıdırSakıpnameTurkey Changing and DevelopingBıraktığım Yerden Hayatım 
   
   Aldığı ödüller ve madalyalar 
   "Devlet Üstün Hizmet Madalyası" 1997 Zürih'teki Avrupa Ekonomi Enstitüsü "Avrupa Kristal Dünya Ödülü" 1997 New York'taki FABSIT Vakfı "Yılın İşadamı Ödülü" 1999 Kültür Bakanlığı"Kültür ve Sanat Büyük Ödülü" 1999 "Altın Merküri Ödülü" 1979 GYTE tarafından verilen "Türk Sanayi Teknoloji ve Kalite Kazandıran İşadamı Ödülü" 2001 
   
   Forbes'a göre en zengin Türk    Türk sanayinin en renkli simalarından Sakıp Sabancı'nın yaşam felsefesi, "Bu toprağın bize verdiklerini bu toprağın insanına geri vermek" ile başlıyordu. Sosyal kişiliği ve gönül zenginliği ile Türk halkının kalbinde taht kuran Sabancı, 3.2 milyar doları aşan kişisel serveti ile Forbes tarafından dünyanın en zengin Türk'ü olarak tanımlansa da, o hep mütevazı ve yardımsever olmayı başardı. Sabancı Ailesi'nin hayır faaliyetlerini kurumsallaştırmak amacıyla 1974 yılında kurulan ve Mütevelli Heyeti başkanlığını yürüttüğü Hacı Ömer Sabancı Vakfı VAKSA ile Türkiye'nin 55 yerleşim yerinde 118 kalıcı eser bıraktı. Vaksa'yı Türkiye'nin en büyük aile vakfı yaptı. 
   Vaksa'nın eserleri içinde 10 sağlık tesisi, 5 okul öncesi eğitim kurumu, 5 spor tesisi, 11 sosyal tesis, 1 polis evi, 17 öğretmen evi, 36 eğitim kurumu, 13 kültür tesisi, 16 öğrenci yurdu ve 4 kütüphane bulunuyor. 
   Başında olduğu holding ise 21 iş kolunda 74 şirket ile faaliyet gösteriyor. Bunlar arasında Akbank, Brisa, Kordsa, Bossa, Beksa, Akçansa, Yünsa, Pilsa, Carrefoursa gibi şirketler bulunuyor. 32 bini aşkın çalışana sahip grubun 2003 yılı cirosu 11.6 milyar dolar. 13 şirketi halka açık olan grubun Bridgestone, Du Pont, Philip Morris, Kraft Foods International, Bekaert, Heidelberg Cement gibi yabancı devlerle de ortaklığı bulunuyor. 
   
   
</TEXT>
</DOC>
