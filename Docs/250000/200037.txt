<DOC>
<DOCNO> 200037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo22.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Hollanda ile aynı gruba düşünce... 
</HEADLINE>
<TEXT>

     Hollanda ile Almanya arasında 12. Avrupa Futbol Şampiyonası finallerine hazırlık amacıyla, 18 Şubat'ta Amsterdam'da yapılması planlanan karşılaşma, Almanya'nın isteği üzerine iptal edildi. 
     Hollanda Futbol Federasyonu'ndan yapılan açıklamada, Almanya'nın Portekiz'deki Avrupa Şampiyonası finallerinde Hollanda ile aynı gruba düşmesi üzerine, maç yapma isteğinden vazgeçtiği bildirildi. 
     Almanya'nın, Hollanda yerine bir başka ülkeyle hazırlık maçı yapmayı planladığı belirtildi. Hollanda'nın da şampiyonaya hazırlık için bir başka ülkeyle hazırlık maçı için derhal girişimlere başladığı kaydedildi. 
     Almanya ile Hollanda arasında şampiyonaya hazırlık kapsamında öngörülen maç, 2005 yılında yapılacak, ancak tarihi daha sonra belirlenecek. 
     Portekiz'de gelecek yıl yapılacak 12. Avrupa Futbol Şampiyonası finallerinde Almanya, Hollanda, Çek Cumhuriyeti ve Letonya aynı grupta mücadele edecek. 
     
</TEXT>
</DOC>
