<DOC>
<DOCNO> 233530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonsiy14.html </URL>
<DATE> 2004/04/21/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Adalet Bakanı Çiçek'in acı günü... 
</HEADLINE>
<TEXT>

     Adalet Bakanı Cemil Çiçek'in dün vefat eden dayısının oğlu Salih Köse, Yozgat'ta toprağa verildi. 
     Bakan Çiçek, Antalya programı öncesinde karayoluyla geldiği Yozgat'ta, Ankara Güven Hastanesi'nde 58 yaşında vefat eden dayısının oğlu Salih Köse'nin, Çapanoğlu Büyük Camii'nde kılınan cenaze namazına katıldı. 
     AK Parti Yozgat Milletvekili Mehmet Çiçek'in kıldırdığı cenaze namazına, Yozgat Valisi Gökhan Sözer, AK Parti Yozgat milletvekilleri Mehmet Çiçek, Mehmet Erdemir, İlyas Arslan, Yaşar Öztürk, Bekir Bozdağ, Belediye Başkanı Yusuf Başer, bazı il yöneticileri, partililer ve vatandaşlar katıldı. 
     AK Parti Yozgat Merkez İlçe Başkanı Celal Köse'nin de babası olan Salih Köse'nin cenazesi, Taşocağı Mezarlığı'nda toprağa verildi. Bakan Çiçek, Antalya'daki programına yetişmek üzere, cenaze namazının ardından Ankara'ya hareket etti. 
     Adalet Bakanı Çiçek, 11 Mart'ta vefat eden kardeşi Metin Çiçek'i de Yozgat'ta toprağa vermişti. 
     
</TEXT>
</DOC>
