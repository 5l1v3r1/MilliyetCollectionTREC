<DOC>
<DOCNO> 222921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sonyas27.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Seddi onarılıyor, 1.4 milyon dolar harcanacak 
</HEADLINE>
<TEXT>

     Çin Seddi'nin başkent Pekin yakınlarındaki kısmının 12.4 kilometrelik bölümünde onarım çalışmaları başladı. 
     Onarım için 12 milyon yuan 1.45 milyon dolar harcanacağı bildirildi. 
     Huairou ilçesine 29 kilometre mesafedeki Çengguan kasabasında yer alan Huanghuaçeng bölümü, 550-577 yılları arasındaki Kuzey Qi Hanedanı zamanında yapıldı. 
     Şu anda onarımdan geçecek bölüm ise Ming Hanedanı zamanında 1368-1644 inşa edildi. 
     Güneybatıdaki Gansu eyaletinde bulunan Jiayuguan'dan başlayıp, Bohay körfezindeki Şanhayguan'da sona eren Çin Seddi'nin uzunluğuyla ilgili farklı iddialar bulunuyor. 
     Çinli tarihçilere göre, Çin Seddi'nin uzunluğu 6 bin kilometre. Çinli arkeologların kuzeybatıdaki Sincan Uygur Özerk Bölgesi ve doğudaki Şandong eyaletinde buldukları ve Çin Seddi'ne ait olduklarını iddia ettikleri bölümlerle seddin uzunluğu 7200 kilometreyi buluyor. 
     
</TEXT>
</DOC>
