<DOC>
<DOCNO> 235096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/siyaset/asiy.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li belediye için soruşturma izni yok 
</HEADLINE>
<TEXT>


Konya'da Zümrüt Apartmanı'nın çökmesinde ihmali bulunduğu tespit edilen AKP'li Selçuk Belediyesi görevlileri hakkındaki soruşturma talebiyle ilgili dosya, bakanlıkta 'beklemeye' alındı 

Tolgar Şardan 


İçişleri Bakanlığı'nın, Konya'da Zümrüt Apartmanı'nın çökmesinin ardından savcılık ve bakanlık müfettişlerinin hazırladığı ve ihmali görülenler hakkında soruşturma açılmasını istediği dosyayı 2 aydır beklettiği ortaya çıktı. Konya Selçuklu'da şubat başında yaşanan ve 92 kişinin yaşamını yitirdiği faciayla ilgili adli soruşturma başlatan Konya Cumhuriyet Başsavcılığı, yaklaşık bir ay önce İçişleri Bakanlığı'na resmi yazı gönderdi. Olayın sorumluları hakkında dava açan başsavcılık, ihmali görülen belediye görevlileri için idari soruşturma açılmasını talep etti. Başsavcı Vekili Mehmet Demir, resmi yazı gönderildiğini doğruladı. 

Müfettişler araştırdı 
Savcılığın bu talebinin yanı sıra, olayın ertesi günü enkazı incelemek için Konya'ya gönderilen iki Mülkiye başmüfettişi, hazırladıkları araştırma raporunda, AKP'li Başkan Adem Esen başta olmak üzere Selçuklu Belediyesi'nin ihmali bulunduğunu belirledi. Müfettişler binanın, mimari projede görülmeyen "eklemeler"le, ruhsata uygun yapılmadığını belirledi. 
Belediyenin önce binaya isk n ruhsatı vermediğini, ancak ikinci kez verilen inşaat ruhsatından sadece 6 ay sonra isk n verildiğini belirleyen müfettişler, bu sırada kat maliklerinin binada oturduğunu ve belediyenin "hileli işlemle isk n ruhsatı verdiği"ni ortaya çıkardı. 

28 Mart'ta yeniden seçildi 
Müfettişler, hileli işlemler nedeniyle Esen, Selçuklu Belediyesi İmar Müdürü Hüseyin Çopur ve iki belediye personeli hakkında, "İmar Yasası'na aykırı hareket ettikleri" gerekçesiyle soruşturma izni verilmesini talep ettikleri raporu şubatta İçişleri Bakanlığı'na teslim etti. 
Ancak, savcılık ve müfettiş talebine karşın İçişleri Bakanlığı Esen ve Çopur hakkında herhangi bir işlem yapmadı. Dosyanın 28 Mart'taki yerel seçimler nedeniyle "beklemeye" alındığı öne sürülürken, Esen de son seçimlerde yeniden Selçuklu Belediye Başkanlığı koltuğuna oturdu. 

4 milyon konut kaçak 

ANKARA Milliyet 

CHP İstanbul Milletvekili Ersin Arıoğlu başkanlığındaki 5 milletvekilinden oluşan heyetin hazırladığı Konya Zümrüt Apartmanı faciasına ilişkin raporda, Türkiye'deki 14 milyon konutun yüzde 30'unun kaçak olduğu belirtildi. 
Raporu açıklayan CHP Genel Başkanı Deniz Baykal, Yerel Yönetim Temel Kanunu'nun askıya alınmasını ve yenisinin hazırlanmasını istedi. Baykal, "Fay hattının üzerinde kentleşmeye çalışan bir toplumuz. Bu rapor CHP'nin küçük alarmıdır, uyarısıdır" dedi. Raporda şu tespitlerde bulunuldu 
İnşaatın kalıp demir işçiliği ve beton üretiminde özensiz davranıldı. 
Zümrüt'ü yıkan temel neden, betonun sünmesi ve teknik hatalar değil, sorumsuzluklar zinciri ve zihniyetidir. 
Yapının ilk sahipleri arasında görünen Konya Belediyesi'nin 167 1765 hissesine karşılık vereceği taahhüt edilen 1.5 daire ve 15 metrekare dükk n belediye envanter defterinde kayıtlı mıdır 
Binalar içinde bulunan ve yeraltı suyu çeken kuyu sistemleri, vilayetin kontrolünde iptal edilmelidir. 
Doğal halde kum - çakıl satan ocaklar kapatılmalıdır. Ocaklar periyodik denetlenmeli, kayıtları saklanmalıdır. 

</TEXT>
</DOC>
