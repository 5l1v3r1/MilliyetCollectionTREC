<DOC>
<DOCNO> 230018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/09/son/sontur25.html </URL>
<DATE> 2004/04/09/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Sigara izmaritine DNA testi, katili yakalattı 
</HEADLINE>
<TEXT>

     Bodrum'da, 9 ay önce öldürülen Zafer Gürkan'ın katil zanlısı, olay yerindeki sigara izmaritlerine yapılan DNA testi sonucu yakalandı. 
     Alınan bilgiye göre, Zafer Gürkan'ın 46 bıçaklanarak öldürülmesiyle ilgili soruşturmayı sürdüren Bodrum İlçe Emniyet Müdürlüğü Asayiş Büro Amirliği ekipleri, olay yerinde katil zanlısının içtiği sanılan sigara izmaritiyle bira şişesini incelenmek üçere İstanbul Adli Tıp Grup Başkanlığı'na gönderdi. Yapılan incelemede katil zanlısının DNA'sı çıkarılırken, bunun daha önce şüpheli olarak görülen lise öğrencisi M.Ö'ye 18 ait olduğu belirlendi. 
     Polis tarafından yakalanarak gözaltına alınan ve Gürkan'ın cep telefonu da üzerinde ele geçirilen M.Ö, cinayeti kendisinin işlediği itiraf etti. 
     M.Ö. ifadesinde, adres sorma bahanesiyle yanına gelen Zafer Gürkan ile bir süre sohbet ettiklerini, Gürkan'ın daha sonra 'sana iş bulurum' diyerek evine davet ettiğini anlattı. Eve gittiklerinde birlikte bira içtikleri Gürkan'ın, porno video izlemeye başladığını ve uygunsuz teklifte bulunduğunu öne süren M.Ö, evden çıkmak istediğinde kapıların kilitlenmiş olduğunu fark ettiğini, üzerine saldıran Gürkan ile boğuştuğunu ve mutfaktan aldığı bıçakla Gürkan'ı öldürdüğünü söyledi. 
     Bodrum Yokuşbaşı Mahallesi'nde 9 ay önce, Zafer Gürkan evinde bıçaklanarak öldürülmüş olarak bulunmuştu. 

     
</TEXT>
</DOC>
