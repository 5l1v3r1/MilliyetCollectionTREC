<DOC>
<DOCNO> 221458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/yazar/pulur.html </URL>
<DATE> 2004/03/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir özür dile gerisi kolay 
</HEADLINE>
<TEXT>

   
   DEMEK bu iş bu kadar kolay, bir özür diledin mi her şey bitiyor. İnsaf, yapmayın etmeyin, Allah'tan korkun, kuldan utanın, bu genç insanlar öldürüldüler, sakat kaldılar, hapishanelerde delikanlılıklarını çürüttüler, gelinliklerini eskittiler, sürüldüler, horlandılar, işsiz, eşsiz, evsiz kaldılar, onların derdinden anaları hastalandı, babaları felç oldu, tabir yerindeyse hayatları kaydı... 
   
   YA onları yönlendirenler, etkileyenler, kışkırtanlar 
   Demek bir "özür dileriz" deyip geçecekler, öyle mi 
   
   TALİBAN şeriatçılığından gelip, şimdilik "liberal demokratlıkta" karar kılan Mehmet Metiner'le "Aktüel" dergisinde yapılan bir söyleşi var... 
   Selin Gümüşel soruyor 
   "Ahmet Taşgetiren, radikal İslamcı görüşlerinizle etkilediğiniz çocukların vebalini soruyor." 
   Cevaba bakın 
   "Bilmeden yüzlerce genci etkilediğimizi düşünüyorum ve özür diliyorum." x 
   Tamam işte, oldu bitti sırtında yumurta küfesi yok ya 
   O gençler, vurulmuş, hapse atılmış, sakat kalmış, gençlikleri hücrelerde çürümüş... 
   Ne gam 
   Beyimiz özür diledi ya 
   Bir cümlesi daha var 
   "Hiçbir zaman gençleri şiddete teşvik etmedik " 
   Bu ne demektir bilir misiniz 
   "Biz onlara şiddete başvurun demedik ki Onlar ellerine silah almışlarsa bundan bana ne " 
   Adam özür dilerken bile, yine hesaplı... 
   Ya "Biz Taliban gibi düşünürdük, Nemrut Dağı'na çıkıp heykelleri kıracaktık " diyen kim 
   
   MEHMET Metiner, bir prototip, ilk örnek değil... 
   O kadar çoklar ki, ideolojileri, felsefeleri ayrı olsalar bile, kimi sağda, kimi solda saf tutsa bile... 
   
   "12 Mart" döneminin bir emniyet müdürü anlatmıştı... 
   Üniversite öğrencisi bir genci arıyorlar, bir sahil kasabasında doğmuş, büyümüş, okumuş, sonra üniversiteyi kazanıp, büyük şehre gitmiş. 
   Babasına soruyorlar 
   "Söyle oğlun nerede " 
   Adamcağız, çocuğun ilkokul öğretmenini, ortaokul ve lise müdürlerini mahallenin muhtarını istiyor "Onlar gelsin " diyor... 
   Toplayıp getiriyorlar, baba önce ilkokul öğretmenine soruyor 
   "Sen bizim oğlanı nasıl bilirsin " 
   "Okuttuğum en iyi öğrenci " 
   Müdürlere dönüyor, aynı soru, aynı cevap 
   "Okul birincisiydi " 
   Muhtar ne diyor acaba 
   "Mahallenin en terbiyeli, dürüst çocuğuydu " 
   Baba emniyet müdürüne dönüyor 
   "Şimdi ben size sorayım, ben size böyle bir evlat verdim, siz onu ne yaptınız " 
   
   EVET, hele sizler, hele sizler, hele sizler... 
   Bu gençlerin, bu insanların vebalini mahkeme - i kübra'ya kadar taşıyacaksınız. 
   O babanın "Siz oğlumu ne yaptınız " sorusunun içinde "sizler" de vardır. 
   
   x 3 - 9 Mart 2004 
   
      
   
</TEXT>
</DOC>
