<DOC>
<DOCNO> 214158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/guncel/agun.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ORMANDA TATLI BİR TELAŞ 
</HEADLINE>
<TEXT>

   Yine seçim, yine yağma. Fırsatçılar kollarını sıvadı Kaçak bina dikenler yerel seçimlerden önce inşaatlarını bitirmeye çalışıyor 
      Ömer Erbil 
   
   İstanbul'un kaderi değişmedi. Her seçim döneminde olduğu gibi fırsatçılar, kolları sıvadı, kaçak yapılar hızla yükselmeye başladı. Ormanın kalbine öyle binalar yapılıyor ki karadan neredeyse bulmak imk nsız. Tek aracın girebileceği ormanda gizlenmiş yolların sonunda, karşınıza yeni başlanan villa inşaatları ya da tamamlanmış havuzlu tesisler çıkıyor. İstanbul'un birçok bölgesinde olduğu gibi Beykoz'da ve beldelerinde acelesi olanlar neredeyse k ğıttan binalar dikiyor. Amaç aynı yerel seçimlerin yapılacağı 28 Mart'tan önce inşaatları bitirmek... 
   Seçim yağmasını bütün çıplaklığıyla görebilmemiz için pazar günü İstanbul'un Beykoz ilçesinde 4 - 5 saat dolaşmamız yetti de arttı bile. Beykoz'da önce Kavacık mevkiinden Çavuşbaşı Köyü'ne doğru gittik. 
   Yolun her iki tarafında da hızla bitirilmeye çalışılan inşaatlar vardı. İkinci katın zemin betonu kurumadan ve kalıpları sökülmeden bir üst kata başlanıyordu. Orman içinde ise sayısız inşaat mevcuttu. 
   Çavuşbaşı Köyü'nü geçtikten sonra Çekmeköy'e yaklaşıyoruz. Her yerden kırmızı tuğlalı binalar yükseliyor. Bir bina dikkatimizi çekiyor. Birinci katın camları naylonlarla örtülü. Pencereleri bile takılmış değil. Üzerine iki kat kaba inşaat çıkılmış. İçinde hummalı çalışma sürüyor. Belli ki aceleleri var. Bir an önce bitirmek istiyorlar. Alt kata naylon çekip oturarak da eskiden yapılmış görüntüsü vermeye çalışıyorlar. 
   
   Ucuza satılık villa arsaları 
   Çekmeköy'den Ümraniye'ye doğru yola devam ediyoruz. Orman içleri daha önceden yapılmış evlerle dolu. Yenileri de yapılmaya devam ediyor. Geri dönüyoruz. Orman içinde ilerlerken, Beykoz Görele Köyü yakınlarında gördüğümüz bir tabela dikkatimizi çekiyor 
   "Ucuza satılık villa arsaları." Daha sonra yol kenarlarında bu tabelalara sıkça rastlıyoruz. Yapılaşmanın yasak olduğu orman arazisini parselleyip satıyorlar. Yeni yapılan inşaatları fotoğraflamamızdan, çevredekiler hoşnut olmuyorlar, tehditkar davranıyor. 
   Oradan ayrıldıktan sonra Örnekköy, Elmalı, Zerzevatçı, Dereseki köylerini de dolaşıyoruz, durum farklı değil. İnşaat çalışmaları buralarda da hızla devam ediyor. Bu kaçak yapılaşmayı engelleyecek görevliler nerede mi Biz bir tekine bile rastlayamadık. 
   
   Başkan İhbar kabul ederiz    Beykoz Belediye Başkanı Alaattin Köseler ise "talan"la ilgili olarak şöyle konuştu "Beykoz genelinde yüzde 14 özel mülkiyet var. Geri kalan arazi kamuya ait. Depremden sonra en güvenli ilçe ilan edildik. Bu nedenlerle ilçemize aşırı bir yüklenme oldu. Aşırı derecede arazi satışı yapıldı. Belediye olarak vatandaşa 'belediyeye danışmadan arazi almayın' dedik. Sonuçta bunlar hazinenin arazileri. 4 yıl boyunca hazine ve orman içinde 191 bina, bir ay evvel de 40 villa yıktık. 
   Belediyenin imk nları hakikaten yeterli değil. Fotoğraflarda görülen yerler bizim sorumluluk bölgemizdeyse bunu ihbar kabul edip hemen müdahele ederiz. Saygı değer bakanların Çavuşbaşı'nda yerleri var. Bu yerlerde herhalde çadır kurmayacaklardır." Beykoz Kaymakamı Cengiz Gökçe, şöyle dedi "Biz kaçak yapılaşmaya kaymakamlık olarak ceza veremiyoruz. Biz polisle, jandarma ile tespitlerimizi yapıyoruz ama belediye yıkmayınca, para cezası vermeyince başarılı olunmuyor." 
   
   'Af çıkar vatandaş emeline ulaşır'    Eski Orman Mühendisleri Odası Başkanı Prof. Dr. Kadir Erdin, orman yağmasıyla ilgili şunları söyledi 
   "Orman alanlarının talan edilmesi her seçim öncesi yaşanan alışık olduğumuz bir durumdur. Yerel yöneticiler oy peşinde. 1744 sayılı yasanın 2B maddesi talanı hızlandırmaktadır. Herkes benim yerim 2B kapsamında diye düşünüp hemen ev yapma telaşı yaşar. Seçim öncesi buna da göz yumulur. Seçimden sonra da af çıkar. Vatandaş emeline kavuşur. 
   
   
   
</TEXT>
</DOC>
