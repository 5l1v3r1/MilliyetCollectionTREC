<DOC>
<DOCNO> 210624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sondun12.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari fil yolları kapattı 
</HEADLINE>
<TEXT>

     Yeni Zelanda'da hayvanat bahçesinden kaçan fil, yolların kapatılmasına neden oldu. 
     Auckland kentindeki hayvanat bahçesinden kaçan Burma isimli dişi fil, polis ve itfaiye ekiplerine zor anlar yaşattı. 
     Hayvanat bahçesinin müdürü Glen Holland, 21 yaşındaki Burma'nın elektrikli bir çiti aşarak kaçtığını ve hayvanat bahçesinin yakınındaki bir parka sığındığını söyledi. 
     Polis ve itfaiye ekipleri, güvenlik nedeniyle parkın etrafındaki bütün yolları kapattı. 2,5 ton ağırlığındaki kaçak fil, yarım saat sonra yakalandı ve arkadaşı Kashin'in yanına koyuldu. 
     Holland, bu tür gezileri önlemek için hayvanat bahçesinin çit sisteminin güçlendirileceğini kaydetti. 
     
</TEXT>
</DOC>
