<DOC>
<DOCNO> 238816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sonsiy06.html </URL>
<DATE> 2004/05/10/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Öğretim üyeleri TBMM'de ''İmam Hatipler derhal kapatılmalıdır'' 
</HEADLINE>
<TEXT>

     ODTÜ Öğretim Elemanları Derneği öncülüğünde yaklaşık 100 öğretim elemanı, cübbeleriyle, TBMM'de, AKP ve CHP gruplarını ziyaret ederek, tartışmalı YÖK Yasa Tasarısı'nın geri çekilmesini ve imam hatiplerin kapatılmasını istedi. 
     ODTÜ Öğretim Elemanları Derneği öncülüğünde 7 öğretim elemanları derneği temsilcileri, çevik kuvvetin yoğun güvenlik önlemleri altında TBMM Çankaya kapısı önünde buluştu. 
     ODTÜ Öğretim Üyeleri Derneği Başkanı İnci Gökmen'in okuduğu ortak bildiride, imam hatipler için "truva atı" benzetmesi yapıldı. Bildiride, "8 yıllık eğitimin rövanşının imam hatipler özelinde alınması sağlanmış olacaktır. Bugün türban ve imam hatipi üniversiteye taşıma ideali ile gündeme gelen yapısal müdahaleler, laik Cumhuriyet okullarını medreseleştirmeyi amaçlayan gizli niyeti açığa çıkarır niteliktedir" denildi. 
     
     Üst aramaya CHP'den tepki 

     Daha sonra CHP ve AKP grubunu ziyaret için TBMM'ye giren öğretim üyelerinin üstü aranmak istendi. CHP'li milletvekillerinin tepki göstermesi üzerine kimlik karşılığı giriş kartı verildi. Basın mensuplarına açıklama yapan bazı öğretim elemanları hakkında polisin "bu kim" diyerek bilgi toplamaya çalıştığı da görüldü. 
     
     Çelik'e soğuk duş 

     CHP grup salonunda Grup Başkan Vekili Haluk Koç ile görüşün grup daha sonra AKP Grubu'na geçerek AKP Grup Başkanvekili Faruk Çelik'le bir araya geldi. Çelik'e, Tevhid-i Tedrisat Yasası veren öğretim üyeleri ile Çelik arasında şu diyaloglar yaşandı 
     Mustafa Altıntaş Gazi Üni. AKP hükümeti bizi aldattı, kullandı. Asıl amaç YÖK'ü ele geçirmekmiş. Toplumu germe, üniversiteleri yeniden ayağa kaldırma yaklaşımından vazgeçilsin. 
     
     İmam hatipleri AKP kapatabilir 

     Melih Ersoy ODTÜ İmam hatipleri kapatabilecek tek parti AKP'dir. Çünkü tabanını ikna etme gücü var. 
     Ural Akbulut ODTÜ Rektörü Bizim önerilerimiz gerçekleşseydi, Genelkurmay işin içine girmek zorunda kalmayacak, hükümet bu zor duruma düşmeyecekti. Bir şekilde bu gerginliğin, iki tarafın da onuru kırılmadan çözülmesi gerekir. Bunun yarasını kapatamayız, tahminimden büyük patlamalar olabilir. 
     Melek Yücel ODTÜ Seçimde sözverdiniz, çocukların hayatlarıyla oynuyorsunuz. Medrese eğitimi verilsin isteniyor. Kutsal kitap sorgulamaz, sorgulayamayan kafa üretemez. 
     
     Yasaları çiğneriz 

     Çağatay Keskinok ODTÜ Cumhuriyet'in temel niteliklerine, kuruluş yasalarına aykırı bir yasa çıkarılırsa, bize de yasaları çiğneme hakkı doğar. 
     
     AKP'nin ideolojik ısrarı yok 

     Çelik AKP Başbakanın talimatı, Bir taslak getirin' oldu. Ancak YÖK'ün görüşmelerden çekilmesi ipleri kopardı. 7 - 8 ayda bir taslak getirmeyi beceremeyen bir konuma düştük hepimiz. OECD kriterlerini de içine alacak bir düzenlemeye ters bir yapıdaysa, AB yolunda attığımız heyecanlı adımlara tezat teşkil ediyorsa, siyasi kadro bunu değerlendirecektir. Hiçkimse bu çelişkiyi yaşamayı istemez. İmam hatip okullarını kapatalım, o zaman Anayasa'daki din eğitimi görevini nasıl yerine getireceğiz AKP kurmadı bu okulları, Türk siyasi tarihi incelendiğinde idare edenlerle edilenlerin kavgası didişmesi nedir AKP'nin ideolojik bir ısrarı yok. İmam hatiplerdeki çocukların da psikolojisini düşünün, büyük bir fırtına sergileniyor. 
     
     Beyin yıkama tartışması 

     Meral Kence ODTÜ O okullarda çocukların beyni yıkanıyor. Bilime saygısı yok, üniversitede bilim öğretemiyorsunuz. 
     Çelik Bu, Osmanlı döneminin çöküş döneminin din anlayışıdır. Şimdi böyle bir sıkıntı yok. Materyalist bir yaklaşımla bunları taca atalım' diyorsanız ona da saygı duyarım. Bu zamana kadar rejimin şampiyonluğuna soyunan, Türkiye'nin bugüne gelmesine vesile olan insanlara hiçbir şey söylemiyorsunuz, AKP'den ne istiyorsunuz 
     Alaaddin Dinçer Eğitim-Sen Genel Başkanı Biz Genelkurmay'ın açıklamasını da onaylamıyoruz. 
     
     İdeolojik saldırıya ideolojik karşılık 

     Çelik Burada ideolojik yaklaşımlar olduğunu görmekten üzüntü duyuyorum. İmam hatiplere söz verildi baskısı doğru değildir. AKP'nin bu konuya bakışı ideolojik değildir. 
     
</TEXT>
</DOC>
