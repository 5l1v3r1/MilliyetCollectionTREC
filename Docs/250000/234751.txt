<DOC>
<DOCNO> 234751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/siyaset/asiy.html </URL>
<DATE> 2004/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Halk Cumhuriyeti Ankara Büyükelçisi Song Aiguo 
</HEADLINE>
<TEXT>


Mao da 'liberalizm' derdi 

Aiguo, "Çin'e gelen yabancı sermaye ve ekonomik liberalizm değerlerimize aykırı değil. Değerlerimizi tamamlıyor. Mao yaşasaydı bu sonuçtan çok memnun olacaktı" diyor 

Derya Sazak 

SOHBET ODASI 


DERYA SAZAK Günümüzde piyasalarda bir 'Çin istilası' yaşanıyor. 2005'de tekstil kotaları kalkacak, Türkiye başta pek çok ülkede bu durum kaygı uyandırıyor. 
SONG AIGUO Çin olarak ekonomide, ticarette biz ne yapmak istiyoruz, onun felsefesini açıklayayım Dünyanın neresinde iyi bir model varsa onu öğrenmeliyiz, ondan yararlanmalıyız. 

Tanıma ve 'yakalama' stratejisi... 
Biz öyle diyoruz. Batılı ülkelerde iyi örnekler varsa, mesela ekonomik işletmecilik, bilgi teknoloji ya da verimlilik... onların üstün taraflarından yararlanmaya çalışıyoruz. Modern birikimlere açık duruyoruz. 

Çin insanlı uzay uçuşu gerçekleştirdi... 
Evet. Yetişmiş insan gücümüz her alanda artıyor. Planlı ekonomiden piyasa ekonomisine geçiş için çalışmalar yapıyoruz. 

Piyasa olunca sosyalizm olmaktan çıkıyor. Hızlı büyümenin getirdiği sorunlar da var. Sosyal denge nasıl kurulacak 
Kapitalizm ve sosyalizm medeniyetin birer sonucudur. Her iki sistemin de iyi taraflarından yararlanmalıyız. Yabancı sermaye Çin'e teknoloji de getiriyor. 

Tarihsel olarak Sovyetler'in biraz arkasından gitmiş olmak Çin'in daha az hata yapmasına mı yol açtı 
Biz öyle düşünüyoruz. Sosyalizm yolunu takip ediyoruz. Şimdiki önceliğimiz kendi insanımızı kalkındırmak. Bütün gücümüzle çalışıyoruz. Sosyalist ve kapitalist ülkelerin barış içinde bir arada yaşamalarını arzuluyoruz. Farklı sistemler birbirleriyle yarışsınlar ve üstün taraflarını öğrensinler. 

Çin felsefesi, Uzakdoğu dinleri Konfüçyüs öğretisi ve Budizm insana dönük, naif ve maddeci tutkulardan uzak düşünceler değil mi Ekonomik sistemi bu kadar yarışmacı kılarsanız, Batı'nın 'vahşi kapitalizm'i ile Çin sosyalizmi arasında ne fark kalacak Hızla tüketim toplumu olmaya giderken kültürel yönden nasıl korunacaksınız 
Biz geçmişimizi unutmuyoruz. Geleneksel değerlerimizi koruyoruz. Konfüçyüs'ü ve diğer düşünce akımlarını muhafaza ederek sosyalizmi geliştiriyoruz. Çin'i kalkındırmak için seçtiğimiz araçlar, ülkeye giren yabancı sermaye ve ekonomik liberalizm... Bunlar sahip olduğumuz değerlere aykırı değil, birbirini tamamlayan şeyler. 

Küreselleşme için ne diyorsunuz Çin bu süreçten en çok yararlanan ülke oldu, oysa dünyanın pek çok bölgesinde küreselleşme yoksulluğu daha fazla körükledi. Çin'in avantajı ne oldu 
Küreselleşme her ülke için hem fırsatlar, hem sıkıntılar yaratıyor. 21. yüzyılda hiçbir ülkeyi kapalı bir şekilde geliştirmek mümkün değil. Dünyayla ahenkli bir şekilde entegre yoluna gidilmeli. 
Küreselleşmenin Çin açısından dezavantajları da oluyor. Dünya Ticaret Örgütü üyesi olduk. Bize uygulanan kotalar kalkacak ancak gümrük tarifeleriyle kendimizi korumamız da mümkün değil. Dış ürünlere açığız. Bu bizim için bir 'challenge', meydan okuma anlamına geliyor. 

Hangi sektörler dayanaksız .. 
Mesela otomobil sanayii bizde o kadar kuvvetli değil. Önümüzdeki yıldan itibaren yabancı otomobile Çin'in kapıları sonuna kadar açık olacak. 

Çin tekstilde dünya tekeli haline geliyor, Türkiye ile dış ticarette avantajlı tarafsınız... 2.5 milyar dolar dış ticaret hacminde Türkiye'nin ihracatı 500 milyon doları bulmuyor. 
Türkiye ile ticarete önem veriyoruz. Geçen yıl 550 milyon dolarlık ithalat yaptık. Geçtiğimiz ocak ayındaki ithalat artışı yüzde 101 oldu. Bunlar güzel gelişmeler. Önümüzdeki ay Çin'den bir alım heyeti daha geliyor. Otomotiv sektöründe Çin'de şu sırada bir kota sistemi var, bu kotanın beşte birini Türkiye'ye tanıdık. 

Tekstilde ne olacak 
Türkiye ile birbirimizi tamamlayabiliriz. Türkiye'den hammadde, kimyasal elyaf alıyoruz. İplik satıyoruz. Daha çok işbirliği yapabiliriz. Türk işadamları Çin'i keşfedip, Çin pazarına girsinler. 

11 Eylül sonrası ABD'nin terörü önleme gerekçesiyle Afganistan ve Irak'ta başlattığı savaşları ve ardından geliştirdiği Büyük Ortadoğu Projesi'ni Çin nasıl yorumluyor 
ABD'de ve İstanbul'da meydana gelen saldırıları kınadık. Türk hükümetinin terörizme karşı verdiği mücadeleyi desteklediğimizi ilan ettik. Teröre karşı ortak mücadele vermeli, gerçek nedenlerini araştırmalıyız. 

Türkiye'nin Kıbrıs'ta aldığı inisiyatif ve AB üyeliği konusunda ne diyorsunuz 
Kıbrıs'ta adil ve kalıcı bir çözümden yanayız. AB üyesi bir Türkiye bizim için yararlı. Türkiye, Asya ile Avrupa arasında bir köprü rolünü oynayacak. 

21'inci yüzyılda ABD'nin küresel egemenliğine karşı koyacak tek güç Çin mi olacak 
Tek kutuplu bir dünya sağlam değil. Çok taraflı bir yapıya ihtiyacımız var. Yayılmacı değiliz, süper güç olmak istemiyoruz 

Dünya eskisinden daha güvenlikli değil. 
Ortadoğu istikrara kavuşmadan dünya barışından söz edilemez. 

Özel girişimciler de parti üyesi olabilir 

Çin Komünist Partisi ÇKP 2002'de sadece işçi ve köylülerden oluşan sınıf partisi olmayıp, 'tüm halkın partisi' olacağı ve zenginleri de üyeliğe kabul edeceğini açıklandı. Bu sosyalizmden vazgeçilmesi anlamına gelmiyor mu 
Hayır. ÇKP tabiatıyla işçi partisidir. Aydınlar da işçi sınıfının bir parçasıdır. ÇKP bütün ulusu temsil ediyor. 

Özel girişimciler de parti üyesi olabilecek... 
ÇKP muhakkak ileri üretim gücünü temsil etmeli. Özel teşebbüs sahipleri de ileri üretim ve kültür için çalışıyorsa partiye üye olabilir. 

Bu durumda sosyalizm tanımı rafa kalkmıyor mu İşçi sınıfı partisi kapitalistlere de açılıyor 
Reform politikası sayesinde kalkınma çok hızlı gerçekleşiyor. O zaman şöyle düşündük Evvela halkımızın bir kısmı zengin olsun, bu şekilde halkın çalışma inisiyatifi kendiliğinden ortaya çıkarabilir. 

Mao yaşasaydı Çin'in bugünkü durumuna ne derdi 
Başkan Mao büyük bir önder. Bugün Çin sosyalizmde daha sağlam ilerliyor. Mao yaşasaydı bu sonuçtan çok memnun olacaktı, bu kesin. 

Önceliğimiz sınıf mücadelesi değil 

Çinde sosyalizm ile ekonomik liberalizm sentezi nasıl gerçekleşti 
Mao ile beraber Çin halkı modern tarihinde ilk defa Çin'in efendisi oldu. Bu bir devrimdi. Ancak her şey istediğimiz gibi olmadı. Ekonomik büyüme yılda yüzde 6 civarındaydı ama yoksulluk devam ediyordu. Sosyalizm içinde kalkınma arayışları oldu ama yöntem doğru değildi. Her şey devlet sektörüne ve tarıma bağlandı. Yoksulluk aşılamadı. 
1978 yılında önceliğin sınıf mücadelesine değil, Çin'in ekonomik kalkınmasına verilmesi kararı alındı. Ondan sonra sosyalizm çalışmaları tam anlamıyla doğru yöne geçti, Çin'in kaderi değişti. Ekonomik yapısal reformlar hızlandı. 

Çin ekonomisi 2015'te ABD'nin büyüklüğüne erişecek. 
Reform ve dışa açılma politikası sayesinde Çin ekonomisi çok hızlı bir şekilde gelişmeye başladı ve bu eğilim sürüyor, son 25 sene içerisinde ortalama büyüme hızı yüzde 9'un üzerinde. 

KİMDİR 
Çin Halk Cumhuriyeti Büyükelçisi Song Aiguo 1954 yılında doğdu. Ankara'da göreve başlayalı 7.5 ay oldu. Türkçe biliyor. Ancak, daha önceden uzun sayılabilecek bir Türkiye deneyimi var. 1980 öncesinde Dil ve Tarih Coğrafya Fakültesi'nde mastır yapan Aiguo, Türkiye'de dördüncü kez bulunuyor. 1984 - 1990 yılları arasında Ankara'da Çin Büyükelçiliği Müsteşarı olarak çalıştı. 1993 - 1996 yıllarında konsolosluk yaptı. Çankaya'da güven mektubunu sunarken, Cumhurbaşkanı Ahmet Necdet Sezer, Aiguo'ya "İkinci vatanınıza hoş geldiniz" dedi. 



</TEXT>
</DOC>
