<DOC>
<DOCNO> 214882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/siyaset/siy01.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Planı Türkiye hazırladı 
</HEADLINE>
<TEXT>

   Denktaş, BM Genel Sekreteri Annan'ın Türkiye'nin hazırladığı planı akılcı bulduğunu kaydetti 
   
   KKTC Cumhurbaşkanı Rauf Denktaş, tıkanıklığı gidermek üzere sunulan planın Türkiye tarafından hazırlandığını, "BM Genel Sekreteri Kofi Annan'ın yeg ne hakem olarak bırakılmadığını" söyledi. 
   KKTC'nin sunduğu önerinin ayrıntılarının basına sızmasının ardından konu hakkındaki değerlendirmelerini gazetecilerle paylaşan Denktaş, "Türkiye'nin bulduğu bir formüldür. İyi ve güzel bir formüldür" dedi. Sürece Türkiye ve Yunanistan'ın da katılması gerektiğini kaydeden KKTC lideri Denktaş, "Garantör devletlerin de ellerini taşın altına koymaları gerekiyor" diye konuştu. 
   Annan'ın planı "akılcı" bulunduğunu kaydeden Denktaş, anlaşmazlıkla ilgili boşlukların doldurulması konusunda BM Genel Sekreteri'nin tek yetkili olarak bırakılmamasını "kendileri açısından bir supap" olarak niteledi. 
   
   Gül Milli politika 
   Dışişleri Bakanı Abdullah Gül, Kıbrıs konusunda Türkiye'nin üzerinde baskı bulunmadığını ve milli bir politika takip edildiğini belirterek, "Attığımız adımlar önceden tespit edilmiş adımlardır" dedi. Gül, çeşitli telefon görüşmelerinin doğal olarak yapıldığını ve herkesin iyi niyetle katkı sağlamaya çalıştığını vurguladı. Gül, "Türkiye ile KKTC birlikte kararlaştırarak bu adımları tespit etti. Adım adım planlanan şeyler devam etmektedir" diye konuştu. 
   
   
</TEXT>
</DOC>
