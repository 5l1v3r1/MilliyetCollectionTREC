<DOC>
<DOCNO> 227175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sondun56.html </URL>
<DATE> 2004/03/31/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
'Para sihirbazı' Soros'a Ukrayna'da mayonezli protesto 
</HEADLINE>
<TEXT>

     ''Para sihirbazı'' olarak bilinen ünlü spekülatör George Soros, Ukrayna'da katıldığı bir insan hakları konferansında ''mayonezli'' protestonun hedefi oldu. 
     Yerel haber ajansları, başkent Kiev'in merkezindeki konferans salonuna giren iki gencin, Soros'a su ve beyaz bir sıvı fırlattığını bildirdi. 
     Polisin, güvenlik görevlileri tarafından salondan çıkarıldıkları sırada ''Ukrayna'yı terk et, burada işin yok'' diye bağıran gençleri tutukladığı kaydedildi. 
     Protestonun sorumluğunu üstenen aşırı milliyetçi Bratstvo kardeşlik grubu, Soros'a fırlatılan maddenin ''mayonez'' olduğunu belirtti. 
     Bratstvo, Soros'u, Gürcistan'ın eski Devlet Başkanı Eduard Şevardnadze'yi deviren olayların benzerini Ukrayna'da da yaratmaya çalışmakla suçladı. 
     Yerel basına açıklama yapan Soros da, ''protestoların arkasında başkalarının olduğunu'' ileri sürdü. 
     Açık toplum konusunda dünyanın pek çok ülkesinde faaliyet gösteren Soros Vakfı'nın kurucusu ve başkanı, Macaristan doğumlu Soros, Ukrayna'ya bu hafta başında gelmişti. 
     
</TEXT>
</DOC>
