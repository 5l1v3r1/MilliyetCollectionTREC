<DOC>
<DOCNO> 210301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/yasam/yas04.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Musa Peygamber'e matematiksel kanıt 
</HEADLINE>
<TEXT>

   İki Rus matematikçi, Hz. Musa'nın Kızıl Deniz'i 'ortadan ikiye' ayırmasının mümkün olduğunu kanıtladı Tek gereken, saniyede 30 metrelik rüzg r... 
      CENK BAŞLAMIŞ Moskova 
   
   Rus bilim adamları, Musa Peygamber'in Kızıl Deniz'i yararak yüz binlerce Yahudi'yi kurtardığına inanılan efsanenin gerçek olabileceğini kanıtladı. 
   Matematikçiler Naum Volzinger'le Aleksey Androsov, bu mucizenin olasılık hesabı üzerinde duran bilim adamlarının tersine, mucizeye yol açabilecek koşulları inceledi ve çarpıcı sonuçlara ulaştı. Moscow Times gazetesi, iki bilim adamının Rusya Bilimler Akademisi bülteninde yer alan araştırmasına ayrıntılı şekilde yer verdi. Haberde Volzinger, altı ay süren araştırmanın başlangıç noktasını, Kızıl Deniz'deki dev bir kayalığın oluşturduğunu söyledi. 
   Bunun ardından iki Rus matematikçi, kayalığın su seviyesi üzerinde kalmasını sağlayacak fırtınanın şiddeti ve rüzg rın hızını belirlemeye çalıştı. 
   
   'Sıkı bir fırtına yeter' 
   Sonuçta, hızı saniyede 30 metreye ulaşan rüzg rın, denizin çekilerek kayalığı su seviyesinin üzerinde tutmasını sağlayabileceği anlaşıldı. Volzinger, bu durumda sayıları 600 bini bulan Yahudi'nin 7 kilometre uzunluktaki kayaları izleyerek dört saatte karşı kıyıya ulaşabileceği sonucuna vardıklarını anlattı ve Yahudilerin geçmesinden yarım saat sonra kayaların yeniden sular altında kaldığını ve onları takip eden Mısırlıların boğulduğunu söyledi. Dini kitaplar, Musa Peygamber'in denizin üzerine asasını vurmasıyla denizin çekildiğini, böylece Yahudilerin kurtulduğunu yazıyor. 
   
   
</TEXT>
</DOC>
