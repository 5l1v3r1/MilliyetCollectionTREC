<DOC>
<DOCNO> 216906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/yazar/theper.html </URL>
<DATE> 2004/02/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Suç işleyen k rlı 
</HEADLINE>
<TEXT>

   
   Bir haber okudum. Diyor ki, bir trafik teröristinin tacizi sonucu arabası takla atan ve sonuçta bir genç kızın ölümüne neden olan terörist, kastın aşılması nedeni ile ölüme sebebiyetten yargılanacak. 
   Kasdın aşılması nedir 
   Kasdın aşılması, müessir fiil, örneğin tokat atma, örneğin yumruk atma gibi darp amacı ile yapılmasına rağmen mağdurun ölümüne sebep olma halidir. Yani failin esas amacı öldürmek değildir ama sonuçta mağdur ölmüştür. 
   Peki, süratle giden bir aracı sıkıştırıp takla atmasına neden olan birinin amacı müessir fiil midir Hızla giden bir aracı, trafik kurallarına aykırı davranışla takla attıran biri içindekilerin ölme ihtimalini bilerek hareket etmiştir. Öyleyse burada kastın aşılması durumu değil kasten adam öldürme hali söz konusudur. 
   Kastın aşılmasında bir kimseye verilecek hapis cezası sekiz senedir. Kasten adam öldürmenin cezası yirmi dört senedir. 
   Sekiz sene hapis cezası verilen biri duruşmada uslu duruyor ise altıda bir cezası iner, kalır seksen ay. Bunun üçte ikisi infazdan gider kalır yirmi altı ay. Yani en kötü ihtimalle gencecik insanları bile bile öldürenler yaklaşık iki sene yatar çıkar. 
   Şimdi bunda adalet var mı Yok. Öyleyse bu terör sürer gider. 
   
      
   
   
</TEXT>
</DOC>
