<DOC>
<DOCNO> 224612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonyas02.html </URL>
<DATE> 2004/03/22/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Donald Trump'tan hayat dersleri... Nasıl zengin olunur 
</HEADLINE>
<TEXT>

     Amerika'nın en zengin adamlarından biri olan New Yorklu emlak kralı Donald Trump, başarılı meslek yaşamındaki tecrübelerini kitaplaştırdı. 
     ''Nasıl Zengin Olunur '' adlı kitapla ilgili ipuçlarını 'New York Post' okurları için özetleyen Donald Trump'ın verdiği öğütler şöyle 
     1- Giyim-kuşam İlk önceleri ucuz elbiseler aldığım için kendimle övünürdüm. ''100 dolara bir elbise almak varken neden binlerce dolar vereyim, kim farkedecek '' diye düşünürdüm. Yıllar bana bunun yanlış olduğunu öğretti. Şimdi çok kaliteli ayakkabılar alıyorum ve bunlar neredeyse hiç eskimiyor. Ucuz ayakkabılar ise kısa sürede eski yüzlü oluyor. Aynı şey elbiseler için de geçerli. Şurasını unutmayın ki, nasıl giyindiğimiz, biz tek kelime söylemeden karşımızdakine kim olduğumuzu anlatan en önemli faktördür. Ancak bunu yaparken çevreye uyum sağlamayı da unutmayın. Çarpıcı bir giyim tarzı Beverly Hills'de dikkat çekebilir ama Wall Street'te borsa çevreleri hor görülebilir. 
     2- Karşınızdakini sınamak istiyorsanız tahrik edici bir söz söyleyin ya da davranışta bulunun. Ben bazen bir toplantıda çok şaşırtıcı bir yorum yaparak masa etrafındakilerin tepkilerini ölçerim. Yorumuma verdikleri tepkiler, benim hoşuma mı gitmeye çalıştıklarını, yoksa görüşlerini açıklama cesaretine sahip olup olmadıklarını ortaya koyar. 
     3- Kendinizin mali danışmanı olun Bazıları mali işlerini yürütmek için danışmanlar tutar. Ben bu danışmanların kişilerin felaketine sebep olduklarını çok görmüşümdür. Wall Street Journal, Forbes, Business Week, Fortune gibi güvenilir kaynakları bir süre izledikten sonra kendi kendinizin mali müşaviri olun ve kendi değer yargılarınıza güvenin. 
     4- Kimseye güvenmeyin Biri size zarar vermek istiyorsa onunla çatışmaya girmekten kaçınmayın. İncil'de dendiği gibi göze göz, dişe diş isteyin. Kimseye güvenmeyin. Unutmayın ki en yakın arkadaşınız bile karınızı ya da paranızı elinizden almak isteyebilir. 
     5- Saçımı tarama tarzım sık sık eleştiri konusu olmuştur. Ancak ben hiçbir zaman saçımın en güçlü yanım olduğunu söylemedim. Sadece şu kadarını söyleyebilirim ''Saçım yüzde 100 benim, peruk takmıyorum.'' 
     6- Mümkün olduğunca el sıkışmaktan kaçının Mikropların el sıkışma yoluyla geçtikleri tıbben kabul edilmiş bir gerçektir. 
     7- İçgüdünüze güvenin Girişimci olmak için kendinize güvenmeniz şarttır. Mükemmel akademik öğrenim görmüş olabilirsiniz, ancak içgüdünüz sizi doğru yönlendirmiyorsa zirveye çıkmakta ve orada kalmakta çok zorlanabilirsiniz. Ancak içgüdünüz size bazı kişi ya da işlerden uzak durmanızı söyleyebilir. 
     8- İyimser olun, ancak her zaman en kötü senaryoya hazırlıklı bulunun. Ortaya çıkabilecek sorunları tahmin etme yeteneğim bana çok şey kazandırdı. Bu hayatta da, borsa da böyledir. İniş çıkışların olması kaçınılmazdır. Önemli olan bunlara karşı hazırlıklı bulunmaktır. 
     9- Ayrıntılara her zaman önem verin. 
     10- Evlenmeden önce müstakbel eşinizle mutlaka bir sözleşme yapın. Ben öyle yaptım. Yapmasaydım. İvana'nın eski eşi açtığı boşanma davası sonunda her şeyimi kaybedebilirdim. İvana'nın avukatlarını mahkemeye götürmek için otobüs tutmak zorunda kaldık. Unutmayın ki sağduyu her zaman haklıdır. 
     
</TEXT>
</DOC>
