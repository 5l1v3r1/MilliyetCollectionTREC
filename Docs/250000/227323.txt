<DOC>
<DOCNO> 227323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonspo43.html </URL>
<DATE> 2004/03/31/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Basketbol... Galatasaray 78 - Tuborg Pilsener 84 
</HEADLINE>
<TEXT>

     Salon Abdi İpekçi. 
     Hakemler Memduh Öget xx, Aytuğ Ekti xx, Zafer Yılmaz xx. 
     Galatasaray King xxx 21, Tufan xx 10, Slay xx 14, Burak xx 10, Washington xx 17, Daley x 6, Denktaş xx. 
     Tuborg Pilsener Hakan xxx 19, Whisby xxx 32, Mustafa Kemal xx 3, Jensen xxx 8, Asım xxx 16, Barış xx 4, Simon x, Bora x 2. 
     1. Periyot 12-25. 
     Devre 37-34 Tuborg Pilsener lehine . 
     3. Periyot 55-54. 
     Beş Faul Alan Denktaş 35.15 Galatasaray . 
     Türkiye Basketbol Ligi 24. hafta erteleme maçında Galatasaray, sahasında Tuborg Pilsener'e 84-78 yenildi. 
     Karşılaşmanın ilk dakikalarında büyük çekişme yaşanırken, Galatasaray'da King, Tuborg Pilsener'de ise Hakan ve Whisby etkili oldu. 5. dakikayı 11-8 önde geçen konuk ekip, Galatasaray'ın kötü hücum etmesinden de yararlanarak, özellikle pota altından bulduğu basketlerle ilk periyodu 25-12 önde kapadı. 
     2. periyodun başlarında etkili olamayan Galatasaray, daha sonra Tufan ve Daley'in çabalarıyla 14. dakikada farkı 6 sayıya 31-25 indirdi. Periyodun sonlarına doğru rakibinin bocalamasından yararlanan Galatasaray, ilk yarı sonunda farkı 3 sayıya dek indirdi ve devreyi Tuborg Pilsener 37-34 önde tamamladı. 
     İkinci yarıda iki takım da birbirine üstünlük kurmaya çalışırken, özellikle hücumlarda üstüste top kayıpları yaşandı. 25. dakika 46-43 Tuborg Pilsener'in üstünlüğüyle geçilirken, Galatasaray 28. dakikada Slay'in 3 sayılık basketiyle maçta ilk kez -52'yle öne geçti. Sarı-kırmızılılar 3. periyodu da 55-54 önde kapadı. 
     Son periyodun başında konuk Tuborg Pilsener, 2 dakika içinde hızlı hücumlarla öne geçip farkı 7 sayıya 65-58 çıkardı. Maçın son dakikası büyük heyecan içinde geçerken, Galatasaray taktik faullerle oyuna ortak olmaya çalıştı. Ancak Tuborg Pilsener faul atışlarını kaçırmayarak maçtan 84-78 galip ayrıldı. 
     
</TEXT>
</DOC>
