<DOC>
<DOCNO> 207642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/siyaset/siy02.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Egoyan, Ararat'ın iptaline üzüldü 
</HEADLINE>
<TEXT>

      CENK BAŞLAMIŞ Moskova 

   
   Türkiye'de son anda gösterimden çekilen tartışmalı Ararat Ağrı filminin yönetmeni Atom Egoyan, düş kırıklığına uğradığını, ancak karara şaşırmadığını söyledi. Ermeni basınında yer alan haberlere göre, Ermeni asıllı Kanadalı yönetmen Egoyan, kendisini asıl şaşırtanın, filmin Türkiye'de gösterilmesi kararı olduğunu belirterek, "Türk yetkililerin filme izin verdiğini duyunca kendi kendime 'bu bir mucize' demiştim. Şimdi bu fırsatın kaçırılmış olması üzücü" diye konuştu. Egoyan, Ararat'ı gösterme konusunda başta çok kararlı davranan ithalatçı Belge Film'in protestolar üzerine son anda geri adım atmasının talihsizlik olduğunu söyledi. 
   
   
   
   
</TEXT>
</DOC>
