<DOC>
<DOCNO> 200707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sontur51.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK iş bırakma eylemi yapmaya hazırlanıyor... 
</HEADLINE>
<TEXT>

     KESK üyesi memurlar, Kamu Yönetimi Temel Kanunu Tasarısı ile 2004 yılı tahmini bütçesini protesto etmek için 10 Aralık'ta viziteye çıkacak, 11 Aralık'ta da iş bırakacak. 
     KESK Eskişehir Şubeler Platformu Dönem Sözcüsü Ergun Uzun, düzenlediği basın toplantısında, ''kamu çalışanlarının talepleri dikkate alınmadan hazırlanan'' Kamu Yönetimi Temel Kanunu Tasarısı ile 2004 yılı bütçesini protesto etmek amacıyla yurt genelinde eylem yapacaklarını söyledi. 
     Eylem planlarını, 10 Aralık'ta viziteye çıkarak uygulamaya geçireceklerini ifade eden Uzun, ''KESK düzeyinde bütün federasyon ve sendika genel merkezleri ile emek ve demokrasi güçleri eyleme destek verecek. 10 Aralık'ta viziteye çıkıp basın açıklaması yapacağız. 11 Aralık'ta da hizmet üretmeyerek alanlara ineceğiz'' dedi. 
     Uzun, kamu hizmetlerinin parasız, nitelikli, kolay ulaşılabilir olması ve halktan yana bir bütçe hazırlanması için yapacakları eylemlerle söz konusu yasaları çıkarttırmamakta kararlı olduklarını göstereceklerini belirtti. 
     
</TEXT>
</DOC>
