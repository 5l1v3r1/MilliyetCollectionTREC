<DOC>
<DOCNO> 249653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/soneko32.html </URL>
<DATE> 2004/06/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 178 puanlık kayıpla tamamladı... 
</HEADLINE>
<TEXT>

     İMKB Bileşik Endeksi, 2. seansı 92.49 puan gerileyerek 16,785.39 puandan tamamladı. 
     Hisse senetleri 2. seansta ortalama yüzde 0.55 oranında değer kaybetti. 
     İlk seanstaki 86.20 puanlık düşüş dikkate alındığında, Borsa endeksi, günün tamamında 178.69 puan geriledi. Hisse senetlerinin günlük ortalama değer kaybı yüzde 1.05 oldu. 
     Endeks, 2. seansa 2.30 puan gerileyerek 16,880.18 puan seviyesinde başladı. Seansın ilk yarısını 16,935.03 puandan geçen endeks, seans içinde en düşük 16,749.66, en yüksek 16,951.20 puanı gördü. 
     2. seans kapanışında, mali endeks 137.61 puan gerileyerek 22,677.32 puan, sanayi endeksi 80.45 puan gerileyerek 14,958.84 puan, hizmetler endeksi 25.58 puan gerileyerek 9,825.94 puan oldu. 
     Böylece ilk seansa göre mali grup hisseler ortalama yüzde 0.60, sanayi grubu hisseler ortalama yüzde 0.53, hizmet grubu hisseler ortalama yüzde 0.26 değer yitirdi. 
     2. seansta işlem gören toplam 304 hisse senedinden 162'si değer kaybetti, 50'si değer kazandı, 92'sinin fiyatında değişiklik olmadı. 
     Seansta, 117 trilyon 513 milyar 234 milyon liralık işlem hacmi kaydedildi. Günlük işlem hacminde 203 trilyon 563 milyar 753 milyon lira ile yılın en düşük değeri oluştu. 
     2. seansta Doğuş Otomotiv, Doğan Holding, Tüpraş, Erdemir ve Yapı Kredi Bankası en yoğun işlem gören hisse senetleri olarak belirlendi. 
     
</TEXT>
</DOC>
