<DOC>
<DOCNO> 207699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sondun05.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Umumi tuvalette kimyasal madde 4 kadında yanıklara neden oldu 
</HEADLINE>
<TEXT>

     Yeni Zelanda'da umumi bir tuvalete oturan 4 kadında, bilinmeyen bir kimyasal madde yüzünden yanıklar oluştu. 
     Yeni Zelanda Basın Birliği'nin bildirdiğine göre, Christchurch kenti parkındaki tuvalet oturaklarına ve diğer bölgelere bulaşan kimyasal bir madde, 4 kadında yanıklara neden oldu. 
     Tuvalet oturakları, elektrik düğmeleri ve binanın duvarlarına bulaşan jelimsi maddenin bir örneğinin analiz edileceği belirtildi. 
     Kimyasal maddeden etkilenen 3 kadının tedavi edildiği, ancak dördüncüsünün hala hastanede olduğu kaydedildi. Kadınlardan birinin ciddi yanıklar nedeniyle estetik ameliyat olmak istediği bildirildi. 
     İtfaiyenin tehlikeli maddeler birimi, kimyasal maddenin temizlenmesi için olay yerine çağrıldı. 
     
</TEXT>
</DOC>
