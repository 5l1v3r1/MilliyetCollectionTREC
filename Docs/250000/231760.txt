<DOC>
<DOCNO> 231760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo41.html </URL>
<DATE> 2004/04/15/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Hertha Berlin Fathi'nin takım dışında kalması düşünülemez... 
</HEADLINE>
<TEXT>

     Almanya Birinci Futbol Ligi'nde düşmeme mücadelesi veren Hertha BSC Berlin'de, menajer Dieter Höness, Malik Fathi'nın takımın dışında kalmasının düşünülemeyeceğini söyledi. 
     Höness, Kicker adlı spor dergisine yaptığı açıklamada, babası Türk, annesi Alman olan Fathi'nin, çok hızlı bir oyuncu olduğunu ve rakipleriyle çok iyi mücadele ettiğini bildirdi. 
     Teknik direktör Hans Meyer de, Fathi'nin beklemedikleri kadar iyi oynadığını ve Fathi'yi, oynadığı karşılaşmalarda değiştirme ihtiyacı duymadığını kaydetti. Futbol otoriteleri tarafından da beğenilen Fathi, daha önce Birinci Lig'de hiç oynamamış ve Meyer'in ligin ikinci yarısında Hertha BSC Berlin'in başına gelmesinden sonra takımda yer almaya başlamıştı. 
     
</TEXT>
</DOC>
