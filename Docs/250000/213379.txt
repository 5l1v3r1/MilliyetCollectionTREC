<DOC>
<DOCNO> 213379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sontur10.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve yağmura 3 gün ara 
</HEADLINE>
<TEXT>

     Türkiye, uzun süredir etkili olan karlı ve yağmurlu havalardan soluk alıyor. Önümüzdeki 3 günde Doğu Karadeniz dışında bütün bölgelerimiz yağış almayacak. 
     Hava sıcaklığı artıyor, yer yer mevsim normalleri üzerinde seyredecek. Ancak önümüzdeki hafta salı gününden itibaren kuzeybatıdan başlayarak azalacak. 
     Meteoroloji'den alınan bilgiye göre, bugün akşama kadar Batı Karadeniz ve Doğu Karadeniz'in kıyı kesimi ile Güneydoğu Anadolu yağmurlu, Batı Karadeniz ve Doğu Karadeniz'in iç kesimleri ile Kuzeydoğu Anadolu kar yağışlı olacak. Kar yağışı Batı Karadeniz'in iç kesimlerinde akşam saatlerinden sonra görülecek. Diğer bölgelerimiz parçalı bulutlu. Ege ve Akdeniz'de gökyüzü tamamen açık. 
     Önümüzdeki 3 günün hava tahmin raporu ise şöyle 
     
     CUMA 
     Karadeniz yağmurlu, Doğu Anadolu'nun kuzeyi kar yağışlı bir gün geçirecek. Diğer bölgelerimiz parçalı bulutlu ve açık. Marmara ve iç bölgelerde sis var. 
     
     CUMARTESİ 
     Yağmur sadece Doğu Karadeniz ve Iğdır'da, kar ise Kuzeydoğu Anadolu'da görülecek. Orta Karadeniz ve Doğu Anadolu parçalı bulutlu, diğer bölgelerin tamamını açık bir gökyüzü bekliyor. Sabah saatlerinde sis etkili. 
     
     PAZAR 
     Kıyı Ege ve Trakya'nın batısı yağmurlu. Diğer bölgeler çok ve parçalı bulutlu olacak. İç bölgelerde sis etkili olmaya devam edecek. 
     
</TEXT>
</DOC>
