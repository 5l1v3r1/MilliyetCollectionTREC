<DOC>
<DOCNO> 221548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sonspo01.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi'nde dün gece... Favoriler turladı 
</HEADLINE>
<TEXT>

     Futbolda Avrupa Şampiyonlar Ligi'nde 2. tur rövanş maçlarından 4'ü daha oynandı ve çeyrek finalist tüm takımlar belli oldu. 
     Gecenin en önemli maçında kupanın en büyük favorisi yıldızlar topluluğu Real Madrid, Ronaldo Bayern Münih'i 1-0'la kupadan elerken, maç sonunda 2 yıl önce olduğu gibi büyük arbede çıktı. 
     İtalya'nın kupadaki tek temsilcisi Milan ise, San Siro'da Sparta Prag'a fark attı. 
     Ligde çeyrek ve yarı final maçlarının kuraları, 12 Mart Cuma günü İsviçre'nin Nyon kentinde çekilecek. 
     Bu geceki karşılaşmalarda alınan sonuçlar ve tur atlayan takımlar şöyle 
     

ARSENAL 2 0 Celta De Vigo 3-2 REAL MADRİD 1 0 Bayern Münih 1-1 MİLAN 4 1 Sparta Prag 0-0 MONACO 1 0 Lokomotiv Moskova 1-2      
Tur atlayan takımlar koyu renkle yazılmıştır 
Bu sonuçlarla Porto, Chelsea, Deportivo, Lyon, Arsenal, Real Madrid, Milan ve Monaco çeyrek finalde karşı karşıya gelecek. 
     Real Madrid turladı 
     Şampiyonlar Ligi'nin en büyük favorisi Real Madrid, Almanya'da 1-1 berabere kaldığı Bayern Münih'i Bernabeu'da 80 bin seyircisi önünde 1-0 yenerek çeyrek finale yükseldi. Maça Ronaldo ve Roberto Carlos'tan yoksun çıkan beyaz şimşeklerde, Zidane'nın 32. dakikadaki golü turu getirdi. 
     Milan çok farklı 
     San Siro'da deplasmanda 0-0 berabere kaldığı Sparta Prag'ı ağırlayan Milan, 4-1'lik skorla çeyrek finale çıktı. Maça kötü başlayan kırmızı siyahlılar, ilk yarıyı son dakikada Filippo Inzaghi'nin kafa golüyle 1-0 üstün kapadı. 59'da Jun'ın beraberlik sayısı İtalyanlar'a soğuk duş etkisi yaparken, sahneye Andrei Shevchenko çıktı, 65 ve 79'da iki gol birden attı. Maçın skorunu Gattuso 85'te ilan etti. 
     Arsenal'in Henry'si var 
     İngiltere Premier Ligi'nde yenilgisiz liderliğini sürdüren Arsenal, Şampiyonlar Ligi'nde de çeyrek finalde... İlk maçta İspanya'da Celta de Vigo'yu 3-2 yenerek rövanş karşılaşmasına çok rahat çıkan Arsene Wenger'in öğrencileri, Highbury'de Henry'nin 14 ve 34. dakikadaki golleriyle sahadan 2-0 üstünlükle ayrıldı. İspanyol ekibinden Contreras 73. dakikada kırmızı kart gördü. 
     Prso Monaco'yu uçurdu 
     İlk maçta Moskova'dan 2-1 yenilgiyle dönen Monaco, rövanşta Dado Prso ile turladı... Lokomotiv Moskova'da 22. dakikada Dimitri Loskov kırmızı kartla oyun dışı kalırken, 60. dakikada Prso Fransızlara turu getiren golü kaydetti... 
     
</TEXT>
</DOC>
