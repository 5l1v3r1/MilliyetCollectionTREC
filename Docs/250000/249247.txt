<DOC>
<DOCNO> 249247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonsiy01.html </URL>
<DATE> 2004/06/19/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Türkiye'den AB'ye Hırvatistan sitemi 
</HEADLINE>
<TEXT>

     Türkiye, insan hakları ve demokrasi alanındaki eksikliklerine rağmen Hırvatistan'a üyelik sinyali verilmesinin ardından AB yetkililerine sitemde bulundu. 
     Diplomatik kaynaklar, Türkiye'nin kendilerine Kopenhag Kriterleri'ni yerine getirme koşulu öne sürülürken, Hırvatistan'a ayrıcalıklı davranıldığı görüşünü savunduğunu söyledi. 
     Aynı kaynaklar, Türkiye'nin kendilerine 'daha anlayışsız' davranıldığı gerekçesiyle, Türk yetkililer tarafından üstü kapalı eleştirildiğini belirtti. 
     
     Hırvatistan ile müzakere süreci 2005 başında başlayacak 
     AB Komisyonu Başkanı Romano Prodi, bugün Hırvatistan ile 2005 yılı başlarında tam üyelik müzakerelerinin başlatılacağını söylemişti. 
     
     Aynı görüş, AB zirvesi sonuç bildirisinde de tekrarlandı. 
     Hırvatistan üyelik başvurusunu geçtiğimiz yıl yapmıştı. Bu ülke ile AB arasındaki müzakereler, hükümetlerarası ikili temaslarla başlatılacak ve Hırvatistan'ın kaydedeceği ilerlemelere göre şekillenecek. 
     Bildiride, Hırvatistan'ın Lahey'deki Savaş Suçluları Mahkemesi ile tam işbirliği içine girmesine vurgu yapıldı ve azınlık hakları, göçmenlerin topraklarına dönüşü, adli reformlar, bölgesel işbirliği, yolsuzluklara karşı mücadele gibi alanlarda reformlara gitmesi istendi. 
     
</TEXT>
</DOC>
