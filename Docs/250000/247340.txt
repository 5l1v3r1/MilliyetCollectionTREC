<DOC>
<DOCNO> 247340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sondun26.html </URL>
<DATE> 2004/06/12/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Almanya'da yarın Avrupa Parlamentosu seçimleri yapılacak... 
</HEADLINE>
<TEXT>

     Almanya'da seçmenler, yarın Avrupa Parlamentosu seçimleri için sandık başına gidecek. 
     Almanya'dan 24 partinin katıldığı, 99 milletvekilinin seçileceği Avrupa Parlamentosu seçimleri için 7 Türk kökenli milletvekili aday bulunuyor. 
     Vural Öğer, Alman Sosyal Demokrat Partisi'nin 10. sırasında yer alırken partinin diğer adaylarından Ozan Ceyhun 28, Serdar Yılmaz 62, Ender Beyhan 68. sırada yer alıyor. 
     Birlik 90 Yeşiller Partisi'nin adayları arasında da Cem Özdemir 6. sırada, Mehmet Kılıç da 24. sırada bulunuyor. 
     Hıristiyan Birlik partileri CDU CSU , Avrupa Parlamentosu için hiçbir Türk kökenli aday göstermezken, Demokratik Sosyalizm Partisi PDS Feleknas Uca'yı 7. sırada aday gösterdi. 
     Avrupa Parlamentosu seçimlerinde aralarında Alman vatandaşlığına geçmiş Türk kökenli seçmenlerin de yer aldığı yaklaşık 63 milyon Alman seçme hakkına sahip bulunuyor. Seçimlerde seçim lokalleri sabah saat 8.00'den akşam 18.00'e kadar açık kalacak. 
     Seçim sonuçlarının, yarın akşam saatlerinden itibaren açıklanması bekleniyor. 
     
</TEXT>
</DOC>
