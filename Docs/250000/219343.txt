<DOC>
<DOCNO> 219343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/ekonomi/eko03.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK'dan konut sorununa ipotek piyasası çözümü 
</HEADLINE>
<TEXT>

   SPK Başkanı Cansızlar, başlatılan ipotek piyasası ile 'kira öder gibi' konut sahibi olma imk nının oluşacağını söyledi 
      İSTANBUL ANKA 
   
   Sermaye Piyasası Kurulu Başkanı Doğan Cansızlar da Türkiye'de ekonomideki iyileşmeyle birlikte ipotek piyasası mortgage market çalışmalarını başlattıklarını, bu sistemle 'kira öder gibi' konut sahibi olma imk nının sağlanacağını belirtti. 
   Cansızlar, İstanbul Üniversitesi İktisat Kulübü tarafından düzenlenen 'Ekonomi Zirvesi 2004'te yaptığı konuşmada ipotek piyasasının Türkiye'de gayrimenkul finansmanına yönelik yeni bir sistem olduğunu belirtti. Cansızlar, arsa piyasası, yapı malzemesi, araç gereç, dayanıklı tüketim malzemesi ve iş gücü piyasasıyla olan bağlantıları nedeniyle gayrimenkul piyasasının ülke ekonomisinin önemli bir kısmını oluşturduğunu ifade etti. 
   Kurulması planlanan piyasanın organizasyonun gelişmiş ülkelerdekine benzer yapıda olmasının öngörüldüğünü dile getiren Cansızlar, sistemin desteklenmesine yönelik olarak vergi teşviklerinin getirilmesi ve yürürlükteki yasal düzenlemelerin gözden geçirilmesini istedi. 
   
   Yönetim ilkeleri 
   SPK tarafından yayınlanan kurumsal yönetim ilkelerini uygulayan KİT'lerin İMKB bünyesinde oluşturulacak endekse dahil olmasının yerli ve yabancı yatırımcıların ilgisini arttıracağını söyleyen Cansızlar, "Böylece hem daha fazla sayıda KİT daha kolay özelleştirilecek, hem özelleştirme sonucu şirket bazında daha çok gelir elde edilecek, hem de özelleştirme çalışmalarının seyri değişecektir" dedi. 
   
   
</TEXT>
</DOC>
