<DOC>
<DOCNO> 230504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/siyaset/siy02.html </URL>
<DATE> 2004/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ne anlatacaksan Kıbrıs'ta anlat' 
</HEADLINE>
<TEXT>

   Başbakan Erdoğan, KKTC Cumhurbaşkanı'nın Türkiye'de Annan Planı karşıtı toplantılarda konuşmasına sert tepki gösterdi 
      Abdullah Karakuş 

   
   Başbakan Recep Tayyip Erdoğan, Türkiye'de Annan Planı'na muhalif kuruluşların düzenlediği etkinliklere katılan KKTC Cumhurbaşkanı Rauf Denktaş'a "Ne anlatacaksan Kıbrıs'ta anlat" diye seslendi. "Denktaş'ın Türkiye'ye gelip marjinal gruplarla toplantı yapmasını maalesef üzüntüyle izliyorum" ifadesini kullanan Erdoğan, 24 Nisan'daki referandumda "hayır" denilmesini isteyen KKTC Cumhurbaşkanı'nın "Kampanya için Kıbrıs'a gelecek misiniz " sorusuna da "Hayır" yanıtı verdiklerini kaydetti. 
   Japonya gezisine dün başlayan Erdoğan, önceki gece uçakta Kıbrıs'a ilişkin şu değerlendirmelerde bulundu 
   MALUM GRUPLARLA AYNI KAREDE Denktaş'a hassasiyetlerimizi söyledik. "Sizin endişe ettiğiniz kadar endişe taşımıyoruz" dedik. Yani, yapılacak bir şey varsa buyur Kıbrıs'ta yap, ne anlatacaksan Kıbrıs'ta anlat. Daha önce ATO'ya geldiler, malum gruplarla bir toplantı yaptılar. O toplantıda bulunanların çoğu, TSK'ya işgalci kuvvetler diyenlerdi. Onlarla aynı fotoğraf karesi içinde kendilerini görmenin bahtsızlığını yaşadığımı kendisine söyledim ve "Sizi o karelerde görmek istemezdim" dedim. 
   PAYLAŞMA NOKTASINDALAR Rum Yönetimi lideri Tasos Papadopulos, gözleri yaşlı haliyle "Ben devletimi kaptırmam" diyor. En azından devletini sizinle paylaşma noktasına geliyor. 
   EGEMENLİK Egemenlik de orada, kendi egemenliğini kaydetmek suretiyle bir kere egemenlik sağlıyor aslında. "Egemenlik verilmiyor, tersten bir yaklaşımla kuzeyin egemenlik kazanması söz konusudur" diyorlar. Biz hep söyledik "gerçekten yüzde 100 çok büyük başarı kazandık" anlayışı içinde değiliz. 
   TÜRK ASKERİ "Türk askeri buradan çıkarılıyor" deniliyor, Yunan askerini niye konuşmuyorsunuz 2018'den sonra 650 askerimiz kalacak, 950 de onların askeri kalacak. Ama üç yılda bir anlaşmayla görüşülecek. Çekilme karşılıklı mutabakata dayalı, taraflardan biri buna "evet" demezse askerimizin çıkması söz konusu değil. 
   GÜNEY'İN KAZANCI Güney'in kazancı büyük ölçüde toprak oldu. Başka ne oldu Güney'den Kuzey'e geçebilecek olan Rumlar oldu. 
   TÜRKÇE BEYNELMİLEL Uluslararası bütün toplantılarda dilimiz beynelmilel dil olarak kullanılmaya başlayacak. Bizzat elimle kayıt düştük. Dedim ki, "1 Mayıs'tan itibaren teknik noktada sıkıntısı olmayan kuruluşlarda Türkçe hemen uygulamaya girmeli". Diğer yerlerde de beş yıl kaydı vardı, onu çıkarttık. 
   
   
   Kimonolu kızdan cami resmi Resmi ziyaret için 5 günlüğüne Japonya'ya giden Başbakan Erdoğan ve eşine, dün Tokyo Büyükelçiliği'nde düzenlenen resepsiyonda, annesi Japon, babası Türk olan Jülide Durmuş adlı çocuk kendi yaptığı cami ve okul resmini hediye etti. Emine Erdoğan, lame kıyafetiyle dikkatleri çekti. 
   
   
   
</TEXT>
</DOC>
