<DOC>
<DOCNO> 228074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonyas10.html </URL>
<DATE> 2004/04/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Skandal güzel Janet Jackson evleniyor... 
</HEADLINE>
<TEXT>

     ''Amerikan Futbol Süper Kupası'' finalinin devre arasında Justin Timberlake ile yaptığı skandal gösteriyle anılan ünlü şarkıcı Janet Jackson evleniyor. Jackson, plak yapımcısı Jermain Dupri ile nişanlandı. 
     Internetteki ''eonline'' sitesinin haberine göre, haberleri doğrulamakta geciken Jackson'ın 20 karatlık elmas nişan yüzüğüyle Manhattan'da albümü için gerçekleştirilen partiye katıldığı ifade edildi. 
     Sahnelerin 37 yaşındaki çılgın şarkıcısının 30 yaşındaki Dupri ile nişanlandığı ve düğünün tarihinin henüz belirlenmediğine yer verilirken, çiftin yakınları, ''Onlar büyük bir aşk yaşıyor ve düğün de bu yılın sonunda. Janet çok mutlu'' yorumunda bulundular. 
     Jackson'ın ''müstakbel eşi'' Dupri ise geçen hafta katıldığı ''Ryan Seacrest's'' adlı radyo programında mutluluklarını anlattı. Dupri, ''Onunla sonsuza kadar yaşayabilirim'' sözleriyle Jackson'a aşkını milyonlarca radyo dinleyicisine itiraf etti. 
     Janet Jackson, 1984'te R B topluluğunun solisti James DeBarge ile hayatını birleştirmiş, daha sonra koreograf Rene Elizondo ile evlenmişti. Elizondo ile Jackson'ın uzun süre sır gibi sakladığı 1991 yılındaki evliliği 2000'de sona erene kadar 9 yıl sürmüştü. 
     Plak yapımcısı Jermain Dupri ise ilk kez dünyaevine girecek. 
     
</TEXT>
</DOC>
