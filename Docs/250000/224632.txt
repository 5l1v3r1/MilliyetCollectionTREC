<DOC>
<DOCNO> 224632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/ekonomi/eko05.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'u şekillendirdiler 
</HEADLINE>
<TEXT>

   
   Topbaş, İstanbul'a yılda 20 milyon turist çekebilecek ve ihracatı destekleyecek "Expo City" projelerinden söz etti. İşadamları trafik sorunları üzerinde durdular. Topbaş, aynı konularla, dün TÜSİAD yönetim kurulu ile derneğin Tepebaşı'ndaki merkezinde yaptığı sabah kahvaltısında da karşılaştı. Burada trafiğin, sinyalizasyonun otomatiğe geçmesi ile yüzde 30 oranında rahatlayacağını anlattı. TÜSİAD'ın müteahhit Yönetim Kurulu Üyesi Oktay Varlıer, "AKM'yi bize verin yıkıp yeniden yapalım. Sizden de beş kuruş para istemiyoruz" önerisi getirdi. Topbaş, İstanbul'da yatırım ve istihdam artırıcı projelerini anlattı. İşadamları, Topbaş'ın çocuk ve gençlere yönelik sanat ve kültür evleri projesine sponsorluk sözü verdi. 
   Topbaş TÜSİAD'da adeta İstanbul'u yeniden şekillerdirdi. Sirkeci Garı'nı taşıyacaklarını, Sultanahmet'i içine alan "tarihi yarımadadaki" devlet binalarını turizme açacaklarını aktardı. Zapsu'nun evinde de, TÜSİAD'da da Koç ailesinden kimse yoktu. TÜSİAD yönetiminde bulunan Mustafa Koç dün sabah Van'a hareket etti. Bu sütunlarda Zapsu'nun davetinin "TÜSİAD üyelerine yemek" olarak algılanmasının kriz çıkardığını yazmıştım. Sorun, TÜSİAD'ın merkezinde verilen kurumsal davet ile çözüldü. TÜSİAD, İstanbul'da Topbaş'ın rakibi CHP adayı Sefa Sirmen'i de bu sabah davet ediyor. Topbaş daveti, Sirmen'e de yaradı mı desek... Çünkü karar dün alındı. 
   
   
</TEXT>
</DOC>
