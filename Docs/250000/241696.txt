<DOC>
<DOCNO> 241696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonsiy03.html </URL>
<DATE> 2004/05/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Türkiye profesör zengini, doçent fakiri... 
</HEADLINE>
<TEXT>

     Türkiye'deki yükseköğretim kurumlarında doçentten fazla profesör bulunduğu 179 öğrenciye bir profesör, 367 öğrenciye de bir doçent düştüğü bildirildi. 
     Öğrenci Seçme ve Yerleştirme Merkezi ÖSYM 2003-2004 yılı yükseköğretim istatistiklerini tamamlayarak yayınladı. 
     İstatistiklere göre, yükseköğretim kurumlarında 1 milyon 156 bin 60'ı erkek, 816 bin 602'si kız olmak üzere toplam 1 milyon 927 bin 662 öğrenci öğrenim görüyor. Bunlardan 1 milyon 107 bin 693'ü 4 yıllık fakültelerde öğrenimlerini sürdürüyor. 
     
     DOÇENTTEN FAZLA PROFESÖR 
     İstatistiklerde en dikkat çeken nokta ise üniversitelerdeki öğretim üyelerinin dağılımındaki çarpıklık oldu. Üniveritelerde 78 bin 804 öğretim elemanı bulunurken, bunlardan 29 bin 717'si profesör, doçent ve yardımcı doçentlerin yer aldığı öğretim üyesi statüsünde. Öğretim üyeleri içinde de 13 bin 555 kişi ile en çok yardımcı doçent bulunurken, ikinci sırada profesörler yer aldı. 
     Profesörlerin doçentlerden fazla olduğu yükseköğretim kurumlarında 5 bin 298 doçent, 10 bin 864 profesör bulunuyor. 
     
     1 DOÇENTE 367, PROFESÖRÜ 179 ÖĞRENCİ 
     Profesör ile doçent sayıları arasındaki dengesizlik üniversitede doçent başına daha fazla öğrenci düşmesine neden oldu. Buna göre, yükseköğretim kurumlarında bir profesöre 179, bir profesörü bir doçente 367 öğrenci düşüyor. 
     
</TEXT>
</DOC>
