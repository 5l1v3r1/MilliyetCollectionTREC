<DOC>
<DOCNO> 245979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/soneko31.html </URL>
<DATE> 2004/06/07/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Radisson SAS Hotel Ankara, Temmuz'da açılacak... 
</HEADLINE>
<TEXT>

     Radisson SAS'ın İstanbul'dan sonra Türkiye'deki ikinci oteli, başkent Ankara'da Temmuz ayında açılacak. 
     Emekli Sandığı ile Radisson SAS arasında yapılan sözleşme gereği, eski Stad Oteli, 30 yıl süreyle Radisson SAS tarafından işletilecek. 
     Radisson SAS Hotel Ankara adını taşıyacak olan otelin Genel Müdürlüğü'nü Philippe Pellaud yürütecek. 
     Yenileme ve modernizasyon çalışmaları devam eden otelin, konumu nedeniyle, işadamları, hükümet yetkilileri ve Ankara'daki futbol takımları ile karşılaşmaya gelen spor kulüplerine hizmet vermesi planlanıyor. 
     Avrupalı otel yönetim şirketlerinden Rezidor SAS şemsiyesi altındaki markalardan biri olan Radisson SAS, Avrupa, Ortadoğu ve Afrika'daki 38 ülkede, 164 otelin işletmesini yürütüyor. 
     
</TEXT>
</DOC>
