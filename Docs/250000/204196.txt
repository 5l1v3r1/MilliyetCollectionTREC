<DOC>
<DOCNO> 204196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/son/sonspo07.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 BÖYLE GEÇTİ 2 
</HEADLINE>
<TEXT>

     2003 yılının temmuz ayında Türkiye'nin kazandığı en önemli başarı, Polonya'da yapılan Avrupa Ümitler Atletizm Şampiyonası'nda Elvan Abeylegesse'nin kazandığı altın madalya oldu. 
     Uluslararası Olimpiyat Komitesi de 2010 yılında düzenlenecek 21. Kış Olimpiyat Oyunları'na Kanada'nın Vancouver kentinin evsahipliği yapmasını kararlaştırdı. 
     TEMMUZ 
     Temmuz ayında dünyada ve Türkiye'deki önemli spor olaylarının kronolojisi şöyle 
     2 Uluslararası Olimpiyat Komitesi IOC , 2010 yılında düzenlenecek 21. Kış Olimpiyat Oyunları'na, Kanada'nın Vancouver kentinin evsahipliği yapmasını kararlaştırdı. 
     3 Dünyaca ünlü dağcı Uğur Uluocak, Kırgızistan'da geçirdiği bir dağ kazası sonucu yaşamını yitirdi. 
     30-4 İstanbul'daki Uluslararası Afif Kayalı Ümit Bayanlar Basketbol Turnuvası'nda Rusya, 4 galibiyet ve 8 puanla yenilgisiz şampiyon olurken Türkiye, 2 galibiyet, 2 yenilgi, 6 puan ve averajla 2.liği elde etti. 
     23-6 Sezonun 3. ''Grand Slam'' mücadelesi olan 117. Wimbledon Tenis Turnuvası'nda şampiyonlukları, tek erkeklerde İsviçreli Roger Federer ilk, tek bayanlarda da ABD'li Serena Williams, 2. kez üstüste kazandı. 
     5-6 İstanbul'daki 17. Uluslararası Boğaziçi Judo Turnuvası'nda Türkiye, 5 birincilik, 7 ikincilik ve 8 üçüncülük kazanarak, takım halinde bayanlarda 49 puanla birinci, erkeklerde de 8 puanla 3. oldu. 
     6 İtalya'nın Trento kentindeki 2. Avrupa Dağ Koşusu Şampiyonası'nda Türk sporcuları dereceye giremezken, evsahibi İtalya, 3 altın ve 1 bronz madalyayla en başarılı ülke olarak dikkati çekti. 
     6-12 Tayland'ın başkenti Bangkok'daki 12. Dünya Büyükler Boks Şampiyonası'nda Türk sporcuları başarılı olamazlarken Rusya, 3'er altın ve gümüş madalyayla birinciliği, Küba da 3 altın, 1'er gümüş ve bronz madalyayla da ikinciliği elde etti. 
     8-12 Arnavutluk'un başkenti Tiran'daki Balkan Yıldız Bayanlar Voleybol Şampiyonası'nda Türkiye, 4 galibiyet ve 1 yenilgi alarak 2. sırada yer alırken, Sırbistan-Karadağ da 5 galibiyetle yenilgisiz olarak şampiyonluğu aldı. 
     8-13 Voleybolda 14. Dünya Erkekler Süper Ligi'nde, İspanya'nın başkenti Madrid'deki finalde Brezilya, Sırbistan-Karadağ'ı 3-2 yenerek 3. kez şampiyon, İtalya da Çek Cumhuriyeti'ni 3-1 yenerek 3. oldu. 
     9-13 Kanada'nın Sherbrooke kentindeki 3. Dünya Yıldızlar Atletizm Şampiyonası'nda Türk sporcular dereceye giremezlerken ABD, 6 altın, 4'er de gümüş ve bronz madalyayla birinciliği aldı. 
     - Çek Cumhuriyeti'nin Svitavy kentindeki 3. Avrupa Ümit Bayanlar Basketbol Şampiyonası Eleme Grubu'nda Türkiye, 2 galibiyet, 2 yenilgi aldı ve 6 puanla 3. olarak elendi. 
     10-13 İtalya'nın Pavia kentindeki 6. Dünya Üniversiteler Halter Şampiyonası'nda Türkiye, 1 altın, 7 gümüş ve 3 bronz madalya kazanırken Çin Halk Cumhuriyeti, 26 altın ve 4 gümüş madalyayla şampiyonaya damgasını vurdu. 
     11-13 Makedonya'nın başkenti Üsküp'teki 6. Avrupa Yıldızlar Serbest Güreş Şampiyonası'nda Türkiye, 4 gümüş ve 1 bronz madalya kazanırken, takım birinciliğini 8 altın madalyası bulunan Rusya kazandı. 
     12-13 Yunanistan'ın Thiva kentindeki 58. Balkan Atletizm Şampiyonası'nda Türkiye, 4 gümüş, 5 bronz madalya ve erkeklerde 87, bayanlarda da 58 puanla 6. oldu. Şampiyonada takım birinciliklerini ise erkeklerde 167 puanla Yunanistan, bayanlarda da 155 puanla Romanya elde etti. 
     18-19 İstanbul'daki 6. Uluslararası Akdeniz Kupası Bowling Müsabakaları'nda Türk sporcuları bireysel dalda dereceye giremezlerken, kupada İtalya, İspanya ve Türkiye ilk 3 sırayı aldı. 
     10-20 Yunanistan'ın Selanik kentindeki 7. Dünya Genç Erkekler Basketbol Şampiyonası'nda Türkiye, 8. olurken, finalde Litvanya'yı 126-92 yenen Avustralya şampiyon, Hırvatistan'ı 73-64 yenen evsahibi Yunanistan da 3.lüğü elde etti. 
     12-20 Sırbistan-Karadağ'ın Novi Sad kentindeki 46. Avrupa Gençler ve Yıldızlar Masa Tenisi Şampiyonası'nda Türkiye, 1'er gümüş ve bronz madalya kazanarak 5. oldu ve şimdiye kadarki en başarılı sonucu aldı. 
     15-20 İzmir'in Çeşme İlçesi'ndeki Dünya Laser 4.7 Sınıfı Yelken Şampiyonası'nda, erkeklerde Onur Derebaşı, bayanlarda da Ayda Ünver altın madalya kazandı. Türkiye şampiyonada ayrıca 1 gümüş ve 2 bronz madalya aldı. 
     - ABD'nin New York kentindeki 42. Dünya Okçuluk Şampiyonası'nda Türk sporcuları başarılı olamazlarken, ABD ve Güney Kore, 3'er altın, 2'şer gümüş ve 1'er bronz madalyayla en başarılı ülkeler oldular. 
     17-20 Polonya'nın Bydgosvcz kentindeki Avrupa Ümitler Atletizm Şampiyonası'nda Türkiye, bayanlar 5 bin metrede Elvan Abeylegesse ile 1 altın, erkekler çekiç atmada Eşref Apak ile 1 gümüş, bayanlar gülle atmada da Filiz Kadoğan ile de 1 bronz madalya kazandı ve klasmanda 12. oldu. Rusya ise 7'şer altın ve gümüşün yanısıra 6 bronz madalyayla birinciliği aldı. 
     19-20 İstanbul'daki 1. Uluslararası Boğaziçi Kuraş Turnuvası'nda Türkiye, 2 altın, 4 gümüş ve 9 bronz madalya kazanarak takım halinde birinciliği aldı. 
     4-27 Uluslararası 90. Fransa Bisiklet Turu'nda ABD'li Lance Amstrong, 5. kez üstüste birinci olarak, tarihte bu başarıya ulaşan 2. pedal oldu. 
     12-27 ABD ve Meksika'daki 7. Kuzey ve Orta Amerika Futbol Şampiyonası'nda, finalde Brezilya'yı 1-0 yenen Meksika, 4. kez şampiyonluğu alırken, Kosta Rika'yı 3-2 yenen ABD de 3.lüğü elde etti. 
     13-27 İspanya'nın Barcelona kentindeki 10. Dünya Büyükler Yüzme-Atlama-Sutopu ve Senkronize Yüzme Şampiyonası'nda Türk sporcuları dereceye giremezlerken, ABD, 12 altın, 13 gümüş ve 6 bronz madayla birinci, Rusya, 10 altın, 5 gümüş ve 6 bronz madalyayla 2. ve Avustralya da 8 altın, 12 gümüş ve 6 bronz madalyayla 3. oldu. 
     18-27 Nevşehir'deki 15. Avrupa Yıldız Bayanlar Basketbol Şampiyonası'nda, finalde Belarus'u 73-61 yenen Sırbistan-Karadağ ilk kez şampiyon, İspanya'yı 89-67 yenen Ukrayna da 3. oldu. Türkiye, 3 galibiyet ve 4 yenilgiyle 11.liği aldı. 
     - İspanya'nın başkenti Madrid'deki 17. Avrupa Yıldız Erkekler Basketbol Şampiyonası'nda Türkiye, finalde Sırbistan-Karadağ'a 83-68 yenilerek 2. olurken, Rusya da İspanya'yı 92-70 yenerek 3.lüğü elde etti. 
     23-27 Aksaray'daki Balkan Genç Bayanlar Voleybol Şampiyonası'nda Türkiye, 4 galibiyetle ve 8 puanla yenilgisiz olarak şampiyonluğu kazanırken, Sırbistan-Karadağ 2.liği, Romanya da 3.lüğü aldı. 
     24-27 Finlandiya'nın Tampere kentindeki 17. Avrupa Gençler Atletizm Şampiyonası'nda Almanya, 10'ar altın ve gümüşün yanısıra 7 bronz madalyayla birinci oldu. Türkiye ise bayanlar 3 bin metrede Binnaz Uslu'nun kazandırdığı 1 gümüş madalyayla 22. sırada kaldı. 
     29 ve 31 A Genç Milli Futbol Takımı, özel maçlarda Romanya'ya Kırklareli'nde 2-0 ve Lüleburgaz'da da 3-2 yenildi. 
     AĞUSTOS 
     2003 yılının ağustos ayında özellikle atletizmde Türkiye açısından hareketli günler yaşandı. 
     Türkiye'ye geçen yıl kazandırdığı atletizmdeki ilk Avrupa şampiyonluğundan sonra sürekli çıkış içinde olan Süreyya Ayhan, Paris'te yapılan Dünya Şampiyonası'nda, çok arzuladığı altın madalyaya belki ulaşamayıp ikinci oldu, ancak şampiyona tarihinde Türkiye'ye madalya kazandıran ilk atlet unvanını aldı. 
     Ayhan, bu şampiyonadan önce Berlin ve Zürih'te katıldığı ''Golden League'' yarışlarında da rakiplerine büyük farklar yaparak birinciliği elde etti. 
     Ay sonunda, Avrupa Şampiyonlar Ligi Şampiyonu İtalya'nın AC Milan takımı, Monaco'daki maçta Portekiz'in FC Porto takımını 1-0 yenerek kupayı 4. kez müzesine götürmeyi başardı. 
     İstanbul'daki Dünya Gençler Güreş Şampiyonası'nda da Türkiye, grekoromende 2, serbestte de 1 altın madalya kazanarak önemli bir başarı gösterdi. 
     Ağustos ayında dünyada ve Türkiye'deki önemli spor olaylarının kronolojisi şöyle 
     24-2 İspanya'nın Las Palmas kentindeki Dünya Optimist Sınıfı Yelken Şampiyonası'nda Güneycan Kaptan, 15. olarak bugüne kadarki en iyi dereceye ulaştı. 
     26-2 İstanbul'daki Avrupa Gençler Sutopu Şampiyonası'nda, finalde Macaristan'ı 15-10 yenen Sırbistan-Karadağ şampiyon olurken, Hırvatistan da İspanya'yı 8-7 yenerek 3.lüğü elde etti. Türkiye ise 14. sırayı aldı. 
     28-2 Çek Cumhuriyeti'nin Brno kentindeki Avrupa Atıcılık Şampiyonası'nda büyük erkekler trapta 4. olan Oğuzhan Tüzün, Olimpiyat Oyunları vizesi aldı. Şampiyonada Türkiye, 2 bronz madalyayla 21. sırada kalırken, birinciliği ise 14 altın, 16 gümüş ve 7 bronz madalya kazanan Rusya elde etti. 
     21-3 İtalya'daki 11. Dünya Bayanlar Bayanlar Grand Prix Voleybol Müsabakaları'nda, finalde Rusya'yı 3-0 yenen Çin Halk Cumhuriyeti ilk kez şampiyon, ABD de Hollanda'yı 3-0 yenerek 3. oldu. 
     28-3 İngiltere'nin Birmingham kentindeki 13. Dünya Badminton Şampiyonası'nda Çin Halk Cumhuriyeti, 3'er altın ve gümüşün yanısıra 1 bronz madalyayla en başarılı ülke olarak dikkati çekti. 
     30-3 Almanya'nın Stuttgart kentindeki Dünya Bisiklet Pist Şampiyonası'nda Rusya, 4 altın ve 2 bronz madalyayla birinciliği kazandı. 
     - Slovenya'nın Murska Sobotal kentindeki 7. Avrupa Ümit Erkekler Basketbol Şampiyonası Eleme Grubu mücadelesinde Türkiye, 2 galibiyet, 4 yenilgi ve 8 puanla 4. olup elendi. 
     1-3 Macaristan'ın başkenti Budapeşte'deki 12. Dünya Veteranlar Güreş Şampiyonası'nda, 63 kiloda İsmail Kosukoğlu altın madalya aldı. 
     2-3 Romanya'nın Braşov kentindeki uluslararası grekoromen güreş turnuvasında Türkiye, 3 birincilik ve 1 üçüncülük kazanarak takım halinde 3.lüğü elde etti. 
     3 Bursa'daki 2. Balkan Dağ Bisikleti Şampiyonası'nda Türkiye, 2'şer altın ve gümüşün yanısıra 5 bronz madalya kazanıp 2. olurken, en başarılı ülke, 4 altın ve 1 gümüş madalya alan Yunanistan oldu. 
     5-7 A Milli Basketbol Takımı, İtalya'nın Bormio kentinde katıldığı özel uluslararası turnuvada, 1 galibiyet ve 2 yenilgiyle 3. sırayı aldı. 
     5-8 İstanbul'daki 22. Dünya Ordulararası Güreş Şampiyonası'nda Türkiye, serbestte 4 altın, 2 gümüş, 1 bronz madalya ve 66 puan, grekoromende de 4 altın, 1 gümüş ve 57 puanla takım halinde her 2 kategoride de birinciliği elde etti. 
     1-9 Litvanya'nın Kaunas kentindeki Avrupa Yıldızlar Boks Şampiyonası'nda Türkiye, 48 kiloda Atacan Yalçınkaya ve 50 kiloda Çetin Özdemir ile 2 altın, ayrıca 2 bronz madalya kazanarak takım halinde 4. olurken, Rusya da birinciliği aldı. 
     4-10 Denizli'deki Dünya 16 Yaşaltı Satranç Olimpiyatı'nda Macaristan, Ukrayna ve Hindistan, ilk 3 sırayı aldı, Türk sporcuları ise dereceye giremedi. 
     6-10 Sırbistan-Karadağ'ın Kopaonik kentindeki 21. Avrupa Genç Bayanlar Basketbol Şampiyonası Eleme Grubu mücadelesinde Türkiye, 3 galibiyet, 1 yenilgi ve 7 puanla 2. olarak yarı finallere kaldı. 
     8-10 Romanya'nın Köstence kentindeki Uluslararası Tomis Costin Musat Trophy Bayanlar Voleybol Turnuvası'nda A Milli Takım, 1 galibiyet, 2 yenilgi ve 4 puanla 3. oldu. 
     - İspanya'nın Sevilla kentindeki 4. Avrupa Yıldız Bayanlar Serbest Güreş Şampiyonası'nda Türk sporcuları başarılı olamazlarken Rusya, 6 altın, 1 gümüş ve 2 bronz madalyayla takım birinciliğine ulaştı. 
     9-10 Bosna-Hersek'in Trebinje kentindeki Balkan Ümitler ve Gençler Judo Şampiyonası'nda Türkiye, 2 altın, 11 gümüş ve 7 bronz madalya kazandı. 
     - Bulgaristan'ın Razgrad kentindeki Balkan Bisiklet Pist Şampiyonası'nda Türkiye, 1 gümüş ve 3 bronz madalya aldı. 
     10 Türkiye Kulüplerarası 1. Atletizm Ligi'nde 2003 yılı şampiyonluklarını erkeklerde Fenerbahçe, bayanlarda da ENKA Spor kazandı. 
     - Atletizmde ''Golden League''in 4. ayağı olan 62. Uluslararası Berlin ISTAF Yarışmaları'nda, bayanlar 1500 metrede Süreyya Ayhan, 3.59.59'luk derecesiyle 2. kez üstüste birinciliği elde etti. 
     11-14 Bulgaristan'ın Plevne kentindeki Balkan Trap-Skeet Atıcılık Şampiyonası'nda Türkiye, 10 altın, 5 gümüş ve 3 bronz madalya kazandı. 
     11-15 İstanbul'daki Uluslararası Bayanlar 80. Yıl Cumhuriyet Kupası Basketbol Turnuvası'nda Türkiye, 2 galibiyet, 3 yenilgi ve 7 puanla 3. olurken Rusya ise 5 galibiyet ve 10 puanla yenilgisiz şampiyonluğa ulaştı. 
     15 Atletizmde ''Golden League''in 5. ayağı olan 75. Uluslararası Zürih Weltklasse Yarışmaları'nda bayanlar 1500 metrede Süreyya Ayhan birinci olurken, 3.55.61'lik dereceyle Türkiye Rekoru kırdı, ayrıca son 3 yılın en iyi ve tüm zamanların da en iyi 13. derecesini elde etti. 
     12-16 İstanbul'daki COMEN Akdeniz Ülkeleri Gençler Sutopu Şampiyonası'nda Türkiye, 5. ve son sırayı alırken, finalde İtalya'yı 8-6 yenen Yunanistan şampiyon, Fransa'yı 12-4 yenen ABD de 3. oldu. 
     - Sırbistan-Karadağ'ın başkenti Belgrad'daki Balkan Genç Erkekler Voleybol Şampiyonası'nda Türkiye, 2 galibiyet, 3 yenilgi ve 7 puanla 4.lüğü elde etti. Evsahibi Sırbistan-Karadağ ise 5 galibiyetle yenilgisiz ve 10 puanla şampiyonluğa ulaştı. 
     9-17 İtalya'nın Napoli kentindeki 12. Dünya Gençler Sutopu Şampiyonası'nda Türkiye, 4 galibiyet, 3 yenilgiyle 10. olurken, finalde Macaristan'ı 8-7 yenen Sırbistan-Karadağ şampiyonluğu, Yunanistan'ı 10-9 yenen İtalya da 3.lüğü aldı. 
     13-17 Sırbistan-Karadağ'ın Kolasin kentindeki 21. Avrupa Genç Erkekler Basketbol Şampiyonası Eleme Grubu mücadelesinde Türkiye, 4 galibiyet, 1 yenilgi ve 9 puanla 2. olup yarı finallere kaldı. 
     19 ve 20 A Milli Futbol Takımı, Ankara'daki özel maçta Moldova'yı Nihat ve Okan Yılmaz'ın golleriyle 2-0 yendi. Ümit milliler de 1-0 galip geldi. 
     19-23 Almanya'nın Dortmund kentindeki Avrupa 13. Erkekler ve 10. Bayanlar Yıldızlar Halter Şampiyonası'nda Türkiye, bayanlar artı 69 kiloda Ümmühan Uçan ile 3 altın, ayrıca 3 gümüş ve 2 bronz madalya kazanarak bayanlarda 447 puanla, takım halinde 522 puanlı Rusya'nın ardından 2., madalya kazanılamayan erkeklerde ise 246 puanla 15. oldu. Erkeklerde de Rusya, 0 puanla birinciliği aldı. 
     17-24 ABD'nin Anaheim kentindeki 37. Dünya Artistik Cimnastik Şampiyonası'nda Türk sporcuları dereceye giremezlerken, evsahibi ABD, 5 altın ve 2 gümüş, Çin Halk Cumhuriyeti de 5 altının yanısıra 1'er de gümüş ve bronz madalya elde etti. 
     20-24 İstanbul'daki ''Efes Pilsen World Cup 2'' uluslararası basketbol turnuvasında A Milli Takım, finalde İtalya'ya 76-64 yenilerek 2. oldu. 
     21-24 Moldova'nın başkenti Kişinev'deki Balkan 15 Yaşaltı Badminton Şampiyonası'nda Türkiye, çift bayanlarda 1 altın, ayrıca 3 bronz madalya kazandı. 
     22-24 Sutopunda ABD'nin New York kentindeki 2. Dünya Erkekler Süper Ligi'nde şampiyonluğu, finalde İtalya'yı 13-8 yenen Macaristan kazanırken, evsahibi ABD de Sırbistan-Karadağ'ı 12-9 yenerek 3.lüğü elde etti. 
     23-24 Azerbaycan'ın başkenti Bakü'deki Avrupa Ümitler Judo Şampiyonası'nda evsahibi Azerbaycan takım birinciliğini kazanırken, Türkiye, bayanlar 44 kiloda Burcu Gököz ile 1 altın madalya alarak takım halinde bayanlarda 5., genelde ise 10. sırayı aldı. 
     13 ve 27 Futbolda Avrupa Şampiyonlar Ligi 3. ön eleme turunda Galatasaray, Bulgar rakibi CSKA Sofya'yı 2 maçta da 3-0 yenerek ligde oynama hakkını elde etti. 
     29 Futbolda 29. Avrupa Süper Kupası'nı, Portekiz'in FC Porto takımını 1-0 yenen İtalya'nın AC Milan takımı 4. kez kazandı. Monaco 
     13-30 Finlandiya'daki 10. Dünya B Gençler Futbol Şampiyonası'nda, finalde İspanya'yı 1-0 yenen Brezilya, 3. kez şampiyon, Kolombiya'yı penaltılarla 5-4 yenen Arjantin de 3. oldu. 
     27-30 Yunanistan'ın Selanik kentindeki 9. Avrupa Gençler Okçuluk Şampiyonası'nda Türkiye, yıldız bayanlarda Begül Löklüoğlu ile 1 altın, ayrıca 3 bronz madalya kazandı. 
     21-31 Güney Kore'nin Daegu kentindeki 22. Dünya Üniversiteler Yaz Spor Oyunları'nda Türkiye, tekvando erkekler 54 kiloda Abdülkadir Dolaş ve 58 kiloda Kıvanç Dinçsalman ile 2 gümüş madalya alırken, Çin Halk Cumhuriyeti, 41 altın, 27 gümüş ve 13 bronz madalyayla ülke klasmanında ilk sırada yer aldı. 
     23-31 Fransa'nın başkenti Paris'teki 9. Dünya Atletizm Şampiyonası'nda, bayanlar 1500 metrede Süreyya Ayhan, 2. olarak gümüş madalya kazandı, bayanlar 5 bin metrede ise Elvan Abeylegesse 5. oldu. Türkiye, 1 gümüş madalyayla 30. sırada yer alırken ABD, 10 altın, 8 gümüş ve 2 bronz madalyayla ülke klasmanında birinciliği elde etti. 
     - Polonya'nın başkenti Varşova'daki 18. Avrupa Gençler Boks Şampiyonası'nda Türkiye, 51 kiloda Yakup Kılıç ile 1 gümüş, ayrıca 3 bronz madalya kazanarak takım halinde 6. sırayı aldı. 
     24-31 İstanbul'daki 10. Dünya Gençler Güreş Şampiyonası'nda bayanlarda Çin Halk Cumhuriyeti, 2 altın, 3 gümüş madalya ve 55 puan, grekoromende Türkiye, 2 altın 55 kilo Şeref Tüfenk ve 120 kilo Yavuz Güvendi , 2 bronz madalya ve 52 puanla, serbestte de Rusya, 3 altının yanısıra 1'er gümüş ve bronz, 57 puanla takım birinciliklerini elde etti. Türkiye, serbestte ise 1 altın 55 kilo Ersin Çetin , 1 bronz madalya ve 35 puanla 4. sırada kaldı. 
     - İtalya'nın Milano kentindeki 27. Dünya Büyükler Kürek Şampiyonası'nda Almanya, 4'er altın ve gümüşün yanısıra 7 de bronz madalya kazanarak birinciliği elde etti. 
     27-31 Alanya'daki Avrupa Plaj Voleybolu Şampiyonası finalleri sonunda şampiyonlukları, erkeklerde Avusturyalı, bayanlarda da Alman ekipleri kazandı. 
     29-31 İstanbul'daki 11. Balkan Gençler ve Yıldızlar Masa Tenisi Şampiyonası'nda Romanya, 8 altın, 4 gümüş ve 6 bronz madalyayla birinci, Sırbistan-Karadağ, 3 altın, 5 gümüş ve 8 bronz madalyayla 2. ve Türkiye de 3'er altın ve bronzun yanısıra 1 gümüş madalyayla 3. oldu. 
     - İstanbul'daki 30. Balkan Engel Atlama Binicilik Şampiyonası'nda Türkiye, 5 altın, 2 gümüş ve 1 bronz madalyayla en başarılı ülke olarak dikkati çekti. 
     - Hollanda'nın Rotterdam kentindeki FIS Tekerlekli Kayak Dünya Kupası Yarışmaları'nda Türkiye, ilk kez 3 bronz madalya kazandı. 
     30-31 İstanbul'daki Balkan 6. Büyükler ve 2. Gençler Tekvando Şampiyonası'nda Türkiye, büyüklerde 10 altın, 2 gümüş ve 3 bronz, gençlerde de 12 altın, 7 gümüş ve 1 bronz madalya kazanarak takım halinde her 2 kategoride de birinciliği aldı. 
     EYLÜL 
     2003 yılının eylül ve ekim aylarındaki tek başarı, Bayan Voleybol Milli Takımı'nın, Ankara ve Antalya'da düzenlenen 23. Avrupa Şampiyonası'nda, üstelik de şampiyonadan birkaç gün önce antrenörü Deniz Esinduy'u yitirmiş olmanın verdiği moral bozukluğuna karşın adeta tarih yazarak ikinci olmasıydı. 
     Bu şampiyonada aralarında Dünya ve Olimpiyat Şampiyonu Rusya'nın da bulunduğu güçlü rakiplerini deviren milliler, finalde Polonya'ya yenilmekten kurtulamadı. 
     A Milli Futbol Takımı, 12. Avrupa Şampiyonası 7. Eleme Grubu'nda çok iddialı çıktığı İstanbul'daki İngiltere maçını yine 0-0'lık skorla bitirince, finallere doğrudan katılma hakkını elde edememiş ve rakibine yine gol atamamış oldu. 
     Bu ayda ayrıca Türkiye, her zaman iddialı olduğu Dünya Serbest ve Grekoromen Güreş Şampiyonalarından madalyasız dönerken, Dünya Tekvando Şampiyonası'ndan da ancak 1 bronz madalya çıkarabildi. 
     Bir önceki şampiyonada Avrupa 2.si olan A Milli Erkek Basketbol Takımı da İsveç'teki finallerde, çeyrek finale bile kalamayarak düş kırıklığı yarattı. 
     Eylül ve ekim aylarında dünyada ve Türkiye'deki önemli spor olaylarının kronolojisi şöyle 
     2 ve 4 A Genç Milli Futbol Takımı, özel maçlarda Mısır'ı Nevşehir ve Kırşehir'de aynı sonuçla 1-0 yendi. 
     5 Atletizmde ''Golden League''in 6. ve son ayağı olan Memorial Van Damme Yarışmaları'nda, bayanlar 1500 metrede Süreyya Ayhan, 3.55.33 ile sezonun dünyadaki en iyi derecesini yaparak birinci oldu. Brüksel 
     3-6 Yunanistan'ın Lehovo kentindeki Balkan Yıldız Erkekler Voleybol Şampiyonası'nda Türkiye, 2 galibiyet, 2 yenilgi 6 puan ve averajla 5. oldu. 
     5 ve 6 A Milli Futbol Takımı, 12. Avrupa Şampiyonası 7. Eleme Grubu'ndaki 7. maçında, başkent Vaduz'da Liechtenstein'ı Tümer, Okan Buruk ve Hakan Şükür'ün golleriyle 3-0 yendi. Ümit milliler de Portekiz'e deplasmanda 2-1 üstünlük sağladı. 
     25-7 Sezonun 4. ve son ''Grand Slam'' mücadelesi olan 123. ABD Açık Tenis Turnuvası'nda şampiyonlukları, tek bayanlarda Belçikalı Justine Henin-Hardenne, tek erkeklerde de ABD'li Andy Roddick ilk kez kazandı. New York 
     5-7 İstanbul'daki 16. Uluslararası Boğaziçi Ümitler ve Gençler Karate Turnuvası'nda Türkiye, 13 birincilik, 9 ikincilik ve 15 de üçüncülük kazanarak en başarılı ülke oldu. 
     6-7 İstanbul'daki 17. Uluslararası Boğaziçi Artistik Cimnastik Turnuvası'nda Türkiye, erkekler kulplu beygirde Kerem Venedik ile 1 birincilik, ayrıca 2 ikincilik ve 4 de üçüncülük elde etti. 
     8 B Genç Milli Futbol Takımı, Alanya'daki özel maçta Malta'yı 2-0 yendi. 
     9 ve 10 A Milli Futbol Takımı, özel maçta başkent Dublin'de İrlanda Cumhuriyeti ile 2-2 berabere kaldı. Goller, Hakan Şükür ve Okan Yılmaz'dan geldi. Ümit milliler de İstanbul'da Avustralya'yı 2-1 yendi. 
     12 Bayan Voleybol Milli Takımı Antrenörü Deniz Esinduy, Ankara'da Avrupa Şampiyonası kampı sırasında geçirdiği kalp krizi sonucu öldü. 
     5-14 İsveç'teki 33. Avrupa Erkekler Basketbol Şampiyonası'nda Türkiye, grupta 2 galibiyet ve 1 yenilgiyle topladığı 5 puanla 2. olduktan sonra, eleme maçında Sırbistan-Karadağ'a yenilerek çeyrek finale kalamadı. 
     Şampiyonada, finalde İspanya'yı 93-84 yenen Litvanya, 3. kez şampiyon, İtalya da Fransa'yı 69-67 yenerek 3. oldu. 
     - Almanya'daki 23. Avrupa Erkekler Voleybol Şampiyonası'nda, finalde Fransa'yı 3-2 yenen İtalya, 5. kez şampiyonluğu kazanırken, Rusya da Sırbistan-Karadağ'ı 3-1 yenerek 3.lüğü aldı. 
     6-14 Tayland'ın Suphan Buri kentindeki 12. Dünya Genç Bayanlar Voleybol Şampiyonası'nda Türkiye, 1 galibiyet ve 3 yenilgi alarak çeyrek finale kalamazken, finalde Çin Halk Cumhuriyeti'ni 3-2 yenen Brezilya, 4. kez şampiyon, Polonya da Hollanda'yı 3-0 yenerek 3.lüğü oldu. 
     11-14 Japonya'nın Osaka kentindeki 27. Dünya Büyükler Judo Şampiyonası'nda Türkiye, bayanlar 48 kiloda Neşe Şensoy ile 1 bronz madalya kazanıp 17. olurken, evsahibi Japonya, 6 altın, 1 gümüş ve 2 bronz madalyayla en başarılı ülke olarak dikkati çekti. 
     12-14 ABD'nin New York kentindeki Dünya 37. Erkekler ve 16. Bayanlar Serbest Güreş Şampiyonası'nda Türk sporcuları başarılı olamazlarken Gürcistan, 1'er altın ve bronz madalya ve 37 puanla erkeklerde, Japonya da 5 altın madalya ve 62 puanla takım birincisi oldu. Rusya'nın erkeklerde 3 altın madalya kazandığı şampiyonada Türkiye, 12 puanla dereceye giremedi. 
     13-14 Monaco'daki 1. Dünya Atletizm Finali'nde bayanlar 1500 metrede Süreyya Ayhan, bayanlar 5 bin metrede de Elvan Abeylegesse birinciliği kazandı. Süreyya Ayhan böylece sezonu bayanlar dünya klasmanında 1409 puanla 5.liği aldı. 
     - Romanya'nın Köstence kentindeki 33. Balkan Gençler Atletizm Şampiyonası'nda Türkiye, 5 altın, 8 gümüş ve 10 bronz madalya kazanarak, takım halinde erkeklerde 2., bayanlarda da 3. oldu. 
     8-15 Çanakkale-Marmaris arasındaki Cumhurbaşkanlığı 39. Uluslararası Türkiye Bisiklet Turu'nda, bireysel dalda BRİSA Spor'dan Mert Mutlu, takımda da BRİSA Spor birincilikleri kazandı. 
     20 Voleybolda 28. Yaz Olimpiyat Oyunları erkekler ön eleme turu mücadelesinde Türkiye, Estonya'ya sayı averajıyla elendi. 
     - İstanbul'daki 24. Avrupa Şampiyon Kulüpler Kupası Gençler Atletizm Yarışmaları'nda ENKA Spor, erkeklerde 10 birincilik, 6 ikincilik ve 75 puan, bayanlarda da 14 birincilik, 4 ikincilik, 1 üçüncülük ve 89 puanla şampiyonluğu kazandı. 
     20-21 ABD'nin Alaska eyaletindeki 19. Dünya Dağ Koşusu Şampiyonası'nda Türkiye, Türkan Bozkurt ile 1 gümüş, ayrıca 2 bronz madalya kazandı. 
     20-22 Almanya'nın Bonn kentindeki 1. Uluslararası Almanya Açık Karate Turnuvası'nda Türkiye, 3'er birincilik ve üçüncülük aldı. 
     11-24 İspanya'nın Cadiz kentindeki Dünya Yelken Şampiyonası'nda İngiltere, 2'şer altın ve bronzun yanısıra 1 gümüş madalyayla en başarılı ülke olurken, Türkiye'ye en iyi dereceyi finn sınıfında 11. olan Ali Enver Adakan getirdi. 
     23 ve 25 B Genç Milli Futbol Takımı, özel maçlarda Romanya'yı Kuşadası'nda 2-0, Söke'de de 2-1 yendi. 
     25 Hentbolda Erkekler GSGM Kupası'nı, Çankaya Belediyesi'ni 32-26 yenen lig ve kupa şampiyonu ASKİ Spor, Bayanlar Federasyon Kupası'nı da Anadolu Üniversitesi'ni 33-32 yenen Üsküdar Belediyesi kazandı. 
     19-28 Yunanistan'daki 29. Avrupa Bayanlar Basketbol Şampiyonası'nda, finalde Çek Cumhuriyeti'ni 59-56 yenen Rusya, 22. kez şampiyonluğu kazanırken, İspanya da Polonya'yı 87-81 yenerek 3.lüğü elde etti. 
     20-28 Ankara ve Antalya'daki 23. Avrupa Bayanlar Voleybol Şampiyonası'nda Türkiye, tarihsel bir başarıya imza atarak 5 galibiyet, 2 yenilgiyle ve finalde Polonya'ya 3-0 yenilerek tarihinde ilk kez 2.liği kazandı. Polonya, ilk kez şampiyonluğu elde ederken, 3.lüğü ise Hollanda'yı 3-2 yenen Almanya aldı. 
     24-28 Çek Cumhuriyeti'nin başkenti Prag'da Dünya Üniversiteler Atıcılık Şampiyonası'nda Türkiye, erkeklerde Oğuzhan Tüzün ile 1 altın, bayanlarda da Nihan Gürer ile 1 gümüş madalya kazandı. 
     - Macaristan'ın başkenti Budapeşte'deki 26. Dünya Ritmik Cimnastik Şampiyonası'nda Türk sporcuları dereceye giremezlerken Rusya, 6 altın, 2 gümüş ve 3 bronz madalyayla birinciliği aldı. 
     - Almanya'nın Garmish-Partenkirchen kentindeki Dünya 16. Erkekler ve 9. Bayanlar Tekvando Şampiyonası'nda Güney Kore, 8 altın ve 2 bronz madalyayla birinciliği alırken, Türkiye, erkekler 84 kiloda Bahri Tanrıkulu ile 1 bronz madalya alıp 18. sırada kaldı. 
     25-28 İstanbul'daki 2. Uluslararası Dr.Trawinski Tekerlekli Sandalye Basketbol Turnuvası'nda Türkiye, finalde Bosna-Hersek'i 62-57 yenerek birinciliği, İsrail de KKTC'yi 79-62 yenerek 3.lüğü elde etti. 
     22-29 52. Uluslararası Bulgaristan Bisiklet Turu'nda BRİSA Spor, genel takım klasmanında birinciliği aldı. 
     EKİM 
     4 Portekiz'in Vilamoura kentindeki 12. Dünya Yarı Maraton Şampiyonası'nda, erkeklerde Kenyalı Martin Lel, bayanlarda da İngiliz Paula Radcliffe birincilikleri kazandı. Radcliffe, şampiyonada 3. kez birinciliği aldı. 
     2-5 Fransa'nın Creteil kentindeki 48. Dünya Büyükler Grekoromen Güreş Şampiyonası'nda Türk sporcuları başarılı olamayıp 14 puanla takım halinde 13. olurken Gürcistan, 2 altın, 1 bronz madalya ve 29 puanla takım birinciliğini elde etti. 
     4-5 Kazakistan'ın Almati kentindeki uluslararası yıldızlar karate turnuvasında Türkiye, 8 birincilik, 2 ikincilik ve 3 de üçüncülük alarak en başarılı ülke oldu. 
     8 Basketbolda 19. Erkekler Cumhurbaşkanlığı Kupası'nı, lig şampiyonu Efes Pilsen'i 68-66 yenen Türkiye Kupası sahibi Ülkerspor 4., 11. Bayanlar Cumhurbaşkanlığı Kupası'nı da Erdemirspor'u 75-60 yenen lig ve kupa şampiyonu BOTAŞ Spor, 2. kez üstüste kazandı. İstanbul 
     7 ve 9 A Genç Milli Futbol Takımı, özel maçlarda Romanya'yı Tekirdağ'da 3-1, Çorlu'da da 1-0 yendi. 
     5-11 Küba'nın başkenti Havana'daki Dünya Eskrim Şampiyonası'nda İtalya, 3 altın, 1 gümüş ve 4 bronz, Rusya da 3 altın ve 1 gümüş madalya kazanarak en başarılı ülkeler oldular. 
     10 ve 11 A Milli Futbol Takımı, 12. Avrupa Şampiyonası 7. Eleme Grubu'ndaki 8. ve son maçında İstanbul'da İngiltere ile golsüz berabere kalarak grubu 19 puanla 2. sırada bitirdi. Ümit milliler ise rakibini 1-0 yenerek grupta 22 puanla birinci oldu. 
     20-12 ABD'deki 4. Bayanlar Futbol Dünya Kupası'nda, finalde uzatmada İsveç'i 2-1 yenen Almanya ilk kez şampiyon, Kanada'yı 3-1 yenen evsahibi evsahibi ABD de 3. oldu. 
     7-12 Brezilya'nın Rio De Janeiro kentindeki 4. Dünya Bayanlar Plaj Voleybolu Şampiyonası'nda ilk 3 sırayı ABD, Brezilya ve Avustralyalı çiftler kazandı. 
     8-12 İspanya'nın Valencia kentindeki Avrupa 29. Erkekler ve 6. Bayanlar Gençler Halter Şampiyonası'nda Türkiye, erkeklerde 4'er altın ve gümüşün yanısıra 1 bronz madalya ve 2 puanla Bulgaristan, bayanlarda da 3 altın, 1 gümüş, 5 bronz madalya ve 455 puanla Rusya'nın ardından takım halinde 2.liği aldı. 
     10-12 Romanya'nın başkenti Bükreş'teki Balkan Masa Tenisi Şampiyonası'nda Türkiye, 2 bronz madalya kazandı. 
     12 Antalya'nın Alanya İlçesi'ndeki 7. Uluslararası Dağ Bisikleti Şampiyonası'nda, 4 kategoride de Hollandalı sporcular birinci oldu. 
     - Otomobil sporlarında 54. Formula 1 ''Grand Prix'' Dünya Şampiyonluğu'nu, Alman sürücü Michael Schumacher Ferrari , 93 puanla ve 6. kez kazanırken, Finli Kimi Raikkonen, 91 puanla 2.liği, Kolombiyalı Juan Pablo Montoya da 82 puanla 3.lüğü aldı. Markalarda ise birincilik, 158 puanla 13. kez Ferrari'ye gitti. 
     15 Futbolda UEFA Kupası 1. turunda Gençlerbirliği, İngiliz Blackburn Rovers'ı 3-1 ve 1-1, Gaziantepspor, İsrail'in Hapoel Tel Aviv takımını 1-0 ve 0-0'lık skorlarla elerken Trabzonspor, İspanyol Villarreal CF'ye 0-0 ve 2-3, Malatyaspor da İsviçre'nin FC Basel takımına 0-2 ve 2-1'lik skorlarla elendi. 
     14-18 İstanbul'daki 3. Avrupa İşitme Engelliler Güreş Şampiyonası'nda Türkiye, grekoromende 4 altın, 2 gümüş, 1 bronz madalya ve 66 puan, serbestte de 4 altın, 3 gümüş madalya ve 67 puanla takım birinciliklerini kazandı. 
     14-19 Rusya'nın Samara kentindeki 1. Bayanlar Basketbol Kulüplerarası Dünya Kupası'nda şampiyonluğu, finalde ABD'nin WNBA karmasını 72-68 yenen Rus Volgaburmarsh SGAU Samara kazanırken, Fransız US Valenciennes Olympic'i 70-64 yenen Avrupa Ligi Şampiyonu Rus UMMC Ekaterinburg da 3. oldu. 
     - Brezilya'nın Rio De Janeiro kentindeki 4. Dünya Erkekler Plaj Voleybolu Şampiyonası'nda Brezilya, ABD ve Portekiz ekipleri ilk 3 sırada yer aldı. 
     17-19 İstanbul'daki Balkan Yıldızlar Badminton Şampiyonası'nda Türkiye, tek bayanlarda Yağmur Uslu ile 1 altın, ayrıca 2 gümüş ve 3 bronz madalya kazandı. 
     19 İstanbul'daki 25. Kıtalararası Avrasya Maratonu'nda birincilikleri, erkeklerde Etiyopyalı Belay Wolashe, 2.18.29.00, bayanlarda da Ukraynalı Rimma Doubovik, 2.36.39.00'lık dereceleriyle birinci oldular. Türkiye'den erkeklerde Ahmet Yavuz 7., bayanlarda da Lale Öztürk 6. sırayı aldı. 
     - Hentbolda Erkekler EHF Kupası 2. turunda Beşiktaş, Finlandiyalı rakibine 2 maçta da yenilerek, Bayanlar EHF Kupası 2. turunda da Kastamonu Gençlik Merkezi, Belaruslu rakibine 2 maça da çıkmayarak elendi. 
     22 13. Uluslararası Alanya Triatlonu'nda birincilikleri, erkeklerde Kazak Dimitri Gaag 1.51.38.00, bayanlarda da Rus Olga Zaousailova, 2.01.10.00 ile kazandı. 
     23 ve 25 B Genç Milli Futbol Takımı, Rusya ile Karabük'te yaptığı özel maçlarda 0-0 ve 3-3 berabere kaldı. 
     25 Voleybolda Erkekler Avrupa Konfederasyon Kupası 1. turunda Tokat Belediyesi Plevnespor, Rus rakibine set averajıyla elendi. 
     24-26 İstanbul'daki 19. Uluslararası Ulu Gazi Cumhuriyet Kupası Gençler Güreş Turnuvası'nda Türkiye Federasyon Karması, grekoromende 78 puanla birinci, serbestte de 72 puanlı Rusya'nın ardından 67 puanla 2. oldu. 
     - Fransa'nın Marsilya kentindeki 3. Dünya Ümitler ve Gençler Karate Şampiyonası'nda Türkiye, 2 gümüş ve 4 bronz madalya kazanırken, en başarılı ülke 6 altın, 1 gümüş ve 3 bronz madalya alan İran'dı. 
     25-26 Kazakistan'ın Almati kentindeki Grekoromen Güreş Dünya Kupası'nda Türkiye, 1 galibiyet ve 3 yenilgiyle 4. olurken, 4 maçını da kazanan Rusya, şampiyonluğu elde etti. 
     - İspanya'nın Valladolid kentindeki Avrupa Erkekler Kulüpler Hentbol Şampiyonası'nda şampiyonluğu, finalde 2 İspanyol ekibinden FC Barcelona, BM Valladolid'i 30-29 yenerek kazanırken, İspanyol BC Ciudad Real de Fransız Montpellier HB'yi 29-28 yenerek 3. oldu. 
     26 At yarışlarında Ankara'daki 65. Cumhurbaşkanlığı Kupası Koşusu'nu, Sadık Eliyeşil'in ''Ultramar'' isimli atı, jokeyi Selim Kaya ile kazandı. 
     25-29 İskoçya'nın Humberton kentindeki 26. Avrupa A Gençler Futbol Şampiyonası Eleme Grubu mücadelesinde Türkiye, 7 puan ve averajla grup birincisi olarak 2. tura yükseldi. 
     KASIM 
     Sporda 2003 yılının son aylarına Türkiye, futbolda yaşadığı düş kırıklığıyla girdi. 
     Üstüste 2 kez Avrupa Futbol Şampiyonası finallerine katılan, geçen yıl Dünya Kupası, bu yıl da FIFA Konfederasyon Kupası üçüncüsü olan A Milli Takım, Letonya ile yaptığı Avrupa Şampiyonasıplay-off baraj mücadelesinde rakibine elenerek Türk sporseverleri oldukça şaşırttı. 
     Bayan Voleybol Milli Takımı, tarihinde ilk kez katıldığı Dünya Kupası'nda 7. sırayı alırken, halterde Halil Mutlu, Dünya Şampiyonası'ndan 3 altın madalyayla döndü. 
     Futbolda Trabzon Lisesi, liselerarası dünya şampiyonluğunu kazanırken, Gençlerbirliği ve Gaziantepspor da UEFA Kupası'nda 3. tura yükselme başarısını gösterdi. 
     Avrupa Şampiyonlar Ligi'nden elenen Galatasaray ve Beşiktaş da Avrupa mücadelesini UEFA Kupası 3. turunda sürdürecek. 
     Kasım ve aralık aylarında dünyada ve Türkiye'deki önemli spor olaylarının kronolojisi şöyle 
     1-2 Antalya'daki 7. Yıldızlar Judo Dünya Kupası'nda takım halinde erkeklerde Azerbaycan, bayanlarda da Türkiye birinci oldu. Kupayı 6 birincilik, 3 ikincilik ve 7 üçüncülükle kapayan Türkiye, erkeklerde ise 2. sırada yer aldı. 
     - Danimarka'nın Farum kentindeki Avrupa Bayanlar Kulüpler Hentbol Şampiyonası'nda şampiyonluğu, finalde Sloven Krim ETA N.Roberts Ljubljana, Danimarka'dan Slagelse FH'yi 33-28 yenerek kazanırken, üçüncülüğü ise Fransız ESBF Besancon'u 23-22 yenen Danimarka'dan Ikast Bording EH takımı elde etti. 
     4-8 Aydın'ın Kuşadası İlçesi'ndeki 22. Avrupa B Gençler Futbol Şampiyonası elemelerinde Türkiye, 2 galibiyet ve 1 beraberlikle 7 puan topladı ve averajla grup birincisi olarak 2. tura çıktı. 
     6-8 İspanya'nın Valladolid kentindeki 59. Dünya 3 Bant Bilardo Şampiyonası'nda Semih Saygıner, finalde Yunanlı rakibini yenerek şampiyonluğu kazandı. 
     7-9 Voleybolda Erkekler Avrupa Konfederasyon Kupası 2. tur eleme grubunda Ziraat Bankası, 2 galibiyet, 1 yenilgi ve 5 puanla 2. olarak elendi. Sırbistan-Karadağ 
     9 25. Dünya Ralli Şampiyonası'nda Subaru marka otomobiliyle Norveçli Peter Solberg, 72 puanla şampiyonluğu kazandı, markalar birincisi de 160 puanla Citroen oldu. 
     1-15 Japonya'daki 9. Bayanlar Voleybol Dünya Kupası'na ilk kez katılan Türkiye, 5 galibiyet ve 6 yenilgiyle 7. oldu. Çin Halk Cumhuriyeti, 11 galibiyet ve 22 puanla yenilgisiz şampiyonluğu, Brezilya, 21 puanla 2.liği, ABD de 19 puanla 3.lüğü kazandı. 
     15-16 Sırbistan-Karadağ'ın başkenti Belgrad'daki Balkan Büyükler Karate Şampiyonası'nda Türkiye, 2 altın, 4 gümüş ve 11 bronz madalya kazandı. 
     Türkiye, aynı tarihlerde Paris'teki Uluslararası Fransa Açık Karate Turnuvası'nda da 1'er birincilik ve ikinciliğin yanısıra 2 üçüncülük elde etti. 
     18 ve 19 A Milli Futbol Takımı, 12. Avrupa Şampiyonası elemeleri play-off baraj mücadelesinde Letonya'ya 0-1 ve 2-2'lik skorlarla elendi. 2. maçta golleri İlhan ve Hakan Şükür kaydetti. 
     14. Avrupa Ümitler Futbol Şampiyonası elemeleri play-off baraj mücadelesinde de milli takım, Almanya'ya 0-1 ve 1-1'lik skorlarla elenerek finallere kalamadı. 
     14-22 Kanada'nın Vancouver kentindeki Dünya 73. Erkekler ve 16. Bayanlar Büyükler Halter Şampiyonası'nda Türkiye, erkeklerde 62 kiloda Halil Mutlu ile 3 altın, ayrıca 4 gümüş, 5 bronz madalya ve 500 puanla, 6 altın, 5 gümüş, 2 bronz madalyayla 0 puan toplayan Çin Halk Cumhuriyeti'nin ardından 2. oldu. Çin Halk Cumhuriyeti'nin 15 altın, 2'şer de gümüş ve bronz madalyayla 558 puan topladığı bayanlarda ise Türkiye, 4 bronz madalya ve 274 puanla 9. sırayı aldı. 
     16-23 Çin Halk Cumhuriyeti'nin Şangay kentindeki Dünya Liseler Futbol Şampiyonası'nda Trabzon Lisesi, finalde evsahibi ülke temsilcisini 1-0 yenerek ilk kez şampiyonluğu kazandı. 
     21-23 Bosna-Hersek'in başkenti Saraybosna'daki Avrupa Gençler Judo Şampiyonası'nda Türkiye, madalya alamadan takım halinde 22. olurken, Rusya ve Hollanda, 2'şer altın ve 1'er bronz madalya aldı. 
     22-23 Teniste 41. Bayanlar Federasyon Kupası'nda şampiyonluğu, Rusya'nın başkenti Moskova'daki finalde, ABD'yi 4-1 yenen Fransa, 2. kez kazandı. 
     23 Voleybolda Bayanlar Avrupa Konfederasyon Kupası 2. turunda Ankara İller Bankası, grupta 1 galibiyet, 2 yenilgi ve 4 puanla 3. olup elendi. Avusturya 
     - Hentbolda Erkekler Avrupa Çalenç Kupası'nda Polis Akademisi ve Koleji, 2. turda Lüksemburglu rakibini 2 maçta da yenerek elemesine karşın 3. turda Rus rakibine sayı averajıyla elendi. 
     27 Futbolda UEFA Kupası 2. turunda Gençlerbirliği, Portekiz'in Sporting Club Lizbon takımını 1-1 ve 3-0, Gaziantepspor da Fransa'nın Racing Club Lens takımını 3-0 ve 3-1'lik skorlarla eledi. 
     - Basketbolda Bayanlar Avrupa Kupası'nda Edremit Güre Belediyesi ve Ayvalık Küçükköy Belediyesi gruplarında sonuncu, Erdemirspor da grupta 3. olarak kupaya veda etti. 
     16-30 Japonya'daki 10. Erkekler Voleybol Dünya Kupası'nda şampiyonluğu, 11 galibiyetle ve 22 puanla yenilgisiz Dünya Şampiyonu Brezilya kazanırken, Avrupa Şampiyonu İtalya, 20 puan ve averajla 2.liği, Olimpiyat Şampiyonu Sırbistan-Karadağ da yine 20 puan ve averajla 3.lüğü aldı. 
     28-30 Teniste 92. Davis Kupası'nda şampiyonluğu, Avustralya'nın Melbourne kentindeki finalde, İspanya'yı 3-1 yenen Avustralya, 28. kez kazandı. 
     30 Hentbolda Erkekler Avrupa Şampiyonlar Ligi'nde ASKİ Spor, grupta 4 yenilgi, 1'er galibiyet ve beraberlikle 3 puan topladı ve averajla son sırada kalarak Avrupa'ya veda etti. 
     ARALIK 
     5 Futbolda 18. Dünya Kupası Avrupa elemelerinde Türkiye, 2. Grup'ta Danimarka, Yunanistan, Ukrayna, Gürcistan, Arnavutluk ve Kazakistan ile eşleşti. 
     5-7 Ukrayna'nın Mariupol kentindeki Avrupa Şampiyon Kulüpler Kupası Grekoromen Güreş Müsabakaları'nda, finalde evsahibi ülkeden Azovmash Mariupol'u 4-3 yenen ASKİ Spor, ilk kez şampiyonluğu kazandı. 
     6-7 Yeni Zelanda'nın Queenstown kentindeki Dünya Triatlon Şampiyonası'nda Avustralya, 4 altın, 3 gümüş ve 1 bronz madalyayla en başarılı ülke oldu. 
     6-8 Portekiz'in Tavira kentindeki Uluslararası Yıldızlar Açık Masa Tenisi Turnuvası'nda Türkiye, 1'er birincilik ve üçüncülük kazandı. 
     10 A 2 Milli Futbol Takımı, Uluslararası Future Cup Turnuvası'ndaki 4. ve son maçında, Dundee kentinde İskoçya ile 1-1 berabere kaldı. 
     - Futbolda Avrupa Şampiyonlar Ligi'nde Galatasaray ve Beşiktaş, gruplarında 2'şer galibiyet, 1'er beraberlik ve 3'er yenilgiyle 7'şer puan topladılar ve gruplarında 3. olarak UEFA Kupası'nda 3. turda oynama hakkı elde ettiler. 
     1-14 Hırvatistan'daki 16. Dünya Bayanlar Hentbol Şampiyonası'nda, finalde Macaristan'ı uzatmada 32-29 yenen Fransa, ilk kez şampiyonluğu kazanırken, Ukrayna'yı 31-29 yenen Güney Kore de 3.lüğü elde etti. 
     11-14 İrlanda Cumhuriyeti'nin başkenti Dublin'deki 7. Avrupa Kısa Parkur Yüzme Şampiyonası'nda Türk sporcularının hiçbiri final yüzemedi. 
     13-14 İstanbul'daki 3. Avrupa Kuraş Şampiyonası'nda Türkiye, erkeklerde 6 altın, 4 gümüş ve 3 bronz, bayanlarda da 5'er altın, gümüş ve bronz madalya kazanarak takım halinde her 2 kategoride de birinci oldu. 
     14 Japonya'nın Yokohama kentindeki 42. Kıtalararası Kulüpler Dünya Şampiyonluğu maçında Arjantin'in Boca Juniors takımı, İtalyan AC Milan'ı penaltılarla 4-2 yenerek 3. kez şampiyonluğu kazandı. 
     - İskoçya'nın Edinburg kentindeki 10. Avrupa Kros Şampiyonası'nda evsahibi İngiltere, 3 altın ve 1 bronz madalyayla en başarılı ülke olurken, büyük bayanlarda Elvan Abeylegesse, 2. olarak gümüş madalya kazandı. 
     14 Türkiye Büyükler Grekoromen Güreş Birinci Ligi'nde İstanbul Büyükşehir Belediyesi, 12 puanla yenilgisiz şampiyonluğu kazanırken, Gebze Belediyesi, 10 puanla 2., ASKİ Spor da 6 puanla 3. oldu. 
     16 ve 18 B Genç Milli Futbol Takımı, Ukrayna ile yaptığı özel maçlarda, Adana'da 1-1 berabere kaldı, Mersin'de 2-1 yendi. 
     18 Voleybolda Avrupa Erkekler ''Top Teams'' Kupası'nda Erdemirspor, 3. turda Bulgar rakibine set averajıyla elendi. 
     - Basketbolda Erkekler Avrupa Kupası Güney Konferansı'nda İstanbul Tekelspor, grupta 1 galibiyet, 3 yenilgi, 5 puan ve averajla 3. oldu ve elendi. 
     27-19 Birleşik Arap Emirlikleri'ndeki 11. Dünya A Gençler Futbol Şampiyonası'nda, finalde İspanya'yı 1-0 yenen Brezilya, 4. kez şampiyon, Arjantin'i 2-1 yenen Kolombiya da 3. oldu. 
     21 Hentbolda Erkekler Avrupa Kupa Galipleri Kupası'nda Çankaya Belediyesi, ilk turda Kıbrıs Rum Kesimi, 2. turda Hırvat, 3. turda da Sırp rakiplerini elemesine karşın, 4. turda Norveçli rakibine 2 maçta da yenilerek elendi. 
     Avrupa Çalenç Kupası'nda ise Trabzon Belediyesi, 3. turda Azeri rakibini 2 maçta da yenerek eledi, ancak 4. turda Rus rakibine 2 maçta da yenilerek kupaya veda etti. 
     - Türkiye Büyükler Serbest Güreş Birinci Ligi'nde İzmir Tekelspor, 6 puanla ve yenilgisiz şampiyonluğu kazanırken, ASKİ Spor da 4 puanla 2. oldu. 
     - Sutopunda Türkiye Kupası'nda, lig şampiyonu Galatasaray birinciliği elde etti. 
     
</TEXT>
</DOC>
