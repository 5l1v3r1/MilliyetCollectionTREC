<DOC>
<DOCNO> 238858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sonspo33.html </URL>
<DATE> 2004/05/10/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Diyarbakırspor Yenilgiden çok taraftarın tepkisine üzüldük... 
</HEADLINE>
<TEXT>

     Diyarbakırspor Kulübü Başkanı Ahmet Göksu, dünkü Bursaspor maçında aldıkları yenilgiden çok taraftarın tepkisine üzüldüklerini söyledi. 
     Göksu, yaptığı açıklamada, Bursaspor maçında takımının iyi futbol oynadığı ve bunun sonucunda çok sayıda gol pozisyonuna girdiğini ifade ederek, bu pozisyonları değerlendiremedikleri için maçtan yenilgiyle ayrıldıklarını bildirdi. 
     Bursaspor'un kümede kalma mücadelesi vermesi nedeniyle maçta çok hırslı oynadığını anlatan Göksu, şöyle konuştu 
     ''Rakibimiz daha maçın ilk dakikasında bulduğu gol ile öne geçti. Maçta eşitliği sağlamak için atak oynadık. Ancak, pozisyonları değerlendiremeyince rakibimiz ikinci golüne kavuştu. Ondan sonra maç koptu. 
     Yenik durumdayken taraftarımız yönetim aleyhinde tezahürat yaptı. Yenilgiden çok taraftarın tepkisine üzüldük. Biz bunları hak etmedik. 14 maç üst üste kazanarak, Diyarbakırspor'da bir ilke imza attık. Ligde kaldık. Kümede kalmayı haftalar önce garantiledik. Buna rağmen bazı taraftarların tepkisi şevkimizi kırdı.'' 
     
</TEXT>
</DOC>
