<DOC>
<DOCNO> 217649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sondun08.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sex and the City'nin son bölümünü 13 milyon kişi izledi 
</HEADLINE>
<TEXT>

     HBO televizyonunun geçen pazar günü sona eren en tutulan dizilerinden ''Sex and the City''nin son bölümünün 12-13 milyon kişi tarafından izlendiği bildirildi. 
     Bu rakam, dizinin normal izleyicilerinin yaklaşık iki katını oluşturuyor. 
     Bu arada, dizinin son bölümü için 3 alternatifli çekim yapıldığı ancak bunlardan sadece birinin yayınlandığı ortaya çıktı. 
     Dizinin baş kadın oyuncusu Sarah Jessica Parker'in ''USA Today'' gazetesine yaptığı açıklamaya göre, senaristler dizinin Paris'te değil, New York'ta sona ermesini kararlaştırdılar ve her 3 alternatifi de ona göre çektiler. 
     Dizinin son bölümünde Parker, yabancı sevgilisi Petrovsky Mikhail Baryshnikov ile Paris'te bozuşuyor ve eski sevgilisi Big Chris Noth ile New York'a dönüyor. Parker, ''Çekilen diğer 2 alternatif sonun birinde Petrovsky'nin peşinden New York'a geldiğini, diğerinde ise kendisinin tek başına New York'a döndüğünü'' açıkladı. 
     Bu son 2 alternatif yayınlanmadı. 
     
     DVD'Sİ ÇIKIYOR 
     ''Final konusunda çok dikkatli davrandıklarını'' vurgulayan Sarah Jessica Parker, ''Dizinin yakında piyasaya çıkacak DVD'sinde de bu alternatif sahnelerin yer almayacağını'' kaydetti. 
     Bu arada, dizinin senaryosunu kaleme alan Michael Patrick King'in ''Sex and the City'' film sürümü üzerinde çalışmak için kolları sıvadığı belirtildi. 
     Filmin ne zaman gösterime gireceği konusunda tahminde bulunulmazken, ''Bunun, geç değil erken olacağı'' ifade edildi. 
     
</TEXT>
</DOC>
