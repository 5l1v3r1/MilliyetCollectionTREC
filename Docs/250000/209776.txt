<DOC>
<DOCNO> 209776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/guncel/gun90.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Kafa karıştı ..    Sağlıklı ve uzun yaşamayı çok istiyoruz. Sağlık haberleri her zaman ilgimizi çekiyor. O yüzden de gazete ve televizyonlarda konuyla ilgili bir haber mutlaka yer alıyor. Bazıları klişeleşti... 
   Sarımsak kansere, soğan gribe iyi geliyormuş...Her akşam kırmızı şarap içmek, kalbe yararlıymış...Harvard üniversitesinin yaptığı araştırmaya göre haftada 4-5 gün bira içenlerin kalp krizi geçirme riskleri, içmeyenlere göre 30 daha azmış... Bizim Nevada araştırmaları gibi .. Her gün bir avuç fındık, ceviz içi vs. kolesterolün düşmesi ve damar sağlığı için gerekiyor...Ergenlik döneminde yumurta yemek, kadınları ileri yaşlarda göğüs kanserinden, domates de erkekleri prostat kanserinden koruyormuş... 
   Ve daha neler neler.... Buraya yazmaya kalksak, yerimiz yetmez. Maydanoz, çikolata, kiwi, brokoli, balık... Ye babam ye, patlayana kadar yememiz gerekiyor. Hindistanlı Prahla Jani adlı enteresan kişi, 68 yıldır bir şey yemeden gayet sağlıklı yaşamayı başarınca kafalar karışıyor gerçi... Neyse ki bir Türk doktoru, ABD'de yaşayan dünyaca ünlü kalp cerrahı Dr. Mehmet Öz, bu kargaşaya noktayı koydu "Uzun yaşamak istiyorsanız -ki istiyoruz- aynı eşle yılda en az 200 kez seks yapın..." dedi. Allak bullak olduk... 
   
   Konuyla ilgili... 
   Merak kediyi öldürdü ..    1 Neden aynı kişiyle Sevdiğiniz biriyle yapınca çok daha anlamlı ve güzel olmakla birlikte seks, seks değil midir 
   2 Farklı kişilerle olunca, 200'den fazla olsa da bunun geçersiz olmasını sağlayan sistem, nasıl bir sistemdir 
   3 Bu işi resmi meslek olarak yapan senede 200'ün 10-15 katına ulaşabilen insanların durumu ne olacak Onlar, uzun yaşayamayacaklar mı Vücuttaki hangi mekanizma, yapılan seksin aynı kişiyle ya da başkasıyla yapıldığına karar vererek yaşamı uzatacak birime rapor vermektedir 
   Bu soruların cevapları gelir mi bilinmez ama 80-90 yaşın üzerindekiler muhtemelen şu an hınzır hınzır gülüyorlardır... Eee hakları, helal olsun valla... 
   
   Konuyla ilgisiz... 
   Merak kediyi öldürdü ..    ShockHabercilerden ve Serinduruşçulardan gelenler 
   Çarşaflara bağlanıp köprüden atılan çamaşır makinelerinden nehre düşeni daha sonra o güzelim nehirden çıkarılmış mıdır Bu reklam çekilene kadar kaç makine suyun dibini boylamıştır Makineler nehrin yatağını değiştirmiş olabilir mi Neden filmlerde karanlık bir ortamdayken araba farı ya da bir projektör yandığında "cotaank" diye bir ses çıkar Böyle ses çıkaran ampuller var mıdır, nerde satılır Aynadaki ters görüntü olayı "sağ-sol tersliği" yerine "üst-alt tersliği" şeklinde olsaydı, ayna gündelik hayatta bu kadar popüler bir nesne olabilir miydi Ülker reklamında giden trenden inip çikolata yiyen adamın yanına gelen kadın oraya nasıl gelmiştir İşin ilginci tren de kapı gibi arkada durmaktadır, makinist geri vitese mi takıp dönmüştür Hugo'nun karısını ve çocuklarını kaçıran bu cadı ve timsahın hayatta daha önemli işleri yok mudur Hugo'nun ailesini kaçırmak onlara ne gibi bir yarar sağlamaktadır Hugo ailesini kurtardığında, karısı onu öpünce neden utanıp kızarır O çocukları, nasıl yaptığını hatırlamamakta mıdır Tolga Abi, Hugo'dan tiksiniyor mudur Hayatının yarısını sevimsiz, şekilsiz, sesi iğrenç olan bir kahramanla geçirmek nasıl bir histir 
   
   Kayıptı 
   "Bir aydan beri aranan hükümet sonunda bulundu..." b b 
</TEXT>
</DOC>
