<DOC>
<DOCNO> 234012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/guncel/gun05.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'e altıncı soykırım anıtı 
</HEADLINE>
<TEXT>

   PARİS Milliyet 
   
   Fransa'da yeni bir Ermeni soykırım anıtı daha açılacak. Paris'in kuzey banliyösü Arnonville'de 27 Nisan'da yapılacak yeni anıtın açılışına, Ermenistan'ın Fransa Büyükelçisi Nalbatyan ile Ermeni kilisesi Başpapazı Kude Nakaşyan katılacak. Ermeni lobisi, gelecek yıl dikilmesi planlanan soykırım anıtının yerini de şimdiden belirledi Lyon. Fransa'da Ermeni lobisini oluşturan derneklerden soykırım anıtı dikmekle yükümlü olan "24 Nisan Komitesi"nin bugüne dek yaptığı en büyük ve önemli anıt, 2003'te Paris'in ortasındaki Kanada Meydanı'na dikilen Ermeni müzisyen Komitas'ın heykeli oldu. Açılışı yapılacak anıtla, Paris ve çevresinde yer alan Ermeni soykırım anıtlarının sayısı altıya ulaşmış olacak. Fransa'daki soykırım anıtlarının sayısı tam olarak bilinmemekle birlikte, toplam sayının on beşi aştığı belirtiliyor. 
   
   
   
</TEXT>
</DOC>
