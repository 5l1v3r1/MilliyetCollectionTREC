<DOC>
<DOCNO> 202279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sonspo14.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Kings'i Stojakoviç taşıdı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 karşılaşmayla devam edildi. 
     Pasifik Grubu'nda lider Los Angeles Lakers'ın yakın takipçisi Sacramento Kings, evindeki maçta Phoenix Suns'ı son çeyrekteki oyunuyla yendi. 
     İlk 3 periyodu Suns üstünlüğünde geçilen maçta, son periyotta rakibine karşı 28-10'lük üstünlük sağlayan Kings, sahadan galibiyetle ayrılmasını bildi. 
     Kings'in skorer ismi Predrag Stojakoviç, 36 sayı ve 5 asistle galibiyette önemli rol oynarken, bir diğer forvet Brad Miller, maçı 17 sayı ve 9 ribauntla tamamladı. Takımın oyun kurucusu Doug Christie ise 14 sayı ve 5 asistle sahadan ayrıldı. 
     Suns'da ise forvet Shawn Marion'un 32 sayı ve 12 ribaunt, oyun kurucu Stephon Marbury'nin ise 22 sayı ve 8 asistlik performansları yenilgiyi engelleyemedi. Suns'ın diğer oyun kurucusu Joe Johnson ise maçı 27 sayıyla tamamladı. 
     Atlantik Grubu'nda Boston Celtics ile liderlik mücadelesi veren Philadelphia 76'ers, evinde Utah Jazz'a 94-86 yenildi. 
     Jazz'da Rus forvet Andrei Kirilenko, 30 sayı ve 14 ribauntluk performansıyla sahanın en iyisi olurken, galibiyette de önemli rol oynadı. Takımın diğer forveti Matt Harpring ise maçı 27 sayıyla tamamladı. 
     Philadelphia'da ise forvet Kenny Thomas 16 sayı ve 9 ribaunt, pivot Derrick Coleman ise 14 sayı ve 7 ribauntla sahadan ayrıldı. 
     Ligde alınan sonuçlar şöyle 
     Toronto Raptors-Miami Heat 89-90. 
     Seattle Supersonics-Milwaukee Bucks 108-102. 
     Philadelphia 76'ers-Utah Jazz 86-94. 
     New York Knicks-Washington Wizards 89-87. 
     Sacramento Kings-Phoenix Suns 107-102. 
     
</TEXT>
</DOC>
