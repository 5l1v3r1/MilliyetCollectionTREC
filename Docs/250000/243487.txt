<DOC>
<DOCNO> 243487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun12.html </URL>
<DATE> 2004/05/28/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Facia Sel bir köyü yuttu... 
</HEADLINE>
<TEXT>

     Haiti'de başkent Port -au-Prince yakınlarındaki Mapou kasabasında bir köy tamamen sel suları altında kaldı. 
     Birleşmiş Milletler köyde 176 kişinin öldüğünü ya da kayıp olduğunu açıkladı. Bu sayının artmasından endişe ediliyor. 
     Haiti'deki BBC muhabiri, sel sularının altında sadece yüksek ağaçlarının uç kısımlarının göründüğünü söylüyor. 
     Köyde yaşanan felaketten kurtulabilenler açık alanda bekleşiyorlar. Bölgede yağışlar da devam ediyor. 
     Yardım kuruluşları, suların altında yüzlerce ceset olabileceğini belirterek salgın hastalık tehlikesinin başgösterebileceğine dikkat çekiyorlar. 
     Birleşmiş Milletler, Haiti ve sel felaketinden aynı derecede etkilenen Dominik Cumhuriyeti'ne uzmanlardan oluşan iki ekip daha gönderiyor. 
     Uzmanlar bu ülkedeki ihtiyaçları tespit edecek. 
     İki ülkede şimdiye kadar toplam 900 kişinin öldüğü açıklandı. 
     Haiti ve Dominik Cumhuriyeti'ndeki sel felaketi, bölgede iki haftayı aşkın bir süredir aralıksız devam eden şiddetli yağışların ardından yaşandı. 
     
</TEXT>
</DOC>
