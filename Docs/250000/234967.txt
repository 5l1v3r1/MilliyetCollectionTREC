<DOC>
<DOCNO> 234967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/26/son/sonspo19.html </URL>
<DATE> 2004/04/26/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İspanyol basını Nihat takımın en keskin silahı, rakibi için de kabustu 
</HEADLINE>
<TEXT>

     İspanya 1. Futbol Ligi'nde La Liga 34. haftada Real Sociedad, deplasmanda Real Betis'e 2-1 yenilse de takımının tek golünü atan Nihat Kahveci İspanyol basınından övgü aldı. 
     14 ve 20. dakikalarda Real Betis'in attığı gollerle 2-0 yenik duruma düşen Real Sociedad'ta ilk yarının uzatma dakikalarında gol atan ve 83. dakikada penaltı yaptıran Nihat, takımının en iyisi olarak gösterildi. 
     Marca gazetesi, ''Nihat bir tehlike'' diye yazarken, Bask Bölgesi'nin gazetesi Diariovasco, ''Ligde 13. golünü atan Nihat, takımın en keskin silahı, rakibi için de bir kabustu'' yorumunda bulundu. 
     Bu arada Karpin 34 ve Kovaçeviç'in 83 kullandığı iki penaltıyı kurtaran Real Betis'in kalecisi Prats, maçın kahramanı ilan edildi. 
     Sezonun bitimine 4 hafta kala 40 puanla 13. sırada yer alan Real Sociedad, halen ligde kalmayı garantileyemedi. 
     Murcia'nın düşmeyi garantilediği ligde düşecek diğer iki takımın kim olacağı konusunda büyük bir çekişme yaşanırken, 19. Celta Vigo 36, 18. Espanyol 37, 17. Valladolid 37, 16. Racing 36, 15. Real Zaragoza 39, 14. Mallarco 39, 13. Real Sociedad ve 12. Albacete 40'ar puanda bulunuyor. 

     
</TEXT>
</DOC>
