<DOC>
<DOCNO> 212249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sontur04.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Modern çarşı temizleniyor... 
</HEADLINE>
<TEXT>

     Çalışan jeneratöre benzin konulması sırasında yakıtın alev alması sonucu çıkan yangında büyük maddi hasarın meydana geldiği Modern Çarşı temizleniyor. 
     Altındağ Belediye Başkanı Ziya Kahraman, yaptığı yazılı açıklamada, fen ve temizlik işleri müdürlüklerince oluşturulan temizlik ekiplerinin, yangın sonrasında oluşan atıkları temizleme çalışmalarını sürdürdüklerini belirtti. 
     Günde yaklaşık 3-4 kamyon atık temizlendiğini ifade eden Kahraman, çarşının kısa bir süre içerisinde tamamen temizleneceğini kaydetti. 
     Ankara Valiliği, Altındağ Kaymakamlığı, Ankara Ticaret Odası ve Altındağ Belediyesi temsilcilerinden oluşan komisyonun hasar tespit çalışmalarına devam ettiğini belirten Kahraman, esnafın mağduriyetinin giderilmesi için çalıştıklarını, bu çalışmaların da yakında bitirileceğini ifade etti. 
     
</TEXT>
</DOC>
