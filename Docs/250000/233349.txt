<DOC>
<DOCNO> 233349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/siyaset/siy12.html </URL>
<DATE> 2004/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kore halkı sayenizde çok mutlu' 
</HEADLINE>
<TEXT>

   Güney Kore Dışişleri Bakanı, Türkiye sayesinde refah içinde olduklarını belirterek, '40 bin Koreli Türkiye sevgisi nedeniyle İslamı seçti' dedi 
      UTKU ÇAKIRÖZER Ankara 

   
   Güney Kore Dışişleri Bakanı Ki-moon Ban, ülkesinde 40 bin kişinin, Türkiye sevgisi nedeniyle İslam'ı seçtiğini söyledi. Ban, 3 bin kişilik bir Güney Kore birliğinin de Kuzey Irak'a yerleşeceğini açıkladı. 
   Türkiye'yi resmen ziyaret eden ilk Güney Kore Dışişleri Bakanı olan Ban, gezisini gazetemize şöyle değerlendirdi 
   CESUR TÜRK ASKERİ İlişkilerimiz, genç ve cesur Türk askerleri Kore'nin yardımına koştuğunda başladı. Bu fedak rlığınız olmasaydı, Kore bugünkü refah ve mutluluğu yakalayamazdı. Türkiye, bu minnetarlık sayesinde Kore'de büyük bir kültürel etki bıraktı. Kore'de sırf bu yüzden 40 bin kişi İslamı seçmiş durumda. 
   GÜL GARANTİ VERDİ Irak'ta şu anda 600 askerimiz var. Şimdi Kuzey Irak'a 3 bin asker daha göndereceğiz. Kerkük yakınlarında Attamim bölgesine gidecektik ama "çok riskli" diye, ABD'liler Süleymaniye ya da Erbil'i önerdi. Birisine yerleşeceğiz. Dışişleri Bakanı Abdullah Gül Türkiye'nin gereken her türlü yardımı yapmaya hazır olduğu garantisini verdi. 
   SORUN YARATMAZ "Kürtlerin çoğunlukta olduğu bir bölgede yer almamız Türkiye'yi rahatsız eder mi " diye endişe ediyorduk. Çünkü Türk toplumunda bu konuda bazı hassasiyetler var. Ama Gül'le görüşmemde bunun Türkiye için hiçbir sorun yaratmayacağını söyledi. 
   ORTAK TANK ÜRETELİM Hyundai ve KTNG çok büyük yeni yatırımlar yapacak. Sizin de bizim de yeni tank ihtiyacımız var. Bunları birlikte üretebiliriz, dedim. 
   
   Türkçe şarkı tutkunu 
   GÜL'ün onuruna Devlet Konukevi'nde verdiği akşam yemeğinde Ban'ın Türkçe şarkılara hayran olduğu ortaya çıktı. "Çocukluğumda bu şarkıları ezbere bilirdim" diyen Ban, en çok sevdiği "Üsküdar'a giderken" şarkısını yanındaki Kore heyeti ile beraber Türkçe söyledi. 
   
   Gazileri ağırladı 
   KORE gazilerini Ankara'da yemekte ağırladığını belirten Ban, "Onların kahramanlıklarına çok şey borçluyuz. Onların ailelerinin de Kore ile bağlantısını kurabilmek için, torunları için burs verme kararı aldık. İlk kez bu yıl 30 öğrenciye Kore'de eğitim bursu vereceğiz" dedi. 
   
   
   
</TEXT>
</DOC>
