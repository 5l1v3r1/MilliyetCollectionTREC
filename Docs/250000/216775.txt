<DOC>
<DOCNO> 216775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sonspo16.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Beşiktaş ve Galatasaray'a para cezası... 
</HEADLINE>
<TEXT>

     Avrupa Futbol Federasyonları Birliği UEFA Beşiktaş ve Galatasaray'a çeşitli para cezaları verdi. 
     Avrupa Şampiyonlar Ligi grup maçında İngiltere'nin FC Chelsea takımıyla Almanya'nın Gelsenkirchen kentinde karşılaşan Beşiktaş taraftarlarının çıkardığı olaylar ve sahaya attıkları çeşitli yabancı maddeler nedeniyle karşılaşmada duraklamalar yaşanmış ve siyah-beyazlı kulüp disiplin kuruluna gönderilmişti. 
     UEFA Disiplin Komitesi, bugün İsviçre'nin Nyon kentinde yaptığı toplantısında, Beşiktaş'a 80 bin İsviçre Frangı tutarında para cezası verdi. 
     Galatasaray da, yine Avrupa Şampiyonlar Ligi grup mücadelesinde İtalya'nın FC Juventus takımıyla Almanya'nın Dortmund kentinde yaptığı karşılaşmada taraftarlarının neden olduğu olaylar gerekçesiyle 25 bin İsviçre Frangı para cezasına çarptırıldı. 

     
</TEXT>
</DOC>
