<DOC>
<DOCNO> 208385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sonspo10.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın İstanbul'da bıraktığı futbolcular çalışıyor... 
</HEADLINE>
<TEXT>

     Galatasaray'da Teknik Direktör Fatih Terim tarafından revizyon ve sakatlıkları nedeniyle Antalya'ya götürülmeyen oyuncular, çalışmalarını İstanbul'da yaptıkları antrenmanla sürdürdü. 
     Florya Metin Oktay Tesisleri'nde antrenör Ahmet Ceyhan idaresinde gerçekleştirilen çalışmanın ilk 15 dakikalık bölümü basın mensuplarına açık tutulurken, futbolcular kondisyon ağırlıklı bir idman yaptılar. 
     Hakan Ünsal, Arif, Frank De Boer, Baliç ve Emrah'ın katıldığı antrenmanda, Hakan Şükür ile Prates ise düz koşu yapmakla yetindi. Ayrıca, tedavileri süren Hasan ile Mülayim'in yanı sıra belindeki ağrıları artan Bülent de çalışmada yer almadı. 
     Sarı-kırmızılı takımın oyuncuları, hazırlıklarını akşam antrenmanıyla sürdürecekler. 
     
</TEXT>
</DOC>
