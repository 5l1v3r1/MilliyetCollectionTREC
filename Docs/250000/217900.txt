<DOC>
<DOCNO> 217900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/tv/ekran.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sesli Seçim Tarihi 
</HEADLINE>
<TEXT>

   CNN TÜRK, 60 saniyelik kuşaklarda 60'lı ve 70'li yıllarda yapılmış 45'liklerden örnekler yayınlıyor 
      Yerel seçimler için geri sayım başladı. Partiler adaylarını birer ikişer açıklarken CNN TÜRK, geçmiş yıllarda yapılan 45'lik plaklarla "Sesli Seçim Tarihi"ni ekrana yansıtıyor. 
   Gün içinde yayınlanan 60 saniyelik kuşaklarda dönemin iktidar ve muhalefet partilerinin müzikleri, ilginç sloganlar ve parodiler yer alıyor. Tarihçi Mehmet Alkan'ın derlediği koleksiyonda "Akgünlere", "Akgünlerin Karaoğlanı", "Canım Ecevit", "Ceton Düştü Gine Kele", "Unuttun Bizi Sülüman", "Nazmiye ile Süleyman", "Yallah Tazyik Erbakan", "Başbuğ Marşı", "Ağlama Değmez Paşa", "Seçim Toto", "Kendim Seçtim Kendim Buldum", "Meclise Serdim Postu" gibi 40'a yakın 45'lik bulunuyor. 
   "Sesli Seçim Tarihi"ndeki 45'liklerde Öztürk Serengil ve Ateş Böcekleri'nin seslendirdiği müzikler ve propagandalar da yer alıyor. 
   CNN TÜRK 12.05-13.42-14.52-17.36-19.59-22.03 
   
   
   Tüm adaylar birlikte    Kadİr Çelik, "Objektif"te bu hafta AKP adayı Kadir Topbaş hariç, tüm partilerin İstanbul büyükşehir belediye başkan adaylarını ağırlıyor. Canlı yayında ilk kez bir araya gelecek olan Sefa Sirmen CHP , Ufuk İlkiz Genç Parti , Meral Akşener DYP ve Masum Türker DSP İstanbul'la ilgili projelerini anlatacak. 
   STAR 23.00 
   
   
   Topbaş "yalnız"    AKP'nin İstanbul Büyükşehir Başkan Adayı Kadir Topbaş TGRT'de. Programın ismi "Ankara'nın Gündemi"yse de, sorular İstanbul üzerine olacak, Topbaş projelerini "yalnız" anlatacak. 
   TGRT 23.30 
   
   
   Ekmeğimizle kimler oynuyor    Usta gazeteci Uğur Dündar ve "Arena" ekibi "gıda terörü" haberlerine devam ediyor. Bu hafta programda İstanbul İl Sağlık Müdürlüğü ekiplerinin tüm kenti kapsayan denetimlerinde ortaya çıkan görüntüleri ekrana taşıyacak. 
   KANAL D 00.20 
   
</TEXT>
</DOC>
