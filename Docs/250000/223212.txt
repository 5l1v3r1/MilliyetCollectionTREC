<DOC>
<DOCNO> 223212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur15.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaçın böylesi... Yaşlı kadının gıda yardımını çaldılar 
</HEADLINE>
<TEXT>

     Ordu'da, Valiliğin dağıttığı gıda yardımından yararlanan yaşlı kadının paketi, kapkaç yoluyla çalındı. 
     Edinilen bilgiye göre, Ordu'da periyodik olarak düzenlenen halk gününe katılan Naile Köküz 62 , Valilik çıkışı içinde gıda yardımı bulunan paketini dinlemek amacıyla yere bıraktığı sırada, yanına yaklaşan 30-35 yaşlarındaki bir kadın, paketi alarak kaçtı. 
     Çevredekilerin durumu fark etmesi üzerine yaşlı kadına tekrar gıda yardımında bulunulurken, olay sonrası şaşkınlığını gizleyemeyen Köküz, çevredekiler tarafından teskin edilerek evine gönderildi. 
     Ordu Valiliği tarafından her ayın 1. ve 3. çarşamba günleri düzenlenen halk günlerinde, vatandaşların dert ve istekleri Vali Kemal Yazıcıoğlu başkanlığındaki heyet tarafından değerlendirilirken, ihtiyaç sahiplerine de yardımda bulunuluyor. 
     
</TEXT>
</DOC>
