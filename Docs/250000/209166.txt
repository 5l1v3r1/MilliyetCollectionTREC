<DOC>
<DOCNO> 209166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/son/sontur45.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de İETT otobüsü yandı 
</HEADLINE>
<TEXT>

     Kadıköy'de, içinde yolcu bulunan İETT otobüsünde yangın çıktı. Bir genç de yangına neden olduğu gerekçesiyle gözaltına alındı. 
     AA muhabirinin aldığı bilgiye göre, Tuzla-Kadıköy hattında çalışan 92-803 sayılı İETT otobüsü, Eminönü-Karaköy vapur iskelesi önündeki ana duraklara geldiği sırada, araçtan dumanlar yükselmeye başladı. 
     Otobüsteki yolcular dışarı kaçışırken, İETT görevlileri ve olay yerine gelen itfaiye ekipleri yangını söndürdü. 
     Bu arada, otobüsten inen ve tinerci olduğu iddia edilen M.Ş 16 , kaçmaya başladı. Otobüs duraklarının karşısındaki Yazıcıoğlu İşhanı'nın girişinde bir işyerine giren ve elinde bıçak olan genç, polislere bir süre direndi. M.Ş, daha sonra ikna edilerek gözaltına alındı. 
     Olayda yaralanan olmazken, yangın nedeniyle otobüsün bazı camları patladı ve hasar meydana geldi. 
     
</TEXT>
</DOC>
