<DOC>
<DOCNO> 223721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun54.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO askerleri Kosovalı bir keskin nişancıyı öldürdü 
</HEADLINE>
<TEXT>

     NATO askerlerinin, Kosova'nın kuzeyindeki Mitroviça kentinde Kosovalı bir keskin nişancıyı öldürdüğü bildirildi. 
     Bir NATO barışgücü sözcüsü, Sırpların çoğunlukta olduğu kentin kuzeyinde açılan ateşe askerlerin karşılık verdiğini ve bir keskin nişancıyı vurduklarını kaydetti. 
     Sözcü, keskin nişancının, askerlere bir binadan ateş açtığını belirtti. 
     
     NATO komutanı Tadiç ile görüştü 
     Öte yandan, NATO Güneydoğu Avrupa Müttefik Güçler Komutanı Amiral Gregory Johnson, Sırbistan- Karadağ Savunma Bakanı Boris Tadiç ile görüştü. 
     Sırp medyası, Amiral Johnson ve Bakan Tadiç'in kapalı kapılar ardında yaptıkları görüşmenin ardından, ortak hedeflerinin Kosova'da durumu sükunete kavuşturmak olduğunu ifade ettiklerini bildirdi. 
     Medyanın haberlerine göre, Johnson ve Tadiç, bölgede özellikle Sırp ve diğer etnik toplulukların güvenliğini sağlamanın hedefleri arasında olduğunu bildirdiler. 
     
</TEXT>
</DOC>
