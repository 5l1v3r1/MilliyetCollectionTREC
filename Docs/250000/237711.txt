<DOC>
<DOCNO> 237711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/yasam/axyas01.html </URL>
<DATE> 2004/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
3.9 trilyonluk ışık solcuları kızdırdı 
</HEADLINE>
<TEXT>


Sosyalist Parti, Prens Felipe ile Letizia Ortiz'in düğünü için yapılan masraflara ateş püskürüyor 

DIŞ HABERLER SERVİSİ 

İspanya Prensi Felipe 35 ile eski gazeteci Letizia Ortiz'in 31 22 Mayıs'taki düğün töreni için büyük bir bütçe ayrılması, solcu partileri kızdırdı. İktidardaki Sosyalist Parti, ekonomik sıkıntıları aşmak için kemer sıkma programını uygulamaya hazırlanırken, sadece başkent Madrid'in düğün için ışıklandırılmasına 2.2 milyon euro yaklaşık 3.9 trilyon lira ayrılmasını müsriflik olarak niteledi. Komünist Birleşik Sol ise paranın halka hizmet olarak geri dönmeyeceğini savundu. 

Hava sahası kapanıyor 
Madrid Belediye Başkanı Alberto Ruiz Gallardon, Madrid Belediyesi'nden 3800 çalışanın Madrid'i düğün süsleriyle donatacağını belirtti. 
Kutlamalar çerçevesinde kentin farklı köşelerinde cazdan barok tarzına kadar her tür müzik çalınacak. 1400 yabancı davetlinin katılacağı düğün için 10 bin güvenlik elemanı görev yapacak. Başkentin hava sahası uçuşlara kapatılarak F - 18 ve AWACS erken uyarı uçakları devre uçuşu yapacak. 2500'ü yabancı, 5000 gazeteci ve foto muhabirinin izleyeceği törende 1400 özel davetliye verilecek yemek, 7 mutfakta hazırlanacak. 



</TEXT>
</DOC>
