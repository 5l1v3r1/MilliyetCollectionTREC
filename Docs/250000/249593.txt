<DOC>
<DOCNO> 249593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun28.html </URL>
<DATE> 2004/06/21/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Iraklı ulemalar Rehineler serbest bırakılsın 
</HEADLINE>
<TEXT>

     Irak'ın Musul kentinin güneyinde, Amerikan kafilesini hedef alan bir bombanın patlaması sonucu 4 Iraklının öldüğü, 3'ünün yaralandığı bildirildi. 
     Amerikan ordusu sözcüsü Yarbay Joseph Piek, bombanın Musul'un 50 kilometre güneyindeki Gayara'da, sabah saatlerinde konvoyun geçişi sırasında patladığını belirtti. 
     Doktor Ahmed Recep de, çalıştığı hastaneye 4 Iraklının cesedinin ve 3 yaralının getirildiğini kaydetti. 
     Öte yandan, başkent Bağdat'ta, Sünni Ulema Şurası, aralarında son olarak kaçırılan Güney Korelinin de yer aldığı bütün rehinelerin serbest bırakılması çağrısında bulundu. 
     Ulema Şurası, daha önce birçok rehinenin serbest bırakılmasını sağlamıştı. 
     Güney Koreli rehinenin görüntüleri, dün gece El Cezire TV'sinde yayınlanmıştı. 
     
</TEXT>
</DOC>
