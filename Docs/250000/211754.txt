<DOC>
<DOCNO> 211754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo14.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Anderlecht, Morna'yı Portsmouth'a gönderiyor... 
</HEADLINE>
<TEXT>

     Belçika Ligi takımlarından RSC Anderlecht'in, golcü oyuncusu Hırvat Ivica Morna'yı, İngiltere Ligi takımlarından Portsmouth'a vereceği bildirildi. 
     Kulüpten yapılan açıklamada, bu sezon 10 golü bulunan 30 yaşındaki milli futbolcunun, henüz Portsmouth ile bazı kişisel taleplerini konuşmadığı, ancak 2.5 yıllık sözleşme imzalamayı kabul ettiği belirtildi. 
     Daha önce HNK Hajduk Split, Eintracht Franfurt, Sevilla, Orense and Standard Liege takımlarında oynayan Morna'nın, RSC Anderlecht ile sözleşmesi 2006 yılında sona eriyor. 
     Portsmouth Kulübü Başkanı Peter Storrie, kulübün resmi internet sitesine yaptığı açıklamada, ''Hiçbir şey kesin değil ancak biz bu kulübe yararlı olacak doğru insanlarla çalışmak istiyoruz'' dedi. 
     Portsmuoth, geçen yıl İngiltere Ligi'nde 20 takım arasında 17. sırada yer almıştı. 
     
</TEXT>
</DOC>
