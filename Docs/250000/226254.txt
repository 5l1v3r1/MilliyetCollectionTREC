<DOC>
<DOCNO> 226254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/spor/spo10.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa ateşle oynuyor 1-1 
</HEADLINE>
<TEXT>

   Yeşil - Beyazlılar, kümede kalma yolundaki rakiplerinden İstanbulspor'a kendi sahasında puan kaptırdı, umudunu zayıflattı. Misafir ekibin Bushi ile kazandığı gole Bursaspor, Tayfun ile yanıt verdi 
      
   Goller ikinci yarıda 
   BURSASPOR, kendi sahasında İstanbulspor'a puan kaptırdı, kümede kalma yolunda ağır darbe aldı. İlk yarısı Yeşil - Beyazlılar'ın üstünlüğüyle geçen karşılaşmada özellikle Osterc müsait pozisyonları değerlendiremeyince, devre golsüz sonuçlandı. Misafir ekip, 73. dakikada Bushi ile öne geçti. Ancak 76'da Tayfun'un sert vuruşu, Bursaspor'a beraberliği getirdi 1-1. Bundan sonraki dakikalarda da gol olmayınca taraflar birer puana razı oldu. 
   
   Biyediç üzüldü Kocaman sevindi 
   BURSASPOR Teknik Direktörü Nejat Biyediç, 6 puan değerindeki bir karşılaşmadan bir puanla ayrılmak zorunda kaldıklarını söyledi, "Bu bizi üzdü. Ancak mücadelemiz son haftaya kadar sürecek" dedi. İstanbulspor çalıştırıcısı Aykut Kocaman ise en azından aradaki 6 puanlık farkı korumayı düşündüklerini vurguladı, "Son dakikadaki pozisyon gol olsa galip bile gelebilirdik" yorumunu yaptı. 
   
   
   
</TEXT>
</DOC>
