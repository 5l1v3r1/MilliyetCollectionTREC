<DOC>
<DOCNO> 219140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/yazar/gureli.html </URL>
<DATE> 2004/03/02/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
MİLLİYET YAZARLARI SEÇİM TURUNDA 
</HEADLINE>
<TEXT>
   Rize'de 2 kriter var Şamata ve karizma 
   Rize'de vatandaş seçimle ve adayların vaatleriyle pek ilgili değil... Görünen o ki, oyların rengini partinin 'şamatası' ve genel başkanın 'karizması' belirleyecek 
   
      Rize'de belediye başkan adayları neler vaat etmiyorlar ki... Ya peki seçmenin yeni belediye başkanı olacak kişiden beklentisi ne Partili adayların gelenekselleşmiş vaatleri bir yana, biz en ilginç "seçmen isteği"ni Rize'nin tek bağımsız belediye başkanı adayı 54 yaşındaki Lokman Koçan'dan fotoğrafta sağda dinledik. Eski kabzımal ve eski masa tenisi ve boks antrenörü olan Koçan'ı, gördüğümüz kadarıyla, hemen herkes tanıyor. Her dükk ndan, her araçtan tebessüm dolu selamlar alıp veriyor. Bu muhabbetin sonu, rahmetli Bölükbaşı'nın gördüğü desteğe benzemekle mi kalır bilemeyiz. 
   
   İşçilerin nabzını tuttuk 
   Karadenizli bir seçmenin ilginç beklentisini Lokman Koçan'dan dinlediğimiz üzere aktaralım. Adayımız bir gün caddede yürürken yaşlıca, çarşaflı bir kadın önünü kesmiş 'Evlat seni tanıyoruz', demiş, 'Hayırlı uğurlu olsun. Herkes bir vaatte bulunuyor. Bizim buraları yağmur, rutubet, dedikodu... Sen bu yağmurlara karşı ne yapacaksın Onu de bana.' 
   Bir an şaşalayan Koçan, 'Anne', demiş, 'Gündoğdu'dan Çiftekonak'a Rize'nin iki ucu kadar üstünü kapatacağım.' 
   Kadın ciddiyetle teşekkür edip birkaç adım yürüdükten sonra duralamış. Kadının jetonunun düştüğünü fark eden bizim aday, vaadini nasıl gerçekleştireceğini soracağını anlamış ve hemen yolunu değiştirip kadının kapsama alanından uzaklaşmış. 
   Seçmenin nabzını tutmak için seçim arifelerinde modadır ya, biz de Rize gibi bir yerde çay işçilerinin nabzını tutalım dedik. Tek Gıda - İş Sendikası'nın Karadeniz Bölge Şubesi'ne uğradık. Buradaki sendikaya Rize, Giresun, Trabzon ve Artvin'den 17 bin işçi üye. Aileleriyle birlikte düşünürseniz önemli bir potansiyel. 
   Sendikanın Eğitim Sekreteri Nurettin Sarı, Çaykur'un 46 fabrikası olduğunu, 300 dolayında da özel sektörün çay fabrikası ya da atölyesi bulunduğunu belirtiyor. 
   Nurettin Sarı, Türk-İş'in ilkesi gereği, partilerüstü bir tutum içinde olduklarını vurguluyor. Pazar İlçesi Kirazlık Şubesi Başkanı Mehmet Akbaş, Genel Sekreteri Mehmet Ali Baynaz, Çayevi Şube Başkanı Recep Kemal Saklı, 100 Yıl Şube Başkanı Mehmet Serdar, Ortapazar Şube Başkanı Adil Bilsel ve işçilerle partilerüstü kalmak koşuluyla sohbet ediyoruz. 
   
   Nesrin Nas'ın adı bile yok 
   Vardığımız izlenimi özetleyelim. Seçmen seçimle, hele adayların vaatleriyle pek ilgili değil. Partinin 'şamatasına', genel başkanın 'karizmasına' göre oy vereceğe benziyor. Bu arada bir not ANAP'ın seçim otobüsleri h l Mesut Yılmaz'ın koca koca fotoğraflarıyla donatılmış, Genel Başkan Nesrin Nas'ın adı bile geçmiyor. 
   Hep söylenir ya, işçiler gidip sermaye partilerine oy verir diye. Bu gerçeği, sendikalı 17 bin, sendikasızlarla birlikte 25 bin çay işçisinin bulunduğu Rize'de de irdeleyelim dedik. Buradaki işçilerde bu bilinçlenmenin yavaş da olsa görüldüğü söylenebilir. 
   
   
   
      
   
   
</TEXT>
</DOC>
