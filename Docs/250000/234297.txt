<DOC>
<DOCNO> 234297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/siyaset/siy06.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşa'nın 'hortum' isyanı 
</HEADLINE>
<TEXT>

      
   1. Hava Kuvveti Komutanı Korgeneral Hasan Aksay, 23 Nisan nedeniyle makamında düzenlenen törende "Bu ülke ne çektiyse, toplumu ahlaksızlığa iten, banka hortumlayan ve parti menfaatlerini ön planda tutan insanlardan çekti" dedi. Aksay ayrıca, bazı Batı ülkelerinin Türk ekonomisini güçsüz bırakmak istediğini savundu. 
   
   Menfaat ilişkileri 
   Cengiz Topel İlköğretim Okulu'ndan dört öğrenciyi kabul eden Aksay, Atatürk'ün, Türk milletine, dünyaya örnek olacak güzel bir ülke bıraktığını, hedeflerinin, ülkeyi Batı medeniyetlerinin üstüne çıkarmak olduğunu söyledi. Aksay şöyle konuştu "Kimsenin yardımı olmadan, bu ülkeyi kalkındıracağız. ABD ve AB'yi dışlamıyoruz, ancak ülkeler arasında menfaat ilişkileri vardır. TSK'nın güçlü olması halinde kimse Türkiye'ye yan gözle bakamaz." 
   
   
   
</TEXT>
</DOC>
