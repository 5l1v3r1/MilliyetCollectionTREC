<DOC>
<DOCNO> 226791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sondun07.html </URL>
<DATE> 2004/03/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İspanya'dan Türkiye'nin tam üyeliğine tam destek .. 
</HEADLINE>
<TEXT>

     İspanya Dışişleri Bakanı Ana Palacio, Turkiye'nin Avrupa Birliği'ne siyasi, demokratik, ekonomik, sosyal ve kültürel açılardan çok büyük katkısı olacağını belirterek, Türkiye'nin AB üyeliğine tam destek verdi. 
     Partisi İspanya'da seçimi kaybettiği için görevinden ayrılmaya hazırlanan Palacio, Washington'daki Carnegie Endowment adlı düşünce kuruluşunda yaptığı veda konuşmasında, ABD ile AB arasında terörle mtcadelenin geliştirilmesi ve Türkiye'nin AB üyeliğinin gereği konularına özellikle ağırlık verdi. 
     AB'nin birçok açıdan Türkiye'nin üyeliğine ihtiyacı olduğunu kaydeden Palacio, ''Birincisi, Türkiye bizim kendimiz için benimsediğimiz siyasi projeyi bir Müslüman ülkenin de benimsediğini dünyaya gösterecek. İkincisi, Türkiye de Müslüman bir ülke ve liberal, serbest piyasa kurallarına bağlı. Ayrıca Türkiye'nin katılımı demokratik, sosyal kültürel nedenlerde de gerekli. Önümüzdeki sınavlara hazırlanırken Türkiye'nin bizimle olmasına gereksinimimiz var'' dedi. 
     Palacio, ''Ben, birleşik Avrupa'nın, bizim 25 üyemizden, artı Romanya, Bulgaristan ve Türkiye'den oluştuğunu düşünüyorum. Türkiye'nin bu projeye ait olduğunu düşünüyorum. Müslüman bir toplum Türkiye'nin çok büyük bir profili var'' diye konuştu. 
     
</TEXT>
</DOC>
