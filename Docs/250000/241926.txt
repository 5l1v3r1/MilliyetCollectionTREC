<DOC>
<DOCNO> 241926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sondun34.html </URL>
<DATE> 2004/05/22/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Kaddafi, Arap Birliği zirvesinden çekildi... 
</HEADLINE>
<TEXT>

     Libya lideri Muammer Kaddafi, Tunus'ta düzenlenen Arap Birliği zirvesinden çekildiğini açıkladı. 
     Kaddafi, düzenlediği basın toplantısında, zirveden çekilme gerekçesi olarak, ülkesinin zirvenin gündemini kabul etmemesini gösterdi. 
     ''Libya, gündemdeki görüşleri paylaşmadığı için zirveyi boykot etmek zorunda kalmıştır'' diye konuşan Kaddafi, ''ülkesindeki siyasi kuruluşların Libya'nın Arap Birliği'nden çekilmesini onaylayacağını umduğunu'' ifade etti. 
     Muammer Kaddafi, Arap Birliği zirvesinin açılış oturumunu terk etmişti. Libya'nın Arap Birliği'nden ayrılmasını istediğini daha önce birkaç kez açıklayan Kaddafi, bugün başlayan zirveye de Arap liderlerinin ısrarları üzerine gelmişti. 

     
</TEXT>
</DOC>
