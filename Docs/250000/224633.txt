<DOC>
<DOCNO> 224633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/ekonomi/eko06.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da reklam özdenetim zirvesi 
</HEADLINE>
<TEXT>

   Reklam Özdenetim Kurulu, Avrupalı meslektaşlarına ev sahipliği yapacak 
      İSTANBUL Milliyet 
   
   Avrupa Reklam Özdenetim Kurulları Konfederasyonu EASA - European Advertising Standards Alliance ile ülkemizdeki Reklam Özdenetim Kurulu RÖK işbirliğinde düzenlenen Avrupa Reklam Özdenetim Konferansı, 31 Mart 2004 Çarşamba günü İstanbul'da yapılacak. 
   Toplantıda, Dünya Reklamverenler Federasyonu WFA Genel Direktörü Mr. Stephan Loerke, Avrupa İletişim Ajansları Birliği EACA Genel Direktörü Mr. Dominic Lyle, EASA Yönetim Kurulu Başkanı Mr. Christopher Graham, EASA Genel Direktörü Dr. Oliver Gray ve Türkiye Reklamverenler Derneği Başkanı Dilek Erkey birer konuşma yapacak. Toplantıda 'reklamda özdenetim' konusunda dünyadaki son gelişmeleri içeren tebliğler sunulacak. 
   Toplantıya Sanayi ve Ticaret Bakanlığı Tüketicinin ve Rekabetin Korunması Genel Müdürü ve Reklam Kurulu'nun Başkanı da katılacak. Yazılı ve görsel medyanın başlıca kuruluşları, 'Reklamverenler Derneği ve Reklamcılar Derneği' tarafından kurulan Reklam Özdenetim Kurulu, 10 yılı bulan faaliyetlerinde 500'den çok dosyayı sonuçlandırdı. 
   Reklamveren, medya, reklam ajansı üçlüsünün toplam 16 temsilcisinden oluşan Reklam Özdenetim Kurulu, ayda üç kez toplanarak, tüketici haklarına aykırı ve haksız rekabete yol açan reklamları denetliyor. 
   
   
</TEXT>
</DOC>
