<DOC>
<DOCNO> 200951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sontur25.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğrafla şantaj yapan 8 kişiden 4'ü tutuklandı... 
</HEADLINE>
<TEXT>

     Yozgat'ın Akdağmadeni İlçesi'nde kadınlarla çıplak fotoğrafını çektikleri kişilerden şantajla para isteyen 8 kişiden 4'ü yakalandı. 
     Polise başvuran H.L. ve M.T. şantajla kendilerinden para istendiğini öne sürdüler. 
     H.L'nin 39 ifadesine göre, 24 Eylül akşamı daha önce de birlikte olduğu kadınla Kaprapiri mevkiindeki ormanlık alanda buluştu. Yanlarına gelen 3 kişi, kendilerini Jandarma olarak tanıtıp, fotoğraflarını çekip uzaklaştı. Olaydan kısa süre sonra H.L'yi telefonla arayan kişiler ''5 milyar lira getirmemesi halinde, fotoğrafları çoğaltıp ilçeye dağıtacaklarını'' bildirdiler. 
     Kendisine şantaj yapıldığını öne süren M.T. ise 24 Kasım'da bir arkadaşı ile hayvan satın almak için otomobille yola çıktıklarını anlattı. M.T, ''Deli Hamzalı Köyü yakınlarında ormanlık alanda ellerinde silah ve bıçak bulunan biri kadın 3 kişi otomobili durdurdu. Beni soyundurup, kadınla fotoğrafımı çektiler. Cebimde bulunan 70 milyon lirayı aldılar, 50 milyar daha getirmemem halinde fotoğrafları çoğaltıp, ilçede dağıtacaklarını söylediler'' dedi. 
     Polis, her 2 şikayetçinin de verdiği eşkaller doğrultusunda ikisi kadın 4 kişiyi gözaltına aldı. Kimlikleri belirlenen ve firarda olan 4 kişinin de arandığı bildirildi. 
     
</TEXT>
</DOC>
