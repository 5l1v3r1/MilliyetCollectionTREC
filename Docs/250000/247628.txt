<DOC>
<DOCNO> 247628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sonyas14.html </URL>
<DATE> 2004/06/13/ </DATE>
<TIME> 19.02 </TIME>
<AUTHOR>  </AUTHOR>
<HEADLINE>
Bakırköy'de silahlı yaralama... 
</HEADLINE>
<TEXT>

     Bakırköy'de, banliyö trenine kaçak olarak binmeye çalıştığı öne sürülen bir genç, istasyondaki güvenlik görevlisinin açtığı ateş sonucu yaralandı. 
     Alınan bilgiye göre, Yeşilköy Tren İstasyonu'na arkadaşlarıyla gelen Kamuran Korucu 19 , banliyö trenine kaçak olarak binmek istedi. 
     İstasyonda görev yapan özel güvenlik şirketi görevlisinin durumu farkederek silahını ateşlemesi üzerine Korucu, omzundan yaralandı. 
     Olay yerine gelen polis ekipleri, Korucu'yu, Bakırköy Dr. Sadık Onuk Eğitim ve Araştırma Hastanesi'ne kaldırdılar. 
     Polis yetkilileri, ismi açıklanmayan güvenlik görevlisinin gözaltına alındığını, olayla ilgili soruşturmanın sürdüğünü kaydettiler. 
     
</TEXT>
</DOC>
