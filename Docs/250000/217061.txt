<DOC>
<DOCNO> 217061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/siyaset/siy06.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükerşen DSP Eskişehir adayı 
</HEADLINE>
<TEXT>

      ANKARA Milliyet 

   
   DSP, İstanbul ve Ankara büyükşehir belediye başkanlıkları için 57. hükümette devlet bakanlığı yapan Masum Türker ve Tayfun İçli'yi aday gösterdi. DSP'nin 62 il belediye başkan adayı, dün DSP Parti Okulu'nda Genel Başkan Bülent Ecevit tarafından açıklandı. Ankara'da İçli, İstanbul'da Türker, İzmir'de Saffet Başaran, Eskişehir'de Yılmaz Büyükerşen, Adana'da Ali Sakar, Antalya'da İsmail Arıcı aday gösterildi. İllerde DSP adayları içinde Eskişehir adayı olan ve halen belediye başkanlığını yürüten Büyükerşen, kazanması en güçlü aday konumunda. 
   Tanıtım toplantısında açıklamalarda bulunan Ecevit de, DSP'nin geçmişteki sıkıntıları elbirliğiyle aştığını, AKP'nin laik, demokratik rejim açısından tehlike oluşturduğunu savundu. 
   Ecevit, "Artık vatandaşlar iktidarın Kuzey Irak ve Kıbrıs bakımından yarattığı tehlikeleri biliyor" dedi. DSP'nin bazı belediye başkan adayları şöyle Adana Ali Sakar, Adıyaman Hacı Mehmet Gelir, Afyon Memiş Coşkun, Aksaray Hatice Avan, Amasya Bekir Doğan, Antalya İsmail Arıcı, Ardahan Temel Avşar, Artvin Enis Güneri, Aydın Nurten Atalay, Balıkesir Alpaslan Peker, Batman Orhan Ok, Bartın M. Rize Yalçınkaya, Bilecik Mehmet Dedeoğlu, Bitlis Namık Ergül, Burdur M. Tahir Öztürk, Bursa Ali Arabacı. 
   
   
   
</TEXT>
</DOC>
