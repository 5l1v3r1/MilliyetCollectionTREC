<DOC>
<DOCNO> 222077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sontur12.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kente 40 km uzaklıktaki köye ulaşabilmek için 250 km gidiyorlar... 
</HEADLINE>
<TEXT>

     Kayseri'de postacılar, kent merkezine 40 kilometre uzaklıkta olan ve yolu Yamula Barajı'nın suları altında kalan Hırka Köyü'ne ulaşmak için Boğazlıyan İlçesi'ni dolaşarak 250 kilometre yol kat ediyorlar. 
     Kayseri Posta İşleme Merkezi Müdürü Orhan Köksal, AA muhabirine yaptığı açıklamada, merkeze bağlı 140 köy olduğunu, bu köylerle ulaşımın otomobille sağlandığını söyledi. 
     Her köye haftada bir kez gittiklerini belirten Köksal, şöyle devam etti 
     ''Yolu Yamula Barajı baraj suları altında kalan Hırka Köyü'ne ulaşabilmek için Yozgat'ın Boğazlıyan İlçesi'ni dolaşmak zorunda kalıyoruz. Kayseri kent merkezine 40 kilometre uzaklıkta olan bu köyümüze, yolu sular altında kaldığı için yaklaşık 250 kilometre yol kat edilerek ulaşılabiliyor. Dönüş uzaklığı da katılınca bu mesafe 500 kilometreyi buluyor. Kullandığımız yolun bir bölümü de hala stabilize. Kış şartlarında otomobille de olsa oldukça zorlanıyoruz. Postacı arkadaşlarım gerçekten oldukça zor şartlarda büyük bir özveriyle çalışıyorlar.'' 
     
</TEXT>
</DOC>
