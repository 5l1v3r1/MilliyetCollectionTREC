<DOC>
<DOCNO> 236746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonyas01.html </URL>
<DATE> 2004/05/02/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Narkotik lolipop yayılıyor... 
</HEADLINE>
<TEXT>

     ABD'de kanser hastalarının ağrısını gidermek için üretilen lolipop şeklindeki bir ağrı kesicinin gençler arasında yasadışı kullanımı endişe yarattı. 
     Yetkililer, narkotik lolipopun ABD'nin özellikle Philadelphia eyaleti ve çevresinde yasadışı olarak yaygın biçimde satıldığı uyarısında bulunuyor. Narkotik lolipopun, kolay kullanımı ve hoşa giden böğürtlen tadı nedeniyle gençler arasında yaygın olduğu belirtiliyor. 
     Actiq adlı ağrı kesici lolipopun içindeki sentetik opioid fentanil nedeniyle güçlü bir ağrı kesici olduğunu belirten yetkililer, velileri bunun bir ilaç olduğu ve reçeteyle satıldığı konusunda uyarıyor. 
     Eczanede 9.10 dolara satılan Actiq'in sokaktaki karaborsa fiyatının 20 dolara ulaştığını kaydeden yetkililer, son dönemde bu ağrı kesici ilacın gençler arasında kullanımı nedeniyle hastanelerin binlerce vaka bildirdiğini belirtiyor. 
     
</TEXT>
</DOC>
