<DOC>
<DOCNO> 218447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/spor/spo04.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan dikkat çekti 
</HEADLINE>
<TEXT>

   Trabzonspor'un hocası, Samsunspor maçı öncesinde futbolcularını sert bir dille uyardı, "Ligin en istikrarlı takımlarından birisiyle oynayacağız. Hata istemiyorum" dedi 
      
   'Evlerinde güçlüler' 
   ŞAMPİYONLAR Ligi'ne katılmanın hesaplarını yapan Trabzonspor, bugünkü Samsunspor maçını kazanıp, zorlu deplasmandan üç puanla dönmenin hesaplarını yapıyor. Bordo - Mavili takımın hocası Ziya Doğan, futbolcularına bir dizi uyarılar yaptı. Doğan, "Ligin en istikrarlı takımlarından birisiyle oynayacağız. Samsunspor evinde kolay kolay teslim olmuyor" diye konuştu. 
   
   'Hata istemiyorum' 
   DOĞAN, savunmada 90 dakika boyunca hatasız oynamak zorunda olduklarını da vurguladı. Tecrübeli hoca, "Kazanabilmek için gücümüzü iyi ayarlamak zorundayız. Özellikle top kontrolünün bizde olması gerekiyor. Samsunspor seyircisiyle bütünleştiği zaman kapasitesinin üstüne çıkabilen bir ekip. Ayrıca oyun içinde kesinlikle hakemle ters diyaloglara girmeyin" dedi. 
   
   İbrahim oynamıyor    TRABZONSPOR'DA sakatlığı süren İbrahim Ege, Samsunspor maçı kadrosundan çıkarıldı. Adanaspor karşılaşmasında bileği dönen genç yıldızın, ağrılarının sürdüğü ve oynamasının mümküm olmadığı tespit edildi. İbrahim, "Şaşkın ve üzgünüm. Sakatlandıktan sonra Milli Takım'a gidince sıkıntım daha da attı. Heyecanla biraz acele ettim. Kadrodan affımı istemeliydim" diye konuştu. 
   
   
</TEXT>
</DOC>
