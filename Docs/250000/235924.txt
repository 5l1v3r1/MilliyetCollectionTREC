<DOC>
<DOCNO> 235924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sonspo07.html </URL>
<DATE> 2004/04/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Rockets'i 97-78 yenen Lakers seride konferans yarı finaline yükseldi 
</HEADLINE>
<TEXT>

     ABD Profesyonel Basketbol Ligi'nde NBA play-off mücadelesine, bu sabaha karşı yapılan tek maçla devam edildi. 
     Batı Konferansı'nda Los Angeles Lakers, kendi sahasında Houston Rockets'i 97-78 yenerek seride durumu 4-1'e getirdi ve konferans yarı finaline yükseldi. Lakers, yarı finalde San Antonio Spurs ile eşleşirken, bu eşleşmenin en büyük özelliği ise son 5 sezondur tüm şampiyonlukların bu 2 takım arasında paylaşılması olması olarak göze çarptı. 
     Los Angeles Lakers'da gecenin yıldızı Kobe Bryant oldu. Karşılaşmayı 31 sayı, 6 ribaunt ve 10 asistle tamamlayan Kobe Bryant, takımın galibiyetinde büyük rol oynadı. 18 sayı, 9 ribaunt ve 5 asistle oynayan Karl Malone ile 12 sayı, 9 ribaunt ve 4 blokla maçı tamamlayan Shaquille O'Neal, gecenin dikkati çeken diğer isimleriydi. 
     Houston Rockets'de ise Jim Jackson'ın 17 sayı, 5 ribaunt, Steve Francis'in 16 sayı, 9 ribaunt, 5 asist ve Cuttino Mobley'in 16 sayı, 2 ribauntluk performansları takımlarını yenilgiden kurtaramadı. 
     NBA'da play-off mücadelesi, Doğu Konferansı'nda yarın sabaha karşı yapılacak Miami Heat-New Orleans Hornets 2-2 mücadelesiyle devam edecek. 
     
</TEXT>
</DOC>
