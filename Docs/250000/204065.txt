<DOC>
<DOCNO> 204065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/siyaset/siy01.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte bir El Kaide kafası 
</HEADLINE>
<TEXT>

   Vakit gazetesi yazarı Kaplan, İstanbul'daki terörist saldırıları ima ederek, hedefin kafirler olması koşuluyla Müslümanların da öldürülebileceği iddiasında bulundu 
      İSTANBUL Milliyet 

   
   Vakit yazarı Mustafa Kaplan, dün gazetesinde yer alan yazısında inanılmaz iddialarda bulundu. Kaplan, "Dört mezhebin fıkıh ansiklopedisi" anlamını taşıyan "Mevsuatü - Fıkhiyye" adlı kitapta "kendisine Müslümanları siper eden kafirleri öldürmek için Müslümanlar'ın da öldürülebileceği"ni savundu. Kaplan yazısında, kitapta şu ifadelerin yer aldığını iddia etti 
   "...Müslümanları siper ederek arkalarına sığınan kafirleri öldürmenin başka yolu yoksa onların öldürülmediği takdirde Müslümanların hezimete uğrama ihtimali varsa veya İslamiyet'in ve Müslümanların tamamen ortadan kaldırılması ihtimali varsa böyle durumda, aralarında Müslümanlar da olduğu halde kafirlerin vurulması caizdir. Yalnız, vururken ana hedef kafirler olmalıdır." Bu bölümü kaynak kabul eden Kaplan şu yorumu yaptı "...Bir kısmı da İslam adına çıkarak ahkam kesiyor 'Dinde masumları öldürmek yokmuş ....Müslümanların istişhad şehitlik hareketlerine 'terör' suçlaması yapanlar, üstelik de bu suçlamalarını din adına yapanlar sizin şu İslam kaynaklarından gerçekten haberiniz yok mu " 
   
   
   
</TEXT>
</DOC>
