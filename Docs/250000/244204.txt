<DOC>
<DOCNO> 244204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonsiy12.html </URL>
<DATE> 2004/05/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Erdoğan dünya basınından AB desteği istedi 
</HEADLINE>
<TEXT>

     Başbakan Recep Tayyip Erdoğan, önümüzdeki aralık ayının Türkiye’nin AB hasretinin bitme tarihi olduğunu söyledi ve dünya gazetecilerinden AB konusunda destek istedi. 
     Dünya Gazeteciler Birliği WAN Genel Kurulu açılışında bir konuşma yapan Başbakan Erdoğan, Türkiye’nin Avrupa Birliği ile ilişkilerinde beklentilerinin yükseldiği kritik bir döneme girdiğini söyleyerek, 40 yıldır kaydettiğimiz ilerlemelerin ülkemize tam üyeliği getirmesini istiyoruz" diye konuştu. 
     Önümüzdeki aralık ayının Türkiye’nin AB hasretinin bitme tarihi olduğunu belirten Erdoğan, bu tarihte tam üyeliğin değil, tam üyeliğe giden sürecin başlayacağına dikkat çekerek, müzakere sürecinin başlaması konusunda dünya basınını Türkiye’ye destek vermeye çağırdı. 
     
     AB’yi siyasi değerler bütünü olarak görüyoruz" 

     Türkiye’nin AB’yi bir çelik-kömür birliği, ekonomik birlik, hıristiyan kulübü ya da medeniyetlerin çatıştığı adres olarak görmediğini vurgulayan Erdoğan, Türk halkının AB’yi medeniyetlerin buluştuğu, siyasi değerler bütünü olarak gördüğünü söyledi. 
     Erdoğan, AB’nin Türkiye konusundaki tavrı için, ya küresel bir vizyon ortaya koyacak ya da kendi sınırlarını tayin etmek suretiyle içine tıkanıp kalacak... Karar sadece bizi etkilemeyecektir, AB’nin vizyonunun ne olacağı ve gelecekte kendisini nasıl biçimlendireceği sorularına cevap olacaktırö diye konuştu. 
     
     Reformlar tamam, sıra uygulamada 

     Başbakan Erdoğan, Türkiye’nin halkının çoğunluğu müslüman olan ülkeler arasında Batı medeniyetiyle uyum sağlayabilecek tek örnek ülke olduğunu savundu. 
     Türkiye’nin anayasal ve yasal değişikliklerin tamamını bitirdiğini kaydeden Erdoğan, uygulama çalışmalarının hızla devam ettiğini açıkladı. Başbakan, Türkiye’nin 200 yıldır devam eden modernleşme sürecini AB ile tamamlamak istediğini de sözlerine ekledi. 
     
     WAN’ın çabalarını saygıyla karşılıyoruz" 

     Erdoğan, Türkiye’nin WAN üyeleri arasında işbirliğini artıracak gelişmeleri destekleyeceğini ifade ederek WAN üyelerine, evrensel barış idealine yaptığınız katkılardan ötürü alkışlamak istiyorum" dedi. 
     
     WAN Kongresi başladı 

     Dünya Gazeteler Birliği'nin 57'inci Genel Kurulu ve 11'inci Editörler Forumu başladı. Toplantılara 90 ülkeden binin üzerinde genel yayın yönetmeni ve gazete sahibi katılıyor. 
     Lütfi Kırdar Uluslararası Kongre Merkezi'nde yapılan toplantı saat 10.00'da Mehteran Bölüğü'nün gösterisiyle başladı. 
     
</TEXT>
</DOC>
