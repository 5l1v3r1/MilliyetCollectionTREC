<DOC>
<DOCNO> 203538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo11.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya, İstanbul'u evinde yıktı 2-3 
</HEADLINE>
<TEXT>

     Birinci Süper Futbol Ligi'nde Konyaspor, deplasmanda İstanbulspor'u 3-2 yendi. 
     8. dakikada Yordanov'un uzun pasıyla savunmanın arkasında topla buluşan Musa Kuş'un ceza alanına girer girmez yaptığı vuruşta, kaleci Özden topu kornere çeldi. 
     21. dakikada kaleci Özden'in öne çıktığını gören Musa Kuş'un uzak mesafeden aşırtma vuruşunda, top üstten auta gitti. 
     22. dakikda Yordanov'un arapasıyla ceza alanında topla buluşan Mehmet, yerden sert ve düzgün bir vuruşla meşin yuvarlağı filelere göndererek takımını 1-0 öne geçirdi. 
     24. dakikada Altan'ın sağdan kullandığı köşe atışında, altıpasta oluşan karambol sonrası kale çizgisi üzerinde topu önünde bulan Cenk, meşin yuvarlağı filelere göndererek maçta eşitliği sağladı 2-0 
     Maçın ilk yarısının geride kalan dakikalarında her iki takımın da karşılıklı atakları sonucu değiştirmedi ve ilk yarı 1-1 eşitlikle sona erdi. 
     
     İKİNCİ YARI 
     54. dakikada Bushaj'ın ceza alanı içinde sağdan ortasında altıpas çizgisinin hemen önünde topla buluşan Musa Kuş, uygun durumda kötü bir vuruş yaparak topu direğin üstünden auta attı. 
     58. dakikada Yordanov'un sağdan ortasında, Konyaspor savunmasının ofsayt gerekçesiyle durmasını iyi değerlendiren Musa Kuş, ceza alanı içinden yaptığı vuruşta, meşin yuvarlağı filelere göndererek takımını 2-1 öne geçirdi. 
     62. dakikada Yasin'in sağdan ortasında ceza alanı içinde kaleye yakın durumdaki Deniz Uygar ters bir vuruşla topu kafayle kendi kalesine gönderdi ve skor 2-2 eşitlendi. 
     63. dakikada Yordanov'un sağdan ortasında ceza alanında topla buluşan Musa Kuş'un kafa şutunda top kaleci Özden'den döndü. Daha sonra Konyaspor savunması topu uzaklaştırarak tehlikeyi önledi. 
     67. dakikada Altan'ın arapasıyla sağ kanatta topla buluşan Cenk'in ortasında, ceza alanında topla buluşan Zafer Biryol, topu auta attı. 
     75. dakikada Cem'in pasıyla bir anda kaleci Oğuz ile karşı karşıya kalan Altan'ın sert şutunda, top kaleciden döndü. Altan'ın yeniden vuruşunda top kaleci Oğuz'da kaldı. 
     
     TARTIŞMALI GOL 
     Karşılaşmanın 81. dakikasındaki Konyaspor'un golü tartışmalara neden oldu. 
     81. dakikada Altan'dan seken topu önünde bulan Zafer Biryol'un şutunda İstanbulsporlu Cem, kaleye giden topu kale içinden kornere attı. Bu pozisyonda yardımcı hakem Gökhan Memişoğlu'na bakan hakem Hamza Mısır, yardımcısının yerinde durduğunu görünce oyunu sürdürdü. 
     Ancak pozisyon sonrasında Konyasporlu oyuncular yardımcı hakem Memişoğlu'na itirazda bulundu. Bunun üzerine hakem Mısır, yardımcısıyla bir süre saha içinde görüştü. Bu sırada maçın 4. hakemi Gökhan Güneşer de bu görüşmeye katıldı. Yaklaşık 5 dakika süren konuşmalar sonrasında hakem Hamza Mısır bu atağı gol olarak değerlendirdi. 
     Konyasporlu futbolcular gol sevinci yaşarken bu kez İstanbulsporlu oyuncular itirazlarda bulundu. Teknik direktör Aykut Kocaman da saha içinde hakemle görüştü. Maç yaklaşık 10 dakikalık bir duraksamadan sonra devam etti. 
     Karşılaşmada başka gol olmayınca Konyaspor, İstanbulspor'u 3-2 yendi. 
     MAÇIN KARNESİ 
     
     
İSTANBULSPOR 2 - KONYASPOR 3 Stat Güngören Mimar Yahya Baş Hakemler Hamza Mısır xx, Mahir Köse xx, Gökhan Memişoğlu xx İstanbulspor Oğuz x, Cem xx, Deniz Uygar xx, Saffet xx, Faruk x, Mehmet xx Dk. 88 Tolga , Saidou x, Aytekin xx Dk. 88 Musa Büyük , Musa Kuş xxx, Yordanov xxx, Bushaj x Dk. 88 Boliç Konyaspor Özden xx, Yasin xxx, Ömer xx, Ünsal x Dk. 64 Zafer Demir xx , Tayfun x, Ogün xx, Sedat xx, Cem x, Altan xx, Cenk xx Dk. 89 Hayri , Zafer Biryol xx Goller Dk. 22 Mehmet, Dk. 24 Cenk, Dk. 58 Musa Kuş, Dk. 62 Deniz Uygar kendi kalesine , Dk. 81 Zafer Biryol Sarı Kartlar Dk. 37 Cem, Dk. 56 Deniz Uygar, Dk. 87 Saidou İstanbulspor , Dk. 45 Tayfun, Dk. 90 Özden Konyaspor 
     
</TEXT>
</DOC>
