<DOC>
<DOCNO> 238716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/spor/spo15.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Al'dan nakavt 

BOKS yaşamını Amerika'da sürdüren Hasan Al, bu ülkedeki üçüncü maçını da nakavtla kazandı. Boksa altı ay önce ABD'ye giderek yeniden dönüş yapan Al, Las Vegas'ta ABD'li rakibi Candy Robertson'u 6. raundda devirerek nakavt etti. n İrfan Kurtulmuş 

Şanssız Tanrıkulu 

AVRUPA Tekvando Şampiyonası dün Norveç'te sona ererken, Milli Takımımız bayanlarda şampiyonluğa ulaşırken, erkeklerde de dördüncülüğü yakaladı. Son gün 84 kiloda Dünya şampiyonu Bahri Tanrıkulu, yarı finalde Fransız rakibi karşısında kolundan sakatlanınca, müsabakadan çekildi ve bronzla yetindi. Türkiye şampiyonayı, 3 altın, 1 gümüş ve 4 bronzla tamamladı. 

Ölmez'den gümüş 

RUSYA'DAKİ 39. Avrupa Büyükler Karate Şampiyonası'nın son gününde bir gümüş, bir bronz madalya kazandık. Bayanlarda ağır sıklette mücadele eden Meral Ölmez Avrupa ikinciliğini elde ederken, erkekler 75 kiloda Yavuz Karamanoğlu da üçüncü oldu. 


</TEXT>
</DOC>
