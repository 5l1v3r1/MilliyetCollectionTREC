<DOC>
<DOCNO> 231507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/magazin/amag.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eurovision bana tuhaf geliyor' 
</HEADLINE>
<TEXT>

      Birsen Altuntaş 
   
   'Nil Dünyası'nın ardından 'Nil FM' albümüyle büyük beğeni toplayan Nil Karaibrahimgil, Eurovision'la ilgili 'tuhaf' bir çıkış yaptı. Bir müzisyenin sadece kendisiyle yarışırsa kazanacağını belirten Karaibrahimgil, "Eurovision Şarkı Yarışması'na karşı değilim ama fikir hoşuma gitmiyor. Danimarka'yla yarışmak falan biraz garip geliyor. Bunun sebebi belki de müziğin yemek gibi kültürel olduğunu düşündüğümden olsa gerek" dedi. 
   
   'Oryantali seviyorum' 
   Nesrin Topkapı'dan oryantal dersleri alan Karaibrahimgil, bu sayede etnik tarafıyla barıştığını da ifade ederek, şöyle konuştu "Arap ve Doğu müziklerini son dönemde çok dinledim ve çok sevdiğimi kendime itiraf ettim. Sonra Topkapı'dan ders alarak kendimi şaşırttım. Aldığım eğitim sahnede de işime yarıyor, klipte de. İngilizce albüm yaptığım gün içinde Türk ve Arap tadı olsun istiyorum." 
   
   
</TEXT>
</DOC>
