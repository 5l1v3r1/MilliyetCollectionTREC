<DOC>
<DOCNO> 233705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/spor/bbas.html </URL>
<DATE> 2004/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in Başkent vurgunu 84-85 
</HEADLINE>
<TEXT>

   Sarı-Lacivertliler Play-Off 1. tur ilk maçında, Türk Telekom'u nefesleri kesen bir mücadele sonunda tek sayıyla geçti, seride durumu 1-1'e getirdi 
      
   Devre berabere bitti 
   FENERBAHÇE, Play-Off 1. turunun ilk randevusunda Başkent temsilcisi Türk Telekom'u tek sayıyla yendi, seride durumu 1-1 yaptı. Büyük çekişme içinde geçen mücadelenin ilk periyodunu Telekom 26-21 önde kapadı. İkinci periyodda Fenerbahçe dengeyi kurunca devre 45-45 sona erdi. Üçüncü çeyreği 66-63'le geçen Fenerbahçe 27. dakikada farkı 14 sayıya çıkardı. Ancak Sarı - Lacivertli ekip üst üste top kayıpları yapınca Telekom, bitime 44 saniye kala farkı 83-82'lik skorla 1 sayıya kadar indirdi. Ev sahibi takımda Stanescu, bitime 10 saniye kala kullandığı serbest atışları sayıya çeviremeyince Fenerbahçe, sahadan da 85-84 galip ayrıldı. 
   
   Maçın karnesi 
   HAKEMLER Aytuğ Ekti, Fatih Aslanoğlu, Yener Yılmaz 
   TÜRK TELEKOMSPOR Stanescu 7 17, Bekir 5 6, Şemsettin 6 8, Umut 6 12, Can 6 7, Mack 8 19, Mutlu 4 2, Nedim 7 13 
   FENERBAHÇE Dickel 4 , Erdal 8 20, Harvey 5 4, Jones 8 20, Umut Yenice 6 9, Erkan 5 3, Rasim 8 17, Umut Tınay 6 9, Zeki 5 3 
   1.PERİYOT 26 - 21 T.Telekom , 2.PERİYOT 45 - 45, 3.PERİYOT 66 - 63 Fenerbahçe , MAÇ SKORU 85 - 84 Fenerbahçe 
   BEŞ FAUL Nedim 38.42 
   
   Adım adım kupaya 53-50    TÜRKİYE Bayanlar Basketbol Ligi Play - Off final serisinde Fenerbahçe, Erdemirspor'u zor da olsa yenerek, durumu 2 - 0 yaptı. Karşılaşma baştan sona büyük çekişme içinde geçerken Sarı - Lacivertli bayanlar özellikle Donaphin ve Nilay'ın etkili oyunu ile galibiyete ulaştı. İki takım, 24 Nisan'da Erdemir Spor Salonu'nda karşılaşacak. Fenerbahçe bu maçı kazanırsa şampiyon olacak. 
   
   Maçın karnesi 
   HAKEMLER Ercan Kümbül, Rıdvan Ekmekçi 
   FENERBAHÇE Nilay 7 9, Nalan 5 2, Müjde 5 3, Summer 5 3, Donaphin 7 19, Esra 6 6, Serap 6 7, Şükran 5 4 
   ERDEMİRSPOR Sariye 6 7, Gülşah 6 9, Melahat 5 3, Moore 6 8, Schumacher 6 11, Betül 6 8, Olga 5 4, Gülizar 4 , Özlem 5 
   1. PERİYOT 11 - 10 Erdemirspor , 2.PERİYOT 25 - 24 Fenerbahçe , 3. PERİYOT 40 - 36 Fenerbahçe , MAÇ SKORU 53 - 50 Fenerbahçe 
   
   Geçici barış    TÜRKİYE Basketbol Federasyonu Başkanı Turgay Demirel, Ankara'da A klasmanı hakemlerin temsilcileri ile görüştü. Daha önce maçlara çıkmama kararı alan hakemler görüşme sonrası geri adım atarak, geçici olarak Play-Off karşılaşmalarında düdük çaldı. Özerklik kabul edildikten sonra alacaklarının tamamının ödeneceğinin ve mevcut MHK Başkanı Ömer Ozan, Yalçın Gerek ve Necip Kapanlı'nın görevden alınacağının garantisinin yarın yapılacak toplantıda bütün A klasmanı hakemlere açıklanacağının belirtilmesi üzerine, şimdilik eyleme ara verme kararı alındı. 
   
   Tekel-Aras İTÜ    BASKETBOL Erkekler Ligi Play - Off ilk turunda Tekel ile Aras İTÜ bugün ilk kez karşı karşıya gelecekler. Ümraniye Haldun Alagaş Salonu'nda saat 16.00'da başlayacak olan müsabakaya ligde birer galibiyet alan Tekelspor ile Aras İTÜ 1-1'lik eşitlikle girecekler. Müsabaka TRT 3'ten naklen yayınlanacak. 
   
   
</TEXT>
</DOC>
