<DOC>
<DOCNO> 220217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/yazar/asik.html </URL>
<DATE> 2004/03/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tam kadro parti... 
</HEADLINE>
<TEXT>

   
   AKP ve CHP başvurulardaki gecikme sonucu kimi illerde seçime katılamıyor... DYP, ANAP, GP, MHP gibi partiler de öyle... Seçime bütün illerde katılan tek bir parti var Türkiye Komünist Partisi... İlginçtir TKP'nin başkan ve meclis adaylarının yüzde 40'ını da kadınlar oluşturuyor. Adaylar arasında çalışan veya emekli işçiler yüzde 30... Teknik eleman, mühendis, mimar, grafiker ve bilgisayarcılar yüzde 20... Eğitimciler yüzde 7... Avukatlar yüzde 7... Tiyatrocu, ressam, müzisyen. yazarlar yüzde 6... Hekim, diş hekimi eczacı ve biyologlar yüzde 5'lik bir oran oluşturuyor... 
   
   Tayyip Erdoğan, "Kıbrıs için yaygara koparanlara halkımız gülüp geçiyor" demiş. Demek ki halkımız oturdu, Annan Planı'nı inceledi ve benimsedi. 
   
   AB'de içki yasağı...    Haldun Ertem'le Londra - İstanbul hattında söyleşiyoruz. Söz TCDD'nin trenlerdeki içki yasağına gelince Haldun 
   - AB ülkelerindeki trenlerde de içki yasağı vardır, demez mi 
   - Yapma yahu nasıl olur 
   Gevrek gevrek gülüyor 
   - Ama sadece makinistlere... 
   Laila'nın Ankara'da şube açtığını duymuş... İçini çekiyor 
   - Hey gidi Türkiye... Turgut Özal öncesi Ankara bürokratı Sakarya Caddesi'nde efk r dağıtırdı... Artık Laila'da efk r dağıtıyor... 
   
   Saygı, sevgi, dostluk, vefa tüm değerlerimiz son yirmi yılda paraya kurban edildi. Para için kötü yola düşen bu topluma uygulanacak bir töre yok mu 
   Akif Kökçe 
   
   Başkenti görmeden    Ankara'da yaşayan kadınların yüzde 50'si kent merkezini bir kere bile görmemiş... Anketlerde ortaya çıkan garip ama gerçek bir sonuç... 
   8 Mart Dünya Kadınlar Günü'nde Sincan Saraycık köyünden bir grup kadın Ankara'nın içine getirilecek ve Konur Sokak'ta ağırlanacak... 
   ÇYDD ve Ankara Mimarlar Odası'nın düzenlediği etkinlikte mimarlardan oluşan bir grup Konur Sokak'ta bu kadınlarla röportaj yapacak, onların nasıl bir kent istediklerine yönelik sorular yöneltecekler. Konur Sokak'ta bu hanımların elişleri de sergilenecek... Vaktiniz olursa uğrayın deriz... 
   
   Görmemek çare mi    3 Mart günü TBMM'de 40'a yakın öğretmen kökenli CHP milletvekili Hilafetin ilgası ve Tevhidi Tedrisat Kanunu'nun 80. yılı nedeniyle bir basın toplantısı yapıyor. 3 Mart'ın Laiklik Bayramı olarak kutlanması yolunda çağrıda bulunuyor. Tek bir gazete veya tek bir televizyon kanalı bu haberi tek bir satırla kamuoyuna duyurmuyor... Genel tutum bu... CHP'liler mi geçiniz... Sendika başkanları mı konuşuyor. Geç... Üniversite rektörleri mi Görme... KESK mi At çöpe... DİSK mi Bırak şu komünistleri... Meslek odası mı İlgilenme... Sivil toplum kuruluşu mu Adam sende... Ülkede muhalefet zayıf... Ama asgari gazetecilik ilkeleri uygulansa, sesleri güçleri oranında bile duyurulsa yeter... Ne var ki çoğu medya organı adeta AKP Genel Merkezi'nden yönetiliyor. Çoğu Tayyip Bey'in baktığı zaman içinin açılacağı pembe gazete yaratma çabaları içinde debeleniyor. 
   Öyle olunca.. Ülkede muhalefet boşluğu derinleşince... O zaman da ister istemez bu ülkenin kimi yurttaşları ülkenin sahipsiz olmadığını göstermeyi kendilerine vazife sayıyor... Öne çıkıyor... Gündemi dalgalandırıyor... 
   Ülkede sivil muhalefeti yok sayarsanız başkaları çıkar o boşluğu doldurmayı görev sayar... Evet görüntü kimi zaman şık olmayabilir. Ama konu laik cumhuriyetin geleceği ise görüntü bir özen konusu olmaktan çıkabilir. 
   Demokrasi dediğiniz bir denge, akıl, izan, sorumluluk, kültür işi... 
   
   Ne rekabet ama...    "Fiyatlarınıza zam yapacaksınız, yoksa ben yapacağımı bilirim"... 
   Maliye Bakanı Kemal Unakıtan tehdit ediyor. Sigara firmaları fiyatlara zam yapıyor... Eski Rekabet Kurumu Başkanı Aydın Ayaydın gülüyor 
   - Sayın Bakan, bütün sigara üreticilerini aynı anda zam yapmaya çağırmıştır. Olay Rekabet Yasası'nın 4. maddesine göre rekabetin açıkça ihlalidir. Zam yapan firmalara cirolarının yüzde 10'una kadar ceza verilebilir. Çalışma Bakanı üç yıl önce gözlükçülere aynı anda zam yapın talimatı vermiş. gözlükçüler ceza görmüştü. Bakan ceza görmez ama zam yapanlar görür... 
   
   
   
      
   
   
</TEXT>
</DOC>
