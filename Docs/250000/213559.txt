<DOC>
<DOCNO> 213559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sonspo09.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İlhan'ın transferinin resmiyet kazanmasını bekliyor... 
</HEADLINE>
<TEXT>

     Beşiktaş, İlhan Mansız'ın Japonya'ya transferinin resmiyet kazanmasını bekliyor. 
     Beşiktaş Futbol Yatırımları Sanayi ve Ticaret A.Ş'nin, basında yer alan haberlere ilişkin olarak Borsa Başkanlığı'nca istenen açıklamaya cevaben gönderdiği yazıda şu görüşlere yer verildi 
     ''İlhan Mansız'ın Japonya'nın Crimson Football Club Co Ltd. takımına transferi ile ilgili kamuya açıklanmamış olan bir gelişme bulunmamaktadır. Şirketimizle Japonya'nın Crimson Football Club Co. Ltd. takımı arasında futbolcumuzun transferi hakkında görüşmelere devam edilmektedir. Görüşmelerin neticelenmesi durumunda gerekli açıklama şirketimizce Sermaye Piyasası Kurulu'nun Seri VIII No 39 sayılı tebliği hükümleri çerçevesinde yapılacaktır.'' 
     
</TEXT>
</DOC>
