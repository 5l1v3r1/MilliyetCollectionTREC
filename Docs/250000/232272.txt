<DOC>
<DOCNO> 232272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun45.html </URL>
<DATE> 2004/04/17/ </DATE>
<TIME> 20.38 </TIME>
<AUTHOR>  </AUTHOR>
<HEADLINE>
ABD'de 8 yaşındaki çocuk, babasının Pitbulları tarafından öldürüldü 
</HEADLINE>
<TEXT>

     ABD'nin Kuzey Carolina eyaletinde 8 yaşındaki bir erkek çocuğu, babasının 4 pitbull cinsi köpeği tarafından parçalanarak öldürüldü. 
     Roddie Philip Dumas Jr'ın, geçen Cuma günü babasının Charlotte'daki evinin çitle çevrili avlusunda köpeklerin saldırısına uğradığı ve tedavi altına alındığı hastanede yaşamanı yitirdiği bildirildi. 
     Polis, 29 yaşındaki baba Roddie Philip Dumas Sr'in, köpeklerin saldırısı sırasında çığlık atan çocuğun yardımına koşan ve hayvanları kovalayan postacıyı özel mülkiyetine girdiği gerekçesiyle avludan çıkardığını kaydetti. 
     Yetkililer, köpeklerin saldırısı sırasında kız arkadaşıyla evde olan ve çocuk ciddi şekilde yaralanıncaya kadar avluya çıkmayan baba hakkında çocuğunu ölüme terk etmekten suç duyurusunda bulunulmasının planlandığını belirtti. 
     Bu arada, evinde arama yapılan babanın, uyuşturucu ve ruhsatsız silah bulundurmakla suçlandığı ve göz altına alındığı belirtildi. 
     Çocuğun ölümüne yol açan pitbullların yakalandığı ve gözetim altına alındığı bildirildi. 
     
</TEXT>
</DOC>
