<DOC>
<DOCNO> 233572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo30.html </URL>
<DATE> 2004/04/21/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Amatör bir futbolcu dünyanın en hızlı golünü attı... 
</HEADLINE>
<TEXT>

     İngiltere'de amatör bir futbolcunun, maçın 2,5. saniyesinde attığı golün ''dünyanın en hızlı golü'' olarak belirlendiği bildirildi. 
     İngiltere Futbol Federasyonu, 25 yaşındaki Marc Burrows'un ''rekor golünü'', 3 Nisan'da amatör küme takımları Cowes Sport ile Eastleigh arasında Wight Adası'nda yapılan maçta attığını açıkladı. 
     Federasyondan yapılan açıklamada, maçın hakeminden alınan açıklamaya dayanılarak, ''Marc Burrows'un attığı golün, şimdiye kadar atılan en hızlı gol olduğu söylenebilir'' denildi. 
     ''En hızlı gol''ün sahibi Burrows, The Guardian Gazetesi'ne verdiği demeçte golünü, ''Başlama vuruşunu yapan arkadaşım Michael Poller topu önüme yuvarladı, ben de çok hızlı vurdum ve gol oldu'' dedi. Genç futbolcu, topa vurduğu sırada rüzgarın kendi lehlerine çok sert estiğini de sözlerine ekledi. 
     Guiness Rekorlar Kitabı'na girmeyi umut eden Burrows'un 2.5 saniyede attığı golden önceki rekor, 2.8 saniyeyle Arjantinli Ricardo Olivera'ya aitti. Arjantinli futbolcu rekor golünü, 26 Aralık 1998'de atmıştı. 
     
</TEXT>
</DOC>
