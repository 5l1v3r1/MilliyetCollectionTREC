<DOC>
<DOCNO> 211036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun27.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen ABD helikopterinin 2 mürettebatı aranıyor... 
</HEADLINE>
<TEXT>

     Irak'ın kuzeyindeki Musul'da, Dicle Nehri'ne düşen Amerikan askeri helikopterinde 2 kişi olduğu açıklanırken, kayıp kişiler için bir araştırma başlatıldı. 
     Amerikalı askeri sözcü, 101. Hava İndirme Tugayı'na bağlı olan OH-58D Kiowa keşif helikopterinin, daha önce Dicle'de teknenin devrilmesi sonucu kaybolan bir devriyeyi aradığı sırada, Bağdat'ın yaklaşık 390 kilometre kuzeybatısında nehre düştüğünü söyledi. 
     Sözcü, helikopterin arama yaptığı önceki olayda, teknede 3 Amerikan askeri ile Iraklı polislerin bulunduğunu, askerlerin kurtulduğunu ancak 2 Iraklı polis ile bir çevirmenin öldüğünün sanıldığını aktardı. 
     Görgü tanıkları, daha önce helikopterin bir yüksek gerilim hattına çarptıktan sonra düştüğünü belirtmişlerdi. 
     Amerikalı askeri sözcü, helikopterin düşüş nedeni konusunda bilgi vermezken, arama kurtarma çalışmalarının sürdüğünü açıkladı. 
     Son olayla birlikte Irak'ta bu ay 3'ü düşman ateşiyle olmak üzere 5 Amerikan helikopteri düşmüş oldu. 
     
</TEXT>
</DOC>
