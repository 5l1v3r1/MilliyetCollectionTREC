<DOC>
<DOCNO> 204798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sonspo08.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsnü Güreli Youla ile kesinlikle ilgilenmiyoruz 
</HEADLINE>
<TEXT>

     Beşiktaş Kulübü İkinci Başkanı ve Transfer Komitesi Başkanı Hüsnü Güreli, Gençlerbirliği'nin Gineli oyuncusu Süleyman Youla ile kesinlikle ilgilenmediklerini ve bu oyuncunun transfer gündemlerinde olmadığını açıkladı. 
     Hüsnü Güreli, A.A muhabirine yaptığı açıklamada, Youla ile ilgili haberlerin medyada yer almasından dolayı rahatsızlık duyduklarını kaydederek, şunları söyledi 
     ''Gençlerbirliği Kulübü ile çok iyi ilişkilerimiz var. Özellikle İlhan Cavcav ile bu tür konularda oldukça yakınız. Eğer böyle bir isteğimiz olsa, Okan Koç'ta olduğu gibi gider başkandan isteriz. Ancak Beşiktaş Kulübü olarak böyle bir transfer gündemimizde yok. Sözleşmesi süren bir futbolcu için bu tür haberlerin çıkması hem kendi kulübünü, hem de bizi etkiler.'' Güreli ayrıca, iç transferde oyuncularıyla görüşmelerinin sürdüğünü, Tümer Metin ve Ahmet Yıldırım'ın transferini en kısa sürede çözüme kavuşturacaklarını bildirdi. 
     
</TEXT>
</DOC>
