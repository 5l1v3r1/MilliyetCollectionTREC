<DOC>
<DOCNO> 204339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/yazar/tamer.html </URL>
<DATE> 2003/12/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
En son moda, ayaklara estetik ameliyat 
</HEADLINE>
<TEXT>

   Vücudunu delen ve dönüştüren nesilden bir önceki nesil olan bendeniz, yamyamlıktan birkaç önceki nesil olabilir miyim dersiniz 
      
   Geçenlerde Serdar Turgut'un Akşam'daki köşesinde okudum 
   Amerikan televizyonlarından birinde "Extreme Makeover" radikal dönüşüm adlı bir program varmış. Orta sınıftan meslek sahibi kişiler, katılımcı olarak seçiliyormuş bu programa. Seçilenlerin ortak özelliği, çirkin olmalarıymış. 
   Programın yapımcıları, Amerika'nın ünlü estetik cerrahları ve moda danışmanlarıyla anlaşmışlar. Adaylar arasından seçilen şanslı kişi, 6 hafta boyunca kendisini uzmanların eline teslim ediyormuş. 
   Estetik ameliyatlar dizisi öncesi bol bol görüntülenen katılımcı, 6 haftalık programın bitiminde yakınlarının, arkadaşlarının toplandığı bir salonda, perdelerin arkasından çıkıp geliveriyormuş. 
   Yakın çevresinin karşılaştığı manzaranın etkileyici olduğuna kuşku yok. Estetik cerrahlar ve moda danışmanlarının, "Tanrım beni baştan yarat" diyen Amerikalıların hücumuna uğradıklarını tahmin etmek de zor değil. Yakında bizde de benzeri bir program başlarsa şaşmam. Haftada 3 - 4 kez, değişik boy, yaş ve karakterde, birbirinden çirkin kadın ve erkeklerin nasıl güzelleştiklerini seyretmek, insanın aklını pekal çelebilir 
   
   Ayaklar bıçak altına 
   Ameliyata ancak hastalık halinde ve başka hiçbir seçenek kalmamışsa evet diyen biri olarak vücudunu kestirip biçtirenlere her zaman hayret etmişimdir. Benimki korku değil, sağlığımla ilgili riskleri minimize etme çabası. 
   Sadece incecik bir bantla tutturulmuş fevkal de dekolte ayakkabıların soğuk kış günlerinde bile vitrinleri süslediği dikkatimi çekiyordu, ama son modanın ne olduğunu intikal edebilmem için İngiliz The Independent gazetesindeki şu haberi okumam gerekti 
   Burun küçültüp kaldırmak ya da göğüsleri silikonla büyütmek, artık estetik ameliyattan bile sayılmıyormuş. Son moda ayak parmaklarını güzelleştirmekmiş. Amerika'da hanımlar, binlerce dolar karşılığı ayak parmaklarını kestirip biçtirmek için plastik cerrahlara akın ediyorlarmış. Çünkü çok dekolte bir ayakkabı giyildiğinde, ayak parmakları da göğüs dekoltesi kadar seksi olabiliyormuş. 
   
   Vücudunu delen nesil 
   İngilizlerin entellektüel müzisyeni Brian Eno, 3 yıl önceki Davos toplantılarında "Yaşantımız üzerinde en hayati etkiye sahip 5 anahtar sözcük"ten birini bedenini dönüştürme body modification olarak nitelemiş ve "İnsanlar vücutlarını plastik cerrahi ile şekilden şekile sokuyorlar. Ben, vücudunu delen nesilden bir önceki nesilim," demişti. Eno'nun diğer 4 anahtar sözcüğünü merak ediyorsanız 
   Ortak kullanıma açık alanlar commons Sağlık hizmetleri Dünya nüfusunun yarısı hastalıklara sahip, diğer yarısı da ilaçlara...Şeref ve utançBitmemişlik Aslında hiçbir şey son halini almış değil 
   
   Yamyamlık moda olabilir 
   Eno gibi ben de vücudunu delen nesilden bir önceki nesilim. Her sinirlendiğinde cebinden jileti ya da ucu sivri küçük bıçağını çıkartıp kolunu - bacağını kesip kanatan, dilinin küçük diline yakın kısmını deldirip taşlı küpeler takan gençler, filmlerde giderek daha sık karşıma çıkıyor. Anlamaya çalışıyorum, anlayamıyorum. Bana kendilerine eziyet ediyorlarmış gibi geliyor, ama herhalde tam tersi. 
   "Öldürülüp yenecek adam arıyorum" diye internete ilan verip, cevap veren 430 kişi arasından Bernd Jürgen Brandes'i seçerek yiyen Armin Meiwes'in duruşmasıyla ilgili haberleri gazetelerde okuduktan sonra pes ettim sevgili okurlar. Anlaşılan böylesi bir zevk bile var, ama bunları benim aklımın havsalamın alması imk nsız 
   Almanya'da yargılanan sanık Meiwes savunmasında, Brandes'in kesilmeye ve yenmeye çok istekli olduğunu, hatta "Umarım beni lezzetli bulursun" dediğini söylemiş. "Arkadaşım yenmekten çok hoşlandı" diye de devam etmiş. 
   Bugünkü vücudunu delen nesilden birkaç nesil sonra, insanların birbirlerini yemeleri de normal mi karşılanacak yoksa 
   
   Yamyamlık Ortaçağ'da yaygın değil miydi 
   2003'te dehşetle izlediğimiz uluslararası politika, insanın doğasında varolan ilkellik ve vahşetin 4 - 5 bin yıldır zerrece değişmediğini hepimizin gözüne sokmadı mı 
   
      
   
</TEXT>
</DOC>
