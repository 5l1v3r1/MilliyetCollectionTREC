<DOC>
<DOCNO> 249428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/soneko11.html </URL>
<DATE> 2004/06/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Devlet 139 trilyon liralık taşınmaz sattı... 
</HEADLINE>
<TEXT>

     Yılın ilk beş ayında, toplam 10 bin 287 devlet taşınmazından yüzde .4'nün satışı gerçekleştirildi. Satışlardan, 139.3 trilyon gelir kaydedildi. 
     Maliye Bakanlığı'ndan edinilen bilgiye göre, 2004 yılının ilk beş aylık döneminde, toplam 5 bin 502 devlet taşınmazının satışı gerçekleştirildi. Bu satışlardan toplam 139 trilyon 350 milyar lira gelir elde edildi. Kalan taşınmazların büyük bölümünün satışının da bu yıl sonu itibariyle gerçekleştirileceği bildirildi. Ayrıca, yılın aynı döneminde ihaleye çıkarılma kararı alınan 73 sosyal tesisten 9'unun satışı da tamamlandı. Tahmini bedeli 4 trilyon 964 milyar olarak hesaplanan bu satışlardan 5 trilyon 157 milyar gelir kaydedildi. 14 sosyal tesisin satışından vazgeçilirken, 50 tesisin de 75 trilyon 772 milyar tahmini bedelle önümüzdeki dönemde ihaleye çıkarılması düşünülüyor. 
     
     EN HAFİFLEYECEK OLAN MALİYE 
     İhaleye çıkarılacak sosyal tesislerden 14'ü Maliye, 9'u Tarım ve Köyişleri, 7'si Milli Eğitim, 5'i Bayındırlık ve İskan, 5'i Sağlık Bakanlıkları ile 2'si Özel İl İdaresi'ne tahsis edilmiş durumda. Satılacak tesisler arasında, Kültür ve Turizm Bakanlığı, İçişleri Bakanlığı, Enerji ve Tabii Kaynaklar Bakanlığı, Ankara Üniversitesi, Trakya Üniversitesi, PTT Genel Müdürlüğü ve Küre Kaymakamlığı'na tahsis edilmiş yerler de bulunuyor. 

ANKA 
     
</TEXT>
</DOC>
