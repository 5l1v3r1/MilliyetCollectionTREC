<DOC>
<DOCNO> 225129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sondun52.html </URL>
<DATE> 2004/03/24/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
NATO harekatının 5. yılı... Kosova'nın dünü bugünü... 
</HEADLINE>
<TEXT>

     NATO'nun 1999'da 78 gün süren Kosova harekatının üzerinden 5 yıl geçti. 
     Bugün etnik çatışmaların yeniden alevlendiği Kosova'nın dünden bugüne gelişimi kısaca şöyle 
     
     28 Haziran 1389 
     Kosova Meydan Savaşı'nda I. Murat, Sırplara karşı zafer elde etti. 
     
     1912-1918 
     Balkan Savaşları sonucunda Sırbistan, Kosova'nın kontrolünü ele geçirdi. Kosova, Sırp krallığının bir parçası oldu. 
     
     1941 
     İkinci Dünya Savaşı'nda Kosova'nın büyük bir kısmı, İtalya'nın kontrolü altındaki Arnavutluk'un bir parçası haline geldi. 
     
     1946 
     Kosova, Yugoslavya federasyonuna dahil oldu. 
     
     1974 
     Eski Yugoslavya'nın anayasası yeniden şekillendirildi, Kosova, Sırbistan Cumhuriyeti içinde özerk bölge ilan edildi. 
     
     1989 
     Yugoslavya Devlet Başkanı Slobodan Miloşeviç, Kosova'nın özerkliğini lağveden bir karar aldı. Bunun üzerine yapılan şiddetli protesto gösterilerinde 20 kişi hayatını kaybetti. 
     
     Temmuz 1990 
     Kosova'daki Arnavut liderleri, Sırbistan'dan bağımsızlıklarını ilan ettiler. Belgrad, bölgeye birlik göndererek Kosova hükümetini feshetti. 
     
     1991-1992 
     Kosova'da ''ayrı bir cumhuriyet'' ilan edildi. İbrahim Rugova, devlet başkanı seçildi. 
     
     1993-1997 
     Etnik gerginlik ve karmaşa tırmandı. 
     
     1998 
     Sırbistan polisi ile Kosova Kurtuluş Ordusu UÇK arasındaki çatışmalar tırmandı. Yüz binlerce sivil, evlerinden ayrılmak zorunda bırakıldı. 
     
     Eylül 1998 
     NATO, Miloşeviç'e ültimatom verdi. BM Güvenlik Konseyi, acil ateşkes ve taraflar arası siyasi diyalog çağrısında bulundu. 
     
     Mart 1999 
     Kosovalı Arnavut halkının temsilcileri, Paris'teki barış müzakerelerinde üç yıllık geçici özerk yönetim anlaşmasını ve bu anlaşmanın 28 bin kişilik NATO barış gücü tarafından teminat altına alınmasını öngören anlaşmayı imzaladı. Sırp heyeti, anlaşmayı imzalamaya yanaşmayınca müzakereler tıkandı. 
     Yugoslavya devleti, İkinci Dünya Savaşı'ndan beri ilk kez olağanüstü hal ilan etti. 
     
     24 Mart 1999 
     NATO, 78 gün sürecek Yugoslavya hava saldırılarını başlattı. 
     
     Haziran 1999 
     Miloşeviç, birliklerini Kosova'dan çekmeyi kabul etti. NATO, hava saldırılarını durdurdu. BM, uluslararası Kosova Barış Gücü'nü KFOR kurdu. NATO kuvvetleri bölgeye ulaştı. Kosova Kurtuluş Ordusu, silahsızlanmayı kabul etti. 
     
     Şubat 2002 
     İbrahim Rugova, Kosova Devlet Başkanı seçildi. Bayram Recepi başbakan oldu. 
     
     Ekim 2003 
     1999'dan sonra Sırp ve Kosovalı Arnavut liderleri, ilk kez doğrudan görüşmelere başladı. 
     
     Aralık 2003 
     BM, Kosova'nın nihai statüsüyle ilgili 2005'te yapılacak görüşmeler için ulaşılması gereken standartları belirledi. 
     
     Mart 2004 
     Sırplar ve Arnavutlar arasında 1999'dan sonra en şiddetli çatışma, Mitroviça'da meydana geldi. NATO, birliklerini takviye ettiğini açıkladı. 
     
</TEXT>
</DOC>
