<DOC>
<DOCNO> 202087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/astro/index.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Detaylar önemli 
</HEADLINE>
<TEXT>

   
   
   Başak burcunda ilerleyen Ay en küçük detayların bile önemli olduğunu vurguluyor. İletişimde problemler yaşayabiliriz. Hafta gergin enerjilerle başlıyor. Koç'lar işlerini derli toplu yapmaya bakmalılar. İnce eleyip sık dokumak gerekiyor. İş hayatında değişiklikler de göze çarpabilir. Boğa'lar verimli çalışabilecekleri bir gündeler ama işlerine hız vermeleri de gerekmekte. Çocuklarla ilgili konular, yaratıcı enerjilerini ortaya koyabilecekleri bir atmosfer söz konusu. İkizler dağılmamaya özen göstermeli. Ev hayatında yapılması gereken işler işteki görevleri de engelleyebilir. Duygusal gerginliklerden uzak durmak gerekecek. Yengeç'ler kısa yolculuklar, hareket ve iletişim gerektiren konularda hızlı hareket edecekler. Verilen sözlerin yerine getirilmemesi ya da yanlış anlamalar sorunlara yol açabilir. Aslan'lar maddi konularda gerçekçi olmak zorundalar. Gereksiz alışverişler yüzünden nakit sıkıntısı çekebilirler. Eldeki kaynakları verimli kullanmak gerekmekte. Başak'lar burçlarındaki Ay sayesinde girişken bir doğadalar. Yeni girişimler göze çarpmakta. Bununla birlikte aceleci olmamalılar. 
   Terazi'ler dikkatli olmaları gereken bir gündeler. Elde olmayan sebeplerden duygusal sıkıntılarla karşılaşabilirler. Büyük risklere girmemeliler. Akrep'ler değişiklikler peşindeler ve başkalarından alacakları önerileri yerinde kullanabilirler. Ortaklaşa konularda esnek olmaya bakmalılar. Yay'lar gergin bir gündeler ve önlerindeki fırsatları görmekte zorlanabilirler. Duygusal alanda huzursuzluklar yüzünden iş hayatında pürüzler çıkabilir. Oğlak'lar verimli bir gündeler ve olaylara değişik pencerelerden bakabilecekler. Yabancılarla ilgili işler de gündeme gelebilir. Kova'nın maddi konularda ihtiyatlı olması gerekmekte. Ortaklaşa alanda beklentilerin yerine gelmesi gecikebilir. Harcamalarını planlı yapmalılar. Balık'lar yakın beraberliklerde hassas davranarak zor duruma düşebilirler. Aşırı savunmada kalmamalı ama başkalarının sözlerini de dikkatle dinleyebilmeliler. 
   
   
</TEXT>
</DOC>
