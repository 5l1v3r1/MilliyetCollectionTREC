<DOC>
<DOCNO> 216281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/soneko55.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizbank'ın isim benzerliği sıkıntısı... 
</HEADLINE>
<TEXT>

     Acaristan Özerk Cumhuriyeti'nin başkenti Batum'da hesaplarına el konulan banka ile Türkiye'de faaliyet gsöteren Denizbank A.Ş. arasında herhangi bir ilişki bulunmadığı bildirildi. 
     Denizbank'dan yapılan açıklamada, ''Türkiye'de faaliyet gösteren Denizbank A.Ş.'nin, Acaristan'da herhangi bir şubesi ya da ilişkili olduğu bir kurum mevcut değildir. Konu tamamen isim benzerliğinden ibarettir'' denildi. 
     Gürcistan Başsavcılığı'ndan yapılan açıklamada, Acaristan Özerk Cumhuriyeti'nin başkenti Batum'da faaliyet gösteren, adı Türkçe ''Denizbank'' anlamına gelen bankanın hesaplarına el konulduğu açıklanmıştı. 
     Açıklamada, bankanın kara para aklanması gibi yasadışı faaliyetlerde bulunduğunun tespit edildiği ve bu nedenle tüm hesaplarına el konulduğu vurgulanmıştı. 
     
</TEXT>
</DOC>
