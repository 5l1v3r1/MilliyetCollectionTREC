<DOC>
<DOCNO> 223826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonspo26.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ataman Konsantrasyonumuz olmayınca... 
</HEADLINE>
<TEXT>

     Basketbolda Erkekler Avrupa Ligi 2. tur G Grubu'ndaki 3. hafta maçında deplasmanda İsrail'in Maccabi Elite Tel Aviv takımına 90-76 yenilerek gruptan çıkma şansını matematiksel olarak yitiren Ülkerspor'da, antrenör Ergin Ataman takım olarak bu maça konsantre olamadıklarını söyledi. 
     Ergin Ataman, karşılaşmayla ilgili yaptığı değerlendirmede, ilk 2 maçta alınan yenilgilerin moral bozukluğuyla İsrail'e gittiklerini belirterek, şöyle konuştu 
     ''Biz İsrail'e gelirken zaten maça kontsantre olmayı başaramadık. İlk 2 maçta sahamızda aldığımız beklenmedik yenilgiler bu sonuca yol açtı. Maça başlar başlamaz da iki takım arasındaki en büyük farkın bu olduğu ortaya çıktı. Konumları gereği onlar başından sonuna kadar maça çok asıldılar. Biz ise 3. çeyrekte geriden gelip oyuna ortak olmaya çalıştık. Ancak yapmamız gerekenlerin yalnızca yarısını yapınca bu da mümkün olmadı.'' 
     
</TEXT>
</DOC>
