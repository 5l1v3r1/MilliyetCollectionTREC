<DOC>
<DOCNO> 219676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/spor/ygokberk.html </URL>
<DATE> 2004/03/04/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Roma şahane, maç bahane 
</HEADLINE>
<TEXT>

   
   Önce sevgili sevgili Togay ağabey TMOK Başkanı , Roma'nın "Olimpik"ine bilmem kaçıncı kere gelirken, kulaklarını yine çınlattım tabii. "İş"lerinden döndüğü saatlerdi üstelik Romalılar'ın. "Antik" Roma'dan taksi 15 Euro ya tuttu, ya tutmadı. Ve de galiba 19 küsur dakika. Hani diyor ya hep sevgili başkan "bizim olimpik"in yanında her ülkede böyle gidiliyor bu tür stadlara... Sonra Celal Doğan, maça gelirken onun da kulaklarını çınlattım tabii. Gaziantep diyen Romalı hiç görmemiştim. Hele "bu kadar çokunu" bir arada aynı anda göreceğimi hiç düşünmemiştim bile. Onu Fenerbahçeli maçta yuhalayanların da kulaklarını hem de fena halde çınlattım. Tabii nankördüler. İşte Fabio Capello , işte bizim Nurullah Sağlam yan yanaydılar. Gaziantep'in nereden nereye geldiğini görmüyorlardı, bence "kör"düler de... Ve ben tabii. Roma her zaman şahane maç da bahane gibisinden gelmiş gibi mi görünüyordum acaba. Her gören Romalı arkadaş soruyordu, "Roma'ya mı geldin maça mı " İyi ki gelmişim. Roma'daki Olimpik boştu. Ama Roma saatiyle 17.30'du. Güneş batıyordu. Oldukça da hoştu. 
   Ve maç tabii. Gaziantepspor sanki bir tuhaftı. Hiç çıkmıyorlardı, ve de neden çıkmıyorlardı. Gerçi Roma da bir tuhaftı. Inter öncesi sanki bir "antrenman çift kalesinde" gibiydiler. İşte mesela ilk çıktıklarında Jaziri'ninki hadi penaltı değildi. İşte mesela 40 küsurda ikinci kere çıktıklarında Lazarov'un kaçırdığı kaçar mıydı ki İnanmamışlardı belli ki. Sahadaki topla "en teknik" Yusuf'la "bir eksik" oynuyorlardı. Topsuz "hiç" yoktu. Jaziri, Lazarov hücumda vardı, müdafaada yoktu veya bir vardı, bir yoktu. Gaziantep'in "sekizi" Roma "on birine" ne kadar dayanabilecekti ki Üstelik fazla heyecanlıydılar. Mesela Cassano'nun attığını haftada bir, bir saatliğine bir araya gelip oynayan Celal Doğan'ın arkadaşları bile halı sahada yemezki mesela. 
   Maç bence ilk 45'te bitti zaten. "Kritiğim" de ilk 45'ten zaten. Yazdırırken ikinci 45'i seyrediyorum. Bence birşey değişmez de bir mucize olup değişirse de merak etmeyin size çaktırmadan bir iki satır sonuna eklerim zaten. 
   
      
</TEXT>
</DOC>
