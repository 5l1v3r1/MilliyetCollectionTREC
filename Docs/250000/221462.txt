<DOC>
<DOCNO> 221462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/yazar/uras.html </URL>
<DATE> 2004/03/11/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Halkımız çalışmak istemiyor mu 
</HEADLINE>
<TEXT>

   
   Devlet İstatistik Enstitüsü, 2003 yılının sonunda ülkedeki "işgücü"nün durumunu gösteren rakamları yayımladı. Bu rakamlara göre 2003 yılında nüfusumuz 1 milyon artarken, çalışan sayısı bir yıl önceye göre 847 bin azalmış. 
   Nüfus 1 milyon artıyor, çalışan sayısı 847 bin azalıyor denilince ne anlaşılır Bu ülkede işsiz sayısında artış var denilir değil mi Hayır... Tersi olmuş. 2003'te de nüfus arttığı ve çalışan sayısı azaldığı halde işsiz sayısı artmamış. Azalmış... Çünkü 2003'te halkımızın daha büyük kısmı "çalışmaktan vazgeçmiş. İş aramaktan vazgeçmiş..." 
   Olur mu böyle şey, olur mu, diye hayret etmeyiniz. Burası Türkiye. Burada olmaz olmaz... Nüfusumuz 71 milyon. Bu nüfusun 15 ve daha yukarı yaştaki kısmına "işgücü" deniliyor. Bunların sayısı 49 milyon. 
   Ama, 15 ve daha fazla yaştaki 49 milyon insanın hepsinin çalışması imkansız. Bazıları okula gidiyor. Bazıları yaşlı. Fakat bazıları da okumadığı, yaşlı ve hasta olmadığı halde, iş aramıyor. Çalışmak istemiyor. 
   Ülkenin "işgücü"nü, "çalışanlar bir işi olanlar" ile, "iş aradıkları halde iş bulamayanlar işsizler" oluşturuyor. Bizim işgücümüz çalışanlarımız ile iş aradıkları halde iş bulamayan işsizlerimiz 23 milyon. Yaşları 15'i aşan 49 milyon nüfustan çalışanları ve iş arayan işsizleri 23 milyonu çıkarınız. Kalan 26 milyon insanımız okul, yaşlılık, hastalık nedeniyle çalışamayacaklar ile çalışmak istemeyenler toplamıdır. 
   İşte bu çalışmak istemeyen nüfusun toplamı 2002 yılında 24 milyon iken 2003 yılında 26 milyona yükselmiş. 
   Bu rakam ve çalışmak istemeyenlerin sayısındaki artış kafaları karıştırıyor. Acaba bizim halkımız iş bulmaktan ümidi kestiğinden mi, yoksa çalışmadan da yaşamaya alıştığından mıdır ki, çalışmak istemeyenlerin sayısı böyle büyük. Ve de devamlı artıyor. 
   15 ve daha yukarı yaştaki nüfus 882 bin artarken, çalışmak istemeyen nüfus 2 milyon artınca, nüfus artışına rağmen toplam işgücü 1 milyon azalmış görünüyor. Ve de 847 bin kişinin işini kaybetmesine rağmen genel işsizlik oranı azalıyor... Azalmış görülmesine rağmen eğitimli her 100 gencin 25'i hala işsiz... Geliniz de çıkınız bu rakamların içinden .. 
   Birkaç ilginç bilgi daha... 20 milyon çalışan nüfusun 9.0 milyonu ücretli, 1.6 milyonu yevmiyeli çalışıyor. Kalanlar işveren veya ücretsiz çalışanlar. 
   Çalışan 20 milyon nüfusun 5.5 milyonu SSK, 2.2 milyonu Bağ - Kur ve 2.1 milyonu Emekli Sandığı kapsamında kayıtlı çalışıyor. 10.7 milyon çalışanın çalışanların yüzde 52'sinin kaydı yok. Hani "işsizlik sorunu" denilen bir sorunumuz var ya .. Sorunun boyutu ve önemi işte bu rakamlarda... Ama bunları izleyen ve tartışan yok. 
   
   Çalışanlar ve işsizler bin kişi 2002 2003 Değişim Nüfus yıl sonu 70.171 71.251 1.084 15 ve yukarı yaş nüfus 48.368 49.250 882 Çalışmak istemeyen nüfus 24.021 26.044 2.023 İşgücü çalışanlar işsizler 24.347 23.206 -1.141 - İstihdam 21.658 20.811 -847 - İşsiz 2.689 2.396 -293 Genel işsizlik oranı 11.0 10.3 Eğitimli genç işsiz oranı 29.8 25.4 
   
      
   
</TEXT>
</DOC>
