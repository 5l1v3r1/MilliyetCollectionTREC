<DOC>
<DOCNO> 208085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/son/sondun38.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen "Homoseksüellerin kilisede evlenmesinden yanayım" 
</HEADLINE>
<TEXT>

     Danimarka Başbakanı Anders Fogh Rasmussen, Hıristiyan dünyasını ikiye bölen tartışmada, homoseksüel çiftlerin kilisede evlenmesinden yana olduğunu açıkladı. 
     Rasmussen, haftalık Soendagsavisen gazetesine verdiği demeçte, ''Tanrı'yla kadın ve erkek eşcinsellerin arasının ille de kötü olacağını sanmıyorum'' ifadesini kullandı. 
     Bu konudaki ''kişisel düşüncesini'' dile getirdiğinin altını çizen Rasmussen, ''Ama politikacılar kilisenin işine karışmamalı. Bu konu kilise çevresine ve papazlara bırakılmalı'' şeklinde konuştu. 
     Danimarka, 1 Ekim 1985'de, homoseksüel çiftlere belediyede evlenme hakkı tanıyan ilk ülke olmuştu. Homoseksüeller, kilisede evlenmek için mücadele veriyorlar, bazı din adamları kiliselerinde nikah kıyıyor, bazıları buna yanaşmıyor. Böyle olduğu için konu 20 yıldır tartışılıyor. 
     
</TEXT>
</DOC>
