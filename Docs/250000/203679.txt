<DOC>
<DOCNO> 203679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sondun27.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, liderlerle yarın yeniden biraraya gelecek 
</HEADLINE>
<TEXT>

     KKTC'de 14 Aralık'ta yapılan milletvekilliği genel seçimlerinin ardından, hükümet kurmaya yönelik çalışmalar devam ediyor. 
     Cumhurbaşkanı Rauf Denktaş, meclise giren siyasi partilerin liderleriyle ikinci tur görüşmelerini yarın yapacak. 
     Parti liderlerini geçen Çarşamba günü ayrı ayrı kabul eden Denktaş, yarın saat 09.30'dan itibaren liderlerle ikinci tur görüşmelerini yapacak. 
     İlk görüşmesini Cumhuriyetçi Türk Partisi CTP Genel Başkanı Mehmet Ali Talat'la yapacak olan Denktaş, birer saat arayla, sırasıyla Ulusal Birlik Partisi UBP Genel Başkanı ve Başbakan Derviş Eroğlu, Demokrat Parti DP Genel Başkanı, Devlet Bakanı ve Başbakan Serdar Denktaş, Barış ve Demokrasi Hareketi BDH Genel Başkanı Mustafa Akıncı ile görüşecek. 
     Denktaş'ın, yarınki görüşmelerde, hükümeti kurma konusunda görevlendirme yapması beklenmiyor. 
     Cumhuriyet Meclisi 26 Aralık'ta toplanacak ve yeni milletvekilleri yemin edecek. Cumhurbaşkanı Denktaş'ın, milletvekillerinin yemininden sonra, hükümeti kuracağına inandığı bir lidere görev vermesi bekleniyor. 
     İktidar ve muhalefet partilerinin 25'er milletvekilliği kazandığı seçimde, CTP 19, UBP 18, DP 7 ve BDH 6 milletvekili çıkarmıştı. 
     
</TEXT>
</DOC>
