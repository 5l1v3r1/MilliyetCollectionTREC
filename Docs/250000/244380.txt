<DOC>
<DOCNO> 244380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun02.html </URL>
<DATE> 2004/06/01/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
İsraillilerin büyük çoğunluğu Şaron'un Gazze planını onaylıyor 
</HEADLINE>
<TEXT>

     İsrail'de yapılan bir kamuoyu yoklaması, İsraillilerin büyük bölümünün, Başbakan Ariel Şaron'un Gazze planına destek verdiğini ortaya çıkardı. 
     Teleseker araştırma merkezinin kamuoyu yoklamasına göre, İsraillilerin ve Şaron'un liderliğini yaptığı Likud Partisi üyelerinin büyük bölümü, parti içindeki bölünmelere rağmen planı destekliyor. 
     Kamuoyu yoklaması sonuçlarında, İsraillilerin yüzde 55'i, Şaron'a destek verdiği, yüzde 32'lik bir kesimin ise plana karşı çıkan Maliye Bakanı Binyamin Netanyahu'nun görüşünü benimsediği görüldü. 
     Likud partisi içinde yapılan ankette ise, üyelerin yüzde 54'ünün Şaron'a, yüzde 31'inin Netanyahu'ya destek verdiği ortaya çıktı. 
     İsrail halkının çoğunluğunun destek verdiği plana, Şaron'un kabinesindeki aşırı sağcı bakanlar şiddetle karşı çıkıyor. 
     Planın değişiklik yapılmış halinde, İsrail'in Refah'taki tampon bölge dışında Gazze Şeridi'nin tamamından çekilmesi ve buradaki yerleşkelerin 4 aşamada boşaltılması ile Batı Şeria'nın kuzeyindeki, diğerlerinden uzakta kalan 4 yerleşkenin tahliyesini öngörüyor. 
     Plan 2 Mayıs'ta Şaron'un Likud Partisi içindeki referandumda yüzde 60 oy oranıyla reddedilmişti. 
     
</TEXT>
</DOC>
