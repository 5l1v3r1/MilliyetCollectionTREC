<DOC>
<DOCNO> 220323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/sontur15.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Popstar olmak için sabaha kadar soğukta beklediler 
</HEADLINE>
<TEXT>

     Türkiye'ye yeni sesler ve yeni yıldızlar kazandırmak amacıyla düzenlenen ''Popstar'' yarışmasının İzmir elemelerine katılmak isteyen adaylar, geceden kuyruğa girerek, uzun süre soğukta bekledi. 
     Balçova Princess Otel'de düzenlenecek İzmir elemelerine katılmak isteyen ve Türkiye'nin çeşitli illerinden gelen adaylar, otelin önünde gece geç saatlerden itibaren kuyruk oluşturdu. 
     İbrahim Tatlıses, Deniz Seki, ''Huysuz Virjin'' olarak tanınan Seyfi Dursunoğlu ve Garo Mafyan'dan oluşan jüri üyelerinin karşısında yeteneklerini sergileyerek, finale kalmak isteyen adaylar, soğuk hava nedeniyle zaman zaman zor anlar yaşadı. Adaylardan bazıları ateş yakarak, bazıları beraberlerinde getirdikleri battaniyelere sarınarak ısınmaya çalışırken, piknik tüplerinde demlenen çaylar da adayların içini ısıttı. 
     
</TEXT>
</DOC>
