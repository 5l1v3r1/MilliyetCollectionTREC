<DOC>
<DOCNO> 232463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/tv/ekran.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombaya karşı tam gaz 
</HEADLINE>
<TEXT>

   Hız kesmeden yol almak zorunda kalan bomba bağlı belediye otobüsü üzerine katıksız bir aksiyon 
      ALİN TAŞÇIYAN 

   
   Mantıksız ve katıksız aksiyon türünün, 10 yıl öncesinden geldiği halde h l hız kesmemiş bir örneği "Speed Hız Tuzağı". Film, görüntü yönetmeni olarak aksiyon sinemasının klasiklerinden sayılan "Die Hard Zor Ölüm" ve Sharon Stone'un meşhur "frikik" sahnesini içeren "Basic Instinct Temel İçgüdü"de çalışan Jan de Bont'un ilk yönetmenlik denemesi. 
   Çılgın bombacı Dennis Hopper bir Los Angeles belediye otobüsüne öyle bir bomba koyar ki hızı saatte 80 kilometrenin altına düştüğü anda patlayacaktır Otobüs caddelerde gemi azıya almış at misali koştururken bir faciaya engel olmak için yol gösterici olarak bir SWAT üyesi olan Keanu Reeves görevlendirilir. Şoför yaralanınca direksiyona yolculardan Sandra Bullock geçer. 
   Otobüsün bir yere toslamadan ve havaya uçmadan ne kadar yol alabileceğini, yolcuların kurtulup kurtulamayacağını merak ettiren heyecan unsurunu başarılı hareketli kamera kullanımıyla destekleyen Jan de Bont, o gün bugündür Hollywood'un hızlı sürücülerinden biri. 
   
   "Hız Tuzağı Speed" 
   Yönetmen Jan de Bont Oyuncular Keanu Reeves, Sandra Bullock, Dennis Hopper, Joe Morton, Jeff Daniels 
   Görüntü Andrzej Bartkowiak 
   Senaryo Graham Yost 
   Müzik Mark Mancina 
   STAR 21.30 
   
   Müzik de var, sohbet de       Uzaktakiler Bilge Egemen, İtalya'nın Ancona kentinden yola çıkarak Çeşme'ye gelen Reca Marmara Lines gemisiyle yolculuk yapıyor. TV8 12.05 
   Barlaslar'la Günlerin Getirdiği Baba-kız Barlaslar, Prof. Dr. Ahmet R. Küçükusta ile bahar hastalıkları, astım ve alerjiyi konuşacak. Muazzez Ersoy ise yeni albümünden parçaların yanı sıra, ölüm yıldönümünde Turgut Özal'ın sevdiği şarkıları söyleyecek. ATV 16.15 
   Şahane Pazar Behzat ve Süheyl Uygur'un şovuna bu hafta bir konuk katılıyor Yıldız Tilbe... "Yıldızdan Türküler" adlı son albümünde Karacaoğlan, şık Mahsuni, Pir Sultan Abdal'dan türküleri canlı sazlar eşliğinde okuyan Tilbe, programın oyunlarında da yarışacak. KANAL D 21.20 
   Yar Dilinden Ekranın en kaliteli müzik programlarından birine imza atan Gülay bu hafta Ahmet Özhan'ı ağırlıyor. Özhan tarzının dışına çıkıp türkü söyleyecek. TRT 2 21.10 
   Magazin Politik Siyasetin magazinini yapan programın bu haftaki konuğu Nurettin Sözen. "Şimdi Neredeler " köşesinde ise Metin Uca, bir dönemin flaş milletvekillerinden Mail Büyükerman'la ilgili anılarını anlatacak. TRT 2 22.40 
   Fenerbahçeli Ünlüler İş ve sanat dünyasının fanatik F.Bahçelilerini konuk eden programa bu hafta, Koç Holding Yönetim Kurulu Başkanı Mustafa Koç katılıyor. FENERBAHÇE TV 23.00 
   Eşref Saati İbrahim Sadri bu hafta nik h şahidi olacak. Gitarıyla türküler söyleyen bir sanatçı sürpriz gerekçesiyle adı açıklanmıyor , daha önce katıldığı "Eşref Saati"nde tanışıp şık olduğu konuklardan biriyle evlenecek. KANAL 7 23.20 
   
   
   SPOR GÜNLÜĞÜ    12.00 Erciyesspor-Karşıyaka LİG TV 
   16.00 Premier Lig Aston Villa-Newcastle NTV 
   17.05 İtalya Ligi Inter-Bologna TV8 
   19.00 Fenerbahçe-Samsunspor LİG TV 
   19.00 İtalya Ligi Parma-Juventus TV8 
   20.00 NBA Detroit-Milwaukee NTV 
   20.25 İspanya Ligi Valencia-Real Sociedad TRT 3 
   21.30 İtalya Ligi Modena-Roma TV8 
   
   
   Çilek'e İskoç arkadaş    "Sihirli Annem"de evin en küçük çocuğu minik peri Çilek, 23 Nisan Çocuk Şenliği'ne katılmak için Türkiye'ye gelen İskoç çocuğu eve davet eder. Ama Cem, odasını tanımadığı bu çocukla paylaşmaktan rahatsız olur. 
   KANAL D 19.50 
   
   
   Tarihte Gezintiler    Tarihi ciddi ve soğuk yüzünden kurtararak ilginç yanlarıyla işleyen "Tarihte Gezintiler"i Derya Köroğlu sunacak. İsmail Ragıp Geçmen imzalı yapımın kurumsal danışmanı ise Tarih Vakfı. 
   TRT 2 22.10 
   
   
</TEXT>
</DOC>
