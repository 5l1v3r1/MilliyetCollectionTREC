<DOC>
<DOCNO> 209380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/siyaset/siy20.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   ANAP Gürtuna aday değil    ANKARA Milliyet 

   ANAP Genel Başkanı Nesrin Nas, İstanbul Büyükşehir Belediye Başkanı Ali Müfit Gürtuna'nın 28 Mart'ta yapılacak yerel seçimlerde partisinin adayı olmadığını bildirdi. Nas, "Hiçbir seçim kazanma gayreti ya da hesabı, ilkelerimizden daha değerli olamaz" dedi. 
   
   Çakmur'dan Ecevit'e ret    İZMİR DHA 

   DSP lideri Bülent Ecevit'in, 8 Ocak'ta partisinin "İzmir Büyükşehir Belediyesi Başkanı adayı" olarak açıkladığı Yüksel Çakmur, aday olmayacağını bildirdi. Çakmur, "Tüm çabalarıma rağmen birliktelik sağlanamadı" dedi. 
   
   Sol, Çankaya'da birleşti    ANKARA Milliyet 

   SHP, ÖDP, DEHAP, EMEP ve SDP Çankaya ilçe örgütleri, 28 Mart'taki yerel seçimler öncesi ortak hareket etme kararı aldı. Örgütler, yerel seçimlerin, yerel yönetim anlayışlarının tartışılacağı ve yarışacağı düzlemde yapılması için birlikteliğin ve güç birliğinin önemli olduğunu vurguladı. 
   
   Gökçek Erdoğan arkamda    Ankara Büyükşehir Belediye Başkanı Melih Gökçek, Refahyol dışında hep muhalefette kaldıklarını belirterek, "AKP iktidara geldi. Şimdi arkamızda belediye başkanlığı tecrübesi olan başbakanımız var. Onun desteğiyle Ankara'yı daha güzel yapacağız" dedi. 
   
   
</TEXT>
</DOC>
