<DOC>
<DOCNO> 231548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/yasam/yas04.html </URL>
<DATE> 2004/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Evdeki fazlalıklardan kurtul, huzuru bul 
</HEADLINE>
<TEXT>

   İlkbaharın gelmesiyle yapılan temizlikler sırasında, kullanılmayan eşyaları atmak ya da ihtiyacı olanlara vermek insanı rahatlatıyor 
   
   ALMANYA'DA en çok satılan kitaplar arasında olan "Safrayı at İyi hisset"in Weg mit dem Ballast Feel Good yazarı Frank R. Schwebke, bahar temizliğinde yapılması gerekenlerle ilgili öneriler veriyor. Evin düzeninin, insanın ruh halinin aynası olduğunu belirten Schwebke, kişinin kendisini ilk başta balta girmemiş bir ormanda gibi hissedebileceği için, küçük alanlardan başlayarak ilerlemesini öneriyor. 
   
   Anısı olan eşyalar... 
   TEK bir raftan ya da gardırobun sol tarafından başlayarak ilerlemenin kolaylık sağlayacağını söyleyen Schwebke, eski fakat anısı olan eşyalardan kurtulmanın da sorun olduğunu belirterek, "Bu eşyaları tekrar ele alıp 'Bu eşyayı son 1 yıl içinde çıkardım mı ', 'Son 3 ay içinde kullandım mı ' ve 'Ona gerçekten ihtiyacım var mı ' sorularından birine 'hayır' cevabı verilmesi halinde o eşyadan kurtulmak gerek" diyor. 
   
   
</TEXT>
</DOC>
