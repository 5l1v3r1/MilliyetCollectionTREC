<DOC>
<DOCNO> 230252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur26.html </URL>
<DATE> 2004/04/10/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İstanbul'daki saldırılarla ilgili 3 kişi daha gözaltına alındı 
</HEADLINE>
<TEXT>

     İstanbul'daki bombalı saldırılara ilişkin soruşturma kapsamında, 3 kişi daha gözaltına alındı. 
     İstanbul Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan açıklamada, 15 ve 20 Kasım 2003 tarihlerinde Beyoğlu, Beşiktaş ve Şişli 9 Mart 2004 günü de Kartal'daki intihar saldırısı eylemlerinin, yurtdışında faaliyet gösteren uluslararası terör örgütünün kamplarında askeri ve siyasi eğitim alan örgüt mensuplarınca gerçekleştirildiğinin tespit edildiği belirtildi. 
     Açıklamada, yakalanan kişilerin ifadelerinde ismi geçenlerin ele geçirilmesi ve deşifre edilmesine yönelik başlatılan operasyonel çalışmalarda, 3 kişinin 6 Nisan 2004 günü gözaltına alındığı bildirildi. 
     Yurtdışında kamplara katılarak askeri ve siyasi eğitim aldıklarının anlaşıldığı ifade edilen 3 kişinin, intihar eylemlerine karışan örgüt mensuplarıyla dolaylı yollardan tanıştığı ve eylemlerle doğrudan bağlantılarının olmadığının belirlendiği anlatılan açıklamada, bu kişilerin, işlemlerinin ardından DGM Cumhuriyet Başsavcılığı'na sevk edildiği kaydedildi. 
     
</TEXT>
</DOC>
