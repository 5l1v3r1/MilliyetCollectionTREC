<DOC>
<DOCNO> 217890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/spor/spo07.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cim-Bom'un izindeyiz' 
</HEADLINE>
<TEXT>

   Gençlerbirliği Teknik Direktörü Ersun Yanal, Türk futbolunun sesini bundan önce Galatasaray'ın duyurduğunu belirtti, takımının da aynı yolda ilerleyeceğini söyledi. Yanal, öncelikle gol istiyor 
   CEMAL ERSEN 

      'Bizi de tanıyacaklar' 
   GENÇLERBİRLİĞİ kendine Galatasaray'ı örnek aldı. Başkent ekibinin Teknik Direktörü Ersun Yanal, Türk futbolunun sesini dünyaya Galatasaray'ın duyurduğunu, takımının da aynı yolda ilerleyeceğini söyledi. Yanal, "Belki Gençlerbirliği, Avrupa'da henüz tanınmıyor ama, bizim amacımız kupada en iyi yere gelmek" dedi. 
   
   'Zevkli bir maç olacak' 
   PARMA'NIN kendileri gibi agresif ve sert futbol oynadığını vurgulayan Ersun Yanal, maçın çekişmeli ve zevkli geçeceği düşüncesinde olduğunu belirtti. Yanal şöyle devam etti "Rakibin üç maçını izledim. İki etaplı maçın ilk ayağında asgari gollü bir beraberlik hedefliyoruz." 
   
   Parma'da kampanya    İTALYA Ligi'nde sıkıntılı günler geçiren Parma, kulübü içine girdiği girdaptan kurtarma çabaları çerçevesinde yürütülen, "Parma, Parma için" kampanyasında bir ilke imza attı. Sarı-Lacivertliler, sezonun kalan bölümünde oynayacakları ve aralarında Juventus ile Roma'nın da yer aldığı maçların biletlerini "mini sezon biletleri" adı altında satışa sürdü. Gençlerbirliği karşılaşması da bu pakette yer alıyor. 
   
   
</TEXT>
</DOC>
