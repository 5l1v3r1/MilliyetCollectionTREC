<DOC>
<DOCNO> 248347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sondun15.html </URL>
<DATE> 2004/06/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şaron hakkındaki rüşvet davasını düşürme kararı Yüksek Mahkeme'de 
</HEADLINE>
<TEXT>

     İsrail'de rüşvetle mücadele grubu, İsrail Başsavcısı Meni Mazuz'un Başbakan Ariel Şaron hakkındaki rüşvet davasını düşürme kararını iptal etmesi için Yüksek Mahkeme'ye başvurdu. 
     Yüksek Mahkeme kaynakları, Hükümette Kalite Hareketi adlı grubun, Mazuz'un incelemesini bitirip Şaron hakkındaki kararını açıklamasının ardından, kararın iptal edilmesi için Yüksek Mahkeme'ye dava dilekçesi verdiğini söyledi. 
     Mazuz, dün Şaron hakkındaki rüşvet davasında kanıt olmadığını söylemişti. 
     Muhalefetteki solcu politikacılar da Mazuz'un kararına itiraz edeceklerini bildirmişlerdi. 
     Bu arada, İsrail radyosu, adli kaynakların, Yüksek Mahkeme'nin Mazuz'un kararına müdahale etmesinin düşük bir olasılık olduğunu söylediklerini duyurdu. 
     
</TEXT>
</DOC>
