<DOC>
<DOCNO> 231004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonsiy23.html </URL>
<DATE> 2004/04/13/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
TBMM Başkanvekili Yakut, ABD'nin cami saldırısını kınadı 
</HEADLINE>
<TEXT>

     TBMM Başkanvekili Sadık Yakut, Irak'ta Felluce Camii'ne yapılan saldırıyı kınadığını belirterek, ''ABD'nin işlediği bu suç bir insanlık suçu olarak tarihe geçecektir'' dedi. 
     Sadık Yakut TBMM Genel Kurulu'nun bugünkü birleşimini açarken kısa bir konuşma yaptı. Geçtiğimiz günlerde Irak'ta tarihte örneği pek görülmeyen bir insanlık dışı davranışla karşı karşıya kalındığını ve Felluce Camii'nin bombalandığını ifade eden Yakut, şunları dile getirdi 
     ''En ilkel devletlerin savaşlarında bile ibadethaneler dost ve düşmanlar açısından girilmemesi, dokunulmaması gereken en kutsal makam ve mabetlerdir. Türk tarihi bunun en güzel ve en çarpıcı örnekleriyle doludur. Ecdadımız değil ibadethanelere savaş açmayı, tam tersine koruyarak, başka dinlerin yaşaması ve yaşatılmasına yardımcı olmuştur. 
     21. yüzyılın gelişmişlik ve demokratik devletlerin başında gelen ABD'nin işlediği bu suç bir insanlık suçu olarak tarihe geçecektir. Gerekçesi ne olursa olsun Allah'ın evi olarak kabul edilen yüce makama yapılan saldırıyı şahsım adına kınıyorum.'' 
     
</TEXT>
</DOC>
