<DOC>
<DOCNO> 210898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sontur07.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji İstanbul'da iki gün don var, kar geride kaldı... 
</HEADLINE>
<TEXT>

     Meteoroloji İstanbul Bölge Müdürü Mustafa Yıldırım, kentte bugün ve yarın kuvvetli don ve buzlanma beklediklerini belirterek, bu konuda yetkilileri uyardı. 
     Yıldırım, A.A muhabirine yaptığı açıklamada, İstanbul'da hava sıcaklıklarının gece eksi 5-6 dereceye kadar düştüğünü vurguladı. 
     Yarın ve pazartesi günü Marmara Bölgesi'nin kuzeyi ve doğusunda hafif kar yağışı görüleceğini anlatan Yıldırım, şunları söyledi 
     ''Özellikle bugün, gündüz saatlerinde sıcaklıklar sıfırın üstüne çıkmayacak. İstanbul'da, bugün ve yarın kuvvetli don ve buzlanma bekliyoruz. Bu konuda yetkilileri uyarıyoruz. Pazartesi günü ise daha iyi olacak. Hava sıcaklıkları eksi 6'dan eksi 2'lere yükselecek. Asıl iyileşme salı gününden itibaren görülecek.'' Yıldırım, İstanbul'da kütle kar yağışının geride kaldığını, Marmara Bölgesi'nin kuzey ve doğusunda beklenen yağışın da fazla etkili olmayacağını belirterek, rüzgarın da etkisini tamamen kaybettiğini bildirdi. 
     ''Son 30 yılın en yüksek kar yağışını geride bıraktık'' diyen Mustafa Yıldırım'ın verdiği bilgiye göre, Meteoroloji İstanbul Bölge Müdürlüğü'nün ilin çeşitli bölgelerindeki istasyonlarında ölçülen kar kalınlıkları Santimetre şöyle 
     
     
İSTASYON KAR KALINLIĞI Göztepe 32 Florya 26 Atatürk Havalimanı 12 Sabiha Gökçen H.limanı 35 Sarıyer 22 Şile 16 
     
</TEXT>
</DOC>
