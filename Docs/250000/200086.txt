<DOC>
<DOCNO> 200086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sontur30.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Azad Ekinci Suriye'de .. 
</HEADLINE>
<TEXT>

     İçişleri Bakanı Abdülkadir Aksu, CNN Türk'te Taha Akyol'un sorularını yanıtlarken, İstanbul'daki bombalı intihar eylemlerinin mimarı olduğu gerekçesiyle aranan Ebu Nidal kod adlı Azad Ekinci'nin Suriye'ye gittiğinin saptandığını açıkladı. 
     Bombalı saldırıların kilit isimlerinden Hilmi Tuğluoğlu'nu yakalayarak Türkiye'ye iade eden Suriye ile tekrar ilişki kuruldu. 
     Bu arada Hilmi Tuğluoğlu, polisteki ifadesinde 50'ye yakın kişinin adını verdi. 
     Hilmi Tuğluoğlu, Azad Ekinci'yle saldırılardan birkaç ay önce görüştüğünü, Gökhan Elaltuntaş'ın da aralarında bulunduğu çok sayıda isimle tanıştığını, bazılarıyla sohbetlere katıldığını anlattı. Ekinci'yi de tanıyan ortak arkadaşlarından 50'ye yakın kişinin ismini veren Tuğluoğlu, saldırılarda adı geçen kişilerin tanıdığı isimler olmasına da şaşırdığını kaydetti 
     
</TEXT>
</DOC>
