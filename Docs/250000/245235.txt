<DOC>
<DOCNO> 245235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun15.html </URL>
<DATE> 2004/06/04/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
ABD şimdi gözünü Güneydoğu Asya'ya dikti 
</HEADLINE>
<TEXT>

     ABD Savunma Bakanı Donald Rumsfeld, Amerikan askerlerinin kısa bir süre sonra Güneydoğu Asya'da terörist avına başlayacaklarını sandığını söyledi. 
     Bölgedeki savunma bakanlarının bir toplantısına katılmak için Singapur bulunan Rumsfeld, askerlere hitaben yaptığı konuşmada, bir askerin Amerikan güçlerinin bölgede ne zaman teröristlerin peşine düşeceğini sorması üzerine, ''Kısa bir süre sonra olacağını umuyorum'' dedi. 
     Bu sorunla baş etmenin tek yolunun, bunun küresel bir olgu olduğunu kabul etmek olduğunu, ulusal gücün tüm unsurlarını bunun için seferber etmek gerektiğini belirten Rumsfeld, yeni bir saldırının yapılmasını bekleyemeyeceklerini söyledi. 
     Rumsfeld, ancak teröristlerle baş etmenin güç bir iş olduğunu da vurguladı. 

     
</TEXT>
</DOC>
