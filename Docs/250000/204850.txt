<DOC>
<DOCNO> 204850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/guncel/gun20.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Malatya'da bir aile sobadan zehirlendi    Malatya Darende'de sobadan sıçrayan kıvılcımın neden olduğu belirtilen yangında bir kadınla dört çocuğu öldü. Sayfiye Mahallesi'ndeki iki katlı ahşap ev önceki gece alevlere teslim oldu. Bütün evi saran duman yüzünden dışarı çıkamayan Gülüş Kocatekin'le 45 çocukları Arif 19 , Mukaddes 17 , Ayfer 15 ve Hatice Kocatekin 9 zehirlenerek öldü. Yangın çevrede fazla ev bulunmaması ve saati nedeniyle geç fark edildi. Darende Arama Kurtarma Timi'yle itfaiye ve güvenlik görevlileri, tavanı çöken evdeki cesetleri güçlükle çıkarabildi. Yanarak tanınmaz hale gelen beş ceset, otopsi için Devlet Hastanesi'ne götürüldü. 
   
   Bezmen'i zamanaşımı kurtardı    ABD'de kaçak yaşarken yakalanarak Türkiye'ye teslim edilen Halil Bezmen, yurtdışına tarihi eser kaçırmak suçundan, 12 sanıkla birlikte Üsküdar 1. Ağır Ceza Mahkemesi'nde yargılandı. Mahkeme, "Eserler yakın çağa ait suçlama gerektirmez" şeklindeki bilirkişi raporu doğrultusunda Kültür ve Tabiat Varlıklarını Koruma Kanunu'na Muhalefet suçundan Bezmen'in beraatına karar verirken, resmi evrakta sahtecilik yapmaktan 1 yıl 11 ay hapis cezasına çarptırdı. Kaçakçılığın Önlenmesine Dair Kanun'daki değişiklikle hakkında para cezası verilen Bezmen, yıllar süren yargılama sonucunda zamanaşımı nedeniyle bu cezasından kurtuldu. 
   
   Gaziantepliler İstanbul'da buluştu    Gaziantep'in düşman işgalinden kurtuluşunun 82. yıldönümü İstanbul'da kutlandı. Gaziantep Kültür ve Eğitim Derneği'nin Dedeman Oteli'nde düzenlediği geceye eski İstanbul Emniyet Müdürü Hasan Özdemir, Kocaeli Vali Yardımcısı Hüseyin Eker'in de aralarında bulunduğu 350 davetli katıldı. Gecede, Özdemir ve Eker, öğrencilere burs veren Gaziantepli hayırseverlere de plaket verdi. Dernek Başkanı İnal Aydınoğlu, "Gazi Mustafa Kemal'in nüfus kaydı Gaziantep'tedir" dedi. 
   
</TEXT>
</DOC>
