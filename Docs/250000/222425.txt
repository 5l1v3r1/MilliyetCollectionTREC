<DOC>
<DOCNO> 222425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun48.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane çöküyor mu Firavunlar eşekle seyahat ediyormuş 
</HEADLINE>
<TEXT>

     Mısır'da yapılan bir kazıdan elde edilen bulgular, firavunların köleler tarafından taşınan tahtırevanlarla değil, eşekle seyahat ettiğini ortaya koydu. 
     Mısır Tarihi Eserler Yüksek Konseyi Başkanı Zahi Havas, Amerikalı arkeologların kazı yaptıkları 5 bin yıllık bir kral mezarında, 10 eşeğin kalıntılarının bulunduğunu, bunun kralların tahtırevanla taşınmak yerine, seyahat etmek için eşekleri sıkça kullandıklarına işaret ettiğini söyledi. 
     Havas, arkeologların başkent Kahire'nin yaklaşık 390 kilometre güneyindeki Abidos bölgesinde 20 yıldır kazı yaptıklarını, bu bölgede 1. Hanedanlık dönemindeki MÖ 3100-2190 birçok kralın mezarının bulunduğunu söyledi. 
     Mısır firavunlarının ölümden sonra başladığına inanılan yaşamlarında kullanmaları için, günlük ihtiyaç duydukları çeşitli eşyaların mezarlarına konulduğu sanılıyor. 
     
</TEXT>
</DOC>
