<DOC>
<DOCNO> 241233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sontur19.html </URL>
<DATE> 2004/05/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Bolu'da 19 Mayıs kutlamalarında izdiham .. 
</HEADLINE>
<TEXT>

     Bolu'da 19 Mayıs Atatürk'ü Anma, Gençlik ve Spor Bayramı kutlamalarının yapıldığı stadyumun açık tribünlerinin bir bölümü bir saat boş tutuldu. Boş tutulan bölüm vatandaşlara açılınca izdiham yaşandı. Polis yaşanan izdihamı güçlükle önledi. 
     Bolu'da Atatürk Stadyumu'nda kutlanan 19 Mayıs Atatürk'ü Anma, Gençlik ve Spor Bayramı Bolu Valisi Mehmet Ali Türker, Belediye Başkanı Alaaddin Yılmaz ve Bolu 2'inci Komando Tugay Komutanı Tuğgeneral Hakkı Yılmaz Çiyan'ın vatandaşları selamlaması ile başladı. 
     Törene katılan öğrenciler hazırlamış oldukları gösterilerde Atatürk'ün Samsun'a çıkışı, Kurtuluş Savaşı ve Türkiye Büyük Millet Meclisi'nin kuruluşunu temsili olarak canlandırdılar. 
     Bolu Merkez İzzet Baysal Anadolu Teknik Lise ve Endüstri Meslek lisesi Öğrencilerinin hazırladığı bayraklı kule gösterisi, izleyenler tarafından uzun süre ayakta alkışlandı. 
     Törenlere, Bolu'da ilk defa Abant İzzet Baysal Üniversitesi öğrencileri de katıldı. 
     
     ''BOŞ TUTULAN TRÜBÜNLER İZDİHAMA NEDEN OLDU'' 
     Atatürk Stadyumu'nda yapılan tören başladıktan sonra stadyumun açık tribünün orta kısmına gösterilere katılan öğrenciler yerleştirildi. Tribünün sağ ve sol tarafları ise bir saat boyunca boş bırakıldı. Bu süre boyunca vatandaşlar törenleri tel örgülerin arkasından izlemek zorunda kaldı. 
     Vatandaşların tepkilerinin artması üzerine kapalı tutulan tribünlere vatandaşların girmesine izin verildi. Tribüne girmek isteyen vatandaşlar giriş kapısında izdihama neden oldular. Vatandaşların birbirini ezercesine tribüne girmek istemesi üzerine giriş kapısına polis ekipleri çağrıldı. 
     Polis ekipleri izdihamı güçlükle önlediler. Vatandaşların, tek sıra halinde girişlerine izin verildi. 
     
</TEXT>
</DOC>
