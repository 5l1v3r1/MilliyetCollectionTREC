<DOC>
<DOCNO> 223368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yazar/temelkuran.html </URL>
<DATE> 2004/03/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hep oranj, Tayyip Bey oranjı yani... 
</HEADLINE>
<TEXT>

   Seçimlerde bütün memleket narenciye deposu gibi dolmuşlar, afişler, bayraklar, flamalar... Hep oranj 
   
      Aksi gibi kendimi pek siyasi ve sosyal hissetmiyorum bugün. Nabız alacak durumum yok. Öyle kolay iş değil aslında. Hasan Cemal, Can Dündar ve ben sokağa çıkıp yürüyenlerin - bildiğin - yolunu kesiyoruz. Bir tür "merak eşkıyası" gibiyiz. Tabii bu "nabız alma girişkenliğinde" iyi olan var, olmayan var. Yazının gidişatından anlaşılacağı üzere ben iyi olmayanları temsilen yazıyorum Bilmiyorum ama mesela biri sizi yolda durdurup aniden "Ne olacak bu seçimler " diye sorsa durup uzun uzun anlatır mısınız Ben anlatmam. Belki de belediye seçimleri benim insanlık lemine mesafeli olduğum bir zamana denk geldi, o da olabilir. 
   
   Orta yaşlı erkek oyunu 
   Ama Can'ın ve Hasan Cemal'in etraflarında biriken ve bilhassa orta yaşlı erkeklerden oluşan kalabalığa bakılırsa, bu meselenin ne benimle ne de kullandığımız yol kesme yöntemiyle ilgisi var. Türkiye'de parti politikası -bunu buraya yazıyorum bakın - orta yaşlı, orta sınıf erkeklerinin oynadığı bir oyundur Orta yaşlı erkeklerin meselesidir Türkiye'de partiler ve partilerde yapılan politika. O yüzden işte, seçimler konusunda nabız vermeye gönüllü olanlar beni "Kızım siz şöyle buyurun" diyerek alıyorlar bir kenara. Şik yetçi miyim Hayır. Çünkü olağanüstü sıkıcı konuşma. Muhtemelen kadınlar da bu sıkıcılığı yüzünden girmiyorlar parti politikasına. Benim gibi hepsi kenarda. 
   
   Tayyip Bey oranjı 
   Durum vaziyeti bu merkezde olunca ben de "gündemden" uzakta bir yerde oturup etrafa bakıyorum. Baktıkça merak ediyorum Misal, acaba Recep Tayip Erdoğan bütün il ve ilçe belediye başkan adaylarıyla fotoğraf mı çektirdi Bana bazı illerdeki afişler foto - montaj gibi geldi. Adayın resminde başka gölge var çünkü, Tayyip Bey'in yüzünde başka gölge. Gıcıklık yapmak istemem tabii de, fakat fotoğraftaki adamlar birbirlerinden habersiz gibi görünüyorlar sanki. Var mıdır Türkiye partiler tarihinde, geleneğinde böyle bir "siyasi montaj", onu bilemem. Ama varsa, kim yapıyor acaba bu montajı mesela 
   Sonra niye her afişte Tayyip Bey de var 
   Bütün memleketin sokaklarında milyonlarca Tayyip Bey var da o bakımdan. Tuhaf bir durum. 
   
   Hep erkek afişleri 
   Mesela şu da var Acaba artık Mehmet Ali Erbil'in "turanj - oranj" rengi gibi "Tayyip Bey turuncusu" diye de bir şey çıkacak mı Zira bütün memleket narenciye deposu gibi dolmuşlar, afişler, bayraklar, flamalar... Hep oranj yani. Tayyip Bey oranjı 
   Daha yolumuz var ama manzara hep aynı. Bütün memleketin sokaklarında dev gibi büyütülmüş, milyonlarca erkek fotoğrafı var. O fotoğraflarda, bir sürü aday, bir sürü ERKEK yani, hiç gülmedikleri gibi gülüyorlar... 
   
   
      
   
   
   
</TEXT>
</DOC>
