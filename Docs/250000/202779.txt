<DOC>
<DOCNO> 202779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/17/son/sonspo20.html </URL>
<DATE> 2003/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 4 - Telekomspor 1 
</HEADLINE>
<TEXT>

     Türkiye Kupası 2. kademe maçında Galatasaray, PFDK'nın verdiği ceza nedeniyle Bursa'da karşılaştığı Türk Telekomspor'u 4-1 yenerek, bir üst tura yükseldi. 
     Galatasaray, 13. dakikada 1-0 öne geçti. Kaleci Muharrem'in öne çıktığını farkeden Ergün, topu yaklaşık 25 metreden aşırtma bir vuruşla filelere gönderdi 1-0. 
     18. dakikada Galatasaray penaltı kazandı. Sabri'nin sağ kanattan ceza alanı içine gönderdiği topa, Türk Telekomsporlu defans oyuncusu Emre koluyla müdahale edince, hakem penaltı noktasını gösterdi. Atışı kullanan Ümit Karan, topu kaleci Muharrem'in solundan filelere gönderdi 2-0. 
     61. dakikada, ender gelişen Türk Telekomspor ataklarından birinde, sağ kanattan hareketlenen Cenk, topu ceza alanı içine ortaladı. Batista'nın kafayla arkaya aşırdığı topu önünde bulan Tayfun, düzgün bir vuruşla skoru 2-1 yapan golü kaydetti. 
     67. dakikada, Galatasaray Berkant'ın düşürülmesiyle serbest atış kazandı. Prates, topu yaklaşık 30 metreden kaleye gönderdi. Kaleci Muharrem'in koltuğunun altından kaçırdığı top filelerle buluştu 3-1. 
     73. dakikada, Galatasaray farkı 3'e çıkardı. Sol kanattan hareketlenen Ergün, topu cezalanına gönderdi. Bratu, penaltı noktası üzerinde buluştuğu topu, kaleci Muharrem'i çalımladıktan sonra filelere gönredi 4-1. 
     Karşılaşma, Galatasaray'ın 4-1 üstünlüğüyle sona erdi. 
     
</TEXT>
</DOC>
