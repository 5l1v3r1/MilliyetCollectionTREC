<DOC>
<DOCNO> 234615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun16.html </URL>
<DATE> 2004/04/25/ </DATE>
<TIME> 12.00 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Belçika Referandum sonuçları ciddi bir aksilik 
</HEADLINE>
<TEXT>

     Sıtkı Uluç bildiriyor 
Belçika Başbakan Yardımcısı ve Dışişleri Bakanı Louis Michel, Kıbrıslı Rumların Annan planını reddetmelerini ''ciddi bir aksilik'' olarak nitelendirdi. 
     Michel, referandum sonuçlarını değerlendirmek üzere yaptığı yazılı açıklamada, ''Ciddi bir aksilik söz konusudur. Bizim rüyamız, 1 Mayıs'ta birleşmiş Kıbrıs'ın AB'ye girmesiydi'' dedi. 
     ''Avrupa fikri, tamamen uyum ve birleşme unsurları üzerinde temel almıştır. Zaten bu nedenle Avrupa'ya birlik ismi verildi'' diyen Michel, açıklamasında özetle şu ifadelere yer verdi 
     ''Şimdi iyi veya kötü puanlar dağıtmaya başlamanın anlamı olacağını düşünmüyorum. Yapabileceğimiz tek şey, adanın birleşmesine Rumların hayır, Türklerin evet dediğini tespit etmektir. Bu tespiti dikkate almak durumundayız. Ancak daha da önemli tespit, iki toplumun bu müzakere sürecinde birbirine yakınlaştığıdır. Biz şimdi bu olumlu tespit temelinde yapıya devam etmeliyiz. Avrupalı meslektaşlarımla birlikte, adanın birleşmesi projesi üzerinde çalışmaya devam etmekte kararlıyım.'' 
     
</TEXT>
</DOC>
