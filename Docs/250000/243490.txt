<DOC>
<DOCNO> 243490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sondun15.html </URL>
<DATE> 2004/05/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Gazetenin yazı işleri müdürü öldürüldü 
</HEADLINE>
<TEXT>

     Karadağ'da, muhafazakar bir gazetenin yazı işleri müdürü vurularak öldürüldü. 
     Dan gazetesinin yazı işleri müdürü Dusko Jovanoviç gazete binasının önünde otomobiline binerken otomatik silahlı kişilerin saldırısına uğradı. 
     Kafası ve göğsünden yaralanan Jovanoviç, kaldırıldığı hastanede yaşamını yitirdi. Saldırganlar bir otomobille kaçtılar. 
     Gazete, çeşitli iftira davalarıyla karşı karşıya bulunuyor. Koruma altındaki bir görgü tanığının kimliğini açıkladığı için Jovanoviç hakkında geçen yıl savaş suçları mahkemesinde dava açılmıştı. 
     Karadağ'daki muhafazakar partilere yakınlığıyla bilinen Jovanoviç, iktidarı sık sık eleştiriyordu. 
     
</TEXT>
</DOC>
