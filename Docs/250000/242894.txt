<DOC>
<DOCNO> 242894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sondun16.html </URL>
<DATE> 2004/05/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İki Kore'nin tarihi görüşmesi mutlu bitti 
</HEADLINE>
<TEXT>

     Kuzey ve Güney Kore'nin savaşın sona ermesinden sonra ilk kez generaller düzeyinde başlattığı görüşmeler sona erdi. 
     Taraflar, görüşmelerde büyük ilerlemeler kaydedemese de iki ülke arasındaki gerginliği azaltmak amacıyla yeniden bir araya gelmeyi kararlaştırdı. 
     Güney Kore Savunma Bakanlığı sözcüsü, Kuzey Kore'de bir araya gelen generallerin 3 Haziran'da Güney Kore'de görüşme kararı aldığını söyledi. 
     Bakanlık açıklamasında, beşer kişilik heyetlere Güney Kore'den Tuğamiral Park Cung-hva ile Kuzey Kore'den Tuğgeneral An İk-san'ın başkanlık ettiği görüşmede, Güney Kore'nin askeri görüşmelerin düzenli hale getirilmesini önerdiği bildirildi. 
     Güney Kore'nin ayrıca taraflar arasında direkt telefon hattı kurulmasını, iki ülkenin donanmalarının açık denizde iletişimi artırmak amacıyla standart radyo frekansı ve sinyal sistemini kabul etmesini önerdiği belirtildi. 
     İki ülke, Kore Savaşı'nın 1950-19 ateşkesle sona ermesinden bu yana 51 yıldır teknik olarak hala savaş durumunda bulunuyor. 
     
</TEXT>
</DOC>
