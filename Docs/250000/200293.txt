<DOC>
<DOCNO> 200293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/siyaset/siy04.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök Ailesi'nin mutlu günü 
</HEADLINE>
<TEXT>

   Genelkurmay Başkanı Özkök'ün oğlu Çağlar, bankacı Berrak Aydın'la dünya evine girdi. Cumhurbaşkanı Sezer'in katıldığı nik ha, davet edilen Başbakan Erdoğan gelmedi 
   ANKARA Milliyet 

   
   Genelkurmay Başkanı Orgeneral Hilmi Özkök'ün oğlu Çağlar Özkök, Berrak Aydın ile evlendi. 
   Merkez Orduevi'nde dün akşam kıyılan nik h, kuvvet ve ordu komutanları başta olmak üzere komuta kademesini bir araya getirdi. Cumhurbaşkanı Ahmet Necdet Sezer'in Çağlar Özkök'ün şahitliğini yaptığı nik ha Başbakan Recep Tayyip Erdoğan da davet edildi. 
   
   Sıkı güvenlik 
   Devlet Bakanı Mehmet Ali Şahin'in oğlunun İstanbul'daki nik hına katılan Erdoğan, törene katılamadı. Hilmi Özkök ve Özenç Özkök'ün oğlu Çağlar Özkök ile Fatoş ve Dursun Aydın'ın kızı Berrak Aydın'ın nik h töreni nedeniyle Merkez Orduevi çevresinde çok sıkı güvenlik önlemlerinin alındığı görüldü. Hükümeti temsilen Milli Savunma Bakanı Vecdi Gönül'ün katıldığı törende, çok sayıda üst düzey askeri ve sivil yetkili de hazır bulundu. Törene basın mensupları ise alınmadı. 
   İnşaat Mühendisi Çağlar Özkök'le evlenen 31 yaşındaki Berrak Aydın, Bilkent Üniversitesi İktisadi ve İdari Bilimler Fakültesi İktisat Bölümü'nden 1995'te mezun oldu. Berrak Aydın, Vakıfbank Genel Müdürlüğü'nde yetkili yardımcı olarak görev yapıyor. 
   
   
</TEXT>
</DOC>
