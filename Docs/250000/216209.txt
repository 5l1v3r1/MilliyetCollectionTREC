<DOC>
<DOCNO> 216209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun25.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kediler de kuş gribinden ölüyor... 
</HEADLINE>
<TEXT>

     Tayland'da kedilerin, kuş gribi hastalığından etkilenen tavukları yedikten sonra öldüğü belirtildi. 
     Kasetsart Üniversitesi Veterinerlik Fakültesi'ndan Profesör Thaneerat Santiwat, ''Kedilerde kuş gribine rastladık'' dedi. Santiwat, detaylı bilginin yarın düzenlenecek basın toplantısında verileceğini kaydetti. 
     Taylandlı yetkililer, Asya'da 22 kişinin ölümüne neden olan H5N1 kuş gribi virüsünün kedilerde görüldüğünü ilk kez açıkladı. 
     Milyonlarca tavuğu etkileyen virüsün kedilerde görülmesi, hastalığın başka hayvan türlerine geçmesi açısından uzmanları alarma geçirdi. 
     Bu hafta başında, bir hayvanat bahçesinde hastalıktan etkilenmiş çiğ tavukla beslenen bir Tayland leoparının kuş gribinden öldüğü doğrulanmıştı. 
     
</TEXT>
</DOC>
