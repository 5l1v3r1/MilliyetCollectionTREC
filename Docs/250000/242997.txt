<DOC>
<DOCNO> 242997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonsiy29.html </URL>
<DATE> 2004/05/26/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Bayrambaşı'nda yeniden seçim heyecanı, AKP ve SHP aday... 
</HEADLINE>
<TEXT>

     Diyarbakır'ın Silvan İlçesi'ne bağlı Bayrambaşı Beldesi'nde 28 Mart'ta yapılan ve sandıklardan fazla oy çıkması nedeniyle iptal edilerek 6 Haziran'da yeniden yapılmasına karar verilen belediye başkanlığı seçiminde 2 aday yarışacak. 
     Yüksek Seçim Kurulu YSK tarafından 6 Haziran'da yeniden yapılması kararlaştırılan belediye başkanlığı seçimine AK Parti Adayı Fahri Sansarkan ve SHP adayı Kutbettin Taşkıran katılacak. 
     28 Mart'ta yapılan seçimlere katılan ANAP Adayı Davut Korkutan ile Saadet Partisi Adayı M. Sıdık Korkutan, 6 Haziran'daki seçimlere katılmayacaklarını açıkladılar. 
     28 Mart'ta yapılan seçimlerde, toplam 4 sandıkta yapılan sayımlarda, 2 sandıkta fazla oy çıkmıştı. AK Parti adayının 6 oy farkla kazandığı seçimlere, SHP'nin itiraz etmesi üzerine başlatılan incelemeler sonucunda YSK, seçimi iptal etmişti. 
     
</TEXT>
</DOC>
