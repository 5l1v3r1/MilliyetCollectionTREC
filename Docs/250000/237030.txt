<DOC>
<DOCNO> 237030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/son/sonyas16.html </URL>
<DATE> 2004/05/03/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Anne sütü, ilerde fazla kilolu olma riskini azaltıyor... 
</HEADLINE>
<TEXT>

     Anne sütüyle beslenen bebeklerin, ilerde fazla kilolu olma riskinin neden azaldığı bulundu. Anne sütündeki bir proteinin bu riski düşürdüğü belirtildi. 
     ABD'deki Cincinnati Üniversitesi'ne bağlı çocuk hastanesinde görevli Lisa Martin başkanlığındaki ekip, anne sütünde bulunan ''adiponektin'' isimli proteinin, vücudun yağ metabolizmasına etki yaptığını kaydetti. 
     BBC'de yayımlanan haberde, Martin'in araştırmasının, anne sütü ve metabolizma arasındaki bağlantıların incelendiği ilk araştırma olduğu belirtildi. 
     Yağ hücreleri tarafından salgılanan adiponektin proteini, vücudun şeker ve yağ içeren maddeleri nasıl ''işlediğine'' etki ediyor. 
     Daha önce yapılan araştırmalarda, bu proteinin azlığı, obezite, 2. tip şeker hastalığı ve ensülin direnciyle ilişkilendirilmişti. 
     Martin, bebekken alınan adiponektin proteininin, ileri yaşlarda bu hastalıklardan koruyabileceğini kaydetti. 
     
</TEXT>
</DOC>
