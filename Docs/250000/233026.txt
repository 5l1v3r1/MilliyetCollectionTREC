<DOC>
<DOCNO> 233026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/spor/spo00.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Ah be istanbul 
   Hem taşın toprağın altın değil, hem de bu ülkede ne varsa kötü giden, hep senin eserin Boğaz'ın, havan kirli, yeşilin dayanıksız ve bir de trafiğin... Ya o 'Büyük' denen takımların, sevilecek gibi değil 
      TAMER BAĞLAN 

   
   Kolay değil, 30 koca hafta geride kaldı. Ertelenen Samsunspor - Konyaspor karşılaşması dışında tam 269 maç oynanıp, rakip filelere üçü hükmen olmak üzere 791 gol bırakıldı. Matematiksel olmasa da Elazığspor mantıken, Adanaspor ise resmen 2. lige uğurlandı. Tam, "Az kaldı, hem zirvede hem dipte tünelin ucu göründü" diyecekken, iki haftada ligin altı üstü harmanlanıp 'Kaval - şişane' deyişini anımsatacak bir hal aldı... 
   Şimdi hem şampiyonluğa hem de 2. ligin son yolcusu olmaya aday üçer takım var. Ancak bitime 4 hafta kalmasına rağmen, ne zirvenin gerçek sahibi ne ikinci ne de gelecek sezon UEFA Kupası'na kimlerin katılacağı belli. İstanbulspor, Akçaabat Sebatspor ve Bursaspor'un durumu ise, tam bir bilmece gibi... 
   Bu arada, futboldaki bölücülük sembolü fırsattan istifade yeniden gündeme getirildi. İstanbul'un büyükleri birbirlerini yerken, sezon başından beri zirveyi aklına bile getirmeyen Trabzonspor'un da devreye girmesi ne kadar güzelse, yeniden hortlatılmaya çalışılan 'Anadolu-İstanbul' ayrımcılığı da o kadar çirkin. Bazı yorumcuların ve üç büyükler dışındaki eski - yeni teknik adamların imalı imalı gülümseyerek, tek şampiyonluk adayını Trabzonspor, son küme düşme adayını İstanbulspor olarak ilan edişleri, işte bu düşüncenin eseri Öyle ya başkanı, yöneticileri, sporcuları, taraftarları uzaydan gelen İstanbul takımlarının başı fırsat bulunduğunda ezilmeli .. 
   Ne var ki, transfer dönemlerinde en iyi oyuncular İstanbul'a satılıp, sonradan "Onların olanakları bizde yok " arabeskliğine sığınılabilir. Büyükler milyonlarca dolar borç içinde, yerli yabancı hocalar, futbolcular transfer ederek, zirve yarışını süsleyip Türk futbolunu renklendirirken ağzı sulananlar işlerine geldiğinde "Anadolu -İstanbul" çirkinliyle kimlik edinmeye çalışabilir... 
   Oysa, bu ülkede en az Trabzonspor, Denizlispor ya da Diyarbakırspor kadar, İstanbul takımları da 'Gönüllerin şampiyonu' olarak sevilip desteklenebilir. Çünkü, onların bir asırdır varolduğu şehir lazı, kürdü, çerkezi, rumu, ermenisi, çingenesi ya da çelebisiyle bu ülkenin hem maddi hem manevi anlamda incisi ve bugünkü yapısıyla Anadolu'nun ta kendisidir... 
   Sorun yoksulluksa bu, başta İstanbul olmak üzere tüm ülkenin sorunu Bu devirde duygu sömürüsü için sığınılacak bir liman değil Para için sadece futbolcusunu değil çok daha fazlasını satanlar, artık taşra kurnazlığıyla bu edebiyat üzerinden felsefe üretmemelidir. Taşı, toprağı, boğazı, yeşili, ekonomisi ve Türk sporuna lokomotiflik eden kulüpleriyle her türlü yağmaya karşı h l ayakta durmaya çalışan İstanbul'a yaslananlar, ona nankörlük edebilecek en son kişilerdir... 
   
   HAFTANIN PORTRESİ 
   İbrahima Yattara Trabzonspor 
   Top cambazı yakıştırmasının bir oyuncunun üstünde bu kadar iyi durduğu az görülür. Trabzon'da öne çıkmayan emekçiler arasında Gökdeniz ve Fatih ile birlikte yıldızı en çok parlayan, ismi en çok tartışılan kişi Yattara... Saha dışı yaşantısı ile de göz önüne çıktığı için müthiş meziyetlerine rağmen Samet Aybaba ona karşı mesafeli durmuştu. Ziya Doğan da başlarda bu çizgiyi korudu, ancak daha sonra eksiklerini görmesi konusunda kendisine ayna tuttu. 23 yaşındaki Gineli, bu fırsatı kaçırmadı, şampiyonluk rotasındaki Anadolu Ekspresi'ne yakıt sağladı. Elazığ önünde attığı gol, yaptırdığı penaltı ve leziz asistleri ağızları açık bıraktı. 
   
   HAFTANIN KARMASI 
   Serdar Bursa 
   Şenol Samsun 
   Mert Malatya 
   Miu Bursa 
   Yattara Trabzon 
   Zafer Ç.Rize 
   Adem Dursun A.Gücü 
   Musa Kuş İst.Spor 
   Fatih Tekke Trabzon 
   Zafer Biryol Konya 
   Necati G.Saray 
   
   HAFTANIN TAKIMI 
   BURSASPOR Tamam mı, devam mı olarak kabul edilen Sebat maçını kazanarak, kümede tutunma adına umut ışığı yaktılar, karamsar yüklü bulutları dağıttılar. Güçlü motivasyonlarını sahadaki alın teriyle birleştirip, alkış topladılar. Üstlendikleri sorumluluğun altından kalkabilecek yeterlilikte olduklarını gösterdiler. 
   
   HAFTANIN HOCASI 
   Nejat BİYEDİÇ Bursaspor Yuvaya döndüğünde karşılaştığı tablo iç açıcı değildi, hünerli elleriyle Timsah'ın yaralarını iyileştirdi. Soğukkanlı duruşuyla yaşanan paniğin atlatılmasını sağladı, geliştirdiği reçete ile 2.5 yıllık deplasman fobisi kırıldı. Akçaabat Sebatspor önündeki galibiyet ise Bursa'da ne kadar sağlam temeller attığının ispatıydı. 
   
   HAFTANIN HAKEMİ 
   Bülent YILDIRIM Adana - Ç.Rize Bülent Yavuz'un, hakemler için seçenek yetersizliğinden yakındığı bir dönemde MHK Başkanı'nı tekzip edercesine yönetim gösterdi. Objektif düdükleri, dikkatli gözleri ve yerinde kararları futbol oynama gayreti içinde olan Adana ve Rize'yi ateşledi. Maç sonunda en çok tebrik edilenler listesinin zirvesindeydi. 
   
   GOL KRALLIĞI Futbolcu Takım Maç Gol Zafer Biryol Konyaspor 28 23 Van Hooijdonk Fenerbahçe 30 20 Serkan Aykut Samsunspor 25 16 Tuncay Şanlı Fenerbahçe 27 16 Yunus Altun Elazığspor 23 15 
   
   GOL PASI Futbolcu Takım Maç Gol Pası A.Yordanov İstanbulspor 28 12 İ.Yattara Trabzonspor 26 11 Ali Tandoğan Gençlerbirliği 26 10 Van Hooijdonk Fenerbahçe 30 10 M.Yozgatlı İstanbul-FB 26 9 Z.Lazarov Gaziantepspor 28 9 
   
   ALTIN ELDİVEN Futbolcu Takım Maç Gol Serdar Kulbilge Bursaspor 20 19 M.Petkovic Trabzonspor 24 24 Fevzi Tuncay Malatyaspor 22 24 Oğuz Dağlaroğlu İstanbulspor 22 27 S.Hamidou Denizlispor 28 29 
   
   KART CEZALILARI 
   Sarı İbrahim, Ümit Ozan Adana , Hamza A.Sebat , Ronaldo, Emre Beşiktaş , Serkan Damla Bursaspor , Serkan Özsoy Malatyaspor 
   
   HAFTANIN SONUÇLARI 
   Galatasaray - Denizlispor 4 - 3 
   Kratochvil Dk.13 Pen. , Necati Dk.17, 28 ve 81 , Ömer Rıza Dk.27 , Sabri Dk.29 , Timuçin Dk.38 
   Elazığspor - Trabzonspor 0 - 3 
   Yattara Dk.66 , Fatih Tekke Dk.76 ve 86 
   Gençlerbirliği - Ankaragücü 1 - 2 
   Umut Dk.18 , Veysel Dk.32 , Hakan Keleş Dk.46 
   Gaziantepspor - Malatyaspor 1 - 3 
   İlyas Dk.7 , Fazlı Dk.43 , Sedat Dk.51 , Mert Dk.86 
   Fenerbahçe - Samsunspor 1 - 1 
   Luciano Dk.36 , Şenol Dk.57 
   Akçaabat Sebatspor - Bursaspor 0 - 1 
   Miu Dk.79 
   Diyarbakırspor - İstanbulspor 1 - 2 
   Çetin Dk.21 , Bushi Dk.22 , Boliç Dk.90 
   Adanaspor - Çaykur Rizespor 0 - 1 
   Okan Dk.20 
   Konyaspor - Beşiktaş 2 - 2 
   Zafer Biryol Dk.3 ve 12 , Serdar Topraktepe Dk.16 ve 66 
   
   HAFTANIN MAÇLARI 
   YARIN Samsun - Konya Erteleme maçı , CUMA Malatya - Galatasaray, CUMARTESİ Çaykur Rize - Akçaabat Sebat, İstanbulspor - Gaziantep, Bursa - Elazığ, Trabzon - Diyarbakır, PAZAR Ankaragücü - Konya, Denizli - Gençlerbirliği, Samsun - Adana, Beşiktaş - Fenerbahçe 
   
   ALKIŞ ALANLAR 
   Sebat'ın Veli'nimeti 
   Akçaabat Sebatspor, kazansa belki de şimdiden yeni sezon için yerini ayırtacaktı. Ancak kendisi gibi tırnakları ile kazıyarak, ayakta kalmasını sağlayacak cansuyunun peşine düşen Bursaspor'a yenildi, büyük tehlike içine girdi. Birçok yönetici böyle dönemde faturayı ihale edecek yer ararken, Karadeniz ekibinin başkanı Veli Sezgin herkese güzel bir ders verdi. Övdüğü rakibini galibiyet nedeniyle kutladı, hakemi tebrik etti. Tribünlerde üzüntüye boğulan taraftarları teskin etmeye çalıştı, gelecek için olumlu mesajlar verdi. Sakinliği, duyarlılığı ve kendinden emin yapısıyla Karadeniz insanının sıcak yüzünü gösterdi. 
   
   KARA TAHTA 
   Kartal'da dikişler patladı 
   Antrenör - oyuncu arasındaki hassas ilişkide bizi şaşırtan birçok olayla karşılaştık, ancak hiçbir zaman Konya - Beşiktaş maçının ardından yaşananlar kadar şaşırmamıştık. Giunti'nin, Lucescu'ya tepkisi karşısında oturduğumuz koltuktan sıçradık. Neden buna dikkat çekiyoruz, bu tartışmanın Kartal'ı içten çökerten hücre bölünmesinin teşhisine kolaylık tanıdığını düşünüyoruz. Oyuncunun, kabul gören tespitlerde dahi bulunsa, kendisinde hocasına hesap sorma hakkını bulmasının takım içindeki dengelerin kaybolduğunun işareti olarak görüyoruz. Dişlileri paslanmaya yüz tutan Kartal'a, işleyen demir atasözünü hatırlatıyoruz. 
   
   HAFTANIN SÖZÜ 
   Şimdi benim için 'yine hakemler için konuşuyor. Bu adam deli mi' diyecekler. 
   MIRCEA LUCESCU 
   
   
</TEXT>
</DOC>
