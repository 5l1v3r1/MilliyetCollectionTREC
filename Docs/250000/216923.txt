<DOC>
<DOCNO> 216923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun16.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kofi Annan, Irak raporunu yarın açıklıyor... 
</HEADLINE>
<TEXT>

     BM Genel Sekreteri Kofi Annan, Irak'ın siyasi geleceğine ilişkin bir raporu yarın New York'ta açıklayacağını bildirdi. 
     Ziyaret için Tokyo'da bulunan Annan, Japonya Dışişleri Bakanı Yoriko Kavaguci ile görüşmesinden sonra yaptığı açıklamada, Irak konusunda ekibinin raporu üzerinde çalıştığını, tavsiyelerini değerlendirdiğini ancak değerlendirme yapılacak bir dizi konu ve sorun olduğunu belirtti ve ''Irak konusunda ekibin çalışmasına ilişkin bir raporu yarın New York'ta açıklayacağım'' dedi. 
     ABD, Irak'ta siyasi gücün 30 Haziran'da Iraklılara devrinden önce BM'den Irak'ın siyasi geleceğine ilişkin önerilerde bulunmasını istemişti. BM raporunda Irak'ta seçimlere ilişkin bir takvim ortaya konması bekleniyor. 
     
</TEXT>
</DOC>
