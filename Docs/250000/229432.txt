<DOC>
<DOCNO> 229432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sonyas12.html </URL>
<DATE> 2004/04/07/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Çıplak kadınlar üzerinde suşi servisine yasak geldi 
</HEADLINE>
<TEXT>

     Çin'de bir restoranın, iki çıplak kadın üzerinde suşi servisi yapma girişimi durduruldu. 
     Resmi Şinhua ajansının haberine göre, güneybatıdaki Kunming kentindeki ''Yamato Rüzgar Köyü'' adlı Japon restoranının, geçen cuma günü yeni menünün ilk denemesini yaparak, çıplak bir kadın üzerinde suşi ikram etmesi, halk arasında şiddetli tepkiye yol açtı. 
     Resmi ''Çin'in Günlüğü'' gazetesinin haberine göre, kişi başına bin yuan 120 ABD Doları fiyat biçilen menünün uygulamaya konulması yasaklandı. Bin yuan, ortalama bir Çinlinin iki aylık maaşına eşit. 
     Şinhua ajansı, yasaklama nedeninin, ''tabak olarak'' hizmet veren iki kızın, restoran çalışanları için gerekli sağlık belgesine sahip olmaması ve ''uygunsuz biçimde giyinmesi'' olduğunu duyurdu. 
     Özel Japon yemek kültürünü Çin'e tanıttıklarını iddia eden restoranın sahipleri, suşinin sunulmasında görev alan iki kızın yeni üniversite mezunu modeller olduğunu söyledi. 

     
</TEXT>
</DOC>
