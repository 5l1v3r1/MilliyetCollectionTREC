<DOC>
<DOCNO> 219048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sontur18.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş Belediye Başkanı hakkında suç duyurusu... 
</HEADLINE>
<TEXT>

     Muşlu işadamı Kemal Mergen, Muş Belediye Başkanı Şerafettin Yatçı hakkında, zimmete para geçirdiği iddiasıyla suç duyurusunda bulundu. 
     Mergen, AA muhabirine yaptığı açıklamada, kendisinin 2001 yılında, Muşspor'a yardım amacıyla Belediye Başkanı Yatçı'ya 1 milyar 679 milyon lira para verdiğini ileri sürerek, ancak bu paranın Muşspor'a iletilmediğini öğrendiğini iddia etti. 
     Mergen, bu nedenle Yatçı hakkında, sahtecilik, dolandırıcılık yaptığı ve zimmete para geçirdiği gerekçesiyle Bingöl Cumhuriyet Savcılığı'na suç duyurusunda bulunduğunu açıkladı. 
     Muşspor Başkanı Mustafa Söylemez de böyle bir paranın kendilerine ulaşmadığını, kayıtlarda da bunun görünmediğini ifade etti. 
     Belediye Başkanı Yatçı ise söz konusu işadamını tanımadığını, suç duyurusu hakkında da bilgisi olmadığını söyledi. 
     
</TEXT>
</DOC>
