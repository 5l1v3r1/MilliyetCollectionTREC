<DOC>
<DOCNO> 220437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/tv/ekran.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolunayda opera 
</HEADLINE>
<TEXT>

   Üç Oscar'lı "Ay Çarpması" İtalyan-Amerikalılar arasında geçen hakiki bir romantik-komedi 
      ALİN TAŞÇIYAN 

   
   İzleyiciyi hiç beklemediği biçimde yakalayabilen nadide romantik-komedilerden biri "Ay Çarpması". İtalyan-Amerikalılar arasında geçen, basbayağı etnik diye nitelendirilen filmlerden biri ama karakterlerinin geldiği ülkenin mizahını Puccini'nin "La Boheme" operasından şahane aryalar eşliğinde, kullanmayı başarıyor. Filme adını veren dolunay etkisi aynen üzerimize yansıyor, eğer filmin içine girmeyi başarırsanız... Ki bu hiç zor değil. Oyuncu kadrosundaki her deneyimli oyuncu adının hakkını veren bir performans sergiliyor çünkü. 
   
   Herkes birbirini aldatıyor 
   40'ına gelmeden yeniden evlenmeyi düşünen dul Cher sırf yalnızlıktan nişanlandığı adamın Danny Aiello kardeşine Nicolas Cage aşık oluyor Babasının Vincent Gardenia metresinin bulunması, ona öfke duyan annesinin Olympia Dukakis de ilgi duyduğu birinin John Mahoney çıkması gibi aynı aile ve çevreyi saran ilişkiler yumağı zaman zaman acı zaman zaman komik olaylara yol açıyor. 
   Film, John Patrick Shanley'ye En İyi Senaryo, Cher'e En İyi Kadın Oyuncu, Olympia Dukakis'e En İyi Yardımcı Kadın Oyuncu Oscar'ı kazandırdı. Norman Jewison ise Berlin'de En İyi Yönetmen seçildi. 
   CNBC-e 16.00 
   
   
   Aziz sanılan mahkumlar    Taze Oscar'lı Sean Penn ile çifte Oscar'lı Robert De Niro'yu bir araya getiren bir komedi 
   Fransız yazar Albert Husson'un "La Cuisine des Anges Melekler Mutfağı" adlı oyunu Amerika'da çok popüler oldu hem "My Three Angels Üç Meleğim" adıyla sahneye kondu hem de 1955'te beyazperdeye aktarıldı. Michael Curtiz'in çevirdiği "We're No Angels" adlı filmde Humphrey Bogart, Aldo Ray, Peter Ustinov hapisten kaçıp bir Fransız kıyı kasabasına sığınır, soymayı planladıkları dükkan işletmecisine acıyınca kalıp ona yardım eder. 
   Aynı adı taşıyan 1989 yapımı Neil Jordan filminin senaryosunu yazan David Mamet olayları büyük bunalım yıllarında ABD-Kanada sınırına taşıdı. Mahkum sayısını da ikiye indirdi böylece Amerikan sinemasının iki önemli aktörü Robert De Niro ve Sean Penn bir araya geldi. Bu kez kabus gibi bir hapishaneden kaçan mahkumlar yanlışlıkla rahip sanılınca nehrin öte yakasında, Kanada'da bulunan kıyı kasabasındaki manastırda ağırlanıyor 
   TRT 1 20.30 
   
   
   TÜRK SİNEMASINDAN    Türk sinemasının en verimli kadın yönetmeni Bilge Olgaç'ın iki filmi birden bugün ekranda. Erken kalkanlar ünlü şarkıcı Sevda Ferdağ'a tutkun postacı ve genç bir adamın trajikomik öyküsünü konu alan "Şöhret Budalası"nı üstte , geç yatanlar bir köy düğünündeki faciadan sağ kalan kadınla olayı araştıran Alman televizyon ekibinden bir başka kadının aynı delikanlıya ilgi duymasını konu alan "Kaşık Düşmanı"nı izleyebilir. 
   KANAL 7 09.40, 01.30 
   
   
   Hafta sonu eki kıvamında    Pazar Eki Meltem İnan bu hafta Mavi Sakal grubunun solisti Cevdet Tosyalı'yı ağırlayacak. TV8 12.05 
   Karşılaşmalar Özlem Yurt'un sunduğu programda karikatürist Erdil Yaşaroğlu ile Çukurcuma'da küçük bir gezinti yapılacak. Belgesel fotoğrafın duayenlerinden Sebastio Salgado'nun fotoğrafları, "rock"ın iki devi Glenn Hughes ve Joe Lynn Turner'ın İstanbul'daki konserinden izlenimler de var. TRT 2 12.10 
   Evim Güzel Evim Berna Laçin ve arkadaşları mekanları "baştan yaratmaya" devam ediyor. Bu hafta Sarıyer'de oturan Akdemir ailesinin salonları için kolları sıvayacaklar. KANAL D 13.10 
   Meraklısına Outdoor sporlardan maket yapımına, iğne işinden balıkçılığa kadar geniş bir yelpazeyi içeren programında Ebru Keser, İzmit Körfez Pisti'nde düzenlenen Formula 3 yarışını ekrana getiriyor. TRT 1 18.00 
   Artı Eksi Yedi Hep dert dinleyen barmenler bu kez içlerini Rıdvan Akar'a döküyor. Banu Acun "7. Cadde"de "Yadigar" adlı dizide oynayan Türk sinemasının eski jönlerini ağırlayacak. CNN TÜRK 20.10 
   
   
   FUTBOL GÜNLÜĞÜ    16.00 Galatasaray-Adanaspor LİG TV 
   16.05 Basketbol Tuborg-Beşiktaş TRT 2 
   17.05 İtalya Ligi Milan-Sampdoria TV8 
   18.00 İspanya Ligi Barcelona-Mallorca TRT 2 
   19.05 Trabzonspor-Beşiktaş LİG TV 
   19.00 İtalya Ligi Bologna-Lazio TV8 
   21.30 İtalya Ligi Roma-Inter TV8 
   
   
FORMULA 1'DE SEZON BAŞLADI    Formula 1'de 2004 sezonu bu sabaha karşı yapılan Avustralya Grand Prix ile başladı... Canlı yayını kaçıranlar için... n NTV 15.10 
   
   
</TEXT>
</DOC>
