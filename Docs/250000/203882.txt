<DOC>
<DOCNO> 203882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun01.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi 'Siz de bizim yolumuzu izleyin' 
</HEADLINE>
<TEXT>

     Libya lideri Muammer Kaddafi, diğer ülkelerin de kendi yolunu izleyerek kitle imha silahlarıyla ilgili uluslararası denetimi kabul etmelerini istedi. 
     Kaddafi, CNN'deki röportajında, ''Kanımca, diğerleri de Libya'nın attığı adımları atmalılar. Böylece halklarına facia getirilmesini önlerler'' dedi. 
     Röportajda herhangi bir Müslüman ülkenin adını telaffuz etmeyen Kaddafi, bu konuda açık olunmasının, nükleer kapasitesini açıklaması için İsrail üzerinde baskı oluşturulmasını sağlayacağını söyledi. Kaddafi, ''Bu, İsraillilerin etrafındaki çemberi daraltacak ve böylece kendi kitle imha silahlarını ve programlarını açığa vuracaklar'' diye konuştu. 
     Yakalanmasından sonra Saddam Hüseyin'in televizyonlardaki görüntülerine de değinen Kaddafi, bu görüntülerin herkesin Saddam'a sempati duymasına yol açtığı söyledi. 
     Kaddafi yönetimi, cuma günü, kitle imha silahlarını tasfiye etmeyi ve denetimlere izin vermeyi kabul ettiğini açıklamıştı. 
     
</TEXT>
</DOC>
