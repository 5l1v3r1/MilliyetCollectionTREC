<DOC>
<DOCNO> 235294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sonspo21.html </URL>
<DATE> 2004/04/27/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Galatasaraya'da İstanbulspor maçı hazırlıkları... 
</HEADLINE>
<TEXT>

     Galatasaray, İstanbulspor ile hafta sonunda yapacağı lig maçının hazırlıklarını, bugünkü tek idmanla sürdürdü. 
     Teknik direktör Gheorghe Hagi yönetiminde, Florya Metin Oktay Tesisleri'nde gerçekleştirilen antrenmanda sarı-kırmızılı futbolcular koşunun ardından 3 takım halinde çift kale maç oynadılar. 
     Oldukça neşeli geçen antrenmanda sakatlıkları bulunan Volkan, Batista, Emrah ve Suat'ın yanı sıra, milli takımlarda bulunan Hakan Şükür, Hasan, Sabri, Petre ve Baliç yer almadı. 
     Galatasaraylı futbolcular, yarın yapacakları çalışmayla İstanbulspor maçının hazırlıklarını sürdürecekler. 
     Bu arada, antrenman sırasında tesislerde bulunan bir grup küçük öğrenci, kaleci Mondragon, Ergün ve Necati'ye sevgi gösterilerinde bulunup, imza aldılar. 
     
</TEXT>
</DOC>
