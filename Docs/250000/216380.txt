<DOC>
<DOCNO> 216380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/magazin/amag.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşkıya'nın pabucu 'dama atıldı' 
</HEADLINE>
<TEXT>

   'Hababam Sınıfı Merhaba', 1996'dan bu yana yurtdışında en çok izlenen Türk filmi olan Eşkıya'nın rekorunu kırmayı başardı... 
      Birsen Altuntaş 
   
   Yavuz Turgul'un 1996'da çektiği ve h l Avrupa'da en çok izlenen Türk filmi unvanını elinde bulunduran "Eşkıya"nın rekoru nihayet kırıldı. "Merhaba Hababam Sınıfı" filmi, beş haftada 246 bin 453 kişilik seyircisiyle, 240 bin 331 kişinin izlediği Eşkıya'yı geçti. MaXXimum GmbH şirketinin 15 Ocak'ta Avrupa'da dağıtımını yaptığı film Almanya'da 214 bin 552, İsviçre'de 1572, Belçika'da 2000, Hollanda'da 14 bin 485, Avusturya'da da 13 bin 844 kişi tarafından izlendi. Film, Hollanda'da 6 gazeteye kapak ve ana haber bültenlerine de konu oldu. 
   
   Vizontele'yi övdüler 
   Türkiye'de 4 haftada 2 milyon 300 bin seyirci toplayan Yılmaz Erdoğan'ın Vizontele Tuuba filmi de Avrupa'da 2 haftada 206 bin 829 kişi tarafından izlendi. Hollanda basınının 800 bin tirajlı gazetesi NRC Handelsblad, 11 Şubat sayısında "Kitapsız Kütüphane" başlığıyla filmi övdü. 
   Avrupa'da yabancı filmlerle yarışmaya hazırlanan diğer bir Türk film de 'Neredesin Firuze'. Ezel Akay'ın yönettiği film, 26 Şubat'ta 5 Avrupa ülkesinde ve 50 sinema salonunda seyirci ile buluşacak. 
   
   İşte Avrupa'nın en başarılı Türk filmleri sıralaması 1- Hababam Sınıfı Merhaba 246.453 2- Eşkıya 240.331 3- Vizontele 238.000 4- Vizontele Tuuba 206.829 5- Asmalı Konak 208.127 6- Deliyürek 201.348 7- Propaganda 183.544 8- O Şimdi Asker 152.311 9- Komser Şekspir 107.581 10- Kahpe Bizans 90.732 11- Güneşe Yolculuk 1.645 
   
   
</TEXT>
</DOC>
