<DOC>
<DOCNO> 244170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/soneko14.html </URL>
<DATE> 2004/05/31/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Dış ticaret endeksleri arttı... 
</HEADLINE>
<TEXT>

     Türkiye'nin ihracatı, miktar olarak Mart ayında bir önceki aya göre yüzde 40.9, ithalat miktarı da yüzde 38.8 arttı. 
     Devlet İstatistik Enstitüsü DİE , Mart ayı dış ticaret endekslerini açıkladı. Buna göre Mart'ta, miktar olarak geçen yılın aynı ayına oranla ihracat yüzde 13.6 artarken, ithalattaki artış yüzde 42.3'e ulaştı. Üç aylık ortalamalara göre miktar endeksi, ihracatta yüzde 10.3, ithalatta ise yüzde 35.8 artış kaydetti. 
     Mart itibariyle son 12 aylık ortalamalara göre ihracat miktar endeksinde yüzde 19.3, ithalat miktar endeksinde yüzde 35.2 artış oldu. 
     
     MART'TA FİYATLAR GERİLEDİ 

     DİE verilerine göre, Mart'ta, Şubat ayına oranla, ihracat fiyatları yüzde 0.4, ithalat fiyatları da yüzde 0.7 geriledi. 
     Geçen yılın Mart ayına göre bu yıl ihracat fiyatları yüzde 13, ithalat fiyatları yüzde 5.9, 3 aylık ortalamalara göre ise ihracatta fiyatlar yüzde 14.4, ithalatta yüzde 6.4 arttı. 
     Mart itibariyle son 12 aylık ortalamalara göre ihracat fiyat endeksinde yüzde 11, ithalat fiyat endeksinde yüzde 6.2 artış kaydedildi. 
     
</TEXT>
</DOC>
