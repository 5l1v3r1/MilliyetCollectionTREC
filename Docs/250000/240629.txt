<DOC>
<DOCNO> 240629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/yasam/ayas.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
New York sokakları Türklerle coştu 
</HEADLINE>
<TEXT>


Türk Günü Yürüyüşü'nde New York sokaklarından kırmızı-beyaz insan seli aktı. Kentin dört bir yanında Türk bayrakları dalgalandı 


Türk kültürünü tanıdılar 
TÜRK-AMERİKAN Dernekleri Federasyonu tarafından düzenlenen geleneksel Türk Günü Yürüyüşü kutlamaları bu yıl da New Yorkluların büyük ilgisini çekti. Kent halkı, New York'taki Dag Hammarskjold Parkı'nda verilen konserle sona eren Türk Günü Yürüyüşü kutlamaları sayesinde, Türk kültürünü yakından tanıma fırsatı buldu. 

Mehter Takımı da vardı 
ÇOK sayıda Türk'ün toplandığı parkta, Amerika'daki Türk topluluğuna hizmeti geçenlere plaket verilmesinden sonra, Azeri asıllı manken-şarkıcı Nigar Talibova küçük bir konser verdi. Talibova'nın konserinden sonra sahneye gelen Mehter Takımı, parkta toplanan çoğu kırmızı-beyaz giyinmiş olan izleyicilere coşkulu anlar yaşattı. 

Her yıl ilgi artıyor 
MUAZZEZ Ersoy sevilen şarkılarından oluşan bir konser verdi. Türk Günü Yürüyüşü kutlamaları, zeybek gösterisiyle sona erdi. Türkiye'nin Washington Büyükelçisi Faruk Loğoğlu, artık geleneksel hale gelen Türk Günü Yürüyüşü ve etkinliklerinin her geçen yıl daha muhteşem bir şekilde kutlandığını ifade etti. 


</TEXT>
</DOC>
