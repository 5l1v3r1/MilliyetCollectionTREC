<DOC>
<DOCNO> 210575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/spor/ygokberk.html </URL>
<DATE> 2004/01/23/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ben, Rüştü, Roma, Barcelona 
</HEADLINE>
<TEXT>

      Saat akşamın dokuzuydu galiba... Aniden boğulduğumu hissettim. Roma boğazımı sıkıyordu sanki... Arabama atlatım, gazladım ve de on dakika sonra da... 
   Üstelik Via Veneto'daki bir Roma rezidensinin bir stüdyosunda yaşıyordum. Bir telefonla ısıtılıp, kapımın önüne getirilen 3 bin turbo dizel Range Rover'ım, 5 bin dolara mahallenin kasabından almıştım , Roma'nın 'gündüz'leri için kiraladığım bir motorlu iki "teker"im ve de yanımda o dönemki sevgilim... 
   Bizim Diyarbakırlı Salih "Bi uğra" demişti restauranta... "Bak sana ne dinleteceğim. Sonra da kararını ver, Mahsun mu Kırmızıgül , ben mi." 
   Evet on dakika sonra oradaydım. Mahsun'un müziğinin üstüne Salih okumuştu. Kayıdı yukarıdaki odasında yapmıştı, kötüydü... Bence sesi de iyi değildi. En azından Mahsun'dan iyi değildi. Ben Mahsun da dinlemiyordum. Peki sevgilimle her yerde olabileceğim bir Roma gecesinde, niye tek başıma Salih'in restorantındaydım Türk değil, İtalyan restaurantı ve niye onu dinliyordum. Orada 'sabah'ladım, o gece... Salih söyledi, ben dinledim. Sabah da kararımı verdim. Çok acıkmıştım, artık Roma'da doymuyordum, "saksım"ı arıyordum, evet İstanbul'a dönüyordum. 
   Yirmili yaşlardan beri, yılın yarısını geçirdiğim ve de çok sevdiğim Roma'da ben bile böyleysem, Rüştü nasıldır kim bilir Barcelona'da diye düşündüm o gece Rüştü'nün üç hatalı gol yediği gece . 
   
   Rüştü'ye bir "Salih" lazım 
   Ayşe Yeşin'in Milliyet'teki "Final sendromu" dizisinin dünkü spotu şöyleydi "Spor hekimleri, takım ve bireysel yarışmalarda olmazsa olmaz diye kabul edilen psikolojik desteğin, tüm dünyada olduğu gibi, alt yapıdan başlatılması gereğinin altını çizdiler." 
   Mesela Torino'ya ilk gittiğinde bile döneceği belliydi Şükür'ün... Mesela Emre "çocuk"tu başarabilirdi. Mesela Nihat, bence istisnaydı, kaideyi bozmazdı. Mesela Tugay da karısıyla huzur arıyordu, oldukça olgundu da... 
   Rüştü, üç hatalı gol yediği o gecenin öncesindeki gecelerden birinde, Barcelona'da "Salih"ini bulabilseydi eğer, o üç golü yer miydi Yetenekleri en üst düzeydeki kaleci Rüştü, Barcelona takımında mutluydu belki... Peki Rüştü ve Işıl, Barcelona'da gerçekten mutlu muydular peki... Ya da Roma'daki ben herşeyi bırakıp, "o gece"den sonra da, niye sık sık Salih'i dinlemeye gidiyordum peki... 
   
   Psikoloğum ve ben 
   İtalya'da çok takıldığım "dün"lerin birinde, aniden karar verip, psikoloğa gitmiştim. Görünüşte "bomba" gibiydim. Rüştü gibi, İtalya'da "işimin"de en iyilerinden biriydim de. Bi sevgilim, standartımı koruyacak kadar param da vardı. Ama bi tuhaftım işte... Sordum da ona "Ben niye böyleyim " İstanbul'un en iyi psikoloğlarından olan o kadın, "Belki 2 milyon kişi var, sizin gibi bu 'sorun'u yaşayan... Ama iki kişi yok maalesef bunun 'sorun' olduğunu hissedip de gelen... İstanbul'da kalıp 'beslen'in biraz." 
   "O" psikologun benim için önemli biri olacağını hemen fark etmiştim tabii. Ama o da hemen fark etmişti ki, ben de onun için çok ama çok önemliydim. Üç seans yapıp, bir parası alıyordu, hoş bence üstüne para almalıydım ben. Çünkü tam onun aradığı tipte bir "hasta"ydım da belki ben... 
   Ayşe Yeşin'in dizisinden çıkan bir de sonuç var. O da klasik belki ama şu "Ağaç yaşken eğilir, ya da eğilebilir. Kuruyunca da, işte mesela Rüştü, mesela Hakan Şükür gibi O kadar yetenekli olmalarına rağmen eğilemiyorlardı..." Hani futbolcular diyorlar ya transfer öncesi "Aileme bir danışıyım da kararımı veririm." Acaba psikologlarına danışıyorlar mı hiç... Gitmek istiyorlarda hazırlar mı acaba, ya da tabii psikologları var mı 
   
   Bekle Avrupa dönüyoruz 
   Türkiye'de saha içinde "çok" kazanırken bile saha dışında o kadar "az" katıyorlarki kendilerine... İçerideki üçgen belli zaten kebapçı, türkücü, manken... Rüştü ve Hakan için değil tabii sonuncusu . Yurtdışına gittiklerinde de dışarıdaki üçgen free shop, otel, stadyum... Üçgeni dörtgen yapsanız bile, dördüncüsü de mesela alışveriş... Avrupa'da 400 küsur Bulgar'ın futbol oynadığı dönemde, bizden bir Hakan vardı galiba... Yüzlerce Afrikalı'nın 'cd'sinin heryerde çalındığında da, bizden bi tek Tarkan galiba... Biz üstelik utanmadan, sıkılmadan bi de zil takıp oynuyorduk... 
   "Bekle Avrupa geliyoruz." Sonra ne oldu Önce zillerimiz bi yerimize kaçtı... Sonra da... "Bekle Avrupa dönüyoruz." İşte "köylü" Ortega'nın yetenekleri için kim ne söyleyebilir ki... Ama işte "köylü" "köy"ünü terkedince de... 
   Bağlayalım... Evet Rüştü, Barcelona'da futbol oynamaya hazırdı bence. Ama Barcelona'da yaşamaya hazır mıydı Türkiye, Avrupa Birliği'ne girer mi, girmez mi bilmiyorum... Ama teker teker o birliğe girersek, Türkiye de daha kolay girer onu biliyorum. İşte Nihat... Artık AB statüsünde oynayacakmış galiba... Ne mutlu ona... Ülkesinin önünde gidiyor. Ya da ülkesinden önce gidiyor... 
   
   Vedat Bayram    İstanbul'un Gençlik ve Sporu'nun çalışkan müdürüydü o... "Son"u siyasi oldu. Ve de onun hiç hak etmediği bir "son" oldu. Bir gazete köşesine adeta hapsolmuştu. Bir süredir sesi soluğu da çıkmıyordu. Dün konuştum onunla. Artık Mehmet Ağar'ın Eminönü Belediye Başkan adayı. "Projelerimi noterden bile onaylattım, geliyorum" dedi. Ne diyelim, hoşgeldin... İstanbul'a olmasa da, İstanbul'un "bi parçasına" hoşgeldin... 
   
   Pilavın 'kızgın'ı Arrabbiata    Mesaj Hülya'dandı Avşar . Salı, Kaya'nın doğumgünü... '20.00'de Loft'ta ol'. 
   Kim vardıyı, kim yoktuyu boşverin... Bol bol okuyacaksınız... Risotto Arrabbiata var mı dedim, yoktu. Penne Arrabbiata'nın makarnasının yerine pilav koyarak yapabilirmisiniz Hiç yapmadık dediler. Sonra yaptılar ve de "Dener misiniz " dediler. Sonra herkes bi "çatal"lık aldı. Sonuç mükemmeldi. Loft, İstanbul'un "en iyi"lerinden biri. Gidin bence ve "risotto"mu da deneyin bence... Ve de tabii kızınla, karınla nice yıllara Kaya... Ve de, bu doğumgünü tebriği de tabii "bence"... 
   
   Bilgin'den    "O" var veya yok... Ya da "O" yok veya var... Ya da "O" yokken de var... Ne fark ederki... Ne kadarıyla da olsa, o kadarıyla ve ya bu kadarıyla da mutluyum ya ben. "On"da "ne kadar olduğumu" bile bilmiyorum ya da bilmek bile istemiyorum... "O"nu seviyorum bir dakika "ben ve o"yu her dakika daha çok özlüyorum. Her dakika "ben ve o"yu da her dakika daha çok istiyorum. 
   
   SERİ İLANLAR 
   Pazartesi - Çarşamba 09.30 - 10.00 Radyo D'de 
   Cuma'ları ise Milliyet'teyiz Başka şubemiz yoktur. 
   İmza Köyün Delisi 


   
      
   
</TEXT>
</DOC>
