<DOC>
<DOCNO> 242734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sonspo26.html </URL>
<DATE> 2004/05/25/ </DATE>
<TIME> 15.44 </TIME>
<AUTHOR>  </AUTHOR>
<HEADLINE>
"Avrupa kupalarında oynayacak 4 kulübün lisans talepleri kabul edildi" 
</HEADLINE>
<TEXT>

     Futbol Federasyonu Başkan Vekili ve Kulüp Lisans Komitesi Başkanı Orhan Saka, önümüzdeki sezon Avrupa kupalarında mücadele edecek 4 kulübün 2004-05 sezonu için lisans taleplerinin kabul edildiği açıklandı. 
     Saka, yaptığı yazılı açıklamada, Avrupa kupalarında mücadele edecek Fenerbahçe, Trabzonspor, Beşiktaş ve Gençlerbirliği kulüplerinin lisans talepleri yönetim kurulu tarafından kabul edildiği bildirdi. 
     Saka'nın yazılı açıklaması şöyle 
     ''Kulüp Lisans Sistemi çerçevesinde federasyonumuz tarafından hazırlanan Kulüp Lisans Talimatı'na dayalı olarak, 18 Birinci Süper Lig ve 15 İkinci Lig A Kategorisi kulübümüz lisans almak için başvurmuştur. 
     2004-05 sezonunda, UEFA kulüplerarası müsabakalarına katılacak kulüplerimiz açısından UEFA tarafından öngörülen takvime uygun olarak 4 kulübümüzle ilgili değerlendirme eşzamanlı olarak yürütülmüş ve tamamlanmıştır. Neticede UEFA kulüplerarası müsabakalarına katılmaya sportif başarıya dayalı olarak hak kazanan Fenerbahçe, Trabzonspor, Beşiktaş ve Gençlerbirliği kulüplerimizin lisans talepleri yönetim kurulumuzun 18 Mayıs 2004 tarihli ve 80 sayılı toplantısında kabul edilmiştir. 
     Diğer kulüplerimizin başvurularının incelenmesi ulusal liglerimizin başlayacağı tarihe bağlı olarak 10 Temmuz 2004'e kadar devam edecektir.'' 
     
</TEXT>
</DOC>
