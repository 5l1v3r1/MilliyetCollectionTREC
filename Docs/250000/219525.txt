<DOC>
<DOCNO> 219525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sonspo07.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sacramento'da Chris Webber muhteşem döndü... 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesine, bu sabaha karşı yapılan 6 maçla devam edildi. 
     Günün en bol skorlu maçında ligin genel lideri durumundaki Sacramento Kings, Los Angeles Clippers'ı sahasında 113-106 yenerek 59. maçında 44. galibiyetini elde etti. 
     Karşılaşmada, geçen yıl play-off 2. turunda dizinden sakatlanarak ameliyat geçiren, daha sonra da 8 maç ceza alan Sacramento Kings'in yıldız oyuncusu Chris Webber, 9 ay sonra ilk kez forma giydiği maçta, Kings adına 26 sayı ve 12 ribauntla yıldızlaşırken, 4 de asist yaptı. 
     Galibiyete katkıda bulunan diğer isimler ise 23 sayı, 1 ribaunt ve 1 asistle Sırp forvet Predrag Stojakoviç, 23 sayı, 9 ribaunt ve 3 asistle Brad Miller, 13 sayı, 4 ribaunt ve 3 asistle Mike Bibby ile 12 sayı, 10 ribaunt ve 8 asistle Sırp pivot Vlade Divaç oldu. 
     Clippers'da ise Corey Magette 32 sayı, 5 ribaunt ve 4 asistlik performansıyla maçın en skorer ismi oldu ancak yenilgiyi engelleyemedi. Magette'yi 25 sayı, 8 ribaunt ve 3 asistle Elton Brand, 17 sayı, 8 ribaunt ve 3 asistle de Quentin Richardson izledi. 
     Günün bir diğer mücadelesinde de Merkez Grubu lideri Indiana Pacers, sahasında Golden State Warriorus'u 96-88 yenerek 60. maçında 44. galibiyetine ulaştı. Pacers'da Reggie Miller, 21 sayı, 3 ribaunt ve 5 asist, Al Harrington da 16 sayı, 12 ribaunt ve 3 asistle takımlarını galibiyete taşıdı. 
     Konuk ekipte ise Mike Dunleavy'nin 24 sayı, 20 ribaunt ve 5 asistlik ile Jason Richardson'ın 19 sayı, 9 ribaunt ve 4 asistlik performansları takımlarını yenilgiden kurtaramadı. 
     Michael Finley, Dallas Mavericks'in Seattle Supersonics'i 107-96 yendiği maçta Dallas adına 35 sayı atarak günün en skorer ismi oldu. 
     Lige, yarın sabaha karşı yapılacak 11 maçla devam edilecek. 
     NBA'de günün maçlarında alınan sonuçlar şölye 
     Miami Heat-Toronto Raptors 86-89. 
     Atlanta Hawks-Los Angeles Lakers 94-93. 
     Dallas Maverick-Seattle Supersonics 107-96. 
     Denver Nuggets-New Jersey Nets 91-95. 
     Sacramento Kings-Los Angeles Clippers 113-106. 
     Indiana Pacers-Golden State Warriorus 96-88. 
     
</TEXT>
</DOC>
