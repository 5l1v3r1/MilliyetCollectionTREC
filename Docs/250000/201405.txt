<DOC>
<DOCNO> 201405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sonspo16.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'da 4'ledik... İşte takımlar... 
</HEADLINE>
<TEXT>

     Galatasaray ve Beşiktaş'ın Avrupa Şampiyonlar Ligi'nden elenmesiyle ''Kupa-1''de temsilcisi kalmayan Türkiye, UEFA Kupası'nda ise tarihsel bir başarıya ulaştı. 
     Gençlerbirliği ve Gaziantepspor, UEFA Kupası'nın ilk 2 turunda güçlü rakiplerini safdışı bırakarak 3. tura yükselirken, Avrupa Şampiyonlar Ligi'nde gruplarında 3. sırayı alan Beşiktaş ile Galatasaray da statüye göre UEFA Kupası'na 3. turdan itibaren katılma hakkını elde etti. Türkiye, böylece tarihinde ilk kez UEFA Kupası 3. turunda 4 takımla temsil edilme şansını yakalamış oldu. 
     Türkiye'nin yanısıra Fransa ve İtalya da UEFA Kupası 3. turunda mücadelelerini 4'er takımla sürdürecek. İspanya'nın ise 3 takımı 3. tura yükselirken, Valencia CF de bu akşam yapılacak karşılaşmada İsrail'in Maccabi Hayfa takımını eleyerek, bu kupadaki 4. İspanyol ekibi olabilmek için mücadele verecek. 
     UEFA Kupası'nda ayrıca Norveç ve İngiltere, 2'şer takımla 3. turda yer alırken, Ukrayna, Polonya, Portekiz, Bulgaristan, Rusya, Danimarka, Macaristan, Çek Cumhuriyeti, Yunanistan, İskoçya, Hollanda ve Belçika'nın 1'er temsilcisi bulunuyor. 
     UEFA Kupası 3. turunda mücadele edecek takımlar şöyle 
     Galatasaray, Beşiktaş, Gençlerbirliği, Gaziantepspor Türkiye , AC Perugia, AS Roma, AC Parma, FC Inter İtalya , Sochaux, AJ Auxerre, Girondins De Bordeaux, Olympique Marsilya Fransa , Real CD Mallorca, Villarreal CF, FC Barcelona İspanya , FC Liverpool, Newcastle United İngiltere , Rosenborg BK Trondheim, Valerenga IF Norveç , Dnepr Dnepropetrovsk Ukrayna , Groclin Gradzisk Polonya , Benfica SL Lizbon Portekiz , PFC Levski Sofya Bulgaristan , Spartak Moskova Rusya , Brondby IF Danimarka , Debrecen Macaristan , FK Teplice Çek Cumhuriyeti , Celtic Glasgow İskoçya , PSV Eindhoven Hollanda , Panathinaikos Yunanistan , Club Brugge KV Belçika . 
     UEFA Kupası'nda 3. tura yükselen son takım da bu akşam Valencia CF İspanya ile Maccabi Hayfa İsrail takımları arasında yapılacak karşılaşma sonunda belli olacak. 
     
</TEXT>
</DOC>
