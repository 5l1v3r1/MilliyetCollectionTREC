<DOC>
<DOCNO> 223717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sondun50.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA talimatını gizli servise Aznar hükümeti vermiş 
</HEADLINE>
<TEXT>

     İspanya'nın başkenti Madrid'de 11 Mart'ta düzenlenen kanlı terör saldırısının hemen ardından, İspanyol hükümetinin saldırının ayrılıkçı Bask örgütü ETA tarafından düzenlendiğinde ısrar etmesiyle başlayan tartışmalar sürüyor. 
     Merkezi Brüksel'de bulunan Avrupa Stratejik İstihbarat ve Güvenlik Merkezi'nin Başkanı Claude Moniquet, saldırının sorumlusunun terör örgütü ETA olduğu yönündeki tezi izlemeleri için İspanyol hükümetinin kendi gizli servisine talimat verdiğini iddia etti. 
     İspanya'nın Galisya bölgesinde yayınlanan bir yerel gazeteye demeç veren Moniquet, ''Madrid'de terör saldırısının olduğu sabah, İspanyol Ulusal İstihbarat Merkezi CNI bunun arkasında İslamcı terör hareketi olduğunu biliyordu. Ama hükümetten ETA tezinin izlenmesi talimatı geldi. Bundan dolayı CNI, Avrupa'daki adamlarına yalan söylemelerini zorunlu kıldı'' diye konuştu. 
     Moniquet, ''Madrid'deki saldırı radikal İslamcı terörist gruplar için korkunç bir sonuç doğurdu. Çünkü faaliyetlerinin İspanya ve Avrupa üzerinde çok acil bir etki yaptığını gördüler'' görüşünü savundu. 
     
</TEXT>
</DOC>
