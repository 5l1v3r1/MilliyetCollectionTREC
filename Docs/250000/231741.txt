<DOC>
<DOCNO> 231741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo22.html </URL>
<DATE> 2004/04/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
NBA... Play-Off ilk tur eşleşmeleri belirlendi... 
</HEADLINE>
<TEXT>

     ABD Profesyonel Basketbol Ligi'nde NBA 2003-2004 ''normal sezonu'', bu sabaha karşı yapılan 14 maçla tamamlandı ve play-off ilk tur eşleşmeleri de belirlendi. 
     Ligde bu sabaha karşı geçen sezonun şampiyonu ve Ortabatı Grubu ikincisi San Antonio Spurs, sahasında Denver Nuggets'ı 93-67 yenerken, Spurs'de ilk 5'te sahaya çıkıp 25 dakika forma giyen Hidayet Türkoğlu, maçı 4 sayı, 5 savunma ribaundu, 1 asist ve 3 blokla tamamladı. 
     Atlantik Grubu sonuncusu Orlando Magic'in, sahasında Philadelphia 76ers'ı 95-89 yendiği maçta ise evsahibi ekipte Gürcü asıllı Türk vatandaşı oyuncu Zaza Pachulia oyuna girmedi. 
     Ligde 82 maç süren ''normal sezonun'' en başarılı ekibi olan Merkez Grubu ve Doğu Konferansı birincisi Indiana Pacers, 82 maçta 61 galibiyet, 21 yenilgi ve yüzde 74.4'lük başarı oranıyla en iyi galibiyet yüzdesine ulaştı. 
     Son 2 sezonun finalisti New Jersey Nets, Atlantik Grubu liderliğini elde ederken, Batı Konferansı'nın birincisi ise geçen sezonun şampiyonu San Antonio Spurs'ün önünde Ortabatı Grubu'nun da birincisi olan Minnesota Timberwolves oldu. 
     Pasifik Grubu'nda ise son maçını 2 uzatma sonunda 1 sayı farkla kazanan Los Angeles Lakers, son maça dek liderliğini sürdüren Sacramento Kings'in son maçını yitirmesiyle son anda birinciliği elde etti. 
     Ligde 4 maç kazanan takımın tur atlayacağı, 7 maçlık seri üzerinden oynanacak ve 18 Nisan Pazar günü TSİ sabaha karşı yapılacak 4 maçla başlayacak play-off'un ilk turundaki eşleşmeler şöyle 
     Doğu Konferansı 
     Indiana Pacers-Boston Celtics, New Jersey Nets-New York Knicks, Detroit Pistons-Milwaukee Bucks, Miami Heat-New Orleans Hornets. 
     Batı Konferansı 
     Minnesota Timberwolves-Denver Nuggets, Los Angeles Lakers-Houston Rockets, San Antonio Spurs-Memphis Grizzlies, Sacramento Kings-Dallas Mavericks. 
     NBA'de, ''normal sezon'' sonunda gruplardaki sıralamalar da şöyle oluştu 
     
     DOĞU KONFERANSI ATLANTİK GRUBU 

     

TAKIMLAR O G M GY 1-New Jersey Nets 82 47 35 57.30 2-Miami Heat 82 42 40 51.20 3-New York Knicks 82 39 43 47.60 4-Boston Celtics 82 36 46 43.90 5-Philadelphia 76'ers 82 33 49 40.20 6-Washington Wizards 82 25 57 30.50 7-Orlando Magic 82 21 61 25.60      
     MERKEZ GRUBU 

     

TAKIMLAR O G M GY 1-Indiana Pacers 82 61 21 74.40 2-Detroit Pistons 82 54 28 65.90 3-Milwaukee Bucks 82 41 41 50.00 4-New Orleans Hornets 82 41 41 50.00 5-Cleveland Cavaliers 82 35 47 42.70 6-Toronto Raptors 82 33 49 40.20 7-Atlanta Hawks 82 28 54 34.10 8-Chicago Bulls 82 23 59 28.00      
     BATI KONFERANSI ORTABATI GRUBU 

     

TAKIMLAR O G M GY 1-Minnesota Timberwolves 82 58 24 70.70 2-San Antonio Spurs 82 57 25 69.50 3-Dallas Mavericks 82 52 30 63.40 4-Memphis Grizzlies 82 50 32 61.00 5-Houston Rockets 82 45 37 54.90 6-Denver Nuggets 82 43 39 52.40 7-Utah Jazz 82 42 40 51.20      
     PASİFİK GRUBU 

     

TAKIMLAR O G M GY 1-Los Angeles Lakers 82 56 26 68.30 2-Sacramento Kings 82 55 27 67.10 3-Portland Trail Blazers 82 41 41 50.00 4-Golden State Warriors 82 37 45 45.10 5-Seattle Supersonics 82 37 45 45.10 6-Phoenix Suns 82 29 53 35.40 7-Los Angeles Clippers 82 28 54 34.10      
</TEXT>
</DOC>
