<DOC>
<DOCNO> 244914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/yasam/ayas.html </URL>
<DATE> 2004/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara artistlere 'zehir' olacak .. 
</HEADLINE>
<TEXT>


Çocuklar özenmesin diye Hollywood filmlerine sigara yasağı konulması isteniyor ama yıldızlar bu işe karşı çıkıyor 


Filmlerdeki kahramanların rol gereği sigara içmeleri çocuk izleyicileri olumsuz etkilediği için, ABD'de bu tür filmlerin erotik öğelerin yer aldığı filmler gibi sansürlenmesi ya da "çocuklar için zararlı" ibaresiyle gösterilmesi talep ediliyor. 
Bazı Amerikalı temsilciler, bu konuda yasal düzenlemeler için çalışmalar yaparken, Hollywood çalışanları film karakterlerinin "özgürce sigara yakma hakkı"na müdahale edilmemesi gerektiğini savunuyor. 
Yapılan bazı araştırmalarda, çocukların filmlerde gördükleri sigara içen kahramanlardan etkilenerek sigara içmeye başladığının ortaya çıkması üzerine, bu konuda tartışmaların yeniden alevlendiği ifade ediliyor. 


</TEXT>
</DOC>
