<DOC>
<DOCNO> 215600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/guncel/gun90.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Olacağı buydu ..    Hava Durumu 1 - İstanbul Valiliği Belediyesi 1 
   Evet, son durum bu. İlk maçta kara karşı hükmen mağlup olunca, başta valilik, oturup o kasetleri defalarca izleyip, gözlemci raporlarını okuyup rövanşı almayı başardı... 
   Şimdi meteorolojiden "k" harfi duyulduğu anda okullar ve resmi daireler tatil ediliyor. Tıpkı dün olduğu gibi. Pazar günü "don" uyarısından sonra dün için de aynı uygulama yapıldı. Yoğurt artık üflenerek değil, derin dondurularak yenir oldu. Duyduğumuza göre, bu tedbirler de yetmemiş. İşte valiliğin son tedbirleri... 
   Bu soğuk hava dalgaları, daha memlekete girmeden nereden geliyorsa orada durdurulacak. İkametgah, nüfus cüzdanı sureti, sağlık raporu, sağ ilmühaberi, 4 fotoğraf ve pasaport sorularak memlekete girişte her türlü zorluk çıkarılacak... 
   Soğuk havanın en çok geldiği yer olan Balkanlarla -çok ağır gümrük vergileri konularak- ısı alışverişi tamamen kesilecek... Sibirya için çalışmalar da başlatıldı. 
   Sadece tatil sorunları çözmüyor. Sıkılır insan, kendini sokağa atar. Düşeni, kalkanı, kolunu bacağını kıranı, ambulans isteyeni... Yok elektrik kesildi, yok su gitti, istek bitmez. Seneye, mümkünse herkes 3 ay kış uykusuna yatacak... 
   Yaz aylarında da mücadeleye devam edilecek. İl sınırları içerisinde dondurma, alaska, frigo yemek isteyenler zincir, takoz ve çekme halatı bulunduracak. Aksi takdirde sokağa çıkmalarına izin verilmeyecek, anında ceza yazılacak... 
   "Bir gökdelenin üzerinde kırmızı bir ışık yanıp sönüyormuş neden Çünkü binanın şarjı bitiyormuş..." ya da "Arkadaşlar telefonlar dinleniyormuş İyi iyi, dinlensinler zaten çok yorulmuşlardı..." şeklinde bulunulan ortamı "buz" kestiren espri yapmaya çalışanlarla amansız mücadeleye girilecek... 
   Tedbir dışı genel görüş Tatil ne güzel şey. Hele ki karla bir olunca daha da bi güzel oluyor valla... 
   
   Ağustosta rapsodi yapsam balta kesmez buz olur... 
   Akira Kurosawa 
   
   Düdük Kaçtı 
   "İçinize bir şey mi kaçtı " 
</TEXT>
</DOC>
