<DOC>
<DOCNO> 229204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/yazar/gureli.html </URL>
<DATE> 2004/04/07/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Ali Aydın ve Baykal 
</HEADLINE>
<TEXT>

   
   Şu işin ilginçliğine bakın. 
   Beşiktaş hakem avantasıyla Galatasaray'ı yenip Fener'in peşini bırakmıyor. Fenerlilerin hakeme ateş püskürmesi beklenir, değil mi Hatırlayın FB - Rize maçında aynı hakemin "kural hatası" ile FB'ye kıyak yapılınca Beşiktaş cephesi söylemediğini bırakmamıştı. 
   Şimdi de FB'lilerin aynı hakemi topa tutması beklenir. Ama, Fenerliler pek üzerine gitmezken GS kıyamet koparıyor. Pek adeti olmadığı halde Başkan Özhan Canaydın konuşuyor, hakemin düdüğünü astırmaktan söz ediyor. 
   Elbet, GS şu sırada her maçı kazanmak isteyecek. Hele Hagi'li ve Terim'in kadro dışı bıraktığı oyuncuların yer aldığı GS'nin Beşiktaş'ı yenmesinin ayrı bir keyfi olduğu muhakkak. Nitekim, müthiş bir hırsla maça asılıyorlar, ama hakem Ali Aydın'ı aşamıyorlar. 
   Bu durumda hakemi suçlamaları da doğal. 
   Ama bizim "taraftarın ezeli rekabet anlayışı"yla madalyonun öbür yüzüne bakarsanız, FB'nin aleyhine olacağı için Beşiktaş yenilgisine pek üzülmemeleri gerekir. 
   Nitekim, maçtan önce konuşulanlar bu yöndeydi. Kimi GS'li ve Beşiktaşlılar aynı şeyi söylüyordu 
   "Kaderin oyununa bak Bu hafta GS Beşiktaş'ı yenerse, ezeli rakibinin ekmeğine yağ sürmüş olacak." 
   GS Beşiktaş'a o biçim yenildi ve ezeli rakibinin hayallerine limon sıktı. 
   Yine kaderin cilvesine bakın, GS'liler dolaylı da olsa, FB'nin çıkarı doğrultusunda konuşur duruma düşüyor. 
   Futbol bu, olur. Aslında doğrusu da bu. 
   Politikada da benzer bir tabloyu yaşıyoruz. Seçimin galibi AKP, esas rakibi CHP'ye laf dokundurmayı bırakın toz bile kondurmuyor. 
   CHP ise AKP ile uğraşacağına kendisiyle uğraşıyor. Öteki partiler de FB gibi lafa karışmıyorlar. 
   Deniz Baykal'ın CHP'ye eleştiri yöneltilmesine akıl erdiremediği anlaşılıyor. Tıpkı Futbol Federasyonu gibi. 
   GS Başkanı Canaydın çıkıp söyledi "Ali Aydın'ı istemiyoruz" dedi. 
   Tıpkı seçmenin ve bağrı yanık CHP'lilerin "Deniz Baykal'ı istemiyoruz" deyişi gibi. 
   Bakalım sonuç ne olacak Ulusoy'un Futbol Federasyonu mu, Baykal'ın CHP'si mi daha demokratik Hangisi eleştirilere kulak verecek 
   
   Bir şiir 
   On dört ödül, 16 şiir kitabı sahibi Ali Yüce'den bir kitap daha geldi Atatürk Aydınlığını Karanlıkçı Dişler Kesmez" Alev Yayınları . Dizelerimiz Yüce'den 
   "Kış ortasında yaz Seninle gelir gönlüme Seni açar bütün çiçekler Bütün kuşlar seni öter Dikeni koklasan gül olur Koklamasan da olur Yakınından geçsen yeter" 
   
      
   
</TEXT>
</DOC>
