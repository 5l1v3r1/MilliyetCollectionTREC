<DOC>
<DOCNO> 221322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur09.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisi sınıfta ders sırasında öldü... 
</HEADLINE>
<TEXT>

     Hatay'ın İskenderun İlçesi'nde, bir lise öğrencisi, sınıfta ders sırasında hayatını kaybetti. 
     AA muhabirinin edindiği bilgiye göre, İskenderun Lisesi 2. sınıf öğrencisi Bekir Kılınç 17 , bu sabah ikinci ders olan Türk Dili ve Edebiyatı dersinde, bir anda sırasından düşerek yere yığıldı. 
     Öğretmen Fatma Solmaz ve arkadaşları, öğrencinin rahatsızlandığını okul yönetimine bildirildi. Gelen ambulansta kalp masajı yapılan Bekir Kılınç, kurtarılamadı. 
     Öğrencinin, ilçeye 12 kilometre uzaklıktaki Bekbele Beldesi'ne bağlı Bitişik Köyü'nde oturduğu, her gün servis ile okuluna gittiği belirtildi. 
     Okul yöneticileri ise Bekir Kılınç'ın yakın akrabalarında da kalp rahatsızlığı olduğunu, öğrencinin kalp krizi geçirmiş olabileceğini söylediler. 

     
</TEXT>
</DOC>
