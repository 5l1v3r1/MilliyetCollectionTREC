<DOC>
<DOCNO> 237845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonsiy19.html </URL>
<DATE> 2004/05/06/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
TÜ Rektörü YÖK yasası geçerse bunu uygulayacak rektörler bulsunlar 
</HEADLINE>
<TEXT>

     Trakya Üniversitesi TÜ Rektörü Prof. Dr. Osman İnci, Yükseköğretim Yasa Tasarısı'nın ''bugüne kadar yapılmamış, hiçbirine benzemeyen çağdaş eğitim birliği ve Milli Eğitim Yasası'na karşı çıkarılan'' bir yasa olacağını bildirdi. 
     Prof. Dr. İnci, yaptığı açıklamada yasa tasarısıyla ilgili olarak TÜ Senatosu'nun tarihinde ilk defa olağanüstü bir toplantı yaptığını belirterek, şunları kaydetti 
     ''Tasarı, bugüne kadar yapılmamış, hiçbirine benzemeyen çağdaş eğitim birliği ve Milli Eğitim Yasası'na karşı çıkartılan bir yasadır. Söz konusu olayda insan kaynakları ve Türkiye insan kaynağı kullanımı planına karşı bir davranış vardır. Bu yasa, düz lise mezunu ailelerin çocuklarına ve gariban aile çocuklarına karşıdır. Bu yasayla, 770 bin 2003'e göre kişilik normal lise mezunlarının üniversitelerde yerleştikleri bölümlere meslek ve teknik lise mezunlarının da yerleşmesi sonucunu getirecektir. Fen ve özel liselerdekilerden çok, dar gelirli ailelerin çocuklarının gittiği düz liselerde eğitim görenler daha çok etkilenecektir.'' Meslek ve teknik liselerinin bu yasayla amaç dışı kalacağını ve devletin yaptığı bunca yatırımın anlamının kalmayacağını savunan İnci, ''Mesleki liseler adı altında yapılmak istenilen, imam hatiplilerin yönetimlere girmelerine olanak sağlayacak yerlere yerleşmelerine olanak sağlamaktır. Böyle bir yasa geçerse bunu uygulayacak rektörler bulmak zorundalar. Benim böyle bir yasanın uygulanmasının altında imzam olmayacaktır'' diye konuştu. 
     
</TEXT>
</DOC>
