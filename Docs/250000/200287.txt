<DOC>
<DOCNO> 200287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/magazin/mag04.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Batista, 19 bira içmeden kalkmadı... 
</HEADLINE>
<TEXT>

   Gazetecilerden rahatsız olan Batista, biraları bir bir yuvarladı ama hesabı öderken nazlandı, imdadına arkadaşı yetişti... 
      DENİZ ALTUNTAŞ 
   
   Sakatlığı sebebiyle uzun süredir takımındaki yerini alamayan Galatasaray'ın Brezilyalı orta saha oyuncusu Joao Batista, önceki gece Ortaköy Jest Bar'da eğlendi. Batista, eğlendiği genç kız ile Milliyet objektifine yakalanınca panik yaşadı. Rahatsız olan Batista, kız arkadaşını yanından gönderdi. Genç kız bardan çıkıp taksiye bindi. Barın 04.00'te kapanmasına rağmen Batista, kendisini kapıda bekleyen gazetecilerin gitmediği takdirde kendisinin de bardan çıkmayacağını söyledi. 
   
   350 milyonu ödeyemedi 
   Batista'ya gecenin sonunda 350 milyon hesap geldi. Hesabı dolar olarak ödemek isteyen Batista'nın isteğini Jest Bar görevlileri kabul etmedi. Bunun üzerine Batista, "Ben de parayı size vermiyorum, buradan kovana kadar ben de burada kalırım" diye konuştu. Hesabı Batista'nın erkek arkadaşı ödedi. Batista'nın gece boyunca 19 bardak bira içtiği belirtildi. 
   
   
</TEXT>
</DOC>
