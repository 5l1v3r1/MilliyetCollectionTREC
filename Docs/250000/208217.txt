<DOC>
<DOCNO> 208217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/ekonomi/eko08.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Shell'in rezervi de, hisseleri de düştü 
</HEADLINE>
<TEXT>

   EKONOMİ SERVİSİ 
   
   Dünyanın en büyük petrol üreticilerinden Royal Dutch Shell dün rezervlerinin yüzde 20 düştüğünü açıkladı. Açıklamayla Shell'in hisseleri yüzde 7 değer kaybetti ve piyasa değeri de 3 milyar dolar düştü. 
   Shell'in rezervlerinin düşmesinin ardında Amerikan Sermaye Piyasası Kurulu'nun SEC kararı var. Şirketler rezervleri hakkında yıllık bilgileri SEC'e bildiriyor. SEC'e verilen bilgilerin doğru çıkmaması halinde ise rezervler düşürülüyor. Bir rezervden çıkarılan petrolün kalitesine ve kapasitesine göre kanıtlanmış olup olmadığına da SEC karar veriyor. Şirketler piyasa değerlerini artırmak için kanıtlanmış rezevleri fazla gösterebiliyorlar. Shell'in Nijerya ve Avusturalya'daki rezevlerinin beklenenin altında üretim yapılması ise kanıtlanmamış olarak değerlendirilmelerine neden oldu. 
   
   Fiyatlar iki kat artacak 
   Yakında Shell'in yıllık petrol kapasitesini 19 milyar varilden 15 milyar varile düşüreceğini açıklaması bekleniyor. Bu arada rezervlerin düşmesi fiyatları da etkileyecek. Halen BP'nin varil başına petrol fiyatı 3.73 dolar, ExxonMobil'in de 3.93 dolar iken Shell'in varil başına petrolünün 7.90 dolardan işlem göreceği tahmin ediliyor. 
   
   
</TEXT>
</DOC>
