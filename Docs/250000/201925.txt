<DOC>
<DOCNO> 201925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/siyaset/siy11.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
20 yıl sonra diploma 
</HEADLINE>
<TEXT>

   TAHSİN AKSU 

   
   Marmara Üniversitesi MÜ İletişim Fakültesi'nden 1970 ve 1980 yılları arasında mezun olanlar, Basın Yayın ve İletişim Mezunları Derneği'nin BAYMED organizasyonuyla bir araya gelerek, yıllardır alamadıkları diplomalarına kavuştular. İletişim Fakültesi'nin Nişantaşı'ndaki binasında düzenlenen buluşmada konuşan Dekan Prof. Dr. Alaeddin Asna, eski mezunları tekrar görmekten mutlu olduğunu belirterek, "Oluşturulacak yeni kütüphane için kitap istiyorum" dedi. BAYMED Başkanı Arif Esen de, "Davete yaklaşık 150 eski mezunun katılması bizi sevindirdi. Her yıl mayıs ayının üçüncü cumartesi günü okulda buluşacağız" diye konuştu. Asna'nın diplomalarını ve diplomasını daha önce alanlara da kutlama sertifikalarını dağıttığı iletişimciler, cüppelerini giyip mezuniyet coşkusunu yeniden yaşadı. Gazetemiz Yazı İşleri Müdürü Tahir Özyurtseven de diplomasını BAYMED Başkanı Esen'in elinden aldı küçük fotoğraf . 
   
   
   
</TEXT>
</DOC>
