<DOC>
<DOCNO> 213282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun38.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Müzakerelere hazırız 
</HEADLINE>
<TEXT>

     Yunanistan Hükümet Sözcüsü Hristos Protopapas, BM Genel Sekreteri Kofi Annan'ın Kıbrıs'taki tarafları müzakerelere davet mektubunun Atina'ya ulaştığını açıkladı. 
     Protopapas, yaptığı basın toplantısında, Atina ve Lefkoşa'nın Rum Annan planı temelinde müzakerelere hazır olduğunu vurguladı. 
     Protopapas, ''Umarız karşı taraf da samimiyetini pratikte gösterir'' dedi. 
     Bu arada Yunanistan Dışişleri Bakanlığı Sözcüsü Panos Beglitis, Atina'nın Annan'ın tarafları müzakereye davetini memnuniyetle karşıladığını açıkladı. 
     Beglitis, yaptığı açıklamada, BM Genel Sekreteri'nin, Kıbrıs'ta Annan planı temelinde, BM kararları ve AB müktesebatına uygun kalıcı ve adil bir çözüm bulunmasına yönelik, iyi hizmetlerini desteklediğini bir kez daha teyit ettiğini söyledi. 
     Yunanistan, Kıbrıs'ta garantör güç olarak 10 Şubatta New York'ta başlayacak müzakerelere bir temsilci olarak katılacak. 
     
</TEXT>
</DOC>
