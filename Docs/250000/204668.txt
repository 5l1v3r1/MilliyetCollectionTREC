<DOC>
<DOCNO> 204668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur27.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura 160 milyonluk bayram harçlığı... 
</HEADLINE>
<TEXT>

     Başbakan Yardımcısı Mehmet Ali Şahin memurlara 2004 yılında bir defaya özgü olmak üzere yapılması öngörülen 160 milyon liralık ödemenin Kurban Bayramı öncesinde yapılabileceğini açıkladı. 
     Şahin, Türk-İş Genel Başkanı Salih Kılıç'ı Türk-İş Genel merkezinde ziyaret eti. 
     Şahin gazetecilerin soruları üzerine memur sendikaları ile yürütülen toplu görüşmelerde memurlara 2003 kayıpları için 2004 yılında bir defaya özgü olmak üzere 160 milyon liralık ödeme yapılmsının gündeme geldiğini anımsatarak, bu ödemenin Kurban Bayramı öncesinde bir defada yapılması için Maliye Bakanı Kemal Unakıtan ile görüştüğünü, Unakıtan'ın da konuya sıcak baktığını söyledi. 
     Şahin konuyu pazartesi günü yapılacak Bakanlar Kurulu toplantısının gündemine getireceğini belirterek, memurlara 160 milyon lirayı Kurban Bayramı öncesinde ödemeyi arzu ettimklerini söyledi. 
     
     ASGARİ ÜCRET 

     Şahin, sorular üzerine de Asgari Ücret Tespit Komisyonunun çalışmalarının devam ettiğini belirterek, bugün DİE Başkanı Ömer Demir'in kendisine, "DİE asgari ücret net şöyle olsun önerisinde bulunmadık. Ancak istatistiki bilgiyi sunup Komisyon üyelerine dağıttık. Ordan DİE asgari ücret bu olsun diyor' şeklinde bir sonuç çıkarıldı" dediğini aktardı. 
     Şahin, asgari ücretin Türkiye'deki mevcut şartlar içinde en iyi seviyeye çıkarılmasını istediklerini belirterek Komisyonun salı günü asgari ücrete ilişkin son kararını vereceğini söyledi. Şahin, "Asgari ücret şu olacaktır diye rakam telaffuz etmem olmaz" dedi. 
     Şahin, Türk-İş Genel Başkanı Salih Kılıç'ın Kamu Yönetimi Temel Yasa Tasarısına ilişkin görüşlerini aldığını açıkladı. Özelleştirilen kurumlardan emekliliği henüz gelmemiş ancak işini kaybetmiş kişilerin mağduriyetinin giderilmesi konusunda bir talep olduğunu da belirten Şahin özelleştirme nedeniyle işsiz kalanların diğer kamu kuruluşlarında istihdam edilmelerine ilişkin yasa tasarısının bir kaç ay önce TBMM'ye gönderildiğini ve bir an önce çıkarılmasının gündemde olduğunu söyledi. 
     Antalya'da yaşanan sel felaketinden dolayı üzüntülerini de ifade eden Şahin, bölgede beş kişinin hayatını kaybettiğini, büyük bir tarım alanının hasar gördüğünü belirtti. Şahin yapılacak hasar tespitinden sonra mağdur olanlara gerekli yardımın yapılacağını bildirdi. 
     İran'da meydana gelen deprem nedeniyle İran halkına ve hükümetine geçmiş olsun dileklerini de ileten Şahin Türkiye'den iki kurtama ekibinin İran'a gitmek üzere hazır olduğunu, başka bir yardım talebi gelmesi halinde bunların da gönderileceğini açıkladı. 
     Türk-İş Genel Başkanı Salih Kılıç ise görüşmede Kamu Yenetimi Temel Yasa Tsaarısıyla çalışanların mevcut statülerinde değişiklik yapılmamasını istedi. Kılıç, özelleştirme mağdurlarının yeniden işe yerleştirilmesi konusundaki yasa tasarısının yılbaşından sonra ele alınacağını söyledi. 

     
</TEXT>
</DOC>
