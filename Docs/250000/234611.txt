<DOC>
<DOCNO> 234611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sondun12.html </URL>
<DATE> 2004/04/25/ </DATE>
<TIME> 10.55 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Felluce'de anlaşma Ateşkes uzadı... 
</HEADLINE>
<TEXT>

     Irak'ın Felluce kentinde, kent ve koalisyon temsilcilerinin ateşkesin uzatılması konusunda yeniden anlaşmaya vardığı bildirildi. 
     Görüşmelere arabuluculuk yapan Irak İslam Partisi'nden Haşim El Hasani, AFP'ye yaptığı açıklamada, ateşkesin ''süresiz'' olarak uzatıldığını ve kentte silah taşımanın yasaklandığını söyledi. 
     El Hasani'ye göre, varılan anlaşmada, salı gününden itibaren kentte silah taşımanın yasaklanması ve koalisyon, polis ve Irak sivil savunma güçlerinin birlikte devriye gezmesi öngörülüyor. 
     Irak'ın yaklaşık 50 kilometre batısındaki Felluce'de, 4 Amerikan güvenlik muhafızının öldürülmesinden sonra Amerikan güçlerinin 5 Nisan'da başlattığı operasyonda 271 kişi öldü, yüzlerce kişi yaralandı. 
     
</TEXT>
</DOC>
