<DOC>
<DOCNO> 235477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/yasam/yas04.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik, çalışmadan zengin olma peşinde 
</HEADLINE>
<TEXT>


Türkiye'nin en kapsamlı gençlik araştırmasına göre, 1980 gençliği zengin olma yolunu eğitim ve ticarette görürken, yeni neslin tercihi 'miras ve şans oyunları' 


Gençlik nereye koşuyor 
ULUSLARARASI Stratejik Araştırma, Eğitim ve Danışmanlık Merkezi USADEM , 1980'lerde yaklaşık 3000, 1990'ların sonunda 1200 ve 21. yüzyılda da iki ayrı dönemde 2500 ve 5000 kişiyle "Gençlik Nereye Koşuyor " başlığı altında bir araştırma yaptı. Araştırmada, gençlerin giderek mutsuzlaştığı ve değer verdiği olgularda "sevgi"nin yerini "para"nın aldığı tespit edildi. 

Eğitimin yerine miras 
25 yıl önceki gençlik "Zengin olmanın yolu nedir " sorusuna, "İyi bir eğitim" karşılığı verdi. Bunu, ticaret, memurluk, miras ve şans oyunları tercihleri izledi. Aynı soruya 1990 ve 2000'lerin gençliklerinin verdiği yanıtlarda ciddi bir değişim görüldü. Bugünkü yeni kuşağın tercihlerinde "miras, şans oyunları ve politika" ön plana çıktı. 

Yeni nesil daha mutsuz 
80 gençliği "Mutlu musunuz " sorusuna yüzde 65.40 oranında "evet" derken, yüzde 23.25'i "mutsuz" cevabı verdi. 1990'lar gençliği yüzde 41.80 oranında "mutluyum", yüzde 41.12 oranında "mutsuz" çıktı. 2001-2002'de "mutlu"ların oranı yüzde 23.80, "mutsuz"ların oranı yüzde 61.90 çıkarken, 2003 - 2004'te mutsuzların oranı yüzde 43.13'e düştü. "Mutlu"ların oranı yüzde 29.76 çıktı. 


</TEXT>
</DOC>
