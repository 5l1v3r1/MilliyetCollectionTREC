<DOC>
<DOCNO> 211894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun17.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mydoom'un yeni sürümü daha güçlü .. 
</HEADLINE>
<TEXT>

     İnternet dünyasını sarsan yeni ''Mydoom'' virüsünün yeni sürümünün daha da tehlikeli olduğu bildirildi. 
     F-Secure adlı bilişim güvenliği firmasının yetkilisi Mikko Hypponen, ''MydoomB ilk sürümünden daha güçlü. E-mesajın okunması bile virüsün bulaşması için yeterli'' dedi. 
     Yetkili, virüsün bilgisayara bulaşması için ekli dosyanın açılmasına bile gerek olmadığını belirterek, ''Dosyanın içinde ne var diye bakmak virüsün bulaşmasına yetiyor. MydoomB'nin de değişik versiyonları var'' dedi. 
     ''Mydoom'', pazartesi günü ortaya çıkmıştı. Kısa sürede 168 ülkede milyonlarca virüslü e-mesaj görüldü. Virüs çok hızlı yayılıyor. 
     
</TEXT>
</DOC>
