<DOC>
<DOCNO> 232238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sondun11.html </URL>
<DATE> 2004/04/17/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Slovakya Cumhurbaşkanlığı seçimi ikinci turu başladı... 
</HEADLINE>
<TEXT>

     Slovakya'da eski güçlü başbakan Vladimir Meciar ile yardımcısı İvan Gasparoviç'in yarıştığı cumhurbaşkanlığı seçiminin ikinci turunda oy verme işlemi başladı. 
     ''Otokrat'' olarak nitelenen ve 11 yıl önce Çekoslovakya devletinin sükunetle iki devlete ayrılmasında öncü olan 61 yaşındaki Meciar, ilk turda 650 bin oy yüzde 32.7 kazanmıştı. Gasparoviç ise 442 bin yüzde 22.3 oy elde etmişti. 
     1990'lı yıllarda parlamento başkanı olan 63 yaşındaki Gasparoviç, 2002 yılında Meciar'ın Demokratik Slovakya Hareketi'nden ayrılarak kendi siyasi grubunu kurdu. 
     Seçimin favorisi olarak gösterilen Dışişleri Bakanı Eduard Kukan ise Gasparoviç'ten sadece binde 2 oy eksik 439 bin yüzde 22.1 alarak elenmişti. 
     Görevdeki Cumhurbaşkanı Rudolf Schuster de dördüncü sırada 147 bin yüzde 7.4 oyda kaldı. 
     İki hafta önceki ilk turda 1 milyon 986 bin oy kullanılmış, katılım yüzde 47.94 olmuştu. 
     5 milyon 400 bin nüfuslu ülkede 3 Nisan'daki ilk turda eşzamanlı yapılan erken genel seçim referandumunda oy kullanma oranı yüzde 35.86 kalmıştı. Anayasaya göre erken genel seçim halkoylamasında katılım oranı yüzde 50 1 salt çoğunluğa erişilmediği için erken seçim yolu açılmadı. 
     Sabah 08.00'de açılan ikinci tur sandıkları, saat 23.00'da kapanacak. 
     
</TEXT>
</DOC>
