<DOC>
<DOCNO> 219316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/sontur28.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM bu hafta da fazla mesai yapacak... 
</HEADLINE>
<TEXT>

     TBMM Genel Kurulu'nun, bugün, yarın ve Perşembe günkü çalışma saatleri gündemin ön sıralarına alınan beş yasa tasarısı ile bir teklifin görüşmeleri tamamlanana kadar uzatıldı. 
     Danışma Kurulu'nun, TBMM Genel Kurulu'nda kabul edilen önerisine göre, bugün sözlü soruların ardından spor etkinliklerinde şiddet ve düzensizliğin önlenmesini öngören yasa tasarısı görüşülecek. 
     Genel Kurul yarın, sözlü soru önergelerini görüşmeyerek korsan yayınla mücadele amacıyla çeşitli kanunlarda değişiklik yapılmasını öngören yasa tasarısı ile kamu kuruluşları ve belediyelerin verdiği burs ve kredilerin tek elden, YURTKUR Genel Müdürlüğü tarafından yürütülmesini içeren yasa tasarısını ele alacak. 
     Genel Kurul'da, 4 Mart Perşembe günü ise Kuzey Ankara Girişi ve Kentsel Dönüşüm Projesi'ni içeren yasa tasarısı, sporda sponsorluk yasa tasarısı ile 1987 yılından önce mahkemelerde yargılanarak mahkum olanlara memnu haklarının iadesini öngören yasa teklifini görüşecek. 
     Gündemde yer alan tasarı ve tekliflerin görüşmeleri tamamlanana kadar genel Kurul çalışmalarını sürdürecek. 
     
</TEXT>
</DOC>
