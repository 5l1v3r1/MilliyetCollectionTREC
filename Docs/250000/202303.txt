<DOC>
<DOCNO> 202303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/son/sontur07.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarkıntılık iddiasından rüşvetle vazgeçince gözaltına alındı 
</HEADLINE>
<TEXT>

     İzmir'de kendisine sarkıntılıkta bulunulduğunu iddia ederek şikayetçi olan kadın, şikayetinden vazgeçmek için davacı olduğu kişiden rüşvet alırken suçüstü yakalandı. 
     Alınan bilgiye göre, savcılığa başvuran Sedat Mert, Leyla A. adlı kadının elle ve sözle sarkıntılıkta bulunduğunu iddia ederek kendisinden şikayetçi olduğunu, şikayetinden vazgeçmek için rüşvet istediğini bildirdi. 
     Savcılığın talimatıyla harekete geçen polis ekibi, Konak'taki Çınar Sineması önündeki buluşma noktasında, Mert'ten seri numaraları alınmış 120 milyon lirayı alan Leyla A'yı suçüstü yakaladı. 
     Polise verdiği ifadede rüşvet aldığı iddiasını kabul etmeyen ve işlemlerinin ardından adliyeye sevk edilen Leyla A, tutuksuz yargılanmak üzere serbest bırakıldı. 
     
</TEXT>
</DOC>
