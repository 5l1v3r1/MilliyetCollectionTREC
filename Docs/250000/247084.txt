<DOC>
<DOCNO> 247084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun21.html </URL>
<DATE> 2004/06/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Radyo ve televizyonları basan darbeciler kaçtı 
</HEADLINE>
<TEXT>

     Demokratik Kongo Cumhuriyeti'nde, devlet radyo ve televizyon kurumunda düzenlenen darbe girişiminin ardından, isyancıların kaçtığı ve güvenlik güçlerinin darbecilerin peşinde olduğu bildirildi. 
     AFP'ye açıklamalarda bulunan kaynaklar, devlet radyosunu saat 02.00 sularında basan Binbaşı Eric Lenge'in adamlarının 4 araçla kaçtığını aktardı. 
     Güvenlik güçlerinin bu kişilerin peşine düştüğü ve yerel saatle 09.00 sularında Kinşasa üzerinde askeri helikopter görüldüğü belirtiliyor. 
     Demokratik Kongo Cumhuriyeti Dışişleri Bakanı Antoine Ghonda, Devlet Başkanı Joseph Kabila'ya bağlı bazı güvenlik yetkililerinin, devlet radyo ve televizyon kurumunun binasına gelerek darbe girişiminde bulunduğunu, isyancıların darbe girişiminin başarısız olduğunu açıklamıştı. 
     
</TEXT>
</DOC>
