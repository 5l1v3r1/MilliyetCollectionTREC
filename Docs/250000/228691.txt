<DOC>
<DOCNO> 228691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sonsiy14.html </URL>
<DATE> 2004/04/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kıbrıs TBMM'de görüşülecek 
</HEADLINE>
<TEXT>

     TBMM Genel Kurulu'nda yarın Kıbrıs konusundaki son gelişmeler ele alınacak. 
     Dışişleri Bakanı ve Başbakan Yardımcısı Abdullah Gül, Hükümet adına söz alarak Kıbrıs görüşmelerinde gelinen noktaya ilişkin olarak yarın Genel Kurul'a bilgi verecek. 
     Gül'ün bilgilendirmesinden sonra TBMM İçtüzüğü gereği gruplara söz verilecek. CHP Grubu adına İstanbul Milletvekili Onur Öymen konuşacak. AK Parti Grubu adına ise Düzce Milletvekili Yaşar Yakış'ın konuşması bekleniyor. 
     Gruplar adına yapılacak konuşmalardan sonra grubu bulunmayan bir milletvekiline de kişisel görüşlerini açıklamak üzere söz verilecek. 
     TBMM İçtüzüğüne göre, Hükümet adına yapılacak konuşma süre ile sınırlandırılmazken, gruplar adına konuşma süresi 10, kişisel konuşma süresi ise 5 dakika ile sınırlı tutulacak. Danışma Kurulu kararıyla bu süreler artırılabiliyor. 
     
</TEXT>
</DOC>
