<DOC>
<DOCNO> 231425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur33.html </URL>
<DATE> 2004/04/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İlişki tekliflerini reddeden kızı 8 yerinden bıçakladılar .. 
</HEADLINE>
<TEXT>

     Bursa'nın merkez Osmangazi İlçesi'nde bir genç kız, Kültürpark'ta tanıştığı 2 gencin ilişki teklifini reddettiği için bıçaklandı. 
     Alınan bilgiye göre, Muradiye Mahallesi Çatı Sokak'taki boş bir binadan çığlık sesleri geldiğini duyan vatandaşlar, durumu polise bildirdi. Olay yerine giden güvenlik güçleri, Sülbiye I'yı 23 bıçaklanmış halde buldu. ''112 Acil Servis'' ekibince Uludağ Üniversitesi Tıp Fakültesi'ne kaldırılan genç kız, yoğun bakım ünitesinde tedavi altına alındı. 
     Genç kızın, polise verdiği ifadesinde, Kültürpark'ta isimleri Tolga ve Ahmet olan 2 gençle tanıştığını ve otomobilleriyle gezmeye çıktıklarını belirterek, ''Otomobilde birlikte alkol aldık. Bir süre sonra bana ilişki teklif ettiler, ben de kabul etmedim. Bunun üzerine, beni bıçaklayarak kaçtılar'' dediği bildirildi. 
     Zanlıların yakalanması için çalışmalara başlandığı bildirildi. 
     
</TEXT>
</DOC>
