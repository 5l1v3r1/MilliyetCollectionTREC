<DOC>
<DOCNO> 238933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/guncel/gun20.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



X'li Kürtçe isim talebine ret 
Adını Kürtçe "Xeza" olarak değiştirmek isteyen İnsan Hakları Derneği Genel Başkan Yardımcısı avukat Eren Keskin ile "Xece" ismini almayı talep eden Demokratik Güç Birliği'nin Eminönü Belediye Başkan Adayı Kiraz Bikici'nin talepleri mahkemece reddedildi. Mahkemeye heyeti, x harfinin Türk alfabesinde bulunmaması nedeniyle Keskin'in talebini reddetti. Aynı mahkeme, Kiraz Biçici'nin de aynı yöndeki talebini kabul etmedi. 

Almanya'daki PKK'lı tutuklandı 
Düsseldorf'ta, PKK KADEK örgütünün elebaşı olduğu belirtilen Hasan A. 33 tutuklandı. Karlsruhe'deki Federal Başsavcılık'ın açıklamasında, polisin, Federal Yargıtay'ın 28 Nisan'daki kararını uyguladığı kaydedildi. Hasan A.'nın, 2001 haziranından 2002 martına kadar, Dortmund, Essen ve Duisburg'u kapsayan bölgede örgütün elebaşı olduğu, 2003 haziranından itibaren de kuzey bölgesi sorumluluğunu üstlendiği belirtildi. 

Temyiz yükü hafifletiliyor 
Adalet Bakanlığı'nın hazırladığı taslakta, Maliye'nin her yıl belli oranda artırdığı yasalardaki para cezası oranları karşısında düşük kaldığı için, para cezasıyla sonuçlanan davaların temyiz edilebilme alt sınırı 10 milyar liraya yükseltildi. Başbakanlık'taki taslaktaki bazı düzenlemeler şunlar 1 aydan az hapsi öngören suçlar için tebliğname hazırlanmayacak. İflas Yasası hükümlerince el konulan mallar için bakanlık ücret tarifesi belirleyecek. İcra ve İflas Kanunu'na göre mal beyanında bulunmaları istenenlerin bunun gereğini yerine getirmemeleri suç olmaktan çıkarıldı. 

Türkiye'den İKÖ Genel Sekreterliği atağı 
Dışişleri Bakanı Abdullah Gül, Türkiye'nin İslam Konferansı Örgütü İKÖ Genel Sekreterliği için aday gösterdiği Prof. Dr. Ekmelettin İhsanoğlu'nu İKÖ üyesi ülkelerin Ankara'daki büyükelçilerine tanıttı. Gül, Dışişleri Konutu'ndaki resepsiyonda, 2005-2008 arasında İKÖ Genel Sekreteri olacak ismin İstanbul'da 14-16 Haziran tarihleri arasında yapılacak İKÖ Dışişleri Bakanları toplantısında belirleneceğini kaydetti. Genel Sekreterin Assya'nın batısından seçilmesi için aday çıkardıklarını kaydeden Gül, Prof. İhsanoğlu'nun İngilizce, Arapça ve Fransızca'ya h kim olduğunu vurguladı. 



</TEXT>
</DOC>
