<DOC>
<DOCNO> 245291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/soneko31.html </URL>
<DATE> 2004/06/04/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Mayıs ayının ikinci zam şampiyonu antep fıstığı... 
</HEADLINE>
<TEXT>

     Gaziantep Ticaret Borsası GTB Başkanı Ömer Çelik, olumsuz hava şartları ve rekoltenin düşük olacağı düşüncesinin, antep fıstığını zam şampiyonları arasına soktuğunu savundu. 
     Çelik, AA muhabirine yaptığı açıklamada, Devlet İstatistik Enstitüsü'nün DİE açıkladığı zam oranlarında, önceki aya göre fiyatı yüzde 18.2 oranında artan uçak biletini, yüzde 13.3'lük fiyat artışıyla antep fıstığının izlemesinin normal olduğunu belirtti. 
     Geçen yıllarda antep fıstığı rekoltesinin yüksek olması nedeniyle fiyatların çok düştüğünü ve bu durumun üreticiyi rahatsız ettiğini ifade eden Çelik, şöyle konuştu 
     ''Geçen yıl antep fıstığının fiyatı beklenilenin çok altında kalmıştı. Neredeyse piyasadaki en ucuz çerez fıstık haline gelmişti. Fiyatlar o derece düşmüştü. Bu sene ise olumsuz hava şartları ve fıstık rekoltesinin düşük olacağı düşüncesi antep fıstığını zam şampiyonları arasına soktu. Bu durum aslında normal. Antep fıstığı şu anda değerine yakın bir fiyatla satılıyor.'' Çelik, piyasanın kendini ve arz talep dengesiyle düzenlediğini ve antep fıstığının fiyatının geçen aya oranla fiyatının yüzde 13.3 oranında arttığını belirterek, bu durumun üretici için olumlu olduğunu ifade etti. 
     Piyasada çok fazla ürün sıkıntısı yaşanmayacağını düşündüğünü ifade eden Çelik, bir sonraki dönemde antep fıstığında büyük bir artış beklemediklerini bildirdi. 
     
</TEXT>
</DOC>
