<DOC>
<DOCNO> 203346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/yasam/ayas.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışkan Boğalar için zafer zamanı 
</HEADLINE>
<TEXT>

   Boğa burcundakiler, yeni yılın ilk yarısında daha önceki çabalarının meyvesini alacak. Değişime açık olmayı başaranları iş ve aşk hayatında mutlu haberler bekliyor... 
      2004'te sizi neler bekliyor - 2 
   Hakan Kırkoğlu 
   
   Bu yıl özellikle ilk yarıda pek çok alanda ilerleme ve başarı söz konusu. Satürn geçmiş yıllardaki çabalarınızın karşılığını vermeye başladı. Jüpiter ise yaratıcı alanda, aşk hayatında ve çocuklarla ilgili mutlu haberler getirebilir. Geçtiğimiz yılın pozitif titreşimleri bu yıl da devam ediyor. Maddi anlamda iyileşme, şanslı ve mutluluk getirici deneyimler sürecek. Yenilik yapmak ve değişime açık durmak size daha fazla şans getirmekte. Uranüs Kova burcunu terkederek şimdi burcunuzla uyumlu hale geldi. Uranüs özgürleşmeyi, yeniliği ve hayatınızı renklendirebileceğiniz yaratıcılığı simgelemekte. Bu sayede istediğiniz değişiklikleri çok fazla zorlanmadan yapabileceksiniz. Burcunuz sabit nitelikte olduğu için değişime kolay yanaşmamakla birlikte şimdi bu fırsattan yararlanmaya bakmalı. Özellikle 20-26 Nisan doğumlu Boğalar bu fırsat dolu titreşimden fazlasıyla etkilenmekteler. Uranüs değişimi simgelerken, disiplin ve olgunlaşmanın gezegeni Satürn de burcunuzla rahat bir açı da durarak bu değişim sürecinde elde ettiklerinizi somut hale getirmenize yardımcı olmakta. Özellikle kendinizi eğitecek, zihinsel kapasitenizi daha iyi kullanabileceğiniz bir dönemdesiniz. Aldığınız sorumlulukları daha rahat yerine getirirken ödüllendirilebilirsiniz. 
   1-6 Mayıs 'ta doğan Boğalar iş hayatında ve ilişkilerinde hatalar yapmaya daha eğilimli gözükmekte . 
   
   Mücadele alanı 
   Bu yıl sizi zorlayan gezegenler çok az ama Neptün'ün sert açısı altında dağınıklık, konsantrasyon kaybı, hayal kırıklıklıları özellikle 1-6 Mayıs doğum luluları etkileyecek. Bugünlerde doğan Boğalar kendilerini yanlış kararlara sürükleyebilecek koşullarla karşılaşarak, aldanabilirler. 
   
   Şanslı alanlar 
   Bu yıl 25 Eylül'e kadar Başak burcunda kalan Jüpiter size akıcı bir şans ve hayattan keyif alabileceğiniz pek çok olanak sunmakta. Jüpiter'le birlikte kendinizi daha yaratıcı ve güvenli bulacaksınız. Şans size aşkta, çocuklarla ilgili konularda ve size hayattan zevk almanıza yardımcı olan alanlardan gelmekte. Bu akıcı dönemde yeni bir aşk ya da romantizm de öne çıkabilir. Kuşkusuz bu durum harcamalarınızı arttıracak. 25 Eylül sonrasında kariyerinizde yeni koşullar ve daha pozitif gelişmelerle karşılaşabilirsiniz. 
   
   Aşk ve İlişkiler 
   Boğa için güven en önde gelen koşuldur ve sahiplenme duyguları fazlasıyla gelişmiştir. İlişkinin uzun süreli olması için ellerinden gelen şeyi yapacaklardır hatta ayrılık onlar ızdırap dolu bir süreçtir. Güven duygusunun kaybolması durumunda geri dönüşü imkansız bir noktaya ulaşırlar ve eski dengelerini bulmaları çok zordur. Aşkta macera aramak yerine dengeli ilişkileri yeğlerler. 
   
   Boğa Kadını 
   Yavaş ve huzur getiricidir ama güçlü bir dişilik sergiler. Boğa toprak elementinden olduğu için Venüs yönetiminde çekiciliğin, fizikselliğin güçlü bir işareti olarak çalışır. Boğa kadını dürüstlük sergiler, düşündüğünü söyler, söylediğini aynen yapar. Güvenilirdir. Bununla kıskançlık vakti geldiğinde onu yatıştırmak pek kolay olmaz. Cinsellikte güçlüdür. Tensel zevkleri gelişmiştir. Venüs ve Mars'ın burcunuzla uyumlu olduğu dönemlerde aşkta daha kolay mutlu olabilir, hayattan zevk alabilirsiniz. 2004 yılında 3 Şubat - 21 Mart arasında aşk hayatında tutku ve huzursuzluk başa baş görünmekte ama 7 Mayıs - 23 Haziran, 10 Ağustos - 26 Eylül arasında sizi mutlu edecek koşullar öne çıkmakta. Venüs ise benzer şekilde 5 Mart - 3 Nisan, 3 -29 Ekim dönemlerinde sevgi ilişkilerinde huzur ve pozitif deneyimler getirmekte. Bununla birlikte, 23 Mayıs - 10 Ağustos ve özellikle 11 Kasım - 25 Aralık günleri arasında ilişkiler, evlilik ve aşk hayatında gürültü ve tartışmalar hızlanabilir. 
   
   Boğa Erkeği 
   Boğa Venüs yönetiminde bir burç olmakla birlikte Boğa erkeklerinde son derece maskulen, ağırkanlı ama fiziksel açıdan çekici özellikler vardır. Güçlü, sessiz ama aynı zamanda romantik de olabilir. Bir bakıma masallardaki güçlü şövalyeyi anlatır. Tutkulu, sahip olmacı ve kuşkusuz kıskançtır. Kolay öfkelenmemekle kızgınlığı yoğun olacaktır. Aşkta sadıktır.Mars 3 Şubat - 21 Mart günleri arasında burcunuzda kalarak size daha fazla tutku, macera arayışı ve ilişkilerde heyecan getirmekte. Bu dönemdeki ilişkiler hızla başlayıp hızla tüketilme yönünde olabilir. Bununla birlikte 5 Mart - 3 Nisan, 7 Ağustos - 7 Eylül, 3 -29 Ekim günleri arasında evlilik ve ilişkiler alanında tatmin ve huzur var. 
   
   İş ve Para 
   Bu yıl para sizin için zorlayıcı bir tema olarak görülmemekte ve kaynaklarınızı daha iyi değerlendirebileceğiniz şartlar anlaşılmakta. İş hayatında daha fazla kazanmak, yolculuklar, eğitim ve hareket getiren alanlarda canlanma söz konusu. Kariyer alanında ise daha somut düşünmek ve gelip geçici hayallere kapılmamak gerekiyor. Özellikle 1-6 Mayıs doğumlu Boğalar işle ilgili sorumluluklarını gözardı edebilirler. 3 Şubat - 21 Mart yeni adımların atılabileceği, fiziksel açıdan hareketli bir dönem olarak görülmekte. İş konusunda 23 Mayıs - 10 Ağustos arasında daha dikkatli olmanız gerekecek. 
   
   Sağlık 
   Bu yıl sağlığınız çok daha iyi sayılabilir. Eğer süregelen bir problem söz konusuysa, buna çare bulmak 25 Eylül'den sonra çok daha kolay olabilir. 23 Mayıs - 10 Ağustos ve 11 Kasım - 25 Aralık günleri arası kendinizi aşırı yormanız ya da biriken gerginlikler sağlığınızı zora sokabilir. 
   
   BOĞA 21 Nisan-20 Mayıs    Tanımlayan kelimeler Sabırlı ve güvenilir, sevecen, huzurlu, dayanıklı, sakin ve güvene ve barışa önem veren 
   - İnatçı, kıskanç, sahiplenen, ağır kanlı, öfkesini biriktiren, zevklere aşırı düşkün 
   Yönetici gezegeni Venüs 
   Elementi Toprak, Niteliği Sabit 
   Mitolojisi Mitolojik kaynaklarda Giritlilerin Boğasından, Sumer mitolojisinde tanrı Inanna'nın Boğası ve Grek mitolojisinde, Minos Kralı Parsiphae'nin yine bir Boğa'ya duyduğu ilgiden söz edilir. Boğa her zaman dayanıklılık ve verimlilikle bağdaştırılmıştır. 
   Vücutta karşı geldiği bölge Boyun ve boğaz, tiroid bezi 
   Rengi Yeşil, toprak renkleri 
   Metali Bakır 
   Taşı Zümrüt 
   
   Yükselen burçlarına göre Boğa ve 2004    YÜKSELEN KOÇ 
   Bu yıl ev ve yakınlara ait sorumlulukları göğüslemek durumundasınız. Yılın ikinci yarısında yakın ilişkiler ve evlilik alanda pozitif gelişmeler beklenebilir. 
   
   YÜKSELEN BOĞA 
   Sizi destekleyen pek çok faktör var. Aşk hayatında ve yaratıcı alanda son derece hareketli bir yıldasınız. Eğitim hayatında da disiplin başarı getirecek. 
   
   YÜKSELEN İKİZLER 
   Bu yıl ev ve yakınlara ilişkin pozitif gelişmeler bekleyebilirsiniz. Yeni bir yere yerleşim gündeme gelebilir ya da evde rahatlatıcı olaylar olabilir. 
   
   YÜKSELEN YENGEÇ 
   Yeni yılda eğer disiplinli davranırsanız çok şey elde edebilirsiniz. Sorumluluklarına sahip çıkmanız gerekiyor. Yapıcı değişiklikler yapabilirsiniz. Daha sabırlı olmalısınız. 
   
   YÜKSELEN ASLAN 
   Bu yıl size maddi konularda avantajlar getirmekte. Kişisel gelirinizi arttırabileceğiniz bir dönemdesiniz. Yılın ikinci yarısı ise eğitim, kendinizi geliştirme yönünde verimli olabilir. 
   
   YÜKSELEN BAŞAK 
   Yükselen burcunuzda yer alan Jüpiter büyük olanaklar tanınma ve şans getirmekte. Gerek ilişkilerde gerekse iş hayatında çok önemli fırsatlar yakalayabilirsiniz. 
   
   YÜKSELEN TERAZİ 
   Yılın ikinci yarısına kadar daha sabırlı olmalısınız. İş hayatında yeni sorumluluklar söz konusu ve test edileceksiniz. Sonbaharda gelecek yeni fırsatlara hazırlanmaya bakın. 
   
   YÜKSELEN AKREP 
   Bu yıl kendinizi geliştirebileceğiniz pek çok fırsat söz konusu. Ortaklaşa çalışmalar keyif verebilir. Eğitim alanında ve yabancılarla ilgili ciddi çalışmalar olabilir. 
   
   YÜKSELEN YAY 
   İş hayatında gelişme ve tanınma olanaklar var. Sizi öne çıkaracak şansı yakalayabilirsiniz. Bununla birlikte maddi alanda kendi birikimlerinizi daha iyi korumalısınız. 
   
   YÜKSELEN OĞLAK 
   Yeni yılda daha dikkatli olmak ve sabır göstermek zorundasınız. Evlilik, ortaklılar ve ikili ilişkiler alanında sizi zora sokabilecek gelişmeler olabilir. 
   
   YÜKSELEN KOVA 
   Bu yıl başkalarının kaynaklarından yararlanabilirsiniz. Yeni yatırımlar verimli olabilir. İş hayatında daha düzenli olmak gerekecek. Sağlığa ilişkin sorunları önemseyin. 
   
   YÜKSELEN BALIK 
   Yeni yılda ortaklıklardan kazançlı çıkabilirsiniz. Yaratıcılığınızı geliştirecek, size güven verecek her konu üzerinde daha ciddi durmalısınız. 
   
   En uyumlu olduğu burçlar Başak ve Oğlak 
   
   En zorlandığı burçlar Aslan, Akrep ve Kova 
   
   Aşağıdaki tabloda doğum saatinizi, doğduğunuz döneme ilişkin satırla birleştirin. 
   Yükselen burcunuzu nasıl bulacaksınız 21 NİSAN30 NİSAN 1 MAYIS 10 MAYIS 11 MAYIS 21 MAYIS 00 00 Yay Oğlak Oğlak 00 30 Oğlak Oğlak Oğlak 01 00 Oğlak Oğlak Kova 01 30 Oğlak Oğlak Kova 02 00 Oğlak Kova Balık 02 30 Kova Kova Balık 03 00 Kova Balık Koç 03 30 Balık Balık Koç 04 00 Balık Koç Boğa 04 30 Koç Koç Boğa 05 00 Koç Boğa İkizler 05 30 Boğa Boğa İkizler 06 00 Boğa İkizler İkizler 06 30 İkizler İkizler İkizler 07 00 İkizler İkizler Yengeç 07 30 İkizler İkizler Yengeç 08 00 İkizler Yengeç Yengeç 08 30 Yengeç Yengeç Yengeç 09 00 Yengeç Yengeç Yengeç 09 30 Yengeç Yengeç Aslan 10 00 Yengeç Yengeç Aslan 10 30 Yengeç Aslan Aslan 11 00 Aslan Aslan Aslan 11 30 Aslan Aslan Aslan 12 00 Aslan Aslan Başak 12 30 Aslan Aslan Başak 13 00 Aslan Başak Başak 13 30 Başak Başak Başak 14 00 Başak Başak Başak 14 30 Başak Başak Başak 15 00 Başak Başak Terazi 15 30 Başak Başak Terazi 16 00 Başak Terazi Terazi 16 30 Terazi Terazi Terazi 17 00 Terazi Terazi Terazi 17 30 Terazi Terazi Akrep 18 00 Terazi Terazi Akrep 18 30 Terazi Akrep Akrep 19 00 Akrep Akrep Akrep 19 30 Akrep Akrep Akrep 20 00 Akrep Akrep Akrep 20 30 Akrep Akrep Yay 21 00 Akrep Akrep Yay 21 30 Akrep Yay Yay 22 00 Yay Yay Yay 22 30 Yay Yay Yay 23 00 Yay Yay Oğlak 23 30 Yay Yay Oğlak 
   
   Aylık durumlar Anahtar Zor Vasat İyi Ock Şbt Mrt Nsn Mys Hzrn Tmmz Ağst Eyl Ekm Ksm Arlk AŞK İŞ SAĞLIK 
   
   YARIN 2004'TE İKİZLER 
   
   
</TEXT>
</DOC>
