<DOC>
<DOCNO> 219648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/siyaset/siy01.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'e 'müsteşar'lı mesaj 
</HEADLINE>
<TEXT>

   Filistin'e karşı sert tutumu nedeniyle İsrail'e mesafeli yaklaşan hükümet, 200 milyon dolarlık su anlaşmasını imzalamak için bakan göndermedi 
   
   İsrail'deki Ariel Şaron hükümetinin Filistinliler'e uyguladığı sertlik yanlısı politikalar nedeniyle bu ülkeyle ilişkilere mesafeli yaklaşan AKP hükümeti, Türkiye ile İsrail arasındaki stratejik işbirliğini güçlendirecek su anlaşmasını bakanlar yerine bürokratlara imzalatma kararı aldı. 
   Yaklaşık 200 milyon dolarlık anlaşmayı Dışişleri Bakanlığı Müsteşarı Uğur Ziyal imzalayacak. Bölgedeki tüm Arap ülkelerine bir ya da daha fazla ziyarette bulunan Başbakan Recep Tayyip Erdoğan ve Dışişleri Bakanı Abdullah Gül, ABD ve İsrail'in yoğun baskısına rağmen, 14 aydır Tel Aviv'e resmi ziyarette bulunmadı. 
   
   Gitmekten kaçındı 
   Erdoğan ve Gül, son olarak iki ülke arasındaki stratejik işbirliğini güçlendirecek Manavgat Suyu anlaşmasını imzalamaya da gitmekten de kaçındı. 
   Türkiye'nin İsrail'e "20 yıl süreyle yılda 50 milyon metreküp su satışına" ilişkin çerçeve anlaşması bugün Dışişleri Müsteşarı Uğur Ziyal ile İsrail'li meslektaşı arasında imzalanacak. Kaynaklar, satılacak suyun fiyatı, kalitesi ve özelliklerine ait "işletme anlaşmasının" siyasetçiler tarafından imzalabileceğini belirtti. 
   
   
   
</TEXT>
</DOC>
