<DOC>
<DOCNO> 240393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/siyaset/siy04.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan'da 'İkinci Cumhuriyet' rüzg rı 
</HEADLINE>
<TEXT>


Büyük Kuruluş Partisi lideri, demokratik değerlere dayalı 'İkinci Cumhuriyet' istedi 

İSTANBUL Milliyet 


Azerbaycan'da Haydar Aliyev'den sonra oğlu İlham Aliyev'in cumhurbaşkanlığına seçilmesiyle "babadan oğula" sisteminden huzursuz olan 2. Cumhuriyetçi aydınların öncülük ettiği Büyük Kuruluş Partisi'nin Başkanı Fazıl Gazanferoğlu, totaliter rejime karşı düşüncenin hakim olması gerektiğini söyledi. Gazanferoğlu, demokratik değerlere dayanan 2. Cumhuriyet'in kurulmasını da istedi. 
Yeni Müsavat Gazetesi'nde "Kemalist Türkiye'nin Azerbaycan Yamağı" başlıklı yazısında Gazenferoğlu, şunları kaydetti 
"Türkiye televizyonlarında Atatürk'ün bayrak üzerinde resmini yılda bir kaç defa görmeye mahk muz. Son bir yılda da Azerbaycan'ın bazı kanallarında Haydar Aliyev'in bayrak üzerinde resmini insanların gözüne sokuyorlar. 
Elbette Atatürk ile Aliyev arasında bir mukayese yapılması ve eşitlik bulunması görülmemiş bir adaletsizlik olur. Atatürk generalliğe savaş meydanında yükselmiş, Aliyev ise KGB'nin küçük entrikaları sayesinde bu rütbeyi kazanmıştır. Bu rejimlerin ortak tarifi, her ikisinin demokratik düşünceyi özüne yakın bırakmamasıdır. 
Türkiye'nin yakın zamanlarda Kemalist ideolojiden tam uzaklaşma yolunu tutacağına ve bunun Azerbaycan'la ilişkisinde iyi yönde tesirini göreceğimizi ümit ediyoruz. Artık Türkiye'de derin devlet anlayışı şeffaf devlete dönüyor, Avrupa standartlarına yakınlaşma görülüyor." 



</TEXT>
</DOC>
