<DOC>
<DOCNO> 232076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonspo22.html </URL>
<DATE> 2004/04/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Muhammed Hanifi'ye 10 bin euro ceza 
</HEADLINE>
<TEXT>

     Malatyaspor Kulübü yönetimi, disiplinsiz hareketlerinden dolayı kadro dışı bıraktığı ve PAF takımıyla çalışmaya başlayan Muhammet Hanifi'ye 10 bin Euro para cezası verdi. 
     Malatyaspor Kulübü İkinci Başkanı İlhan Kavuk, yaptığı açıklamada, yönetim kurulu kararı gereğince disiplinsiz hareketlerinden dolayı Muhammed Hanifi'ye 10 bin Euro para cezası verildiğini söyledi. 
     Malatyaspor'un Trabzonspor ile yaptığı karşılaşmanın ikinci yarısında oyuna giren, ancak kısa süre sonra sakatlandığı gerekçesiyle oyundan alınan Muhammed Hanifi ile ilgili olarak teknik direktör Mehmet Özdilek'in raporu doğrultusunda yönetim kurulu, bu futbolcuyu süresiz kadro dışı bırakmıştı. 
     Muhammed Hanifi'nin teknik direktör Mehmet Özdilek'ten özür dilemesinin ardından, bu futbolcu dünden itibaren A takımla çalışmalara başladı. 
     Muhammed Hanifi'nin, Gaziantepspor ile yarın yapılacak karşılaşma kadrosuna alınmadığı bildirildi. 
     
</TEXT>
</DOC>
