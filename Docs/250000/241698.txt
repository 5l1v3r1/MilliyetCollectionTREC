<DOC>
<DOCNO> 241698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonsiy05.html </URL>
<DATE> 2004/05/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ev kadınlığından belediye başkanlığına... 
</HEADLINE>
<TEXT>

     Sivas'ın İnkışla Beldesi'nde, Hilal Yıldız isimli ev kadını, eşinin partisinden aday gösterilmemesi üzerine, kendisi başka bir partiden aday olarak belediye başkanlığına seçildi Yerel seçimlerde, belde halkının ısrarı üzerine belediye başkanlığına aday olduğunu belirten, 45 yaşında ve 2 çocuk annesi Hilal Yıldız, AA muhabirine yaptığı açıklamada, kendinden önce belediye başkanı olan eşi Mehmet Yıldız'ın AK Parti'den partisinden aday gösterilmemesi üzerine, kendisinin DYP'den aday olduğunu söyledi. 
     İlkokul mezunu olan Yıldız, şöyle konuştu 
     ''Belediye başkanlığı görevini, eşimden devraldım. Daha önceden ev kadınıydım. Belediye başkanlığına geçmem zor olmadı, çünkü şimdi en büyük destekçim, eşim oldu. Görevimi, onun bıraktığı yerden devam ettirmeye ve beldenin sorunlarına çözüm bulmaya çalışıyorum.'' Kadın belediye başkanı olmanın zorluğunu yaşamadığını belirten Yıldız, ''Eşimin daha önce belediye başkanı olması, benim için avantajdı. Şimdi birlikte beldenin sorunlarına çözüm arıyoruz'' dedi. 
     Beldenin Eski Belediye Başkanı Mehmet Yıldız ise eşinin başkan seçilmesinden mutluluk duyduğunu belirterek, ''Önce bu işi tek yapıyordum, şimdi beraber yapıyoruz'' dedi. 
     
</TEXT>
</DOC>
