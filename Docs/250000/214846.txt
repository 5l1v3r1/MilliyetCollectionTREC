<DOC>
<DOCNO> 214846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sontur37.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Valiliği Cuma günü idari izine gerek yok 
</HEADLINE>
<TEXT>

     İstanbul Valiliği, kamu kurum ve kuruluşlarında çalışan personelin yarın idari izinli sayılmasına gerek görülmediğini bildirdi. 
     Valilik'ten yapılan yazılı açıklamada, karla mücadele kapsamında alınan tedbirler sayesinde şehir içi trafiğinde herhangi bir ulaşım problemi yaşanmayacağı göz önüne alınarak, kamu kurum ve kuruluşlarında çalışan personelin yarın idari izinli sayılmasına gerek görülmediği kaydedildi. 
     Açıklamada, bugün başlayan olumsuz hava şartları nedeniyle hafta sonu yapılacak amatör futbol, basketbol, voleybol ve hentbol müsabakalarının ertelendiği, Süper Lig, 2. Lig A ve B grupları ile 3. Lig futbol müsabakalarının ise gerçekleştirileceği belirtildi. 
     
</TEXT>
</DOC>
