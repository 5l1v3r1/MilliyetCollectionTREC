<DOC>
<DOCNO> 240168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/guncel/gun90.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Dinletemedik ki .. 

26.03.2004'te "Televizyonda Potansiyel Tehlike" başlıklı yazının sonunu şöyle bitirmişiz "Fakat eğer dizi eski reytingine yine ulaşamazsa, Tamer Karadağlı'ya gelebilir sıra. Bu sefer de aylarca 'Yeni Haluk kim olacak Aman da koşup Pazar Keyfi'ni sunacak. Yetişemediği için de açılışta Can Tanrıyar şirinlik yapacak ' gibi tehlikeli bir durumla karşı karşıyayız. O yüzden biraz daha izleyin şunları. Hepimizin ruh sağlığı için .." 
Aha işte, aradan 1,5 ay geçti ki, bir haber "Tamer Karadağlı, 4 hafta sonra diziden ayrılacağını söyledi .." Oysa rica da etmiştik, biraz daha izleyin şunları diye .. Dinlemedi tabii kimse, neyse, canınız sağ olsun, bunu da aşarız... 

Göreve hazırız .. 

Geçen gün RTÜK Başkan Vekili Doç. Dr. Zakir Avşar, yurt çapındaki 1600 radyo ve televizyonun izlenmesi için en az 20 bin kişi gerektiğini, RTÜK te ise 300-400 kişinin çalıştığını ve televizyon izlemeye yetişemediklerini söyledi... Üzüldük... SerinDuruş ve ShockHaber olarak "RTÜK takipçisi" olmaya adayız. 20 bin kişiden fazlası var ve kendilerine yardımda bulunabiliriz... Ücret konusunu da parça başı anlaşırız. Hallederiz bi şekilde... Teşekkürler... 

Nevada araştırmaları 

Nevada'da yapılan bir araştırmaya göre yanlış numara çevirenlerin 85'i özür dilemeden direkt telefonu kapatıyor. Geri kalanlardan 5'i, aradığı numarayı söyleyerek yanlış çevirip çevirmediğini karşı tarafa soruyor. Bunların 3'ü, yanlış aradığını bir türlü kabullenemeyerek, "nasıl olur, emin misiniz o olmadığınıza " gibi söylemlerde bulunup karşı tarafta kimlik bunalımına neden oluyor. Diğer 5'i direkt muhabbete girdiği için, yanlış aradığını uzun zaman sonra fark ediyor. Yine aynı araştırmaya göre en yüksek fatura ödeyenlerin 75'ini bu kesim oluşturuyor. Yanlış arayanların 2'si, tesadüf eseri, aradıkları kişiyle aynı ismi taşıyanlarla karşılaşıyor, bu yanlışlık 85 gibi bir oranla hayat boyu su yüzüne çıkmıyor. Araştırmalar gösteriyor ki, yanlış arayanların yalnızca 3'ü özür dileyip telefonu kapatıyor. Fakat bunlardan 2'si de, ikinci kez yanlış aradıklarını fark ettiklerinde, utançtan tek kelime etmeyerek telefonu hışımla karşı tarafın suratına kapatıyor... 



Doğuraman 
"Bir kadın kendisinden üç çocuk doğuran bir erkeğe..." 
</TEXT>
</DOC>
