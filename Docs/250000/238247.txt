<DOC>
<DOCNO> 238247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sonyas12.html </URL>
<DATE> 2004/05/07/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Mars robotları fazla mesai yapıyor... 
</HEADLINE>
<TEXT>

     ABD'nin Mars'a yolladığı Opportunity ve Spirit adlı robotlar üçer aylık asli keşif görevlerini tamamladıktan sonra ''fazla mesailerinde'' krater eşelemeyi sürdürüyor. 
     Amerikan Ulusal Havacılık ve Uzay Dairesi NASA , Opportunity'nin ''Endurance Dayanıklılık '' isimli kraterin çevresinde dolanmaya başladığını bildirdi. 
     Endurance kraterinin yüksek çözünürlüklü fotoğrafları bilim adamlarını büyüledi. 
     California Pasadena'daki NASA'nın 70 yıllık kurumu Jet Motorları Araştırma Merkezi'nden Jet Propulsion Laboratory ''robot sürücü mühendisi'' Brian Cooper, ''Çok dikkatli olmazsak Opportunity'i krater çukurunda yitirebiliriz'' dedi. Krater, 20 ila 129 metre derinliklerinde yalıyarlara sahip. 
     Opportunity'den uzakta çalışan onun ikizi Spirit'in de gelecek eylül ayı ortalarına kadar 5 ay daha çalışabileceği belirtiliyor. 
     ''Mediani Planum'' adlı ovaya indirilen Opportunity, Mars yüzeyinde 811 metre yol katetti, Dünya'ya 15 gigabitlik bilimsel veri yolladı. 
     Veriler arasında 12 binden fazla fotoğraf bulunuyor. Opportunity'nin gönderdiği veriler, o bölgenin bir zamanlar tuzlu suyla kaplı olduğunu gösterdi. Robot, NASA'dan aldığı emirle yeni bilimsel keşifler için Endurance adlı kratere yöneldi. Endurance kraterinin bir zamanlar tuzlu suyla kaplı olabileceği kaydediliyor. 
     1,2 kilometre yol giden Spirit robotu ise nihai hedefi Columbia tepelerinden 1,8 kilometre uzakta bulunuyor. Uzmanlar, bu tepelerde çok daha eski kayaçlar bulacaklarını umuyorlar. Aksilik çıkmazsa Spirit Columbia tepelerine haziran ortasında ulaşacak. 
     
</TEXT>
</DOC>
