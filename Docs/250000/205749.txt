<DOC>
<DOCNO> 205749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/soneko12.html </URL>
<DATE> 2004/12/31/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İşte talih kuşunun getirisi... 
</HEADLINE>
<TEXT>

     Yeni yılda, Milli Piyango İdaresi'nin vereceği 15 trilyon lira tutarındaki büyük ikramiyenin, günlük repoya yatırılması durumunda talihliye getirisi 5 milyar 547 milyon lira olacak. 
     AA muhabirinin yaptığı araştırmaya göre, MP İdaresi'nin kurulduğu yıldan bu yana en büyük ikramiyesi olan 15 trilyon lira, hemen herkesin hayalini süslerken çıkacağı talihlisini de ihya edecek. 30 Aralık tarihindeki oranlar itibariyle 15 trilyon liranın günlük repo getirisinin 5 milyar 547 milyon, günlük vadeli getirisinin ise 6 milyar 41 milyon lira olacağı belirtildi. 
     Talihli, ikramiyesini yüzde 19 oranındaki faizle 1 ay vadeli olarak bankada değerlendirirse 198 milyar 739 milyon 726 bin lira, 3 ay vadeli olarak değerlendirmesi durumunda 576 milyar 986 milyon 301 bin lira, aynı faiz oranından 6 ay vadeli olarak değerlendirmesi halinde ise 1 trilyon 166 milyar 794 milyon 520 bin lira gelir elde edecek. 
     İkramiyenin yüzde 19.50 oranı ile vade sonu 25 Mayıs olan 146 günlük Hazine bonosu alınması durumunda 1 trilyon 170 milyar, yüzde 19.95 oranından vade sonu 10 Ağustos olan 223 günlük bononun ise 1 trilyon 829 milyar lira tutarında getirisi olacak. 

     
</TEXT>
</DOC>
