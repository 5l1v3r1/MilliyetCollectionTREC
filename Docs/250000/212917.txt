<DOC>
<DOCNO> 212917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sonspo09.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet ve Mehmet okur bildiğimiz gibi... 
</HEADLINE>
<TEXT>

     ABD Profesyonel Basketbol Ligi'nde NBA 15. hafta mücadelesi, bu sabaha karşı yapılan 9 maçla başladı. 
     Geçen sezonun şampiyonu ve Ortabatı Grubu ikincisi San Antonio Spurs, grupta son sırada bulunan Utah Jazz'ı deplasmanda farklı skorla yenerek, 50. maçında 32. galibiyetini aldı. 
     Rakibine karşı üstüste 16. galibiyetini elde eden Spurs'de, ilk 5'te oyuna başlayan Hidayet Türkoğlu, 28 dakika forma giydiği karşılaşmayı, 3 sayı ve 5 savunma ribaunduyla tamamladı. Türkoğlu, 3 sayılık atışlarda 1'de 0, 2 sayılık atışlarda 5'de 1, serbest atışlarda da 2'de 1 isabetle oynadı. 
     Takımda Tim Duncan, 31 sayı, 11 ribaunt, 4 asist ve 5 blokluk performansıyla yine sahanın yıldızı olurken, Fransız oyun kurucu Tony Parker, 13 sayı, 4 ribaunt ve 6 asist, Arjantinli forvet Emanuel Ginobili de 12 sayıyla galibiyete büyük katkı yaptı. 
     Evsahibi ekipte ise 10 sayı, 5 ribaunt ve 4 asistle oynayan Rus forvet Andrei Kirilenko dışında skora katkıda bulunan çıkmadı. 
     Merkez Grubu'nda 2. sırada bulunan Detroit Pistons ise uzatmada Atlantik Grubu dördüncüsü Miami Heat'i deplasmanda 2 sayı farkla yenerek, üstüste 4. galibiyetini elde etti. 
     49. maçında 33. galibiyetine ulaşan Detroit Pistons'da, ilk 5'te sahaya çıkan ve 30 dakika forma şansı bulan Mehmet Okur, bu sürede 7 sayı, 10 ribaunt 5 savunma-5 hücum ve 3 blokluk performans gösterdi. Okur, serbest atışlarda 3'de 1, 2 sayılık atışlarda da 10'da 3 isabet buldu. 
     Takımda kariyerinin en yüksek rakamına ulaşarak 24 sayı kaydeden, ayrıca 6 da ribaunt alan Tayshaun Prince, en skorer oyuncu olurken, Chauncey Billups, 23 sayı ve 5 asist, Richard Hamilton, 17 sayı, 4 ribaunt ve 7 asist, Corliss Williamson da 17 sayı ve 4 ribauntla galibiyetin mimarları oldular. 
     6 oyuncunun çift haneli sayılara ulaştığı evsahibi ekipte ise Eddie Jones'un 19 sayı ve 6 ribaunt, Lamar Odom'un 18 sayı, 14 ribaunt ve 7 asist, Dwyane Wade'in 17 sayı, 4 ribaunt ve 6 asist, Udonis Haslem'in de 16 sayı ve 8 ribauntluk performansları galibiyete yetmedi. 
     Lige, yarın sabaha karşı yapılacak 6 maçla devam edilecek. 
     NBA'de, günün maçlarında alınan sonuçlar şöyle 
     Indiana Pacers 85 - Los Angeles Lakers 72. 
     Miami Heat 100 - Detroit Pistons 102 uzatmada . 
     Atlanta Hawks 95 - Los Angeles Clippers 101. 
     New Orleans Hornets 70 - New Jersey Nets 91. 
     Memphis Grizzlies 106 - Golden State Warriors 101. 
     Denver Nuggets 116 - Portland Trail Blazers 97. 
     Utah Jazz 65 - San Antonio Spurs 83. 
     Phoenix Suns 99 - Houston Rockets 79. 
     Seattle Supersonics 109 - Chicago Bulls 97. 
     
</TEXT>
</DOC>
