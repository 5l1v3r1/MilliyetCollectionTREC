<DOC>
<DOCNO> 222072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sontur07.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstiklal Marşı'nın kabulünün 83. yıldönümü... 
</HEADLINE>
<TEXT>

     Büyük Birlik Partisi'nin BBP İstanbul'daki bazı belediye başkan adayları, İstiklal Marşı'nın kabulünün 83. yıldönümü nedeniyle marşın yazarı Mehmet Akif Ersoy'un Edirnekapı Şehitliği'ndeki kabrini ziyaret etti. 
     Ziyarette duaların okunmasından sonra konuşan BBP'nin Fatih Belediye Başkan adayı Mehmet Özdemir, BBP'liler olarak hala Mehmet Akif Ersoy'un heyecanı ve ruhunu taşıdıklarını söyledi. 
     Özdemir, Ersoy gibi milli şairlerin öneminin günümüzde daha iyi kavrandığını ifade ederek, şunları kaydetti 
     ''Milli ruh ve heyecandan uzak mevcut iktidarın eylemleri aklımıza geldikçe, daha da sarsılıyoruz. Türk milli onuru ve gururunun ayaklar altına alındığı siyasete tanıklık ettikçe kahroluyoruz. Mehmetçiğin şahsında Türk milletinin başına çuval geçirten bu iktidar, umarız İstiklal Marşı'nı bu millete bir daha yazdırmaz.'' 
     
</TEXT>
</DOC>
