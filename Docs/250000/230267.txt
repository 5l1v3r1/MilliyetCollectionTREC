<DOC>
<DOCNO> 230267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/10/son/sontur41.html </URL>
<DATE> 2004/04/10/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Sabancı ailesinin taziye kabulü sona erdi... 
</HEADLINE>
<TEXT>

     Sabancı ailesinin Sabancı Center'da taziye kabulü sona erdi. 
     Sabancı Holding Yönetim Kurulu Başkanı Sakıp Sabancı'nın vefatının ardından ailesi 6 saat boyunca başsağlığı dileklerini Sabancı Center'da kabul etti. 
     Ünlü işadamının eşi Türkan Sabancı, kızı Dilek Sabancı, kardeşleri Erol ve Şevket Sabancı, yeğenleri Ömer, Demir ve Ali Sabancı'nın da aralarında bulunduğu aile fertlerine, iş, politika, sanat dünyasından ziyaretçiler Sabancı'nın kaybından duydukları üzüntülerini ifade ettiler. 
     ANAP Genel Başkanı Nesrin Nas, eski devlet bakanlarından Masum Türker, TİM Başkanı Oğuz Satıcı, Koç Holding CEO'su Bülend Özaydınlı, Kale Şirketler Grubu Başkanı İbrahim Bodur ve kızı Zeynep Bodur Okyay, işadamları Saffet ve Yılmaz Ulusoy, Turan Sarıgülle, Okan Oğuz, Erkut Yücaoğlu, Erdoğan Demirören ve Sabancı'nın eski CEO'su Hazım Kantarcı ziyaretçiler arasında yer aldı. 
     Sanatçılardan Adnan Şenses, Selami Şahin, İstanbul Milli Eğitim Müdürü Ömer Balıbey, bazı ülkelerin başkansolosluk yetkilileri de taziye ziyareti için Sabancı Center'a geldi. 
     Saat 11.00'de başlayan taziye kabulü, önceden duyurulduğu gibi saat 17 00'de sona erdi. Türkan Sabancı ve ailenin diğer fertleri, Sabancı Center'dan ayrıldı. Taziye kabulü, yarın saat 14 00-17 00 arası devam edecek. 
     Taziye ziyaretine gelenler, Sabancı ailesi fertleri tarafından kapıya kadar uğurlandı. 
     
     GAZETECİLERDEN ÇİÇEKLİ TAZİYE 

     Sakıp Sabancı'nın vefatının ardından meydana gelişmeler çok sayıda basın mensubu tarafından izlendi. Bazı kanallar, canlı yayınla gelişmeleri izleyicilerine aktardı. 
     Gazeteciler, kendi aralarında para toplayarak aldıkları bir buket çiçeği, Sabancı Holding CEO'su Dr. Celal Metin'e vererek, başsağlığı dileklerini ilettiler. 
     
</TEXT>
</DOC>
