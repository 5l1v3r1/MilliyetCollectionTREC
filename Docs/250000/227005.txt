<DOC>
<DOCNO> 227005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonyas06.html </URL>
<DATE> 2004/03/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Abur cubur beslenme kansere davetiye çıkarıyor 
</HEADLINE>
<TEXT>

     Sağlık Bakanlığı, 1-7 Nisan Kanser Haftası çerçevesinde vatandaşları kanserden nasıl korunacağı konusunda uyardı. 
     Sağlık Bakanlığı Kanser Savaş Daire Başkanı Prof. Dr. 
     Murat Tuncer, ANKA'ya yaptığı açıklamada, kanser olgularının yüzde 80'inin çevresel etkenlerden kaynaklandığını belirtirken, kadınlarda görülen tümörlerin yüzde 50'si, erkeklerde görülenlerin yüzde 30'unun beslenmeye bağlı olduğuna dikkat çekti. Dünyada her yıl 6 milyon, Türkiye'de 70 bin kişinin kansere yakalandığını kaydeden Tuncer, 2020 
     yılında dünyada bu sayının 20 milyona çıkacağını bildirdi. 
     Tuncer, şişman kişilerde kanser riskinin 2 kat daha fazla olduğunu kaydeti. 
     "Kanser riskini azaltmanın en önemli ve kolay yollarından biri diyetimize dikkat etmektir" diyen Tuncer, kanserden korunmak için şu önerilerde bulundu 
     ".Fast food olarak adlandırılan yeme alışkanlığı kalın barsak kanserine yol açıyor, uzak durulmalı. 
     .Doymuş yağın fazla olması göğüs, rahim ağzı, yumurtalık, barsak kanserlerine yol açabilmektedir. Soya, zeytinyağı, mısırözü, ayçiçeği, omega 3 yağları gibi kolestrolsüz yağları seçin. 
     .Fazla yağlı kırmızı etler yerine tavuk ve balık etini, kızartma yerine haşlamayı tercih edin. 
     .Günlük beslenme miktarımızın yüzde 15'ini proteinli besinler oluşturmalıdır. Aşırı protein alımı meme, rahim, barsak, pankreas ve böbrek tümörlerinin gilişimini kolaylaştırır. Sürekli kırmızı et yiyen kişilerin kanser olma riski, ayda bir kez kırmızı et yiyenlere göre 2.5 kat fazladır. 
     .Aşırı tuzdan sakının. Tuz mide kanserine neden olabilir. Turşu salamura gibi tuzlu saklama yerine yiyecekleri dondurarak saklayın. 
     .Lahana, brokoli, salatalık, maydanoz, biberiye, soya fasülyesi kansere karşı koruyucu etki gösteriyor. 
     .Antioksidanlar C, E vitamini, selenyum, çinko , kansere karşı koruyucudur. 
     .Kalsiyum, posalı, lifli besinler kansere karşı koruyucudur. 
     .Günde 35 dakika düzenli egzersiz yapılması kanser riskini azaltır." 
     
</TEXT>
</DOC>
