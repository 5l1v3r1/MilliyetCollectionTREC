<DOC>
<DOCNO> 208205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/astro/index.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni girişimler 
</HEADLINE>
<TEXT>

   
   
   Bugün 11 37'de Terazi burcuna geçen Ay girişimlerin, yeni kararların yoğun olacağı bir güne işaret ediyor. İnisiyatif kullanabilir, olayları istediğimiz yönde değiştirmek için harekete geçebiliriz. Koç'lar tutarlı olmalılar. Başkalarından onay almak gerekebilir, bu yüzden eleştirilere de açık durmalılar. Beraberlikler açısından hareketli bir gündeler. Boğa'lar günlük işlerini hızlı halledebilecekleri bir gündeler. Ortaklaşa konular, detaylar ve tamamlamaları gereken sorumluluklar dikkat çekiyor. İkizler rahat edeceği bir günde. Yeni girişimlerinde başkalarından destek alabilirler. Yabancılarla ilgili konular onları yaratıcı kılabilir. Yengeç'ler koşturmaca içinde ve özellikle ev ya da yakınları ile ilgili konularda planlı olmaları fayda sağlayacak. Duygusal davranışlar da söz konusu olabilir. Aslan'lar hareket içindeler. Çevrelerinde değişiklikler gündeme gelebilir. İşlerini iyi planlamalı ve organize olmaya çalışmalılar. Başak'lar harcamalarını gözden geçirmeliler. Şans onlardan yana ama gereksiz harcamalar yüzünden pişmanlık duyabilirler. 
   Teraziler için bekleme bitti ve yeni kararlar alabilirler. İş açısından hareketli bir gündeler. Kararlı oldukları durumda kazançlı çıkabilirler. Akrep'ler önlemci olmalılar. Yenilik faydalı olabilir. Hesapta olmayan gelişmeler yüzünden kendilerini dağınık bulabilirler. Yay'lar bugün rahatlar. Dünkü çalışmalarının sonuçlarını alabilecekler. Bu arada sosyal konular ve arkadaşlıklar da vurgulanıyor. Oğlak'lar son günlerdeki çabalarının karşılığını görecekler. Yeni çalışmalar, sorumluluklar ve iş hayatındaki dikkatlilik göze çarpıyor. Bu arada sabırlı olmaları onlara çok şey kazandırabilir. Kova'lar akıcı bir gündeler. Üstlerindeki kararsızlığı atmanın tam sırası. Bu arada yolculuklar da gündeme gelebilir. Balık'lar ortaklaşa konulara daha özenli yaklaşmalılar. Ortaklaşa alanda şans onlara yardımcı olsa da kendi kişisel kaynaklarını daha ciddi ve gerçekçi biçimde değerlendirmeleri gerekebilir. 
   
   
</TEXT>
</DOC>
