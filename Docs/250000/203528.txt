<DOC>
<DOCNO> 203528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo01.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Spurs tutulmuyor, Hidayet'ten 6 sayı... 
</HEADLINE>
<TEXT>

     ABD Profesyonel Basketbol Ligi'nde NBA 8. hafta mücadelesine, bu sabaha karşı yapılan 9 maçla devam edildi. 
     Geçen sezonun şampiyonu ve Ortabatı Grubu lideri San Antonio Spurs, bu kez de deplasmanda Portland Trail Blazers'ı yendi ve üstüste 10. galibiyetini alarak zirvedeki yerini korudu. 
     Böylece 29. maçında 19. galibiyetini elde eden Spurs'de, 19 dakika forma şansı verilen Hidayet Türkoğlu, bu sürede 6 sayı, 4 ribaunt 2 hücum-2 savunma , 4 asist ve 1 blokla oynadı. Türkoğlu, 3 sayılık atışlarda 1'de 0, 2 sayılık atışlarda ise 4'de 3 isabet kaydetti. 
     Takımda geçen sezonun ''en değerli oyuncusu'' Tim Duncan, bu sezonki 23. ''double-double''ını yaparak 26 sayı ve 10 ribauntluk performans gösterdi. Konuk ekipte ayrıca Fransız oyun kurucu Tony Parker, 15 sayı ve 10 asist, Bruce Bowen, 13 sayı ve 4 ribaunt, Sloven pivot Radoslav Nesteroviç, 12 sayı, 9 ribaunt ve 6 asist, Robert Horry de 12 sayı ve 5 ribauntla göz doldurdu. 
     Evsahibi ekipte ise Zach Randolph'un 29 sayı ve 7 ribaunt, Jeff Mcinnis'in 20 sayı, 6 ribaunt ve 5 asist, Rasheed Wallace'ın da 18 sayı ve 6 ribauntluk performansları galibiyete yetmedi. 
     Bu sezonun en iyi galibiyet yüzdesine sahip 3. ekibi konumundaki Merkez Grubu lideri Indiana Pacers, deplasmanda Ortabatı Grubu ikincisi Minnesota Timberwolves'a farklı skorla yenilerek, 28. maçında 8. yenilgisini aldı. 
     Üstüste 5. galibiyetini alarak galibiyet sayısını 25 maçta 16'ya yükselten Minnesota Timberwolves'da yıldız oyuncu Kevin Garnett, 28 sayı, 9 ribaunt, 6 asist, 4 top çalma ve 7 blokluk muhteşem performansıyla maça adeta tek başına damgasını vurdu. Takımda Garnett'ın yanısıra 21 sayı ve 8 ribauntla oynayan Fred Hoiberg, 17 sayı ve 4 asistle oynayan Latrell Sprewell ve 18 sayı, 10 asistlik performans gösteren Sam Cassell de galibiyete büyük katkı yaptı. 
     Konuk ekipte ise Jermaine O'Neal, 16 sayı ve 5 ribaunt, Austin Croshere, 15 sayı ve 4 ribaunt, Jamison Brewer 12 sayı, All Harrington da 11 sayı ve 5 ribauntla oynadı. 
     Ligde 8. hafta mücadelesi, yarın sabaha karşı yapılacak 6 maçla tamamlanacak. 
     NBA'de, günün maçlarında alınan sonuçlar şöyle 
     New York Knicks-Atlanta Hawks 103-92. 
     New Orleans Hornets-Memphis Grizzlies 94-89. 
     Chicago Bulls-Cleveland Cavaliers 87-95. 
     Milwaukee Bucks-New Jersey Nets 92-87. 
     Phoenix Suns-Houston Rockets 102-87. 
     Denver Nuggets-Seattle Supersonics 106-115. 
     Minnesota Timberwolves-Indiana Pacers 102-80. 
     Dallas Mavericks-Los Angeles Clippers 105-115. 
     Portland Trail Blazers-San Antonio Spurs 91-101. 
     
</TEXT>
</DOC>
