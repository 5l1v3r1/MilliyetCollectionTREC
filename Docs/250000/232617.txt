<DOC>
<DOCNO> 232617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonyas02.html </URL>
<DATE> 2004/04/18/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
''Kill Bill 3'' geliyor... Uma Thurman proje dışında 
</HEADLINE>
<TEXT>

     ''Kill Bill'' serisiyle beyazperdeye fırtına gibi dönen sıradışı yönetmen Quentin Tarantino, serinin üçüncü filmini çekmek için kolları sıvadı. 
     Ünlü yönetmen Tarantino, ''empire'' dergisinde yer alan röportajında, uzun olduğu gerekçesiyle ikiye böldüğü ''Kill Bill'' filminin üçüncüsünü çekmeyi planladığını açıkladı. 
     İkinci bölümü gelecek hafta vizyona girecek olan ''Kill Bill''in üçüncüsünde köklü değişiklikler hedeflediğini ifade eden Tarantino, ''Yeni filmde Uma Thurman rol almayacak. En önemli değişiklik de bu...'' dedi. 
     İlk filmde annesi Vernita Green'in Vivica A. Fox ''Gelin'' Uma Thurman tarafından vahşice öldürülüşüne henüz 5 yaşındayken tanık olan Nikki'nin ''Kill Bill Volume 3''ün yıldızı olacağını anlatan Quentin Tarantino, ''Senaryo hazır bile. Sofie Fatale Julie Dreyfus , Bill'in David Carradine tüm parasını alarak kaçar ve Nikki'yi 'Gelin' olarak yetiştirir'' diye konuştu. Birkaç sahneyi oyuncuların bugünkü görüntülerini alabilmek için şu aralar çekebileceğini ifade eden Tarantino, ileriki tarihlerde de filmin çekimlerine başlamayı planladığını kaydetti. 
     ''Kill Bill'' serisi, organize suç örgütünün başı olan Bill'in hamile sevgilisi ''Gelin''i düğününde tüm davetlilerle birlikte vurmasını ve bu katliamdan sağ olarak kurtulan ''Gelin''in intikam almak için harekete geçmesini konu alıyor. Tarantino'nun yönettiği filmde Uma Thurman, Lucy Liu, Vivica A. Fox, Daryl Hannah, David Carradine ve Julie Dreyfus rol alıyor. 
     
</TEXT>
</DOC>
