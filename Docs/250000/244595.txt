<DOC>
<DOCNO> 244595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/ekonomi/eko01.html </URL>
<DATE> 2004/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivde 5 aylık ihracat 2001'i geçti 
</HEADLINE>
<TEXT>


Otomotiv sektöründeki ihracat yılın ilk 5 ayında 3.9 milyar dolarla 2001 yılının tümünde yapılan ihracatın üzerine çıktı 

EKONOMİ SERVİSİ 

Dış pazarlara yönelen Türk otomotiv sektörünün ihracatı, yılın ilk 5 ayında yüzde 44.2 artarak, 3 milyar 870 milyon dolara ulaştı. Sektör, bu rakam ile 2001'in tamamında yapılan 3 milyar 865 milyon dolarlık ihracatı geride bıraktı. 
Uludağ İhracatçı Birlikleri UİB verilerine göre, ihracat kalemleri arasında binek otomobiller yüzde 92.8 artarak 1 milyar 430 milyon dolarla birinci olurken, 1 milyar 158 milyon dolarla yan sanayi, 696 milyon dolarla da eşya taşımaya mahsus motorlu taşıtlar izledi. En fazla ihracat artışı, binek otomobillerde olurken, hava ve uzay taşıtları, demiryolu taşıtları, tanklar ve zırhlı savaş taşıtları ve özel amaçlı diğer çekicilerde gerileme yaşandı. Ocak - mayıs dönemindeki ihracat, geçen yılın aynı döneminde 2 milyar 683 milyon dolarda kalmıştı. 
Mayısta ise yüzde 46'lık artışla 865.5 milyon dolara ulaşan ihracat, geçen yılın aynı ayında 593.5 milyon dolar olarak gerçekleşmişti. 

Almanya ilk sırada 
Sektör, yılın ilk 5 ayında 13 serbest bölgenin yanı sıra 153 ülke ve özerk bölgeye ihracat gerçekleştirdi. Yoğun olarak Avrupa ülkelerine yapılan ihracatta, Almanya 600.8 milyon dolarla ilk sırada yer alırken, bu ülkeyi Fransa, İtalya, İngiltere ve İspanya izledi. 

Mayısta ihracat 5 milyar dolar Türkiye'nin ihracatı, önceki aylara göre hız kesmekle birlikte mayısta yüzde 26.8 artarak 4 milyar 952 milyon dolara yükseldi. Yılın ilk beş ayındaki toplam ihracat 24 milyar doları aşarken, mayıs sonu itibariyle son bir yıllık ihracat ise 54.1 milyar dolar olarak gerçekleşti. TİM mayıs ayı ihracat rakamlarını bu kez Adana'da açıkladı. TİM Başkanı Oğuz Satıcı, ihracatçının global rekabet gücünü kaybetmeye devam ettiğini belirterek, "Türk ihracatçısı, elindeki barutun dibini kullanıyor. Türkiye şapkasını önüne koymak ve düşünmek zorundadır. Aksi takdirde şapka düşer ve 2001 krizinde olduğu gibi kel gözükür" dedi. 

İhracatın lokomotifleri tekstil, taşıt ve metal oldu Sektörler Mayıs Değ. Ocak-Mayıs Değ. Tarım 486.7 16.2 2.678.7 24.7 Sanayi 4.364.5 27.7 20.927.8 25.8 - Tarıma dayalı işlenmiş ür. 468.5 10.4 2.337.2 23.6 - İşlenmiş petrol ür. 399.8 28.2 1.869.9 36.7 - Sanayi ürünleri 3.496.2 30.4 16.720.7 37.6 Hazırgiyim ve konfeksiyon 964.8 -2.7 5.231.4 15.8 Taşıt araçları ve yan san. 873.0 46.3 3.907.9 44.7 Elektrik - elektronik 466.1 57.1 2.233.8 56.2 Makine ve aksamları 161.7 36.1 798.6 44.8 Demir ve demir dışı metaller 795.6 66.9 3.467.5 64.3 Çimento ve toprak ür. 145.4 17.6 690.3 33.1 Değerli maden ve mücevherat 75.8 14.6 326.7 17.3 Diğer sanayi ürünleri 13.9 26.6 64.4 48.6 Madencilik 101.7 48.6 429.0 50.5 Toplam 4.952.9 26.8 24.035.6 34.7 


</TEXT>
</DOC>
