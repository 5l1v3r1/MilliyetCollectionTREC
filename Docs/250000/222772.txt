<DOC>
<DOCNO> 222772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/soneko13.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon 220 bin kişi nemasını aldı... 
</HEADLINE>
<TEXT>

     Zorunlu tasarruf nema ödemelerinin tutarı, dün akşam itibariyle 361 trilyon lirayı, nemasını alan kişi sayısı da 1 milyon 220 bin kişiyi buldu. 
     Ziraat Bankası yetkililerinden edindiği bilgiye göre, ödemelerde herhangi bir sıkıntı yaşanmıyor. 
     Dün akşam ittibariyle parasının alanların dağılımına bakıldığında ise kurumsal talep dikkat çekiyor. 
     Kurumlar aracılığı ile nemasını alanların sayısı 817 bin kişiyi bulurken, geriye kalanlar nemasını bireysel olarak almayı tercih etti. 
     
     ''KURUMLAR ARACILIĞIYLA BAŞVURUN'' 

     Ziraat Bankası yetkilileri, bireysel olarak müracaatlarda Tasarrufu Teşvik Hesabı son numarasına göre ödeme yapıldığını hatırlatarak, kurumlar aracılığı ile ödemenin hem işlemleri rahatlattığını hem de son numara tarihinin beklenmesi durumunu ortadan kaldırdığını hatırlatıyor. 
     Kurumsal ödemelerde de sıkıntı bulunmadığı kaydedilirken, sadece Adalet Bakanlığı'na bağlı birimlerin bazılarının güvenlik gerekçesiyle dışarı ile internet bağlantısı sağlayamamalarının bazı sıkıntılara yol açtığı, bunların ise şubeler aracılığıyla giderilmeye çalışıldığı ifade ediliyor. 
     
     3 AY SONRA NE ALINACAK 

     Bu arada, Haziran ayında ödenecek nemaların tutarı bugün alınan tutarın üzerinde olacak. 
     Nema hesaplamasında yıllık olarak TÜFE 5 puan faiz uygulanırken, 3 ay sonra, 3 aylık enflasyon sıfır bile olsa vatandaşa yüzde 1.25 faiz ödenecek. 
     Örneğin, 1 milyar lira nema alan vatandaş 3 ay sonra, TÜFE'de artış yaşanmaması durumunda, 1 milyar 12.5 milyon lira nema alacak. 
     Bu dönemde TÜFE'de meydana gelecek artışın yanısıtılması ile birlikte bu rakam daha da yukarı çıkabilecek. 

     
</TEXT>
</DOC>
