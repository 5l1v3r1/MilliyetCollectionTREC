<DOC>
<DOCNO> 243132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/guncel/gun05.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyolları teselli ettiler 
</HEADLINE>
<TEXT>


TRABZON DHA 

Trabzon'da 26 Mayıs 2003 sabahı düşen uçakta yaşamını yitiren 62 İspanyol askeri gözyaşlarıyla anıldı. Maçka ilçesi girişinde yaptırılan Türkiye - İspanya Dostluk Anıtı'nın açılış törenine Milli Savunma Bakanı Vecdi Gönül, 3. Ordu Komutanı Orgeneral Oktar Ataman, İspanya Savunma Bakanı Jose Bono Martinez'le 160 asker yakını katıldı. Gönül, "Artık evlatlarınızı, evlatlarımız kabul ediyorum" dedi. Asker aileleri, kendi yazdığı şiiri okuyan Martinez'in konuşması sırasında gözyaşlarını tutamadı. Törene katılanlar, kazanın meydana geldiği Şahinkaya Beldesi Hoçkina Mezrası'nda yapılan anıtın açılışını da yaptı. Çocuklar, asker yakınlarını yayladan topladıkları çiçeklerle karşıladı. Ülkelerine getirmek için olay yerinden toprak alan İspanyol kadınlarını da Şahinkayalı kadınlar teselli etti. Türk ve İspanyol kadınlar daha sonra birbirine sarılarak ağladı. 


</TEXT>
</DOC>
