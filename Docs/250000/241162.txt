<DOC>
<DOCNO> 241162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sondun23.html </URL>
<DATE> 2004/05/19/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Mahkeme onayladı, Metin Kaplan sınır dışı ediliyor... 
</HEADLINE>
<TEXT>

     Almanya'da Köln idare mahkemesi, ülkede faaliyetleri yasaklanan İslami Cemiyet ve Cemaatleri Birliği'nin İCCB yöneticisi Metin Kaplan hakkında Şehir İdaresi tarafından alınan sınır dışı etme kararını onayladı. 
     Mahkeme, kamuoyunda ''kara ses'' olarak bilinen Cemalettin Kaplan'ın oğlu olan Metin Kaplan'ın oturma izninin sona erdiğini, bu nedenle Şehir İdaresi tarafından alınan kararın geçerli olduğunu bildirdi. 
     Kaplan'ın sınır dışı edilip edilmeyeceğine, Münster kentindeki Kuzey Ren Vestfalya Eyalet Yüksek Mahkemesi'nin 26 Mayıs'ta bakacağı davada karar verecek. 
     Kaplan, rakibi İbrahim Sofu'yu öldürmeye azmettirmek suçundan 4 yıl hapis yatmış, serbest bırakıldıktan sonra da ''adil yargılanmayabileceği'' gerekçesiyle sınır dışı edilmemişti. Alman yasalarına göre, idam cezasına çarptırılabilecek ya da işkence görebilecek yabancılar sınır dışı edilemiyor. 
     
</TEXT>
</DOC>
