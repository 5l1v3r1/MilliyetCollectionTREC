<DOC>
<DOCNO> 204300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/siyaset/siy06.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koltukları eskidi 
</HEADLINE>
<TEXT>

   Meclis Genel Kurul salonunun yenilenmesiyle ilgili eski TBMM Başkanı Kalemli aleyhine açılan davada ikinci kez keşif yapılacak 
      ANKARA Milliyet 

   
   Meclis Genel Kurul salonunun yenilenmesiyle ilgili eski TBMM Başkanı Mustafa Kalemli, TBMM'nin eski üst düzey 5 yöneticisi, Emlak Konut A.Ş ve Ural Mimarlık Mühendislik İnşaat Sanayi ve Ticaret Limited Şirketi aleyhine açılan alacak davasında, ikinci kez keşif yapılmasına karar verildi. 
   Ankara 3. Asliye Hukuk Mahkemesi'nde görülen davanın dünkü duruşmasına taraf avukatları katıldı. Yargıç Mehmet Selim Kaya, Mimar Sinan Üniversitesi, İstanbul Teknik Üniversitesi ile Bayındırlık ve İsk n Bakanlığı'ndan istenen bilirkişi isimlerinin mahkemeye bildirildiğini açıkladı. 
   
   Nihayet bulundu 
   Kaya, keşif yapılabilmesi için Genel Kurul Salonu'nun kullanılmadığı günlerin TBMM Başkanlığı'ndan sorulmasına, bilirkişilerin de bildirimden sonra belirlenmesine karar vererek duruşmayı erteledi. 
   Mahkeme, daha önce de üniversitelerin elektrik - elektronik, mühendislik ve inşaat fakültelerine konularında uzman bilirkişi isimlerinin bildirilmesi için yazı yazmış, ancak sonuç alamamıştı. Mahkeme geçen adli yılı, bilirkişi raporu alabilme uğraşı içinde tamamlamıştı. 
   
   
   
   
</TEXT>
</DOC>
