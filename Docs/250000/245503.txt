<DOC>
<DOCNO> 245503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/spor/spo04.html </URL>
<DATE> 2004/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisconti atağı 
</HEADLINE>
<TEXT>


Trabzonspor, Belçikalı Bisconti'nin transferi için atağa geçti. Standart Liege'de forma giyen 31 yaşındaki tecrübeli oyuncu orta sahada mücadele ediyor. 


Doğan'ın gözdesi 
YENİ sezonda Şampiyonlar Ligi'ne kalmanın hesaplarını yapan Trabzonspor, yabancı transferinde rotayı Belçika'ya çevirdi. Bordo - Mavililer'in, Ziya Doğan'ın raporu doğrultusunda Standart Liege'de forma giyen Roberto Bisconti için atağa geçtiği iddia edildi. Belçika Milli Takımı'nın da yer alan 31 yaşındaki tecrübeli yıldız orta sahada forma giyiyor. 

Genk'ten açıklama 
TRANSFER listesinde yer alan bir diğer Belçikalı yıldız Bernd Thijs için Genk Kulübü'nden açıklama yapıldı. Menajer Paul Heylen, futbolcularının Trabzonspor ile anlaşma sağladığını bildirdi. Heylen, "Kulüp olarak henüz bonservis konusunda ortak bir nokta bulamadık. Thijs, bize Trabzonspor'da oynamak istediğini söyledi. Ancak biz de anlaşmak zorundayız" dedi. 

'Hakkını vereceğiz' 
TRABZONSPOR Basın Sözcüsü İbrahim Şahin, "Gökdeniz bizim sözleşmeli futbolcumuz. Kendisiyle herhangi bir problemimiz yok. Kulübün tüm imkanlarını zorluyoruz. Hakkını vereceğiz" dedi. Şahin, "Bir kaç güne kadar ortak noktaya geliriz" diye konuştu. 





</TEXT>
</DOC>
