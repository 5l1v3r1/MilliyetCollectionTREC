<DOC>
<DOCNO> 202531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo25.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen ve Pancu Kocaeli maçında yok 
</HEADLINE>
<TEXT>

     Beşiktaş, Kocaelispor ile yarın yapacağı Türkiye Kupası 2. kademe maçının hazırlıklarını tamamladı. 
     Teknik direktör Mircea Lucescu yönetiminde, BJK Nevzat Demir Tesisleri'nde basına kapalı olarak gerçekleştirilen idmanda, futbolcuların taktik ağırlıklı bir çalışma yaptıkları öğrenildi. 
     Antrenmana sakatlıkları süren Pancu, Sergen Yalçın ve üst solunum yolu enfeksiyonuna yakalanan Emre katılmadı. 
     Bu 3 futbolcunun da Kocaelispor maçında forma giyemeyecekleri bildirildi. 
     Teknik direktör Lucescu'nun, Kocaelispor karşısında, ligde fazla şans veremediği futbolcuları oynatması bekleniyor. 
     Siyah-beyazlıların, yarın saat 20.30'da başlayacak ve Hakan Sivriselvi'nin yöneteceği Kocaelispor maçına şu muhtemel 11 ile çıkması bekleniyor 
     Ramazan, Ahmet Yıldırım, Ronaldo, Gökhan, Kaan Dobra, Ümit, Giunti, Yasin Sülün, Serdar Topraktepe, Ahmed Hassan ve Sinan. 
     
</TEXT>
</DOC>
