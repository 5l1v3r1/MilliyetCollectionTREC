<DOC>
<DOCNO> 217934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/son/sondun05.html </URL>
<DATE> 2004/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de hane başına internet oranı kablo TV'den yüksek... 
</HEADLINE>
<TEXT>

     ABD'deki evlerde kablolu televizyondan çok internet bağlantısı olduğu belirlendi. 
     İstatistik firması EMarketer tarafından yapılan araştırmaya göre, ABD'de hanelerin yüzde 68'inde internet bağlantısı bulunuyor, yüzde 65.8'inde de kablolu televizyon bağlantısı var. 
     EMarketer'in Başkanı Geoffrey Ramsey, ülkedeki kablolu televizyon bağlantısı oranının sabit olmasına karşılık, internet bağlantısı oranının sürekli artış gösterdiğini belirtti. 
     Araştırmaya göre, internet bağlantısı oranı artış göstermesine rağmen Amerikalılar hala televizyon karşısında daha fazla zaman harcıyorlar. Amerikan halkı, ortalama olarak zamanlarının yüzde 5'ini internette geçiriyor, yüzde 26'sını ise ekran karşısında harcıyor. 
     
</TEXT>
</DOC>
