<DOC>
<DOCNO> 230389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sondun25.html </URL>
<DATE> 2004/04/11/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Iraklıların şartı Ayaklanmayı durdururuz ancak... 
</HEADLINE>
<TEXT>

     Irak Geçici Yönetim Konseyi GYK üyelerinin, Şii ayaklanmasına son vermek için ABD'ye, Şii lider Mukteda Sadr'ın tutuklanmasından vazgeçilmesi önerisinde bulundukları bildirildi. 
     Konsey üyeleri, Sadr'ın yakalanıp yakalanmamasını Iraklılara bırakan öneriye, ABD'nin Irak'taki sivil yöneticisi Paul Bremer'in sıcak baktığını söylediler. 
     GYK'dan bir yetkili, koalisyonunun krizi çözmek için önerilere açık olduğunu, ancak ABD kamuoyunun Sadr'ın yakalanması ve isyancıların bozguna uğratılması konusundaki arzusunun değişmediğini söyledi. 
     Dava Partisi sözcülerinden Adnan Ali ise ABD yetkililerinin Sadr'ın yakalanmasına ilişkin tutumlarını yumuşattıklarını, birkaç gün içinde bir anlaşmaya varılabileceğini söyledi. 
     Ali, anlaşmanın içerinin, ABD'nin kendisine zarar vermememe garantisi karşılığında Sadr'ın milislerini dağıtması şeklinde olabileceğini anlattı. 
     Sadr hakkında, aylar önce, Büyük Ayetullah Ebu El Kasım'ın oğlu Seyid Abdülmecid Hoei'nin öldürülmesine karışmaktan tutuklama kararı çıkarılmıştı. Ancak bu karar, Sadr'ın yandaşlarının geçen haftadan beri Amerikan askerleriyle çatışmaya başlamasından sonra açıklandı. 
     
</TEXT>
</DOC>
