<DOC>
<DOCNO> 244525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo31.html </URL>
<DATE> 2004/06/01/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Okan Buruk, 15 Haziran'da Beşiktaş'la sözleşmeyi imzalıyor... 
</HEADLINE>
<TEXT>

     İnterli futbolcu Okan Buruk'un menajeri Ahmet Bulut, Galatasaray Kulübü Başkanı Özhan Canaydın ve Futbol Şube Sorumlusu Ergün Gürsoy'un kendilerine teklifte bulunduğunu, ancak daha önce söz vermeleri nedeniyle Beşiktaş'ı seçtiklerini söyledi. 
     Galatasaraylı yetkililerle görüştüklerini belirten Bulut, ''Biz Beşiktaş'ın seçilen başkanı Yıldırım Demirören ile daha önce protokol yapmıştık. Verdiğimiz sözü yerine getirdik'' diye konuştu. 
     Beşiktaş'ın teklifinin Galatasaray'dan daha iyi olduğunu vurgulayan Menajer Bulut, Okan'ın siyah-beyazlı kulüple 15 Haziran'da resmi sözleşmeyi imzalayacağını ifade etti. 
     Okan'ın kulübü İnter ile görüşmek üzere 4 Haziran Cuma günü İtalya'ya gideceğini belirten Ahmet Bulut, sorun çıkacağını düşünmediğini sözlerine ekledi. 

     
</TEXT>
</DOC>
