<DOC>
<DOCNO> 209753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/dunya/dun02.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs çözülürse müzakere başlar 
</HEADLINE>
<TEXT>

   ANKARA Milliyet 

   
   Avrupa Konseyi Parlamenterler Meclisi üyesi ve Kıbrıs raportörü Mathias Eorsi, Kıbrıs sorununun çözümüne tüm tarafların birleşmesiyle Annan Planı temelinde başlamaya hazır olduklarını açıkladı. Ankara'da dün Dışişleri Bakanı Abdullah Gül'le görüşen Eorsi, çıkışta yaptığı açıklamada, "İlk defa iyimseriz. Taraflar birbirlerinin kaygılarını anlarlarsa, ana konularda birkaç günde anlaşma sağlanabilir" diye konuştu. Türkiye'nin Annan Planı'nda yapılmasını istediği değişiklikler konusunda uzlaşma sağlanıp sağlanamayacağı sorusuna Eorsi, "Uzlaşma bulunabileceğine inanıyorum" yanıtını verdi. Kıbrıs sorununun çözümüyle, Türkiye'nin AB süreci önündeki tüm kriterlerin tamamlanacağını kaydeden Eorsi, "Türkiye hiç bu kadar AB'ye yakın olmadı. Sorun çözülürse en kısa zamanda müzakerelere başlayacaksınız" dedi. 
   
   
</TEXT>
</DOC>
