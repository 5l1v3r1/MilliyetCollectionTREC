<DOC>
<DOCNO> 230448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/son/sontur15.html </URL>
<DATE> 2004/04/11/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Sabancı ailesine taziye ziyaretleri sürüyor... 
</HEADLINE>
<TEXT>

     İstanbul'da dün sabah vefat eden Sakıp Sabancı'nın ailesine taziye ziyaret sürüyor. 
     Taziye ziyareti kabulü için aile mensupları saat 13.00'den itibaren Sabancı Center'a gelmeye başladı. 
     Sakıp Sabancı'nın kızı Dilek Sabancı, torunu Melisa, kardeşleri Erol ve Şevket Sabancı, yeğenleri Ali ve Güler Sabancı ile Sabancı Holding CEO'su Dr. Celal Metin, başsağlığı dileklerini kabul ediyor. 
     Celal Metin, taziye ziyaretlerinden önce yaptığı kısa açıklamada, Sabancı'nın cenazesinin saat 15.00'da Amerikan Hastanesi'nden alınıp eski ikametgahı olan Atlı Köşk'e götürüleceğini ve ailesinin bu geceyi burada geçireceğini tekrarladı. 
     Metin, Sakıp Sabancı'nın eşi Türkan Sabancı'nın Atlı Köşk'te kalmak istemesinden dolayı taziyeleri kabul etmek için Sabancı Center'e gelmeyeceğini kaydetti. 
     
     HAHAMBAŞI 

     Taziye ziyaretinde bulunan Türkiye Hahambaşı İsak Haleva, çıkışta gazetecilere yaptığı açıklamada çok üzüntülü olduğunu ifade ederek, şöyle konuştu 
     ''Türkiyemiz büyük bir yıldızı kaybetti. Çok heyecanlıyım, neden Şahsen onunla birkaç kez konuşma şerefine nail oldum. Büyük bir insan gördüm. Zenginlik mevzubahis değil, insan... Halkını Türkiyesini herkesi seven bir insan. Tanrıya duam, Türkiye onun bıraktığı eserleri daima ilerletsin, Türkiyemiz günden güne daha parlasın. Türkiye onunla iftihar ediyor. Türkiye bir evladını kaybetti. Büyük bir insan kaybetti. Hepimizin başı sağolsun.'' Taziye ziyaretine gelenler arasında Erdal ve Sevinç İnönü, İstemihan Talay, Kadir Has, İlhan Kesici, Selami Öztürk, Hüseyin Bayraktar da bulunuyor. 
     Bu arada, Sabancı ailesi fertlerinin taziye ziyaretlerini dönüşümlü olarak kabul edecekleri bildirildi. 
     
</TEXT>
</DOC>
