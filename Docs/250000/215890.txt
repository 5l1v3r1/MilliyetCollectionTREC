<DOC>
<DOCNO> 215890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/siyaset/siy05.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vergiyi indirin, heykelinizi dikelim' 
</HEADLINE>
<TEXT>

      ANKARA Milliyet 

   
   Korsan yayınla etkili mücadele sağlayacak bir dizi düzenleme getiren "telif hakları yasa tasarası"na destek istemek için TBMM'ye gelen sanatçılar, Meclis Başkanı Bülent Arınç, Başbakan Recep Tayyip Erdoğan ve CHP Genel Başkanı Deniz Baykal'ı ziyaret etti. 
   Mahsun Kırmızıgül, Zeki Alasya, Yılmaz Erdoğan, Ali Rıza Binboğa, Sinan Çetin, İlhan Şeşen ve Selda Alkor'un da aralarında bulunduğu çok sayıda sanatçının ziyareti renkli diyaloglara sahne oldu. Başbakan Erdoğan'ı ziyaret sırasında Sinan Çetin, sinemadan kesinti yapıp bunu dağıtacak bir KİT kurulmasının masrafa yola açacağını söyledi. Sinemadan kesilen "Rüsumu" kaldırıp vergiyi indirmesini beklediklerini ifade eden Çetin, Erdoğan'a, "Bunu yapın, Yeşilçam'a heykelinizi dikelim" dedi. Erdoğan'dan, "O da bir masraf" yanıtı gelince gülüşmeler yaşandı. Arınç'ı ziyaret sırasında da, Meclis'e ilk kez geldiğini söyleyen Yılmaz Erdoğan, "Gerçi egemenlik kayıtsız şartsız milletin olalı epey zaman oldu ama..." diye espri yaptı. Erdoğan'ın, "Tavan da çok güzelmiş" sözleri üzerine Arınç, "Sayın Erdoğan, eski günleri hatırlıyor" dedi. Arınç'ın bu sözleri, TBMM'de tavana çiğköfte yapıştırılan günlere atıf diye anlaşılınca, Erdoğan, "Valla öyle bir niyetim yoktu" diye yanıt verdi. 
   
   
   
</TEXT>
</DOC>
