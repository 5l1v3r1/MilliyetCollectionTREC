<DOC>
<DOCNO> 223166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonsiy26.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Datça Belediye Başkanına 11 ay hapis cezası verildi. 
</HEADLINE>
<TEXT>

     Muğla'nın Datça ilçesinde, ''bir şirkete ait santral ile bir barın yapılması için gerekli izinlerin alınmadan yapılmasına izin verdiği'' iddiasıyla yargılanan Datça Belediye Başkanı Erol Karakullukçu'ya, 11 ay 20 gün hapis ve 88 milyon 725 bin lira para cezası verildi. 
     Muğla Ağır ceza Mahkemesi, gerekli izinleri almadan Bilgi Beton Şirketi'ne ait santralin kurulması ve bir barın yapımına izin verdiği, bazı kaçak binaların yıkımını engelleyerek ''görevini suiistimal ettiği'' iddiasıyla Karakullukçu hakkında açılan davayı karara bağladı. 
     Mahkeme, Karakullukçu'ya, 11 ay 20 gün hapis, 88 milyon 725 bin lira para cezası ve 2 ay 20 gün memuriyetten yoksun bırakılmasına karar verdi. 
     Diğer sanıklar Önder Antalyalı, Sami Bircan, Abdullah İşcan, Oya Başdoğan, Metin Uysal, Nuri Tatlı, Nuri Kaya, Mehmet Cennet, Mustafa Özlü, Naci Eser, A. Gürsel Acar ve Hüseyin Eryılmaz ise beraat etti. 
     
</TEXT>
</DOC>
