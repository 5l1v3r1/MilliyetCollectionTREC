<DOC>
<DOCNO> 218830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/dunya/dun02.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aristide sonunda kaçtı 
</HEADLINE>
<TEXT>

   Hakkında seçimlerde yolsuzluk yaptığı iddiasıyla 5 Şubat'ta isyan başlatılan Haiti Devlet Başkanı Aristide dün ülkesini terk etti 
      DIŞ HABERLER SERVİSİ 

   
   Haiti Devlet Başkanı Jean - Bertrand Aristide 3 hafta süren isyan ve uluslararası baskıya daha fazla dayanamayarak ülkeden ayrıldı. Aristide'in yerine anayasa gereği Yüksek Mahkeme Başyargıcı Boniface Alexandre yemin ederek devlet başkanlığı görevini üstlendi. Başbakan Yvon Neptune'ün Aristide'in bir kez daha ülke için kendini kurban etmeyi kabul ettiğini belirterek, devlet başkanının istifa mektubunda,"Anayasa, Haiti halkının kanında boğulmamalı...Eğer istifam kan dökülmesini önleyecekse, ayrılmayı kabul ediyorum" dediğini kaydetti. Nereye gittiği tam olarak bilinmeyen Aristide'in Tayvan ya da Panama'dan sığınma talebinde bulunabileceği belirtildi. Ülkede istikrarın sağlanması için süratle uluslararası bir güç gönderilecek. ABD Başkanı George Bush, uluslararası güce öncülük yapacak deniz piyadelerinden bir birliğin ülkeye gitmesi için talimat verdi. Kanada askerlerinin ise başkent Port-aux-Prince'deki ana havaalanının kontrolünü ele geçirdikleri ileri sürüldü. 
   Gonaives kentinde Aristide'e karşı 2000 seçimlerinde yolsuzluk yaptığı iddiasıyla 5 Şubat'ta başlayan isyan kısa sürede tüm ülkeye yayılmıştı. 
   
   
   
</TEXT>
</DOC>
