<DOC>
<DOCNO> 223780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sonsiy05.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Anket, 'Türkiye'nin ortalamasını ortaya koyar' diyemem 
</HEADLINE>
<TEXT>

     Başbakan Recep Tayyip Erdoğan, ''yerel seçimlere ilişkin anketlerin Türkiye ortalamasını ortaya koyacağı yönünde bir değerlendirme yapamayacağını'' söyledi. 
     Erdoğan, Bursa'ya hareketinden önce, Esenboğa Havalimanı'nda, bir gazetecinin, 3 büyük ildeki seçimlere ilişkin anket sonuçları hakkındaki sorusunu yanıtladı. Başbakan Erdoğan, bu illerin Türkiye'nin ''adeta özeti'' olan iller olduğunu kaydederek, ''Fakat net, kesin Türkiye'nin ortalamasını ortaya koyar diye bir değerlendirme yapamam'' dedi. 
     Partisine karşı halkın bir teveccühü bulunduğunu ifade eden Erdoğan, şöyle konuştu 
     ''Şuna inanıyorum, şunu söylüyorum Biz tabii bir kurumsallaşma yolunda ilk defa bir yerel seçime girişiyoruz. Bu seçimde de halkımızın göstereceği teveccühle belediyecilikte AK Parti siyasetini nasıl sergileyecek, bunu görme fırsatı da bulsun. Ve halkımızın bu teveccühü de bunu gösteriyor ki yerel seçimlerde bu yetkiyi 3 Kasım'da da verdiği gibi halkımız Türkiye'ye versin. İnşallah çağdaş bir belediyecilik anlayışını sergilediğini görerek şu ana kadar çektiği çilelerin asgariye inmeye başladığını yaşasın.'' 
     ÇOK İLGİ GÖRÜYORUZ 
     Erdoğan,''3 Kasım seçimleriyle mukayese edilmeyecek bir ilgi görüyoruz'' dedi. 
     Başbakan Erdoğan, Yenişehir Havaalanı'ndan Yalova'ya hareketinden önce, bir gazetecinin üç büyük kente ilişkin anket sonuçlarını nasıl değerlendiğini sorması üzerine, şöyle konuştu 
     ''Anketler yüzde 100 neticeyi belirtmiyor, belirlemiyor. Ama, elimizde veri olarak bulunuyor. Halkımızın partimize karşı gerçekten büyük bir teveccühü var. Bu, kaldı ki bir anket. Üç büyük ilimizde yapılmış bir anket. Gittiğim bütün illerde, şu ana kadar 40'ı aşmış durumdayım, illerde, meydanlarda bizler konvoy yapmıyoruz. Ama, buna rağmen farklı. 3 kasım seçimleriyle mukayese edilmeyecek bir ilgi görüyoruz. Merkezi siyasette partimize verilen görevin, yerel siyasette de verilmesi istikametinde bir yönelimi ortaya koyuyor. Bizler de, Türkiye'nin 780 bin kilometrekarede bir fiziki değişim ve dönüşümü, demokratikleşme süreciyle birlikte önemsiyoruz. Halkımız artık belediyecilikte suymuş, altyapıymış bunları konuşmaktan kurtulmalı. Bu, yüzde 100 olur mu Tabi ki olmaz. Yani büyük ölçüde hallolursa, Anadolu'nun değişik yerlerinde ayakları çamurlu, hala kanalizasyonlu, sokaklarda aktığı il, ilçe, beldeler var. Bunlardan sıyrılmamız lazım. Bu konuda sevdalı olmak gerekiyor. Bu ekibe sahibiz. Böyle dinamiğimiz var. Bize teveccüh gösteren halkımıza bağlı olacağız.'' Bir gazetecinin, ''Kıbrıs görüşmelerinde bir tıkanma mı var Serdar Denktaş da zirveye gitmeyeceği yönünde bir sinyal verdi. Nasıl değerlendiriyorsunuz '' yönündeki sorusu üzerine de Erdoğan, ''Bunların hepsini çözeriz'' yanıtını verdi. 
     
</TEXT>
</DOC>
