<DOC>
<DOCNO> 217897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/26/spor/yguven.html </URL>
<DATE> 2004/02/26/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Dış mihraklı sorular 
</HEADLINE>
<TEXT>

      Bu hafta "dış mihraklı" bir TERS KÖŞE ile karşı karşıyasınız Antep'ten beri sırtımıza yapışan kar ve soğukla birlikte geldiğimiz Parma'da kaleme alınan, gözlerden ve gündemden uzak bir TERS KÖŞE... 
   Diyorum ki, aklıma takılan, içime ukte olan konuları hazır fırsatı gelmişken yazıp kurtulayım. Daha doğrusu soru sorayım. 
   
   Kazım'ın jürisi 
   Mesela sevgili Kazım Kanat, "populizm"in kelime anlamını öğrendi mi Malum Milliyet'i, Yılın Sporcusu Anketi'ni okurlarına yaptırdığı için populist bulmuş, televizyonda izlediği Amerikan dizilerinden etkilenmiş olsa gerek en iyi seçimin Sabah'ınki gibi jüri sistemi ile gerçekleşeceğini iddia etmişti. Tuhaftır, Daha çalışmaya başlamadan "Hıncal Uluç ve diğer 49 kişi" olarak bölünen o jüriye göre Sergen, Tuncay'ın dörtte biri etmedi. 
   Sevgili Kazım'a bundan böyle TRT 4'deki Açık Öğretim programlarını tavsiye ederim. 
   
   Uluç'un ulu sütunları 
   Savaş Ay'ın, "Cem Karaca'yı mahzun edenler" listesinde ilk sıraya koyduğu Edip Akbayram için yazdıklarına katılmayanlardan biri de bendim. Çok enteresan yanıt Hıncal Uluç'tan geldi. Sayfası sadece "müridleri"ne açık olan Sayın Uluç, bir tek onları okumuyor demek ki... Peki, bizim üstaddan icazet almadan fikrimizi söyleme hakkımız yok mu Spordan geçtik, sevdiğimiz sanatçıyı bile koruyamıyoruz yani. Şayet bilen varsa söylesin, Sayın Uluç'un iştigal etmediği bir alanda yazmak istiyorum artık. 
   
   Ulusoy'u isteyenler 
   En çok merak ettiğim konulardan biri de Sayın Haluk Ulusoy'un "devam" kararına gerekçe gösterdiği "yoğun taleplerin", kimden ve ne zaman geldiği idi. Gerçi Antep'teki ünlü İnciler Lokantası'nda acılı yuvarlamalar arasında Asbaşkan Sayın Ata Aksu'ya aynı soruyu sordum. Ama yanıt beni tatmin etmedi. "Kulüpler" dedi Sayın Aksu. Kulüpler mi Benim bildiğim her kulüp sırayla Federasyona sallar. Yoksa bizim bilmediğimiz başka verkaçlar mı var. 
   
   Her "Mehmet" Cansun mu 
   Güneydoğu - Kuzey İtalya hattında İpekyolu'nu havadan katederken pasaport kontrolünden geçmiştim ki, Sayın Mehmet Cansun aradı. Kısa kestik, aybaşına randevulaştık. Derin nezaketinin satır aralarından anladığım kadarı ile geçen haftaki TERS KÖŞE'de çıkan bir yazıya alınmıştı. Yazıda Moda'dan arkadaşım Mehmet'i anlatmış, onun borçlarını ödeyen ağabeyini Sayın Canaydın'a benzetmiştim. Sadece isim benzerliği, Mehmet gerçekten vardı Çok merak edenlere lakabını da söylerim . Peki sayın Canaydın neden aramadı Yani her yazımın infial veya hayranlık uyandıracağını düşünen megalomanlardan değilim ama, olumsuz bir yazıdaki hataları açıklamak için aramışlığı vardı. 
   
   Yavuz Donat'la spor 
   Spor yazarları plazalara, kafelere, evlere saklandıkça, "boşluk" kalacak değil ya dolduruluyor elbet. Mesela sayın Yavuz Donat'ı yakında stadların soyunma odalarında falan görürsek şaşırmayalım. Sayın Aziz Yıldırım'ın uçağından inip, Parma uçağına binmiş burada da işbaşındaydı. Peki neden spor yazarları siyasetçilerle röportajlar yapmaz. Konjonktür mü müsade etmiyor, spor yazarları mı gerekli donanıma sahip değil Galiba politik hayatımız ne zaman "elbise" değiştirse, askıya asılan kostümün kartvizit cebinde kalıyor spor medyası. Mendil gibi... 
   
   Kurşun Çakar'a mesaj hepimize    Aman Tanrım .. Ahmet Çakar'ı da vur dur muşlar. Yazık... Çok yazık. Hem Çakar'a, hem Türkiye'ye. 
   "Sevgili Çakar'ın dilini frenlemesini dileyen biri olarak" çok üzüldüm ben. Çünkü bu fren, esas değil usul yönündendi. Bugüne kadar hiç kimse, evet hiç kimse Ahmet Çakar kadar yolsuzluğun, şikenin, avantanın üzerine gitmedi. 
   Gazetecilik, ikinci - üçüncü mesleğiydi ama, hiçbir televizyon gazetecisi onun kadar somutlaştıramamıştı Türk futbolunu kemirenlerin zararlarını. 
   Sadece üslubu inciticiydi. Aynı saptamaları daha az kavga ederek yapabilirdi. 
   Adeta bir adrenalin bağımlısı gibi tüm varlığı ile taşın altına girmekten hoşlanıyor olmalıydı. 
   
   Namlunun ucundaydı 
   Batının en hızlı silah çeken kovboyu kadar namlunun ucundaydı Çakar. O namlu ki, "davet sohbet soslu sözde kahramanlıklarla yetinen şezlong yorumcularından veya bir camianın müşteri temsilcisi tayfasından olmayan", eyyamdan iğrenen, menfaat çetelerinden tiksinen, yalancıyı, hırsızı, şikeciyi, pisliği teşhir eden her gazetecinin şakağına dayalıydı. 
   Sevgili Çakar, namluyu tuttu, kendine çevirdi. 
   Reyting kaygusuyla mı yaptı, dikkati çekmek için mi, bu onun yaradılışı mıydı bilinmez ama paldır küldür yıkarak yirmi yıllık temizliği birkaç seneye sığdırdı. 
   "Ben Ahmet Çakar'ı vuruyorum, spor yazarları siz anlayın" demek istemiş olmalı kabzadaki fikir kabızları. Benden de onlara mesaj hiç heveslenmeyin Mesaj yanlış anlaşıldı... Çakar iyileştiğinde, tek kusuru üslubuna, "kadı kızı" muamelesi yapacağım, söz. 
   Acil şifalar. 
   
   Az ama öz seyirci    Dedik ya Parma'dayız... Maç da, siz bu satırları okuduğunuz akşam oynanacak. Fikrimizi söylememiz lazım sonuç ne olacak .. 
   Ersun Yanal'ın planlarından yola çıkarsak, Parma'nın "beraberlik için bile" birkaç gol atması gerektiğini söyleyelim ve masanın diğer yanına geçelim. 
   Sıradışı bir kafile ile geldik Parma'ya... Kibar gençler, saygın aileler, kerli felli adamlar, zarif bayanlar. Hani öyle bildik taraftar portresi çizmiyor Gençlerbirliği takımını tutanlar. O kadar ki, Free Bird Hava yollarına ait özel uçağın pilotu Parma'ya indiğimizde anons etti 
   
   Kırmızı - Siyah 
   "Sayın yolcular, Kırmızı - Siyah seslerini kokpitten duyamadım. Lütfen bir daha tekrarlayalım. Siyah..." 
   Uçakta ilk kez gürültü koptu 
   "Kırmızı..." 
   Çok tatlıydı... Benim iki kere hoşuma gitti. Çünkü uçağın sahibi uzun yıllardır görmediğim dostum Mekin Gözen'di ve kendi gibi esprili, muhteşem bir ekip kurmuştu. Böylece özel uçaklı ahpabı olanlar klasmanına girebilirim belki. Yukarda Antep'te yediğim yemeği de anlattım. Görüldüğü gibi ünlü bir yazar olmak yolundayım 
   Bu deplasmanda anladım ki, taraftarın niceliği kadar niteliği de önemli. Al bizim kafileyi maçtan sonra operaya götür, hiç göze batmazlar. Göreceksiniz yeri göğü yırtan taraftarlardan daha katkılı olacaklar. 
   
   Antep'teki alevler    "İnsanlık dev adımlarla ilerliyor." 
   Helal olsun da insandan ne haber Cep telefonuyla fotoğraf çekip aşklarını internette yaşayan insan, tarih öncesi atalarından ne kadar ilerde şimdi 
   O zaman da açlıktan ölünüyordu, bugün de... O zaman da acıkmadan öldürüyordu insan, Ay'a gitti, Mars'a kartvizit bıraktı halen aynı tas aynı hamam. 
   Galiba en çok yok etme yeteneğimiz gelişti. Hem kendimizi, hem nefret ettiklerimizi. 
   Yok ediyoruz. En gelişmiş yöntemlerle, en ilkel yollardan. 
   Canlı bomba, kanlı baskın, yangın yak, yık, ez, kes... 
   Hadi milletine, ırzına, servetine saldıranlara karşı çaresiz kalanların vahşetlerini gerekçelendirmelerini - asla onaylamasam da - bir dereceye kadar anlarım, ama şu futbol denilen küresel şovda ölümcül sivriliklere, doğrusu pes. 
   Oyun bu oyun... 
   Gelin bunu, Yeşilçam'ın kötü adamlarına yolda saldıranlara anlatın. 
   Bu konuya nereden girdim .. Antep - Fener maçından. 
   
   Spor - siyaset 
   Ben de oradaydım. Gerçi o inanılmaz soğukta bizim parmaklarımız laptopun tuşlarına yapışırken, olaya Digitürk'ten tanık olanlar çok çarpıcı yorumlar yaptılar ama, bizim de söyleyecek bir iki lafımız olmalı değil mi 
   Sahi, şu sanal alem bambaşka bir olay. Gaziantep Kamil Ocak Stadı'nda çıkarılan yangına kameralar zum yapınca, bir kısım medya "Antep yanıyor" zannıyla neredeyse Akut'a bile çağrı yapmış ama, üç - beş paralı askerin eylemiydi bu mesele. Açık söyleyeyim basın tribününden o kadar vahim görünmüyordu. Bulundukları yeri yakıyordu eylemciler. Mesaj kulüp başkanına değil, Belediye Başkanı'na veriliyordu. Spor ile siyasete lehim yapıyordu o alevler. 
   Ne acı değil mi 
   H l ilkel atalarımız gibi öldürüp, yıkıp yakıyoruz. Üstelik bunu başkalarının çıkarı için yapıyoruz. Sporu da çakmak taşı olarak kullanıyoruz. 
   
   Pahalı röportaj    Sayın Aziz Yıldırım, soru soracak gazeteciden para alacakmış .. Hemen para biriktirmeye başladım... Çünkü bizim soru pahalı 
   "Fenerbahçe ne zaman şampiyon olacak" 
   
      
   
</TEXT>
</DOC>
