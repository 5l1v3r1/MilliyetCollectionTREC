<DOC>
<DOCNO> 245716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/yasam/axyas01.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk gezegeninin 'Türkiye' şovu 
</HEADLINE>
<TEXT>


Venüs gezegeni, 120 yılda bir Güneş'le yaptığı 'dansa' hazırlanıyor. Bu nadir gök olayı, Dünya üzerinde en rahat Türkiye'den izlenecek 

Önay Yılmaz 

Dünya, 8 Haziran 2004 günü çok nadir gerçekleşen bir gök olayına tanıklık edecek. Gökyüzünün en parlak yıldızı olduğu için zaman zaman 'UFO' sanılan, 'aşk gezegeni' Venüs, bu tarihte Güneş'in önünden geçecek. 
TÜBİTAK Ulusal Gözlemevi'nden TUG verilen bilgiye göre, Venüs 243 yıllık süre boyunca Güneş'in önünden 4 geçiş yapıyor. 8 yıl arayla gerçekleşen bir çift geçiş, yaklaşık 120 yılda bir tekrarlanıyor. İşte, çoğu kimseye hayatı boyu kısmet olmayan bu ilginç gök olayına baştan sona tanıklık edecek şanslı ülkelerin başında da Türkiye geliyor. 
Türkiye'nin her yerinden havanın açık olduğu bölgelerde tam olarak izlenebilecek geçiş, internet üzerinde 'www.tug.tubitak.gov.tr' sitesinin yanı sıra, Ege, Ankara ve İstanbul üniversiteleri gözlemevlerinin web sitelerinden naklen yayımlanacak. 

Gözlere çok dikkat 
Venüs'ün Güneş önünden yapacağı geçiş, Türkiye saatiyle 08.33'te başlayıp, aynı gün 14.07'de sona erecek ve toplam 6 saat 12 dakika sürecek. Geçiş süresince Venüs, Güneş'in dairesel görüntüsünün 33'te biri büyüklüğünde 33 cm çaplı parlak bir disk üzerinde 1 cm çaplı koyu bir disk koyu, küçük bir daire şeklinde görünecek. Ancak uzmanlar, "Güneş filtreleri kullanmadan gözlem yapılmamalı. İsli cam, disket içi, CD, koyu gözlük güvenli değil" uyarısında bulundu. 





</TEXT>
</DOC>
