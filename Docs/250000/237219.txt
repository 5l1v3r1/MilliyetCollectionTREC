<DOC>
<DOCNO> 237219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonsiy14.html </URL>
<DATE> 2004/05/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
MEB'den "okullara Kuran dersi geliyor" iddiasına yalanlama... 
</HEADLINE>
<TEXT>

     Milli Eğitim Bakanlığı MEB , yürütülen çalışmaların hiçbirinde ''okullarda Kuran dersi verilmesi'' yönünde bir düşünce dahi bulunmadığını bildirdi. 
     MEB, bugün bir gazetede yer alan ''Okullara Kuran dersi geliyor'' başlığıyla yayımlanan habere ilişkin yazılı açıklama yaptı. 
     Haberin ''kamuoyunu yanlış bilgilendirecek ve yönlendirecek nitelikte olduğu'' belirtilen açıklamada, şöyle denildi 
     ''Milli Eğitim Bakanlığı bünyesinde, haberde geçtiği şekliyle bugüne kadar herhangi bir çalışma yapılmış değildir. Mesleki ve teknik eğitimin genel eğitim içindeki oranının yükseltilmesi amacıyla yapılan çalışmalar AB ile yürütülen Mesleki Teknik Eğitimin Güçlendirilmesi Projesi kapsamında gerçekleştirilmektedir. Gerek bu projenin içeriğinde, gerekse bakanlığımızın bu yönde yürüttüğü çalışmaların hiçbirinde haberde sözü edilen nitelikte bir düşüncesi dahi yoktur.'' 
     
</TEXT>
</DOC>
