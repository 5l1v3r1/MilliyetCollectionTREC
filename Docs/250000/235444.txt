<DOC>
<DOCNO> 235444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/siyaset/axsiy01.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Bakan'a AB fırçası 
</HEADLINE>
<TEXT>


AB Dışişleri Bakanları Toplantısı'nda, bakanların, Rum Dışişleri Bakanı'na referanduma ilişkin tavrı nedeniyle çok sert davrandığı ortaya çıktı 


AB dışişleri bakanlarının, Lüksemburg'da önceki gün yapılan AB Genel İşler Konseyi toplantılarında verilen öğle yemeği sırasında, Kıbrıs Rum Yönetimi'nin referandumda "hayır" kampanyası yürütmesi nedeniyle Rum Dışişleri Bakanı Yorgo Yakovu'ya karşı çok sert ifadeler kullandığı öğrenildi. 
Bir üst düzey diplomata göre, Almanya Dışişleri Bakanı Joschka Fischer, kapalı kapılar arkasındaki tartışmada, Yakovu'ya, "Annan Planı'na karşı kampanya yapacakları, iki devlet çözümünü destekleyenlerin çıkarına davranmış olacakları yolunda her zaman uyardık" dedi. 

'Skor 6 - 1 oldu' 
Yakovu, "Her Kıbrıs Türkünün kafasında tanınmak var" deyince, İngiltere Dışişleri Bakanı Jack Straw ile Hollanda, Almanya ve Lüksemburg bakanlarının sesli protestolarıyla karşılaştı. Bakanlar, Yakovu'ya "Siz cesaretlendirdiniz" karşılığını verdi. 
Yakovu, bunun üzerine, "Türkler 6 barış planını reddetti. Böylece skor 6-1 oldu" dedi. Rum Dışişleri Bakanı'nın bu yanıtı başta Fischer olmak üzere, tepkileri daha da artırdı. AB Komisyonu'nun genişlemeden sorumlu üyesi Günter Verheugen de Rum kesiminin, televizyona çıkmasını engellemesini şik yet etti. 


</TEXT>
</DOC>
