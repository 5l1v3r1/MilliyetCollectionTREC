<DOC>
<DOCNO> 238118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/soneko29.html </URL>
<DATE> 2004/05/07/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Piyasalarda bugün... Borsa düştü, dolar fırladı 
</HEADLINE>
<TEXT>

     Borsa'da işlem gören hisse senetleri, haftanın son gününde ortalama yüzde 3. değer kaybetti. 
     İMKB Ulusal 100 Endeksi, 1. seansı yüzde 1.29 kayıpla 17,396.08 puandan tamamladı. 
     2. seansta da gerilemesini sürdüren endeks, 16,899.32 puana kadar düştükten sonra toparlandı. Endeks 2. seansta yüzde 2.27 kayıpla 17,001.97 puandan kapandı. 
     1. seanstaki 227.97 puanlık kayıp dikkate alındığında, endeks günlük bazda 622.08 puan ve yüzde 3. geriledi. 
     Hisse senetleri piyasasında toplam 694.2 trilyon liralık işlem hacmi kaydedildi. 
     
     DOLAR 1.5 MİLYON LİRA 
     Kapalıçarşı'da dün 1 milyon 465 bin liradan kapanan dolar, güne 1 milyon 490 bin liradan, 1 milyon 770 bin liradan kapanan Euro, 1 milyon 790 bin liradan başladı. 
     Kapanışta doların satış fiyatı 1 milyon 500 bin lira, Euro'nun satış fiyatı 1 milyon 795 bin lira olarak belirlendi. 
     Merkez Bankası, doların bugünkü efektif kurunu alışta 1 milyon 475 bin 510 lira, satışta 1 milyon 485 bin 891 lira olarak açıkladı. 
     Böylece dolar, Merkez Bankası'nın dün açıkladığı kura göre, alışta 30 bin 379 lira, satışta 30 bin 593 lira yükseldi. 
     
     FAİZ DE YÜKSELDİ 
     İMKB Tahvil ve Bono Piyasası Kesin Alım Satım Pazarı'nda işlem gören 5 Ekim 2005 vadeli tahvilin bugün valörlü işlemlerinde basit getiri yüzde 27.61, bileşik getiri yüzde 26.25 oldu. 
     Bu kağıdın aynı gün valörlü işlemlerinin bileşik getirisi, dünkü kapanışa göre 1.19 puan yükseldi. 
     5 Ekim 2005 vadeli tahvilin 10 Ekim Pazartesi valörlü işlemlerinde de basit getiri yüzde 28.55'e, bileşik getiri yüzde 27.13'e çıktı. 
     İMKB Tahvil ve Bono Piyasası Repo Pazarı'nda üç günlük faiz ortalama yüzde 22.00 olarak belirlendi. 
     
</TEXT>
</DOC>
