<DOC>
<DOCNO> 227820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/yasam/yas03.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere karşı 'uyanık' olun 
</HEADLINE>
<TEXT>

   Prof. Handan Onur, hem kadınlara hem erkeklere seslendi Kansere karşı en önemli silah, erken teşhis Bunun yolu da düzenli kontrol 
      YILDIZ YAZICIOĞLU Ankara 
   
   Ankara Üniversitesi Tıp Fakültesi Tıbbi Onkoloji Öğretim üyesi Prof. Dr. Handan Onur, Türkiye'de cinsel yaşam başladıktan sonra ne kadınların ne de erkeklerin kansere karşı yeterli özeni göstermediğini söyledi. 
   Kaç yaşında olursa olsun cinsel yaşamı olan kadınlar için her yıl rahim ağzı testi yaptırılmasını öngören Prof. Onur, kadınlarda yüzde 26 oranıyla en sık meme kanserine rastlandığını açıklayarak şunları ifade etti "Kadınlar, tıbbi koşulları ve uzman radyoloji hekimi olan uygun merkezlerde, 40 yaştan sonra her yıl mamografi çektirmeli. Elle kontrolde fark edilmeyen 1 santimetrekarelik kitle, 1 milyon kanserli hücre demektir. Elle fark etme aşamasına gelmeden mamografiyle tespit şart. Kadınlar, ihmalk r davranmamalı." 
   
   Sigara tetikliyor 
   Prof. Onur, kadınlar için yumurtalık kanseri açısından doğum yapmamış olmanın da risk oluşturduğunu vurguladıktan sonra, erkeklere de uyarılarda bulundu. 
   Türkiye'de kansere yakalanan erkeklerin yüzde 43.4'ünde akciğer, gırtlak ve mesane kanseri türleri görüldüğünü ve bu üç tür kanseri de sigaranın tetiklediğini kaydeden Prof. Onur, genç erkeklerde rastlanan testis kanserine karşı da elle sertlik kontrolü yapılması gerektiğini ifade etti. 
   
   
   
   
   
</TEXT>
</DOC>
