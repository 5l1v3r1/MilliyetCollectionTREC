<DOC>
<DOCNO> 208584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/soneko13.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşıt vergisinde mahsuplaşma için bankalar program yazıyor 
</HEADLINE>
<TEXT>

     Motorlu Taşıtlar Vergisi'nde bu yıl yeni sisteme gidilirken, geçen yıl yatan ek vergilerin mahsup işlemi nedeniyle her banka yeni duruma uygun bilgisayar programını oluşturmaya çalışıyor. 
     Bu ay başından itibaren yatırılması gereken Motorlu Taşıtlar Vergisi'nin ilk taksiti bankaların program çalışmaları nedeniyle tahsil edilemiyor. 
     İçinde mahsup işlemini barındırması nedeniyle bunun daha önceki Motorlu Taşıtlar Vergisi tahsilatından farklı olduğu vurgulanarak, eski sistemle uyuşmadığı ifade ediliyor. 
     
     ZİRAAT'IN ÇALIŞMALARI SÜRÜYOR 

     Öte yandan, Ziraat Bankası Maliye Bakanlığı'dan plaka numaralarına göre kişilerin fazladan ödedikleri vergilere ilişkin tutarları alırken, bilgisayar programı çalışmalarını sürdürüyor. 
     Şu anda programın testlerinin sürdürüldüğü ifade edilirken, en geç Pazartesi gününe kadar sistemin hazır hale gelerek vatandaştan tahsile başlanacağı vurgulanıyor. 
     Bu arada, Ocak ayının ortalarına gelindiği hatırlatılarak, bankaların vergi tahsilatında sıkışma yaşabileceğine dikkat çekiliyor. 
     
</TEXT>
</DOC>
