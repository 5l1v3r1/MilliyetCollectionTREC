<DOC>
<DOCNO> 216714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/yazar/theper.html </URL>
<DATE> 2004/02/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Partiye üye olabilirsiniz 
</HEADLINE>
<TEXT>

   
   Üniversite öğrencilerinin siyasi partilere üye olmalarında hukuki bir sakınca var mı, diye soruyor, Düzce'den okuyucum T. G. 
   Öyle sanıyorum ki, son günlerde gençleri politikaya atılmaları konusunda artan teşviklerin bunda rolü var. Galiba geçmiş hemen unutuluyor. Bu toplum yakın geçmişte gençlere "evladım önce okulunuzu bitirin, mesleğinizi ele alın sonra politika yaparsınız" diye nasihatte bulunmuyor muydu Gençler politikacıların aleti haline getirilmemiş miydi Politikacıların art niyetli düşüncelerine alet olup bir kısmı istikbalinden bir kısmı da hayatından edilmemiş miydi Yoksa ben mi yanlış hatırlıyorum 
   Bugünkü yasal duruma geleyim, kötü anıları fazla eşelemeden. 
   Siyasi Partiler Kanunu'nda hüküm var. Siyasi partilere üye olamayacaklar sayılmış. Bunların hepsini size saymadan sizi ilgilendiren cümleye geliyorum diyor ki "Yükseköğretim öncesi öğrencileri siyasi partilere üye olamazlar." Bu ibareden anlaşılan ilköğretim ve lise öğrencileri siyasi partilere üye olamaz, üniversite öğrencisi olabilir. İlköğretim zaten söz konusu olamaz zira yaş sınırının altındadırlar. 
   Bu konuda bir de Yükseköğretim Kanunu'nda hüküm var. Bunda da deniliyor ki "Yükseköğretim kurumlarının öğrencileri siyasi partilere üye olabilirler." 
   Görüyorsunuz artık bu hüküm çok açık, demek ki siyasi partilere üye olabileceksiniz ancak ben yine de derim ki, öncelikli ağırlık eğitiminizin tamamlanması, parti üyeliği, mesleğinizi elde ettikten sonra ağırlık kazansın ne dersiniz 
   
      
   
</TEXT>
</DOC>
