<DOC>
<DOCNO> 217751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sonspo12.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim'in 'Şampiyonlar Ligi' karnesi zayıf... 
</HEADLINE>
<TEXT>

     Galatasaray Teknik Direktörü Fatih Terim, sarı-kırmızılı takımla birlikte çıktığı 51 Avrupa Kupası maçında 24 yüzde 47 galibiyet elde etti. 
     UEFA Kupası'nı da kazanan Fatih Terim'in yönetimindeki Galatasaray, 51 Avrupa Kupası maçında 24 galibiyet, 17 yenilgi, 10 da beraberlik aldı. 
     Galatasaray, Fatih Terim'in yönetiminde 51 maçta 80 gol atarken, maç başına 1.56 gol ortalaması tutturdu. Terim'in ''Cim Bom''u, Avrupa kupalarında kalesinde ise 67 gol maç başına 1.31 gol gördü. 
     
     BÜYÜK TAKIMLARI DEVİRDİLER 
     Galatasaray, Fatih Terim'in döneminde Avrupa'nın dev takımlarını da devirmeyi başardı. 
     Sarı-kırmızılılar Terim döneminde, AC Milan, AFC Leeds United, Hertha BSC Berlin, Paris Saint Germain, Rosenborg BK Trondheim, Athletic Club Bilbao, BV Borussia Dortmund ve FC Juventus gibi ünlü takımları yendi. 
     
     38 MAÇTA GOL ATTILAR 
     Terim yönetimindeki Galatasaray, bugüne dek yapılan 51 maçın 38'inde gol atma başarısını gösterdi. 
     Terim döneminde yaptığı 51 maçta BV Borussia Dortmund 1997-98 Avrupa Şampiyonlar Ligi , AC Parma, AC Sparta Prag, Rosenborg BK Trondheim, Athletic Club Bilbao, FC Chelsea 2 maçta da , Paris Saint Germain, BV Borussia Dortmund 1999-2000 UEFA Kupası rövanş maçı , Arsenal UEFA Kupası final maçı-normal süre ve uzatmalarda , FC Barcelona, Club Brugge KV ve Pire Olympiakos takımlarına gol atamayan Galatasaray, Avrupa kupaları serüveninin tamamında ise Arsenal ve FC Chelsea ile yaptığı maçlarda ise hiç gol kaydedemedi. 
     
     2. TUR YOK 
     Galatasaray'a UEFA Kupası'nı kazandıran Fatih Terim, Avrupa Şampiyonlar Ligi'nde sarı-kırmızılı ekibe 2. tur sevinci yaşatamadı. 
     ''Aslanlar'', Terim ile birlikte 1997-98, 1998-99, 1999-2000, 2002-2003 ve 2003-2004 sezonlarında grupta başarılı olamayarak tur atlayamadı. 
     
</TEXT>
</DOC>
