<DOC>
<DOCNO> 201534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/yazar/pulur.html </URL>
<DATE> 2003/12/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bizleri de dinleyin " 
</HEADLINE>
<TEXT>

   
   GENÇLER ve yaşlılar... Bitmez, tükenmez bir çatışmadır bu... 
   Galiba bir Fransız ata sözüdür 
   "Gençler düşünebilse, yaşlılar yapabilse..." 
   Zaman zaman gençlikten umutlarını kesenler vardır, birkaç örnek onlara yeter 
   "Bunu böyle yapan, böyle diyen, hatta yanlış düşünmek bir yana, düşünmeyen bir gençlikten ne hayır gelir " diyenler vardır. 
   
   ACABA, birkaç örnekle bu yargıya varmak mümkün müdür 
   Acaba bütün gençlik, ya da çoğunluk, hatta azınlık bile olsalar, memleket sorunları üzerinde görüşleri yok mudur 
   Kendi deyimleriyle "Ot gibi " midirler 
   Ama umutsuzluk, en bulaşıcı ve giderek tedavisi olmayan bir hastalık halini almıştır. 
   
   TELEVİZYON reklamını görüyorsunuz üç tembel, çalışan adamla dalge geçiyorlar 
   "Memleketi sen mi kurtaracaksın be Selo " 
   Öyle ya, bırakın batsın 
   
   İSTANBUL'da, dört lisede, Milli Güvenlik dersi öğretmenliği yapan İsmail Özdilek, "16 yaş grubu"na giren sınıf öğrencilerine bir ödev verdi, onlara "Milli güvenliğimizi etkileyen en önemli etken olay hangisidir " diye sordu. 
   4 lisenin kızlı, erkekli 300 öğrencisi, oybirliğine varan bir çoğunlukla yüzde 93 ile, bu sorunun cevabını "terör" diye verdiler. 
   Ödev 2002 yılında verilmişti, yani daha İstanbul saldırıları olmamıştı, ekonomik krizin bu öğrencileri aileleri vasıtasıyla etkilediği çok açıktı lakin yüzde 93'ü ekonomik krizden söz etmiyor "terör" diyordu. 
   
   PEKİ ama neden 
   Öğretmen de bunu sordu, bir öğrenci gerçek bir benzetmeyle cana kıyan terörün önemini şöyle anlattı 
   "Halkımız, en büyük afet ve felaketlerde bile, cana gelmesin de, mala gelsin der. Bu halkımızın mayasından gelen bir sestir. Bir Mehmetçik, ya da sade bir vatandaşımız terör yüzünden şehit olunca, cenaze başında devlet erkanı saf tutar. O Mehmetçik ya da sade vatandaş, doğduğu yerin toprağına verilirken, o yöre halkı yas tutar. Bir helikopter, bir uçak düştüğünde, pilotu kurtulunca çok şükür deriz, milyarları aşan maddi zararı dikkate bile almayız." 
   
   LİSE öğrencisi gencin söyledikleri ve diğer arkadaşlarının yazdıkları öğretmeni çok etkiledi, onların görüşlerini bir kitap haline getirdi, adını da "Bizleri de Dinleyin" koydu. Kastaş Yayınevi 
   
   "BOŞ ver be Selo, memleketi kurtarmak sana mı kaldı " diyenlerin bulunduğu memlekette, "Boş vermeyelim" diyenlerin de bulunduğunu öğrenmek, ne kadar heyecan verici.... 
   
      
   
</TEXT>
</DOC>
