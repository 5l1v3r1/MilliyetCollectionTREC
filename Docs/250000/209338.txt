<DOC>
<DOCNO> 209338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/dunya/adun.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefes kesen yarış 
</HEADLINE>
<TEXT>

   İkisi de güzel, alımlı ve zeki... Yunanistan'daki 7 Mart seçimlerinde Ada, eşi Yorgo Papandreu'nun yanında, Natasa da Kostas Karamanlis'in yanında yarışacak. Kim kazanırsa kazansın, Yunanlıların harika bir 'first lady'si olacak 
      YORGO KIRBAKİ Atina 

   
   Yunanistan'da 7 Mart'ta yapılacak genel seçimler, sadece 6 Şubat'tan sonra iktidardaki PASOK'un lideri olacak Yorgo Papandreu ile rakibi Yeni Demokrasi'nin Başkanı Kostas Karamanlis'i karşı karşıya getirmiyor. İki liderin eşleri de, yani Ada Papandreu ile Natasa Karamanlis de "First Lady" olabilmek için kolları sıvadı. Alışkanlıkları, kişilik özellikleri ve kültürel refleksleri birbirlerinden çok farklı olan iki hoş kadının kıyasıya mücadelesi seçim kampanyasına ayrı bir renk katıyor. 
   ADA, ÇEKİRDEKTEN YETİŞME 45 yaşındaki Ada Papandreu genç yaşından beri politikayla ilgileniyor. Geçmişte PASOK'un gençlik kollarında görev aldı. Hazır bulunduğu ortamda siyaset konuşmaktan çekinmeyen, görüşlerini açıkça dile getiren ve dinamik, son derece zeki bir kadın olan Ada, eşi Yorgo gibi her gün jimnastik salonuna gidip spor yapıyor. Bu yüzden hep formunu koruyor. Fırsat bulduğunda eşi Yorgo ve 12 yaşındaki kızları Margarita ile İsviçre'de kayak yapıyor. Ada, Japon yemeği suşiye bayılıyor. Yunanistan ve ABD'de ekonomi tahsili gören Ada Papandreu, saç rengine uygun olarak koyu renk giysiler tercih ediyor.NATASA YENİ YENİ ISINIYOR 35 yaşındaki Natasa Karamanlis, Ada Papandreu'ya kıyasla mütevazı bir profil çiziyor. Çocuk doktoru olan Natasa, geçen yıl ikiz doğurduktan sonra bir süre ortalıkta görülmedi. Ancak "image maker"ların Karamanlis'e "blucin pantolon giy ve eşini her zaman yanında tut" şeklindeki tavsiyeleri üzerine artık kocasını adım adım takip ediyor. Uzo eşliğinde yenen deniz ürünlerini çok seven Natasa, giyiminde spor çizgileri ön planda tutuyor. 
   Yavaş yavaş seçim havasına giren Yunanistan'da iki first lady arasındaki yarış ilgiyle izlenirken, genel kanı, 7 Mart seçimlerinden kim galip çıkarsa çıksın, ister Papandreu ister Karamanlis kazansın ülkenin güzel bir "First lady"ye sahip olacağı şeklinde. 
   
   Papandreu farkı yüzde 3'e düşürdü    ATİNA Milliyet 

   Başbakan Kostas Simitis'in PASOK'un liderliğinden ayrılarak yerine Yorgo Papandreu'yu aday göstermesi, anketlerde hemen beklenen sonucu verdi. Şimdiye kadar Yeni Demokrasi'yle arasında yüzde 7'lik bir fark olan PASOK, Yorgo sayesinde bu farkı yarı yarıya azaltarak yüzde 3'e kadar düşürdü. 
   En taze iki kamuoyu yoklamasının sonuçlarına göre, Yorgo Papandreu Yunanlıların tercih ettiği lider olarak görülüyor. Papandreu, görüşü sorulan bin 416 kişinin yüzde 46.9'unun tercihi olurken Kostas Karamanlis yüzde 41.7'de kaldı. 
   Ta Nea gazetesinin Metron Analiz adlı kuruma yaptırdığı araştırmada, muhafazak r Yeni Demokrasi yüzde 40.1'lik oy oranıyla h l önde çıktı ama PASOK da oylarını yüzde 37.6'ya kadar artırdı. 
   Papandreu'nun liderliğe geleceği açıklanmadan önce ise aradaki oy farkı yüzde 7'den fazlaydı. 
   Eleftherotpia'nın Opinion adlı kuruluşa yaptırdığı ankette de benzer sonuçlar çıktı. Yeni Demokrasi yüzde 40, PASOK yüzde 37 düzeylerinde görüldü. 
   Bu yoklamada da Papandreu liderlik yarışını Karamanlis'in 41.6'lık oyuna karşı 45.7 puanla önde göğüsledi. 
   
   
</TEXT>
</DOC>
