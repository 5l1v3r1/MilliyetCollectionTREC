<DOC>
<DOCNO> 226018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/siyaset/siy09.html </URL>
<DATE> 2004/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltındakiler oy kullanabilecek 
</HEADLINE>
<TEXT>

   ANKARA Milliyet 

   
   Yüksek Seçim Kurulu YSK , Ankara Valiliği'nin başvurusu üzerine, seçim günü gözaltında bulunan zanlıların oy kullanabileceğini karara bağladı. 
   Konuyu 16 Mart'ta karar altına alan YSK, seçim yasalarında gözaltındaki zanlıların oy vermesini engelleyen yasal bir düzenleme olmadığını belirtti. 
   
   Kaydı bulunmalı 
   Yüksek Seçim Kurulu, gözaltındaki kişinin oy verebilmesi için, seçmen kütük kaydının bulunması ve gözaltında bulunduğu yerin, oy kullanacağı seçim çevresinde olması gerektiğini vurguladı. 
   
   Sivil kıyafet 
   Güvenlik ya da fiili imk nsızlık nedeniyle zanlıyı oy vermeye götürmeme hakkına sahip olan polisin, gözaltındaki kişiyi götüreceği zaman sivil elbiseli ve silahsız olması gerektiği bildirildi. 
   Buna göre, büyükşehir sınırları içerisindeki ilçelerde gözaltına alınanlar, uygun koşullar varsa ve oy kullanmak istiyorsa, oy vermeye götürülecek. Şehir dışında oy kullanmaları gerekenlerle, şehir sınırları dışındaki ilçelere kayıtlı olanlar oy kullanamayacak. 
   
   
   
</TEXT>
</DOC>
