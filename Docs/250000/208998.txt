<DOC>
<DOCNO> 208998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/yasam/yas10.html </URL>
<DATE> 2004/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz kızına tecavüz eden babaya 9 yıl 
</HEADLINE>
<TEXT>

   İSTANBUL Milliyet 
   
   Kartal'da öz kızının ırzına geçmeye kalkıştığı iddiasıyla yargılanan baba, cezanın üst sınırı uygulanmak suretiyle 9 yıl 4 ay 15 gün hapis cezasına çarptırıldı. Kartal 1. Ağır Ceza Mahkemesi'ndeki duruşmaya, tutuklu sanık Dursun D. 30 katıldı. Mahkeme, sanığı "ırza tasaddi" suçunu düzenleyen TCK'nın 415. maddesinde belirtilen cezanın üst sınırını dikkate alarak, 5 yıl hapis cezasına çarptırdı. Bu cezayı, mağdurun velisi olması ve suçu birden fazla işlediği için artıran mahkeme heyeti, sanığa 9 yıl 4 ay 15 gün ceza verdi. Sanık Dursun D., mahkemeye alkol aldığı bir gün dava konusu olayı gerçekleştirdiğini bildirmişti. Anne Neslihan D. de kızının, babasının kendisini soyduğu, öptüğü, seks filmleri izlettiği ve bıçakla tehdit ettiğini" anlatması üzerine şik yette bulunduğunu söylemişti. 
   Öte yandan, Kasımpaşa'da 2 erkek çocuğa tecavüze yeltendiği iddiasıyla adliyeye çıkarılan Hamit Yıldırım 52 tutuklandı. Yıldırım, çocuklarınAdli Tıp Kurumu'ndan alınan raporları doğrultusunda, "küçük yaştaki iki kişinin ırzına geçmeye teşebbüs" suçundan tutuklanarak Bayrampaşa Cezaevi'ne gönderildi. 
   
   
</TEXT>
</DOC>
