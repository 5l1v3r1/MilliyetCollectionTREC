<DOC>
<DOCNO> 244391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sondun13.html </URL>
<DATE> 2004/06/01/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Korkunç cinayet 12 yaşındaki kız 11 yaşındaki arkadaşını bıçakladı... 
</HEADLINE>
<TEXT>

     Japonya'da 12 yaşındaki bir kız öğrenci, yine kız olan 11 yaşındaki sınıf arkadaşı tarafından boynundan bıçaklanarak öldürüldü. 
     Polis, Satomi Mitarai'nin 12 başkent Tokyo'nun 980 kilometre batısındaki Sasebo'da bir ilkokulda bıçaklandıktan sonra hemen hastaneye kaldırıldığını, ancak kısa süre sonra öldüğünü açıkladı. 
     Polis, Mitarai'nin kağıt ustura benzeri çıkarılabilir ağzı olan küçük bir kağıt kesme bıçağıyla öldürüldüğünü, boynundan ve kollarından yaralandığını belirtti. 
     Kyodo haber ajansı ise Mitarai'nin öğle yemeği sırasında 11 yaşındaki bir kız öğrenci tarafından bir sınıfa çağrılarak bıçaklandığını bildirdi, ancak polis bu haberi doğrulamadı. 
     Mitarai'yi bıçaklayan öğrencinin halen polis tarafından sorgulandığı ve suçunu itiraf ettiği, ancak sınıf arkadaşını niçin öldürdüğü konusunda henüz bir şey söylemediği kaydedildi. 
     Geçen yıl da Nagasaki kentinde 12 yaşında bir erkek çocuk, 4 yaşında bir erkek çocuğu çok katlı bir alışveriş merkezinin çatısından aşağı iterek öldürdüğünü itiraf etmişti. Aynı yıl Okinava kentinde 14 yaşında bir erkek öğrenci, 13 yaşındaki sınıf arkadaşını döverek öldürmekten tutuklanmıştı. 
     Bu olaylardan sonra, son yıllarda küçük yaştaki çocukların işlediği suçlarda artış görülen Japonya'da, büyük bir tartışma yaşanmış ve küçük yaştaki suçlulara verilen cezaların artırılması istenmişti. 
     Polis istatistiklerine göre, cinayet, saldırı ve hırsızlık hala görece olarak düşük olmasına rağmen, gençlik suçları artıyor. 
     Kobe kentinde ise 1996'da 14 yaşında bir erkek öğrencinin, öldürdüğü ve başını kestiği iki çocuktan birinin başını bir okulun kapısına bırakması büyük şok yaratmıştı. 
     Japonya hükümeti 2002'de gençlerin cezai ehliyet yaşını 16'dan 14'e indirmişti. 
     
</TEXT>
</DOC>
