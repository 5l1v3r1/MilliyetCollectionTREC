<DOC>
<DOCNO> 216937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun30.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumseld Irak'ta kesinlikle El Kaide var 
</HEADLINE>
<TEXT>

     ABD Savunma Bakanı Donald Rumsfeld, daha önce duyurulmayan Körfez bölgesi ziyareti çerçevesinde Kuveyt'e gitti. 
     Rumsfeld, uçağının yakıt ikmali için İrlanda'da duruşu sırasında gazetecilere yaptığı açıklamada, Irak'taki ''şiddetten'' El Kaide militanlarını sorumlu tuttu. 
     El Kaide militanlarının kesinlikle Irak'ta ve aktif olduklarını kaydeden Rumsfeld, Irak'ta giderek komplike hale gelen saldırıları ne tür gerillaların ve direnişçilerin yaptığına ilişkin bir soruya ''bunu söylemenin zor olduğu, tespit edilenlerin 13 farklı pasaportu, 20 farklı takma isimleri bulunduğu'' yanıtını verdi. 
     ABD Savunma Bakanı, Irak'ın geçen Mart'ta işgalinden sonra bu ülkeye 4'üncü kez ziyarette bulunup bulunmayacağını ise belirtmedi. 
     
</TEXT>
</DOC>
