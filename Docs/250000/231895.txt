<DOC>
<DOCNO> 231895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/spor/spo10.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddet yasası aynen iade 
</HEADLINE>
<TEXT>

      
   Dikkate alınmadı 
   CUMHURBAŞKANI Ahmet Necdet Sezer'in, bir kez daha görüşülmek üzere geri gönderdiği ve sporda şiddetin önlenmesini öngören yasa, TBMM Adalet Komisyonu'nda AKP'lilerin oylarıyla aynen kabul edildi. Yasaya göre kulüpler ve taraftar dernekleri, seyircilerin işleyeceği suçlardan dolayı ceza ödeyecek. Sezer, maddeleri, "cezaların kişiselliği" ilkesine aykırı olduğu gerekçesiyle geri göndermişti. 
   
   Tartışma yarattı 
   CHP'Lİ üç üye, yasanın veto edilen maddelerinin Anayasa'daki "cezanın şahsiliği ilkesi" dikkate alınarak, yeniden düzenlenmesini istedi. AKP Kastamonu Milletvekili Hakkı Köylü, UEFA'nın taraftarların verdiği zarar yüzünden kulüplere müeyyide getirdiğini kaydederek, "Seyirciler kulüplerin sorumluluğu altındadır" dedi. CHP Antalya Milletvekili Feridun Baloğlu, AKP'lilere "taraftar sizi affetmeyecek" tepkisini gösterdi. 
   
   
</TEXT>
</DOC>
