<DOC>
<DOCNO> 207770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/son/sontur18.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli genç, 7.kattan düşerek öldü... 
</HEADLINE>
<TEXT>

     İzmir'de bir lise öğrencisi, 7. kattaki evlerinin balkonundan düşerek öldü. 
     Alınan bilgiye göre, Güzelyalı Mustafa Kemal Sahil Bulvarı 801 numaralı Martı Apartmanı'nın kapıcısı, binanın önünde bir erkek cesedi görerek polise haber verdi. Olay yerine gelen polis ekibinin incelemesi sonucu cesedin, Selçuk Erman Korkman'a 16 ait olduğu belirlendi. Martı Apartmanı'nın 7. katında oturan lokanta işletmecisi Tevfik Korkman'ın oğlu olan Selçuk Erman'ın, balkonda dengesini kaybederek, düştüğü bildirildi. 
     İzmir'in Balçova, Alsancak ve Karşıyaka ilçelerindeki ''Köftehor Lokantaları''nın sahibi olan elektrik mühendisi Tevfik Korkman, oğlunun ölüm haberiyle gözyaşlarına boğuldu. İki çocuğundan biri olan Selçuk Erman'ı cesedinin başında ağlayan acılı baba güçlükle sakinleştirildi. 
     Yakınları, Özel Fatih Lisesi'nde okuyan Selçuk Erman'ın kronik bronşit hastalığının olduğunu, bu nedenle balkona çıkmış ve dengesini kaybetmiş olabileceğini bildirdi. 
     Olayla ilgili soruşturmanın sürdüğü bildirildi. 
     
</TEXT>
</DOC>
