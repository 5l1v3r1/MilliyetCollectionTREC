<DOC>
<DOCNO> 246393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/siyaset/siy06.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'lilere tahliye umudu... 
</HEADLINE>
<TEXT>


GÖKÇER TAHİNCİOĞLU Ankara 


Kapatılan DEP'in milletvekilleri Leyla Zana, Hatip Dicle, Selim Sadak ve Orhan Doğan, Yargıtay'ın Ankara 1 No'lu DGM'nin haklarında verdiği mahkumiyet kararını bozması halinde, Anayasa'nın 90. maddesinde yapılan değişiklikle, Avrupa Konseyi AK Bakanlar Komitesi'nin "infaz durdurulmalı" kararı doğrultusunda tahliye edilebilecek. 
DGM'nin davayı bitirdiği günlerde, Türkiye, uluslararası sözleşmelerle, yasaların çakışması halinde, sözleşmelerin uygulanacağını öngören Anayasa değişikliğini yaşama geçirdi. 
Yargıtay Başsavcılığı'nın temyiz istemini değerlendirecek 9. Ceza Dairesi, komitenin kararına atıfta bulunup, uluslararası sözleşmelerin uygulanması gerekliliğine işaret ederek, DEP'lilerin tahliyesine karar verebilecek. 

Dilekçe verildi 
DEP'li milletvekillerinin avukatları Yusuf Alataş, tahliye istemiyle Yargıtay 9. Ceza Dairesi Başkanlığı'na dilekçe verdi. 


</TEXT>
</DOC>
