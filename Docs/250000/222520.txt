<DOC>
<DOCNO> 222520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonspo03.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Valencia arayı kapattı, Barcelona takipte 
</HEADLINE>
<TEXT>

     İspanya La Liga'da lider Real Madrid'in takipçisi Valencia, Celto Vigo deplasmanından 3 puanla dönerken, Barcelona da haftayı kayıpsız kapadı. 
     Gençlerbirliği'nin UEFA Kupası 4. turundaki rakibi Valencia, Celta Vigo'yu Rufete'nin 38 ve 90. dakikalardaki golleriyle yenerek lider Real madrid'le puan farkını dörde indirdi. 
     Real Murcia'ya konuk olan Barcelona ise Saviola ve Ronaldinho'nun sayılarıyla 3 puanı 2-0'lık skorla aldı. 
     Bir kaza da Deportivo'dan 
     La Liga'da üçüncü sırada yer alan Deportivo La Coruna deplasmanda karşılaştığı ligin zayıf ekiplerinden Mallorca'ya 4-2 mağlup oldu. Ligde Real Madrid'in puan kaybetmesiyle şampiyonluk için umutlanan Deportivo, bu şansını iyi değerlendiremedi. Karşılaşma son derece çekişmeli geçerken goller altıncı dakikada Correa, 22'de Munitis, 35'te Ramis, 59'da Samuel Eto'o ve 80'de Djalminha'dan geldi. Diğer sonuçlar Espanyol-Racing Santander 0-1, Malaga-Athletic Bilbao 2-1, Real Betis-Osasuna 1-1, Valladolid-Sevilla 2-0, Villarreal-Albacete 2-1. 
     
</TEXT>
</DOC>
