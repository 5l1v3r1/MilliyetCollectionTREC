<DOC>
<DOCNO> 200441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/07/son/sontur27.html </URL>
<DATE> 2003/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ile ABD arasında Uzan işbirliği 
</HEADLINE>
<TEXT>

     Diplomatik kaynaklar, Türkiye tarafından aranan Uzan ailesinin fertleri konusunda ABD ile Türkiye arasında yoğun bir işbirliği yapıldığını belirtirken bu işbirliği çerçevesinde Uzanlar'ın ABD'de bulunması olasılığı üzerinde durulduğunu kaydetti. 
     Türkiye tarafından aranan Kemal, Yavuz ve Hakan Uzan konusunda ABD ile Türkiye arasında yoğun bir işbirliği yapıldığı bildirildi. Ankara'nın ABD'de bulundukları tespit edildiği belirtilen Kemal ve Yavuz Uzan'ın iadelerini Dışişleri Bakanlığı'nın kanalıyla resmen istediği şu ana kadar ABD tarafından doğrulanmadı. Buna karşın, Kemal ve Yavuz Uzan'ın ABD'de olduklarının saptandığı haberleri diplomatik çevrelerde yankı buldu. Diplomatik kaynaklar, kırmızı bültenle aranan Uzanlar konusunda Türkiye ile ABD yetkilileri arasında yoğun bir işbirliği yapıldığını belirtirken Uzanlar'ın ABD'de bulunması, bu ülkenin çeşitli bölgelerinde gayrimenkulleri olması olasılığı üzerinde durulduğunu ifade ettiler. 
ANKA 
     
</TEXT>
</DOC>
