<DOC>
<DOCNO> 205529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/spor/spo01.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
100. yılına bugün adım atan ve kuruluşu 3 Ocak olan Kara Kartal’a 
</HEADLINE>
<TEXT>
KUTLU OLSUN 
1903 yılında bir grup gencin Serencebey’deki Osman Paşa Konağı’nda yaşama koyduğu Beşiktaş Jimnastik Kulübü, sayısız kupalar, sayısız şampiyonluklarla koca bir asrı geride bırakmanın haklı gururunu yaşıyor 
     Çoğu yaşamıyor 
     2003 yılına bugün merhaba dedik, yeni yılı sabahlara kadar kutladık, barış ve sevgi dolu bir dünya istedik. Tüm ülkeler yeni yılı çeşitli etkinliklerle karşılarken, köklü kulüplerimizden Beşiktaş bugün 100. yılına ayak bastı. 10 yıl değil, 20 değil, 40 değil, 80 yıl değil, daha eski. Tam 100 yıl öncesi. O günleri görenlerin çoğu artık yaşamıyor. 1902 yılının Kasım ayı ortaları. Beşiktaş’ın Serencebey semtinde bir grup genç sık sık toplantılar yapıyor, kulüp kurma düşüncesini ön plana çıkarıyorlar, aralarında tartışıyorlar. 
     
     Kırmızı - Beyaz 
     ZAMAN kötü, bu tür faaliyetlerde bulanmak o dönemlerde suç. Gizli, gizli toplantılar sürüyor. 1903 yılına gelindiğinde bu gençler her türlü riski göze alıyorlar ve Serencebey’deki Osman Paşa Konağı’nın selamlığında yaptıkları son toplantıda kesin karara varıyorlar ve kulübü kuruyorlar. Adını da Beşiktaş Bereket Jimnastik Kulübü olarak ilan ediyorlar. Renklerini ise KIRMIZI - BEYAZ olarak belirliyorlar. Gençlerin kurduğu Beşiktaş 100.yılına yelken açarken, onların adını yaşatıyor, zaferler kazanıyor, rekorlar kırıyor. 
     
     Son karar Siyah 
     KOSKOCA Osmanlı İmparatorluğu’nun Balkan Savaşı’ndan yenik çıktığı günler. Savaş galiplerinin toprak paylaşımında birbirilerine girmelerini fırsat bilen Osmanlılar, 10 Temmuz 1913’de sadece Edirne’yi geri alıyorlar. Ülke büyük üzüntüler yaşarken, gençler savaşın sonucunu bir türlü içlerine sindiremiyor. Bu günlerde Beşiktaş Kulübü üyeleri yeniden toplanıyor, Kırmızı - Beyaz renkleri tartışmaya başlıyor. O ortamda kırmızı rengin taşınmasının sakıncalı olduğunu kararlaştırıyorlar, BEYAZ’ın yanına SİYAH’ı koyuyorlar. 
     
İlk kez mutluyumBaşkan Serdar Bilgili, tarif edilmez duygular yaşadığını söyledi, "Eskiden yeni yıllar yaşlanıyorum diye beni üzerdi. Şimdi ise durum çok farklı" dedi 
     İddialı mesajlar 
     BEŞİKTAŞ Kulübü Başkanı Serdar Bilgili, 100. kuruluş yılı ile ilgili çarpıcı mesajlar verdi. 2003 yılının kendileri için büyük anlam ifade ettiğini söyleyen Bilgili, koca bir yılı kutlamalarla geçireceklerini söyledi. İlk kez yeni yıla girdikleri için mutlu olduğunu belirten Serdar Bilgili, "Eskiden yaşlanıyorum diye üzülürdüm. Şimdi ise tarifsiz duygular yaşıyorum" dedi. 
     
     Bu kadarı yetmez’ 
     BİLGİLİ, futbol takımı ile ilgili olarak ise "Hep söylüyorum bu ekibe kefilim diye. Başarısızlıkta tek sorumlu benim. Ancak ilk yarıyı namağlup olarak zirvede bitirmek, UEFA Kupası’nda 4. tura çıkmak bize yetmez. İnşallah üç kupayı birden kaldıracağız. Bu güç ve birliktelik var. Bunun için maddi ve manevi ne varsa ortaya koyacağız" ifadelerini kullandı. 
     
     Başarı gelecek’ 
     CAMİANIN uzun yıllardır özlemini duyduğu birlik ve beraberliğin sağlandığına işaret eden Serdar Bilgili, "Bu inanç ve sevgi bizi başarıya götürecek" iddiasında bulundu. Taraftarın en kötü zamanda yanlarından ayrılmadığını hatırlatan Bilgili, "Birlikte üzüldük, birlikte sevindik. Sezon sonunda şampiyonlukların, kupaların coşkusunu birlikte kutlayacağız" diye konuştu. 
     
Unutulmaz başkan Seba      SÜLEYMAN Seba sadece Beşiktaş’ta değil, Türk futbol tarihinde de altın harflerle yer alıyor. Rekortmen ve örnek bir başkandı. Onun hikayesini belki bilen kalmadı ama işte satır başladı. 1926 yılında Adapazarı’nda doğdu. Daha genç yaşlarda Beşiktaş Kulübü’ne geldi. 1944 yılında üye oldu. 1984 yılında da başkan seçildi. İlk şampiyonluğu 1985 - 85 sezonunda yaşadı. 1988 - 89, 89 - 90, 90 - 91 yıllarındaki şampiyonluklarda da baştaydı. Yöneticiler defterini sayısız kupayla tamamladı. 
     
Gordon Milne      İNGİLİZ teknik adam, Beşiktaş’a tarihindeki en parlak dönemi yaşattı. Toplam 213 lig maçında Siyah - Beyazlı takımın başında sahaya çıktı, müthiş başarılara imza attı. İşte Gordon Milne’nin karnesi. 
     
     Kazandığı kupalar 

</TEXT>
</DOC>
