<DOC>
<DOCNO> 243599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo07.html </URL>
<DATE> 2004/05/28/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Büyük final... Efes ve Ülker 50. randevuya çıkıyor... 
</HEADLINE>
<TEXT>

     Türkiye Basketbol Ligi play off final serisinde mücadele edecek Efes Pilsen ile Ülkerspor, yarın ligde 50. kez karşı karşıya gelecek. 
     Ülkerspor'un ligde mücadele etmeye başladığı 1993-94 sezonundan itibaren 2 ekip arasında yapılan 49 maçın 31'ini lacivert-beyazlılar, 18'ini de turuncu-yeşilliler kazandı. 
     2 takım arasında yapılan 49 maçta Efes Pilsen, toplam 3 bin 793, Ülkerspor ise 3 bin 686 sayı attı. 
     
     NORMAL SEZONDAKİ MAÇLAR 
     Efes Pilsen, hem play-off, hem de normal sezon maçlarında rakibine üstünlük kurdu. 
     Lacivert-beyazlıların Ülkerspor'a ligde normal sezon maçlarında 15'e 7, play-off maçlarında da 16'ya 11 galibiyet üstünlüğü bulunuyor. 
     Müessese kulüplerinin rekabetinde Efes Pilsen en farklı skorlu galibiyetini 1995-96 sezonunda 28 sayı farkla 93-65 , Ülkerspor ise 1998-99 sezonunda 26 sayı farkla 88-62 elde etti. 
     Bu sezon ligde normal sezonda iki takım arasında yapılan karşılaşmaların ilkini 94-72 kazanan Efes Pilsen, ikinci yarıdaki maçtan ise 82-72'lik skorla galip ayrıldı. 
     
     FİNAL SERİSİNDE 6 KEZ KARŞILAŞTILAR 
     Efes Pilsen ve Ülkerspor, son 4 sezonu üst üste olmak üzere toplam 7. kez final serisinde karşılaşıyor. 
     İki takım arasında bugüne kadar yapılan 6 final serisinin 4'ünde Efes Pilsen, 2'sinde de Ülkerspor şampiyonluğa ulaştı. 
     6 final serisinin 4'ü 4-2 biterken, Efes Pilsen rakibine 1995-96'da 4-0, geçen sezon da 4-3 üstünlük kurdu. 
     1993-94 sezonunda play off finalinde ilk kez karşılaşan iki ekip arasındaki seriyi Efes Pilsen, 4-2 kazanarak kupayı müzesine götürmüştü. 
     Efes Pilsen ile Ülkerspor arasındaki play off serileri şöyle 
     
     1993-94 sezonu 
     Efes Pilsen-Ülkerspor 4-2 Şampiyon Efes Pilsen 
     
     1995-96 sezonu 
     Efes Pilsen-Ülkerspor 4-0 Şampiyon Efes Pilsen 
     
     1997-98 sezonu 
     Ülkerspor-Efes Pilsen 4-2 Şampiyon Ülkerspor 
     
     2000-01 sezonu 
     Ülkerspor-Efes Pilsen 4-2 Şampiyon Ülkerspor 
     
     2001-02 sezonu 
     Efes Pilsen-Ülkerspor 4-2 Şampiyon Efes Pilsen 
     
     2003-04 sezonu 
     Efes Pilsen-Ülkerspor 4-3 Şampiyon Efes Pilsen 
     
</TEXT>
</DOC>
