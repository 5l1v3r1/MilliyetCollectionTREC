<DOC>
<DOCNO> 204795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/sonspo05.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 9, Mehmet Okur 2 sayıyla oynadı... 
</HEADLINE>
<TEXT>

     ABD Profesyonel Basketbol Ligi'nde NBA 9. hafta mücadelesine, bu sabaha karşı yapılan 13 maçla devam edildi. 
     Geçen sezonun şampiyonu ve Ortabatı Grubu lideri San Antonio Spurs, sahasında Atlantik Grubu sonuncusu Orlando Magic'i de farklı skorla yenerek, üstüste 12. galibiyetini aldı ve zirvedeki yerini korudu. 
     31. maçında 21. galibiyetine ulaşan Spurs'de, 23 dakika forma giyen Hidayet Türkoğlu, bu sürede 9 sayı, 3 ribaunt 1 hücum-2 savunma , 4 asist ve 1 top çalma performansıyla oynadı. Milli basketbolcu, 3 sayılık atışlarda 2'de 1, 2 sayılık atışlarda da 7'de 3 isabet buldu. 
     Takımda geçen sezonun ''en değerli oyuncusu'' Tim Duncan, 27 sayı, 16 ribaunt, 4 asist, 4 top çalma ve 5 blokluk mükemmel performansıyla yine sahanın yıldızı oldu ve galibiyette başrolü oynadı. Spurs'de ayrıca Fransız oyun kurucu Tony Parker, bu sezonun en yüksek rakamına ulaşarak 22 sayı kaydederken, 5 ribaunt aldı, 5 de asist yaptı. Ayrıca Arjantinli forvet Emanuel Ginobili de 11 sayı, 9 ribaunt ve 7 asistle galibiyete büyük katkıda bulundu. 
     Orlando Magic'de ise Tracy McGrady, 24 sayı, 8 ribaunt ve 4 asist, Juwan Howard 13 sayı, Hırvat forvet Gordan Giricek de 10 sayı ve 5 ribauntla oynarken, Gürcü asıllı Türk vatandaşı Zaza Pachulia, maçı 4 dakikada 2 sayı ve 3 ribauntla 1 hücum-2 savunma tamamladı. 
     Atlantik Grubu lideri ve son 2 sezonun finalist New Jersey Nets, deplasmanda Merkez Grubu üçüncüsü Detroit Pistons'ı yenerek, rakibine üstüste 3. yenilgisini tattırdı ve 28. maçında 15. galibiyetini aldı. 
     Zorlu maçta konuk ekibi galibiyete taşıyan isimler olarak 27 sayı ve 8 ribauntla Richard Jefferson, 24 sayı 11 ribaunt ve 12 asistle kariyerindeki 55., bu sezonki ise 5. ''triple double''ını yapan Jason Kidd, 11 sayı ve 11 ribauntla Kenyon Martin, 12 ribauntla da Jason Collins göze çarptı. 
     29. maçında 13. yenilgisini alan Pistons'da ise ilk 5'te oyuna başlayan Mehmet Okur, 24 dakika sahada kaldı ve 5'de 1 şut isabetiyle 2 sayı, 11 ribaunt 3 hücum-8 savunma ve 5 blokluk performans gösterdi. 
     Pistons'da, Richard Hamilton'ın 20 sayı, Chauncey Billups'ın 15 sayı ve 4 asist, Corliss Williamson'ın 14 sayı, Ben Wallace'ın da 12 sayı, 18 ribaunt, 5 asist ve 4 blokluk performansları galibiyete yetmedi. 
     Lige, yarın sabaha karşı yapılacak 6 maçla devam edilecek. 
     NBA'de, günün maçlarında alınan sonuçlar şöyle 
     Washington Wizards-Miami Heat 84-92 . 
     Cleveland Cavaliers-Chicago Bulls 80-87 . 
     New Orleans Hornets-Atlanta Hawks 109-79 . 
     Detroit Pistons-New Jersey Nets 79-82 . 
     Memphis Grizzlies-New York Knicks 94-98 . 
     Milwaukee Bucks-Indiana Pacers 101-96 . 
     San Antonio Spurs-Orlando Magic 98-83 . 
     Denver Nuggets-Houston Rockets 95-94 . 
     Utah Jazz-Toronto Raptors 97-94 uzatmada . 
     Phoenix Suns-Boston Celtics 102-104 . 
     Los Angeles Clippers-Philadelphia 76'ers 101-98 . 
     Golden State Warriors-Sacramento Kings 98-91 . 
     Portland Trail Blazers-Minnesota Timberwolves 101-92 . 
     
</TEXT>
</DOC>
