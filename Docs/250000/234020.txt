<DOC>
<DOCNO> 234020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/magazin/mag02.html </URL>
<DATE> 2004/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsun 'yenilendi' 
</HEADLINE>
<TEXT>

      MAGAZİN SERVİSİ 
   
   Mayıs ayında "Sarı Sarı - Başroldeyim" adlı albümünü satışa sunmaya hazırlanan Mahsun Kırmızıgül bir kez daha imaj yeniledi. Çıkardığı her albümün kapağında farklı bir Mahsun olduğunu söyleyen Kırmızıgül, bu geleneğini bozmadı. Kırmızıgül, İtalya'dan aldığı beyaz takımla Serkan Şedele'ye çektirdiği pozları yeni albümünde kullandı. Kırmızıgül, "Yeni albümün kapağına yeni bir Mahsun gerekiyordu" dedi. Kırmızıgül, 4 yıl aradan sonra hazırladığı albümün ilk klip parçası "Vefasız" daha yayımlanmadan 2. klibin çekimleri için Maldiv Adaları'na uçtu. Kırmızıgül, yönetmenliğini Serkan Şedele'nin yapacağı "Sarı Sarı"nın klibinde Fransız bir modelle birlikte kamera karşısına geçecek. 
   
   
</TEXT>
</DOC>
