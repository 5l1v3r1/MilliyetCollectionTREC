<DOC>
<DOCNO> 236478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonsiy07.html </URL>
<DATE> 2004/05/01/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
CHP, "kadınlara pozitif ayrımcılık" tanınması için önerge verecek 
</HEADLINE>
<TEXT>

     CHP'nin, TBMM Genel Kurulu'nda Anayasa değişikliği görüşülürken, ''kadınlara pozitif ayrımcılık'' tanınması için değişiklik önergesi vereceği bildirildi. 
     CHP Genel Merkezi'nden yapılan yazılı açıklamada, ''kadınların siyasi temsilini sağlamanın erkeklerin haklarını kaybetmesi anlamına gelmediği'' belirtildi. 
     '' Kadına hak vermek feministlere yarar demenin hem toplumda yeterince temsil edilmeyen haklarını kullanamayan kadınlara haksızlık, hem de onları kendi içinde bölmektir'' denilen açıklamada, CHP'nin, TBMM Genel Kurulu'nda Anayasa değişikliği görüşülürken, ''Kadınlara olumlu ayrımcılık'' tanınması için değişiklik önergesi vereceği belirtildi. 
     Açıklamada, CHP'li kadın milletvekillerinin yarın düzenleyecekleri basın toplantısında, Türkiye'de kadın ve sorunları ile Anayasa değişikliği konusunda görüşlerini açıklayacakları kaydedildi. 
     
</TEXT>
</DOC>
