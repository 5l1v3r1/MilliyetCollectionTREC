<DOC>
<DOCNO> 236818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/03/yasam/yas11.html </URL>
<DATE> 2004/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>



'Pipolu Çocuk' 140 trilyon 

DIŞ HABERLER SERVİSİ 
Pablo Picasso'nun 1905'te yaptığı 'Garçon a la pipe' Pipolu Çocuk isimli eserinin 100 milyon dolara 140 trilyon lira alıcı bularak, dünyanın en pahalı tablosu unvanını alması bekleniyor. New York'taki Sotheby's müzayede evinde çarşamba günü açık artırmaya çıkacak tablo, 1950'lerde ABD'nin eski Londra Büyükelçisi John Hay Whitney tarafından 30 bin dolara satın alınmıştı. Uzmanlar 70 milyon dolar değer biçilen tabloya, 100 milyon dolar verileceğini tahmin ediyor. Bir Japon k ğıt üreticisi, Van Gogh'un 'Doktor Gachet'in Portresi' isimli tablosunu, 1990'da 82.5 milyon dolara 117 trilyon lira satın almıştı. 

Truva Savaşı'na arkeolojik kanıt 

DIŞ HABERLER 
Yunanistan'daki arkeolojik çalışmalarda bulunan tabletler, Homeros'un İlyada destanı ile Truva Savaşı'nın mitolojik bir öykü olmadığını ortaya koydu. Tabletlerin, Homeros'un anlattığı dünyaya çok yakın bir görüntü sergilediğini kaydeden İngiliz tarihçi Bettany Hughes, tabletlerde İlyada'daki birçok kent ve gemi isminin bulunduğunu belirtti. 

Kaplancı başkan sınır dışı ediliyor 

MİNE G. KIRIKKANAT Paris 
Fransa İçişleri Bakanlığı, Türk vatandaşı ve Paris'te Kaplancılar olarak bilinen "Fransa İslam Derneği" Başkanı Mithat Güler'i, şeriat propagandası yaptığı gerekçesiyle sınır dışı etmeye hazırlanıyor. 
Fransa'da 28 yıldır yaşayan Yozgat doğumlu Mithat Güler 45 sınır dışı edileceği saate kadar Charles de Gaulle Havaalanı'nda gözetim altında tutulacak. Ancak eski Akıncılar teşkilatı üyesi Güler, Fransa'dan siyasi iltica talebinde bulundu. Talebin kabul edilmesi halinde Güler'in bugün mahkemeye çıkarılması bekleniyor. 


</TEXT>
</DOC>
