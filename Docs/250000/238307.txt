<DOC>
<DOCNO> 238307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/spor/spo05.html </URL>
<DATE> 2004/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi uçuyor 
</HEADLINE>
<TEXT>


İspanya Grand Prix'si antrenman turlarında rekor bir zaman yakalayan Ferrari pilotu, Barcelona'da da kazanırsa, Mansell'in 5'te 5'lik sezona başlangıç rekoruna ulaşacak 


200. yarışa hazır 
FORMULA 1'DE ilk dört yarışı kazanarak sezona müthiş bir başlangıç yapan Ferrari pilotu Michael Schumacher, hafta sonunda yapılacak İspanya Grand Prix'sinin dünkü antrenman turlarında da rekor bir zaman gerçekleştirdi. Son üç yarışı kazandığı Barcelona pistinde kariyerindeki 200. Grand Prix'ye çıkacak olan Alman pilot, 1 15.658 ile 2003'teki pole pozisyon derecesinden iki saniye daha hızlı bir zamana imza attı. 

Mansell'i yakalayacak 
İKİNCİ en iyi antrenman zamanını Ferrari'nin diğer pilotu Rubens Barrichello elde ederken, BAR takımının yıldızı Button da 5. sırada kaldı. Ev sahibi ülkenin favorisi Renault'dan Fernando Alonso ancak 7. olabildi. Schumacher, İspanya'da da kazanırsa, İngiliz Nigel Mansell'in 1992'deki 5'te 5'lik sezona en iyi başlangıç rekoruna ulaşacak. Sıralama bugün 16.00'da, yarış ise yarın saat 15.00'te yapılacak. 

Pilotlar Klasmanı 1. M.Schumacher Ferrari 40 2. R.Barrichello Ferrari 24 3. J.Button BAR 23 4. J.P.Montoya Williams 18 5. F.Alonso Renault 16 6. J.Trulli Renault 15 7. R.Schumacher Williams 9 8. T.Sato BAR 4 9. D.Coulthard McLaren 4 10. F.Massa Sauber 1 11. M.Webber Jaguar 1 12. K.R ikkönen McLaren 1 

Markalar Klasmanı 1. Ferrari 64 puan 2. Renault 31 puan 3. BAR - Honda 27 puan 4. Williams - BMW 27 puan 5. McLaren - Mercedes 5 puan 6. Sauber - Petronas 1 puan 7. Jaguar - Cosworth 1 puan 


</TEXT>
</DOC>
