<DOC>
<DOCNO> 238730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/yasam/yas05.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar, babalarına benzeyen eş seçiyor 
</HEADLINE>
<TEXT>


Özellikle babalarıyla yakın bir ilişki içinde olan kız çocuklarında, bu ihtimal daha da artıyor 

NEVSAL ELEVLİ Londra 

İki ülkede araştırma yapıldı 
ABD Michigan'daki Wayne Üniversitesi ve Macaristan'daki Pecs Üniversitesi tarafından yapılan araştırmada, babalarıyla yakın bir ilişki içinde olan kız çocuklarının, babalarına benzeyen eşler seçme ihtimalinin daha fazla olduğu tespit edildi. Araştırmaya katılan öğrenciler, kendilerine gösterilen fotoğraflar arasından kadınların baba ve kocalarını tahmin etmeye çalıştı. Öğrencilerin yüzde 40'ı, 26 kadının koca ve babasını doğru tahmin etti. 

Elektra kompleksi 
ARAŞTIRMA sonucunda, psikanalitik psikolojide 'Elektra kompleksi' adı verilen, kadınların babalarına benzeyen eşler seçtiği teorisi bilimsel bir araştırmayla gerçeklik kazanmış oldu. Araştırmayı yapan bilişsel ve sosyal psikoloji uzmanları, "kız çocukların babalarının yüzünü beyinlerine kazıyarak, eş tercihlerini bu görüntüye uydurmaya çalıştıklarını" söyledi. 


</TEXT>
</DOC>
