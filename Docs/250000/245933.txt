<DOC>
<DOCNO> 245933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/07/son/sondun27.html </URL>
<DATE> 2004/06/07/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İsrail savaş gemisine roket saldırısı 
</HEADLINE>
<TEXT>

     Lübnan topraklarından bir İsrail savaş gemisine birkaç roket atıldığı, geminin isabet almadığı bildirildi. 
     İsrail ordu sözcüsü, roketlerin Lübnan-İsrail sınırındaki Roş Hanikra yakınlarında denize düştüğünü, ölen ya da yaralanan olmadığını söyledi. 
     Sözcü, roketlerin geminin çok yakınına düştüğünü belirtti. 
     Lübnan'ın güneyindeki BM Barış Gücü'nden UNIFIL yapılan açıklamada ise sınırın hemen kuzeyinde Lübnan topraklarındaki Nakura'dan şafakta 3 roket atıldığı, olayın soruşturulduğu belirtildi. 
     Lübnan Hizbullahı konuyla ilgili bilgileri olmadığını ileri sürdü. İsrail ordu radyosunun savunma muhabiri, saldırının arkasında Lübnan'ın güneyinde yaşayan Filistinli militanların olduğunun sanıldığını söyledi. 
     
</TEXT>
</DOC>
