<DOC>
<DOCNO> 220156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/magazin/amag.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünümde bile Camilla'yı gördüm 
</HEADLINE>
<TEXT>

   NBC'de yayımlanan bantlarda Diana, düğününde sıraların arasında Charles'ın sevgilisi Camilla'yı gördüğünü anlatmış 
      DIŞ HABERLER 
   
   GALLER Prensesi Diana, Prens Charles ile evliliğinin çalkantılı dönemi olan Eylül 1992 - Aralık 1993 tarihleri arasında kaydedilen ve önceki gün NBC'de yayımlanan bantlarda, yaşamının önemli dönemlerine ilişkin şunları söyledi 
   Mutsuz çocukluk "Babam annemin suratının ortasına tokadı yapıştırdı. Yerde ağlıyordum.. Annem hıçkıra hıçkıra ağlıyordu." 
   Bulimia hastalığı "Nişanlandıktan bir hafta sonra Bulimia başladı. Charles, tombullaştın biraz" dedi ve bu bir şeyi tetikledi." 
   Charles'ın Camilla ile ilişkisi "İkisinin telefon konuşmalarına tanık oldum." 
   Düğün günü "Bütün o evlilik tantanası bana histerik geldi. Ben müthiş sakindim. Kurbanlık bir koyun gibi hissettim kendimi. St. Paul Katedrali'nde sıraların arasında yürürken gözüm Camilla'yı aradı. Ordaydı." 
   Balayı "Bulimia hastalığım balayında daha da şiddetlendi. Charles'ın balayında okumak için yanına 8 tane roman aldığını görünce şoke oldum" 
   William'a hamileliği "1982'de William'a hamileyken kendimi öylesine kifayetsiz hissediyordum ki, karnımda bir bebek taşıdığımı bile bile merdivenlerden kendimi aşağıya yuvarladım." 
   
   
</TEXT>
</DOC>
