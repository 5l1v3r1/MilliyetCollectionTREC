<DOC>
<DOCNO> 217046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/guncel/gun03.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bek r öğretmen daha katı 
</HEADLINE>
<TEXT>

   200 ilköğretim okulu öğretmeniyle yapılan araştırmaya göre, evli ve çocuklu öğretmen, öğrencilere karşı daha duyarlı davranıyor... 
      
   Marmara Üniversitesi'nden Doç. Dr. Sefer Ada'nın danışmanlığında Kadıköy Sare Salahattin Uzel İlköğretim Okulu öğretmeni Oğuz Cinoğlu'nun yaptığı araştırmaya göre, çocuk sahibi öğretmenler öğrencilere karşı duyarlı davranıyor. Bek r öğretmenler ya da çocuğu olmayan öğretmenler ise öğrencileri azarlıyor, olumsuz davranışlarının farkına varmıyor ve öğrenciyi notla tehdit ediyor. Kadıköy'deki ilköğretim birinci kademeden 20 okulda 200 öğretmenle yapılan araştırmanın bazı sonuçları şöyle 
   Erkek öğretmenler, kadın meslektaşlarına oranla öğrencileri daha fazla azarlıyor ve fiziksel ceza veriyor. 
   Hizmet içi eğitim almayan öğretmenlerin öğrenciyi azarlama tepkisi hizmet içi eğitim alanlara göre daha fazla. 
   Öğrencilerin olumsuz davranışlarının başında, öğretmeninden izin almadan konuşmak, ders sırasında başka işlerle uğraşmak geliyor. Öğretmeni tehdit etmek, ayağa kalkmamak, öğretmenle alay etmek ve eşyalarını karıştırmak da diğer olumsuz davranışlar arasında gösteriliyor. 
   Öğretmenler, öğrencilere tepkilerini en çok öğrenciyle göz teması kurma, uyarma, öğrencinin yanına yaklaşma, öğrenciye soru sorma şeklinde gösteriyor. n SİBEL KAHRAMAN İstanbul 
   
   
   
</TEXT>
</DOC>
