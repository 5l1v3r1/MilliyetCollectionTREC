<DOC>
<DOCNO> 221887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/ekonomi/eko03.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ kasa gibiydi 
</HEADLINE>
<TEXT>

   Danıştay, ÇEAŞ'taki usulsüzlükleri bir bir saptadı İmar Bankası'na, 6,4 trilyon lira aktarıldı. Elektriği yüzde 322'ye varan k rla sattılar 
      ANKARA Milliyet 
   
   Danıştay 10. Dairesi, Çukurova Elektrik AŞ'ye ÇEAŞ el konulmasına ilişkin işlemlerin yürütmesini durdurma isteminin reddine ilişkin kararının gerekçesinde, Uzan Grubu'nun ÇEAŞ'ta gerçekleştirdiği usulsüzlükleri gözler önüne serdi. 
   Kararda, TEDAŞ ile ÇEAŞ arasında 1998'de İşletme Hakkı Devir Sözleşmesi imzalanmasına, buna bağlı olarak Enerji Bakanlığı ile yapılan protokol gereği, Elektrik Satış Anlaşması'nın hemen imzalanması gerekmesine rağmen, imzalanmadığı, dağıtım tesislerinin ÇEAŞ'a fiili devrinin de yapılamadığı anlatıldı. 
   ÇEAŞ'ın, sözleşmeye dayalı yaptığı kamulaştırmaları, tüm uyarılara rağmen Hazine'ye değil, şirket adına tescil ettirdiğinin vurgulandığı kararda, sözleşme hükümlerinin açıkça ihlal edildiği kaydedildi. Şirket kaynaklarının grup Uzan Grubu firmalarının finansman açığının kapatılması için harcandığı vurgulandı. Kararda, ÇEAŞ'ın, Uzan Grubu'nun finans şirketi haline dönüştürüldüğü vurgulanarak 1999'da, İmar Bankası Off Shore ve İmar Bankası'na şirketten, yaklaşık 6.4 trilyon lira kaynak aktarıldığı belirtildi. 
   
   Yüksek k rla sattılar 
   Kararda, ÇEAŞ'ın ürettiği elektriği yüzde 96 - 322 arasında değişen oranlarda k r koyarak sattığı, dışarıdan aldığı elektriği de yüzde 15 - 31 seviyelerinde k rla sattığı vurgulandı. ÇEAŞ'ın, 1993 - 2003 arasında, Ulusal Enerji Tarifesi Uygulaması sonucunda, fazladan 84 trilyon 714 milyar 599 milyon lira gelir elde ettiği kaydedildi. 
   
   Ödeme planına, 'İyi niyet yok' reddi    Tasarruf Mevduatı Sigorta Fonu TMSF , Cem Uzan'ın vekili Avukat Şaylan Çığın tarafından İmar Bankası için sunulan borç ödeme teklifini, "ciddiyetten ve iyi niyetten uzak ve tahsil sürecinin uzatılmasına yönelik" bularak kabul etmediğini açıkladı. Açıklamada, "Teklifte teminat verileceği belirtilmekle birlikte bunların ne olduğu somut olarak belirtilmedi. Yapılan şifahi görüşmelerde, yönetimi devralınan bazı şirketlerin eski yöneticilere verilmesi karşılığında bu şirketlerin teminat olarak verileceği ifade edilmiştir" denildi. 
   
   İmar Bankası'nın faturası büyüyor    TMSF, hesap eşleşmemesi gibi teknik nedenlerle ilk etapta ödeme yapılamayan hak sahipleri ve sigorta kapsamındaki mevduat hesaplarından fiilen gerçekleşmemiş EFT havale işlemleri ile 1 Eylül 2003'ten sonra başvuruda bulunanlardan incelenmesi tamamlananlar için, Ziraat Bankası'na toplam 9 bin 10 kişi adına 202 trilyon liralık aktarım yapacak. Ödemeler daha önce hesabı devredilmeyen mudilere 15 Mart'ta, hesabı devredilenlere de 17 Mart'ta başlayacak. 
   
   
</TEXT>
</DOC>
