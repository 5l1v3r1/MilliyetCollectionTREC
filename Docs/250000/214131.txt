<DOC>
<DOCNO> 214131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sontur18.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da bir baba, tinerci oğlunu öldürdü 
</HEADLINE>
<TEXT>

     Bursa'nın merkez Osmangazi İlçesi'nde bir baba, madde bağımlısı olduğunu öne sürdüğü oğlunu tabancayla öldürdü. 
     Alınan bilgiye göre, Başaran Mahallesi'nde oturan Nevzat G. 50 , Şehit Şerafettin Polis Merkezi'ne giderek, uyuşturucu madde bağımlısı olduğunu iddia ettiği oğlunu tabancayla yaraladığını söyledi. Bunun üzerine eve giden güvenlik güçleri, daha önce ''Adam öldürmeye teşebbüs, gasp ve hırsızlık'' suçlarından sabıkalı olduğu belirlenen Teoman G'nin 23 cesediyle karşılaştı. 
     Baba Nevzat G'nin, polise verdiği ifadede, uyuşturucu madde bağımlısı oğlunu tedavi olması için AMATEM'e götürdüğünü, ancak oğlunun 2 gün önce kaçarak geri döndüğünü belirterek, ''Dün gece aşırı derece tiner koklamış. Yarı baygın halde görünce, bir daha tiner koklamaması için uyardım. Ancak, bana küfür ederek saldırmaya başladı. Bunun üzerine, tabancayla vurdum'' dediği öğrenildi. 
     Zanlının sorgulamasının tamamlanmasının ardından adliyeye sevk edileceği, olayla ilgili soruşturmanın sürdüğü bildirildi. 
     
</TEXT>
</DOC>
