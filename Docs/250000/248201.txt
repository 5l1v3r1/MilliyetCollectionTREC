<DOC>
<DOCNO> 248201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/son/sontur29.html </URL>
<DATE> 2004/06/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Piriştina'nın cenazesi alkışlarla lojmandan çıkarılıp hastaneye götürüldü 
</HEADLINE>
<TEXT>

     Geçirdiği kalp krizi sonucu ölen İzmir Büyükşehir Belediye Başkanı Ahmet Piriştina'nın cenazesi ambulansla Ege Üniversitesi Tıp Fakültesi Hastanesi'ne götürüldü. 
     Piriştina'nın cenazesini ambulansa, belediyenin AKS 110 Arama-Kurtarma-Sağlık 110 görevlileri taşıdı. Piriştina'nın cenazesi, Eşrefpaşa Belediye Hastanesi'nin ambulansıyla Ege Üniversitesi Tıp Fakültesi Hastanesi'ne götürülmek üzere yola çıkarıldı. Cenaze ambulansa taşınırken ve ambulans lojmanın önünden ayrılırken, vatandaşlar alkışlarla Piriştina'yı selamladı. 
     Ambulansla Piriştina'nın eşi Mine ve kızı Zeynep Piriştina da hastaneye gitti. 
     
</TEXT>
</DOC>
