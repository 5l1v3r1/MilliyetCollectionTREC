<DOC>
<DOCNO> 200603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/soneko23.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Toptancı halinden fiyatlar... Salatalığın fiyatı 500 bin lira arttı 
</HEADLINE>
<TEXT>

     Turfanda üretim merkezi Antalya'da, dolmalık biberin fiyatı geçen haftaya göre 200 bin lira düşerken, salatalığın fiyatı ise 500 bin lira arttı. 
     Antalya Büyükşehir Belediyesi Toptancı Hali'nden aldığı bilgiye göre, geçen hafta 1.5 milyon liradan alıcı bulan birinci kalite sivri biber değerini korudu. Dolmalık biber, fiyatı 200 bin lira ucuzlayarak 1 milyon 300 bin liradan, fiyatı 100 bin lira düşen muhacir biber 1 milyon 400 bin liradan, fiyatı 500 bin lira düşen kapya biberi de 3.5 milyon liradan işlem gördü. 
     Geçen hafta fiyatı düşen domates, haftaya 100 bin lira artışla başladı. Domates 550 bin liradan alıcı buldu. 
     Taze fasulye 200 bin lira düşüşle 1 milyon 800 bin liradan, marul 50 bin lira düşüşle 450 bin liradan, ıspanak 200 bin lira artışla 1 milyon liradan, kabak 600 bin lira artışla 1 milyon 400 bin liradan satıldı. 
     Fiyatı 200 bin lira artan patlıcan 1 milyon 300 bin liradan, fiyatı 500 bin lira artan salatalık ise 1 milyon 300 bin liradan işlem gördü. 
     Kuru soğan 900 bin liradan, yeşil taze soğan 1 milyon 800 bin liradan satıldı. 
     Fiyatları değişmeyen yerli ve ithal kuru sarımsak ise 3.5 ile 5 milyon liradan işlem gördü. 
     
</TEXT>
</DOC>
