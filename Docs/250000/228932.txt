<DOC>
<DOCNO> 228932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/soneko17.html </URL>
<DATE> 2004/04/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Petrol Ofisi, sermayesini 345 trilyon liraya çıkarıyor... 
</HEADLINE>
<TEXT>

     Petrol Ofisi, sermayesini 345 trilyon liraya çıkarıyor. Petrol Ofisi'nden Borsa'ya gönderilen açıklamada, kayıtlı sermaye tavanı 385 trilyon lira olan şirketin çıkarılmış sermayesinin 45 trilyon lira artırılarak 300 trilyon liradan 345 trilyon liraya yükseltileceği belirtildi. Artırımın 15 trilyon liralık bölümünün gayrimenkul satış karından ve maddi duran varlık yeniden değerleme değer artış fonundan gerçekleştirileceği, kalan 30 trilyon liralık bölümün ise 2003 yılı kar payından karşılanacağı bildirildi. Şirket, artırılan sermayeyi temsil etmek üzere 45 milyar adet 13'üncü tertip hisse senetlerinin ihraç edilmesine karar verdi. 
     
     YÖNETİM KURULU BAŞKANLIĞINA VURAL AKIŞIK GETİRİLDİ 
     Öte yandan, Petrol Ofisi Yönetim Kurulu Başkanlığı'na yeniden Ahmet Vural Akışık, Başkan Vekilliğine Caner Çimenbiçer getirildi. Şirkette Denetimden Sorumlu Komite üyeliğine Mahmut Magemizoğlu ve Yahya Üzdiyen atandı. 
     
</TEXT>
</DOC>
