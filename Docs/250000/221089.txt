<DOC>
<DOCNO> 221089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur43.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakacık Masonlar Locası'nda bombalı patlama 
</HEADLINE>
<TEXT>

     Kartal'daki binada art arda 2 patlama olduğu ve 2 kişinin öldüğü, 6 kişinin yaralandığı bildirildi. 
     Yakacık Çarşı mahallesi Ayazma caddesindeki ''Kabul Edilmiş Masonlar Derneği Yakacık Locası''nın bulunduğu 3 katlı binada saat 22.30 sıralarında art arda 2 patlama meydana geldi. 
     Olayda şu ana kadarki tespitlere göre 2 kişinin öldüğü, 6 kişinin de yaralandığı bildirildi. 
     Yaralananlardan Ömer Aksu, Bilgehan Bilge, Kadir Dadaloğlu, Mehmet Lamba ve Bedri Sevim, Kartal Eğitim ve Araştırma Hastanesi'nde tedavi altına alındı. 
     Bu arada, binadaki patlamalara, canlı bombanın neden olduğu sanılıyor. Binada yaralı bir canlı bomba olabileceği kaydediliyor. 
     Bomba uzmanı ekipleri de olay yerine geldi. Polis ekipleri, bölgede geniş güvenlik önlemi aldı. 
     
</TEXT>
</DOC>
