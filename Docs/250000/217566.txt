<DOC>
<DOCNO> 217566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/ekonomi/eko08.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nema ödemesi mart sonunu bulur' 
</HEADLINE>
<TEXT>

   Ziraat Bankası Genel Müdürü Çağlar, nema çalışmasının mart sonunu bulabileceğini söyledi 
   ANKARA Milliyet 
   
   Ziraat Bankası Genel Müdürü Can Akın Çağlar, "Nemaların ödenmesinde, Hazine'nin bize parayı aktarmasıyla şekillenen bir tarih var. O konuda söz sahibi Hazine'dir" dedi. 
   Nemaların ödenmesine 8 Mart'ta başlanıp başlanmayacağına ilişkin bir soru üzerine Çağlar, şunları söyledi 
   "Hazine Müsteşarlığı'nın planı çerçevesinde, paranın bize aktarılması çerçevesinde biz öderiz. Belgelerin düzenlenmesi konusunda yapılacak bir çalışma yok. Şu anda o konudaki çalışmalar bitirildi. Bu konuda son derece deneyimliyiz. Doğrudan Gelir Desteği konusunda binlerce insana ödeme yaptığımız için burada da o çerçevede bir ödeme yapılacak. Ödeme tarihi konusunda otorite Hazine. Ancak 8'inde başlasak dahi mart sonunu bulacak, emekli ödemeleri ile çakışacak." 
   Hazine Müsteşarı İbrahim Çanakçı da nemaların ödenmesi konusundaki soruya "Yasa neyi gerektiriyorsa o yapılacak" yanıtını verdi. 
   
   
</TEXT>
</DOC>
