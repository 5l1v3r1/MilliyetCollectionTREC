<DOC>
<DOCNO> 224261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonspo14.html </URL>
<DATE> 2004/03/21/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İstanbulspor 0 - Malatyaspor 0 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor ile Malatyaspor golsüz berabere kaldı. 
     8. dakikada, İlyas'ın soldan kullandığı serbest atışta, ceza alanı içindeki Serkan Özsoy topu kafayla üstten dışarı gönderdi. 
     10. dakikada, Atilla'nın pasıyla penaltı noktasında topla buluşan Muhammet'in şutunda meşin yuvarlak kaleci Oğuz'da kaldı. 
     15. dakikada, orta sahadan atılan uzun pasta ceza alanı içinde kaleci ile karşı karşıya kalan Muhammet Hanifi'den önce kaleci Oğuz topu tek yumrukla uzaklaştırdı. 
     17. dakikada, soldan ceza alanına giren Cem'in sert şutunda meşin yuvarlak kaleci Fevzi'de kaldı. 
     32. dakikada, İlyas'ın sağdan ortasında Mahmut Hanifi'nin kafayla aşırttığı topla arka direkte müsait durumda buluşan Mithat, kötü bir vuruş yapınca meşin yuvarlak kaleci Oğuz'un kucağında kaldı. 
     Maçın ilk yarısının kalan dakikalarında iki takımın da çabaları gol getirmedi ve devre golsüz sona erdi. 
     
     İKİNCİ YARI 

     52. dakikada İlyas'ın orta alandan uzun pasında savunmada Saffet'i geçen topla sağ tarafta buluşan Muhammed Hanifi, kalesinden çıkan Oğuz'un ceza alanının hemen önünde müdahalesiyle yerde kaldı. Bu pozisyonda Malatyasporlu futbolcular, Oğuz'un topu elle kestiği gerekçesiyle hakeme itiraz ederken, maçın hakemi Erol Ersoy yan hakem Sevdan Gümüşboğa ile konuştuktan sonra Oğuz'a sarı kart gösterip serbest vuruş kararı verdi. 
     59. dakikada Musa Kuş'un ceza alanı dışından sert şutunda, top üstten auta gitti. 
     68. dakikada soldan serbest vuruş kullanan Yordanov'un kaleye gönderdiği topu tutmak isterken elinden kaçıran Fevzi, daha sonra Yalçın'dan önce meşin yuvarlağı çizgide kontrol etti. 
     80. dakikada soldan Celalettin'in ortasında altıpasta Fazlı'nın vuruşunda top üstten auta çıktı. 
     Uzatma dakikalarında Serkan Bensol'un sağdan ortasında, arka direkte uygun durumda topa yükselen İlyas, kötü bir kafa vuruşu yaptı ve meşin yuvarlağı auta gönderdi. Karşılaşma da golsüz sona erdi. 
     MAÇIN KARNESİ 
     

Stat Güngören Mimar Yahya Baş Hakemeler Erol Ersoy xx, Sevdan Gümüşboğa xx, Alper Ulusoy xx İstanbulspor Oğuz xx, Pinto x Dk. 75 Nuri x , Yalçın xx, Saffet x, Cem xx, Musa Büyük x Dk. 42 Serhat x , Aytekin xx, Musa Kuş xx, Yordanov xx, Bushaj x Dk. 60 Balili x , Boliç x Malatyaspor Fevzi xx, Serkan Bensol xx, Serkan Özsoy xx, Mert xx, Celalettin xx, Mkalele x, Mithat x Dk. 65 Junior x , Ayman xx, İlyas, Atilla x Dk. 77 Fazlı x , Muhammed Hanifi xx Dk. 85 Mehmet Sarı Kartlar Dk. 43 Serkan Bensol, Dk. 82 Serkan Özsoy Malatyaspor , Dk. 53 Oğuz, Dk. 64 Musa Kuş, Dk. 66 Balili İstanbulspor      

     
</TEXT>
</DOC>
