<DOC>
<DOCNO> 232982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/ekonomi/eko02.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortak yönetim sürüyor 
</HEADLINE>
<TEXT>

   Kamu bankalarında ortak yönetimin kaldırılması sorularına Başkan Zeki Sayın açıklık getirdi Bana intikal eden bir şey de, böyle bir düşünce de yok 
      ANKARA Milliyet 
   
   Kamu Bankaları Ortak Yönetim Kurulu Başkanı Zeki Sayın, ortak yönetimin kaldırılacağına ilişkin bazı basın organlarında yer alan haberler konusunda, "Ortak yönetim kurulu devam ediyor" dedi. 
   Halk Bankası Genel Kurulu sonrasında gazetecilerin sorularını yanıtlayan Sayın, Genel Kurul'da seçim yapılabilmesi için Halk Bankası'nın çok ortaklı olması nedeniyle önceden ilan edilmesinin zorunlu olduğunu hatırlattı. 
   Ziraat Bankası'nın sahibinin ise Hazine olduğu için gündem maddesinin istenildiğinde değiştirilebileceğini kaydeden Sayın, böyle bir şeyin olmadığını hatırlattı. Ortak Yönetim Kurulu'nun kaldırılmasıyla ilgili kendisine intikal eden bir şeyin olmadığını vurgulayan Sayın, "Böyle bir düşünce de yok" dedi. 
   Yönetim Kurulu üyelerinin ücretlerinin Genel Kurul'da değiştirilip değiştirilmediği yönündeki soruya karşılık Sayın, hem Ziraat hem de Halkbank genel kurullarında yönetim kurulu üyelerinin ücretlerinde bir değişikliğe gidilmediğini ve 2002 yılında ücretlerin devam ettiğini ifade etti. 
   Halk Bankası'ndaki küçük hisse sahiplerine ilişkin soru üzerine de Sayın, bankadaki küçük hissedarların sayısının yaklaşık 15 bin kişiyi bulduğunu ancak bunların sermaye artırımlarına katılmamaları nedeniyle paylarının yüz milyonda 4'e düştüğünü kaydetti. 
   
   35 yıl sonra temettü 
   Halk Bankası'nın 35 yıldan bu yana ilk kez temettü dağıtacağını da açıklayan Sayın, 100 liralık hisse başına 36.9 liralık temettü verileceğini kaydetti. Bankanın temettü olarak Hazine'ye 485 trilyon lira aktaracağını belirten Sayın, küçük hissedarların temettü miktarının ise sadece 18 milyon lira olacağını bildirdi. Zeki Sayın, 2002'de 676 trilyon k r açıklayan bankanın enflasyondan arındırılmış 2003 k rının 485.8 trilyon olduğunu sözlerine ekledi. 
   Halk Bankası Genel Kurulu'nda Yapı Kredi Bankası Yönetim Kurulu'na seçilmesi nedeniyle istifa eden Mustafa Ünal'ın yerine İbrahim Tuncay getirildi. 
   
   Yönetim kurulu 
   Daha önce BDDK Başkanlığı'na atanan Tevfik Bilgin'in yerine Cemil Özdemir'in, Hasan Topal'ın yerine de Osman Arıoğlu'nun yönetim kurulu üyeliklerine seçilmesi Genel Kurul'da onaylandı. 
   Halk Bankası Genel Kurulu sonrası yönetim kurulu şu üyelerden oluştu Zeki Sayın Yönetim Kurulu Başkanı , İlhan Uludağ Başkan Vekili , Hasan Cebeci Genel Müdür , Cemil Özdemir Murahhas Üye , Hüseyin Aydın Murahhas Üye , Hasan Sezer Murahhas Üye , Mehmet Emin Özcan Murahhas Üye , Süha Çayköylü Yönetim Kur. Üyesi , Burhanettin Aktaş Yön. Kur. Üyesi , Osman Arıoğlu Yön. Kur. Üyesi , İbrahim Tuncay Yön. Kur. Üyesi . 
   
   Ziraat'ten 1 katrilyon k r    Ziraat Bankası'nın dün yapılan Genel Kurulu'nda, bankanın 2002 yılında 178 trilyon lira olan net k rının, geçen yıl 1 katrilyon 72 trilyon liraya yükseldiği açıklandı. 2003 yılı değerleriyle 2002 yılı sonunda 42.9 katrilyon lira olan aktifleri yüzde 9 reel büyümeyle 46.6 katrilyon liraya çıktı. 31.9 katrilyon lira olan toplam mevduat da yüzde 6'lık büyümeyle 33.9 katrilyon liraya yükseldi. Bankanın 4.7 katrilyon lira olan özkaynakları ise yüzde 23 oranında büyüyerek 5.8 katrilyon liraya ulaştı. Özkaynaklardaki artış 2003 yılı k rından kaynaklandı. 
   
   Yönetimde yeni isim 
   Ziraat Bankası'nın geçmiş yıllardan sorunlu kredilerin çözümü için attığı adımlar kapsamında, borçlu 219 bin üreticiden ve Tarım Kredi Kooperatifleri'nden 178 bin adedi toplam 600 trilyon liraya ulaşan tutar ile yeniden yapılandırıldı. 
   Ziraat Bankası'nın Genel Kurulu'nda da Mustafa Ünal'dan boşalan Yönetim Kurulu üyeliğine, bankada görev yapan Halil İbrahim Tuncay getirildi. 
   
   
</TEXT>
</DOC>
