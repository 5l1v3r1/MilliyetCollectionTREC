<DOC>
<DOCNO> 203761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo29.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü noktayı koydu F.Bahçe'ye dönmeyi düşünmüyorum 
</HEADLINE>
<TEXT>

     Türkiye A Milli Futbol Takımı'nın ve Barcellona'nın kalecisi Rüştü Reçber, İstanbul'a geldi. 
     Atatürk Havalimanı'nda gazetecilerin sorularını cevaplandıran Rüştü, İstanbul'a gelişinin farklı yönlere çekilebileceğinin hatırlatılması üzerine, ''Hiçbir yöne çevirilemez. Ben sadece arkadaşlarımı, dostlarımı görmeye geldim. Ailemle geldim. 27 Aralık gibi döneceğim'' dedi. 
     Rüştü, ''Nasıl bir sezon geçirdin '' şeklindeki soruya karşılık, ''Profesyonelliğin içerisinde geçirdik diyebilirim. Oynadık, oynamadık, yedek bekledik. Son birkaç maç oynamaya başladık. Çok çok iyi değil, ama çok da kötü değil, çünkü Bercelona takımı...'' diye konuştu. 
     Celtavigo maçında yediği hatalı golün hatırlatılması üzerine de Rüştü, ''Kaleci her zaman hata yapacak. Ben de olsam, başkası da olsa yapmıştır ve yapacaktır'' dedi. 
     Rüştü, Fenerbahçe'ye döneceği şeklinde basında çıkan haberler için de ''Öyle bir düşüncem yok. Şu anda mutluyum, huzurluyum. Şu anda öyle birşey düşünmüyorum'' ifadelerini kullandı. 

     
</TEXT>
</DOC>
