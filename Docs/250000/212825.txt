<DOC>
<DOCNO> 212825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/siyaset/siy02.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ülker, Star için teklif verdi' iddiası 
</HEADLINE>
<TEXT>

   Genç Parti Genel Başkan Yardımcısı Gönül Saray Alphan, Ülker'in, BDDK'yla icralık olan Star TV ve gazetesi için teklif verdiğini öne sürdü. Alphan, "Üzerimizdeki baskıların amacı belli" dedi 
      ANKARA Milliyet 

   
   Genç Parti GP Genel Başkan Yardımcısı Gönül Saray Alphan, Bankacılık Düzenleme ve Denetleme Kurulu'yla BDDK icralık olan Star TV ve gazetesine Ülker Grubu'ndan teklif geldiğini öne sürerek, "Bu teklif, üzerimizdeki baskıların amacını ortaya koyuyor" dedi. 
   Alphan bayramlaşmak için Saadet Partisi'ni SP ziyaret etti. Burada yaptığı konuşmada, "Kayıp Trilyon Davası" nedeniyle Necmettin Erbakan'ın yaşadıklarına çok üzüldüklerini ifade eden Alphan, "Aynı dertle biz de muhatabız. AKP, devletin bütün kurumlarıyla üzerimize geliyor" diye konuştu. 
   
   'Önce yargıyı kurtarın' 
   AKP Grup Başkanvekili Haluk İpek'te, SP'ye yaptıkları bayram ziyaretinde, dokunulmazlıkların kaldırılmasının parlamenter sistemi kökünden değiştirecek kadar tehlikeli olduğunu söyledi. SP Genel Başkan Yardımcısı Şevket Kazan da, yargıdaki siyasallaşma çözüldükten sonra, dokunulmazlıkların kaldırılması gerektiğini ifade ederek, "Yargının siyasetten kurtulması şart" şeklinde konuştu. 
   
   
</TEXT>
</DOC>
