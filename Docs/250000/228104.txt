<DOC>
<DOCNO> 228104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/ekonomi/eko05.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi Koray ve Garanti GYO'dan işbirliği 
</HEADLINE>
<TEXT>

   Çekmeköy'de yapılacak 40 milyon dolarlık ortak projedeki konutlar 100-120 bin dolara satılacak 
      EKONOMİ SERVİSİ 
   
   Gayrimenkul yatırım ortaklığı sektörünün önde gelen iki kuruluşu Yapı Kredi Koray GYO ve Garanti GYO, Türkiye'de bir ilki gerçekleştirerek Çekmeköy - Ümraniye bölgesinde büyük çapta bir konut projesi için güçbirliğine gitti. 40 milyon dolarlık yatırımla orta ve orta gelir grubunu hedefleyen projedeki konut fiyatları 100 - 120 bin dolar arasında olacak. 
   Projeyle ilgili bilgi veren Garanti GYO Genel Müdürü Kürşat Tuncel, Türkiye'de ilk kez iki GYO'nun ortak bir projeye imza attıklarını belirterek, "Bu projeyle herkes kolaylıkla ev sahibi olacak" dedi. Tuncel, "Proje, yüzde 50 - 50 k r - zarar ortaklığı ve ilk kez hasılat paylaşımı modeliyle gerçekleştirilecek. 
   Yapı Kredi Koray GYO Genel Müdürü Hakan Kodal da 40 milyon dolarlık projenin Türkiye'de iş yapma biçimini değiştireceğini belirterek, "Hedeflediğimiz segmentte gecikme, malzemeden çalma ve kayıtdışılıktan dolayı haksız rekabet çok fazla. Bizim gibi şirketlerin bu tarz projeleri sayesinde bu segmentte iş yapma biçimini değiştirecek" dedi. 
   
   Sektör krizden çıkıyor 
   2000 yılından bu yana ilk kez inşaat sektöründe olumlu bir döneme girildiğini ifade eden Kodal, "Enflasyon ve faizler geriledi. Enflasyonun tek haneli rakamlara inmesiyle birlikte bu sektör çıkışa geçecek" dedi. 
   
   
</TEXT>
</DOC>
