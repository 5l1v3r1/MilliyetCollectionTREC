<DOC>
<DOCNO> 225773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/son/sondun30.html </URL>
<DATE> 2004/03/26/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Irak Felluce'de çatışma 8 ölü, 25 yaralı 
</HEADLINE>
<TEXT>

     Irak'ın Felluce kasabasında Amerikan askerleriyle Iraklı direnişçiler arasında çıkan çatışmada, 8 sivilin öldüğü, 25'inin yaralandığı bildirildi. 
     Felluce hastanesi doktoru İssam Muhammed, ölenlerin 3'ünün çocuk olduğunu, yaralananlar arasında kadınlar ve yaşlılar bulunduğunu söyledi. 
     Reuters televizyonu da çatışmada yaralanan kişilerin hastanede tedavi edilirken çekilen görüntülerini yayınladı. Direnişçilerin kullandığı havan mermilerinin seslerinin caddelerde yankılandığı, cankurtaran ve Amerikan ordusuna ait araçların patlama bölgesini terk ettikleri bildiriliyor. 
     Amerikan askerlerinin Hay El Askeri semtinde saldırıya maruz kaldığı, bölgeyi kordon altına alan askerlerin ev ev arama yaptıkları, Hal El Şüheda semtinde de benzer bir operasyonun düzenlendiği belirtiliyor. 
     
</TEXT>
</DOC>
