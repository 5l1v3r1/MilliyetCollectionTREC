<DOC>
<DOCNO> 203567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sontur25.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da görünmez kaza... 
</HEADLINE>
<TEXT>

     Kış turizminin önde gelen merkezlerinden Uludağ'da, bir otelin çatısından kayan dev kar tabakası, 2 kadının üzerine düştü. 
     Alınan bilgiye göre, kiraladıkları kayak takımlarını Kervansaray Oteli'nin altındaki kayak evine teslim eden Aylin Bölükbaşı ve Selime Gürsel Korkut, dışarı çıkıp yürümeye başladıkları sırada, otelin 20 metre yüksekliğindeki çatısından kayan dev kar kütlesi üzerlerine düştü. 
     Beline kadar karın içine batan Aylin Bölükbaşı'na vatandaşlar yardım ederken, vücudunun büyük bölümü kara gömülen Selime Gürsel, Korkut Uludağ Jandarma Arama Kurtarma Timi tarafından kurtarıldı. 
     Bölükbaşı ve Korkut'un durumlarının iyi olduğu bildirildi. 
     
</TEXT>
</DOC>
