<DOC>
<DOCNO> 206740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/son/sondun02.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul saldırılarını yapanlar Bin Ladin ile temastaydı 
</HEADLINE>
<TEXT>

     Amerikalı bir yetkili, İstanbul'da iki ay önce düzenlenen saldırılara karışan çok sayıda kişinin, terör örgütü El Kaide'nin lideri Usame Bin Ladin ile görüştüğünü söyledi. 
     AFP'nin haberine göre, adının açıklanmasını istemeyen yetkili, basın mensuplarına yaptığı açıklamada, bu kişilerin Bin Ladin ile ABD'de 11 Eylül 2001'de düzenlenen saldırılardan önce görüştüğünü sandıklarını ve bunun El Kaide'nin uzun süredir Türkiye'ye saldırmayı planladığını gösterdiğini belirtti. 
     İstanbul'daki saldırılara katılan ve yakalanan kişilerin bazılarının Afganistan ve Pakistan'daki kamplarda eğitim gördüklerini söyleyen yetkili, ''Bu kişiler, Bin Ladin ile doğrudan temas kurdu'' dedi. 
     Bu kişilerin Bin Ladin ile yakın bir zaman önce temas kurmadığını belirten Amerikalı yetkili, bu kişilerden bazılarının El Kaide lideriyle baş başa görüşmüş olabileceğini söyledi. 
     
</TEXT>
</DOC>
