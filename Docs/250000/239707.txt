<DOC>
<DOCNO> 239707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonsiy18.html </URL>
<DATE> 2004/05/13/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
TCK değişiyor... TBMM Adalet Alt Komisyonu çalışmalarını tamamladı 
</HEADLINE>
<TEXT>

     TBMM Adalet Alt Komisyonu, 7 ay önce TCK Tasarısı üzerinde başladığı çalışmalarını tamamladı. Adalet Komisyonu Başkanı Köksal Toptan, tüm ceza yasaları incelenerek Türkiye'nin gelenekleri ve özel şartlarına uygun yeni bir tasarı hazırlandığını bildirdi ve ''Avrupa'nın en modern ceza yasası oldu'' dedi. 
     Komisyon Başkanı Toptan, alt komisyon üyeleri, çalışmalara katkıda bulunan akademisyenler ve yargıçlarla birlikte Parlamento'da basın toplantısı düzenledi. 
     Toptan, alt komisyonun bugüne kadar 58 toplantı yaptığını, bunların zaman zaman sert tartışmalara sahne olduğunu, ancak sonuçta geniş bir uzlaşı ile tasarının hazırlandığını bildirdi. Alt Komisyonda bitirilen düzenleme için ''Avrupa'nın en modern ceza yasası oldu'' diyen Toptan, çalışmalar sırasında tüm ceza yasalarının incelendiğini, sonuçta bunların Türkiye'nin gelenekleri ve özel şartlarına uygun hale getirilerek tasarı metnine alındığını belirtti. 
     Tasarının bir ay süreyle incelenmek üzere tüm ilgililere ve isteyen herkese gönderileceğini kaydeden Toptan, ''En ufak bir boşluk, eksiklik olsun istemiyoruz. Herkesin katkısını bekliyoruz'' dedi. 
     Toptan, Adalet Komisyonu'nun Haziran ayı ortalarında tasarıyı görüşmeye başlayacağını ve TBMM tatile girmeden önce de bu çalışmayı bitirmeyi planladıklarını bildirdi. Tasarının 2004 sona ermeden önce TBMM Genel Kurulu'nda yasalaşmasını ümit ettiklerini kaydeden Toptan, ''Sonuçta Türk hukuku kazanacak'' diye konuştu. 
     
     YENİ DÜZENLEMELER 
     Alt Komisyon Başkanı, AK Parti Kastamonu Milletvekili Hakkı Köylü de 1926 yılında çıkan Türk Ceza Yasası'nda bugüne kadar 50'nin üzerinde değişiklik yapıldığını ve sonuçta yasanın sistematiğinin bozulduğunu belirtti. Hükümet'in gönderdiği tasarının temel olarak ''Otoriter'' bir yapısı olduğunu kaydeden Köylü, kendilerinin insanı temel alan bir anlayışla büyük ölçüde yeni bir tasarı hazırladıklarını belirtti. 
     Köylü'nün verdiği bilgiye göre, tasarıda yer alan bazı yeni düzenlemeler şöyle 
     
</TEXT>
</DOC>
