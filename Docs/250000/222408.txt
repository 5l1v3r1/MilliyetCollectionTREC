<DOC>
<DOCNO> 222408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sondun31.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto, Papadopulos ile görüştü.. Denktaş randevusu 17.00'de 
</HEADLINE>
<TEXT>

     BM Genel Sekreteri Kıbrıs Özel Temsilcisi Alvaro de Soto, Kıbrıs müzakereleri çerçevesinde Rum yönetimi lideri Tasos Papadopulos ile görüştü. 
     Görüşmeye, iki taraftan da yetkililer katıldı. 
     De Soto, saat 17.30'da da KKTC Cumhurbaşkanı Rauf Denktaş ile görüşecek. 
     Kıbrıs müzakereleri çerçevesinde bugün yapılması öngörülen, Denktaş ve Papadopulos başkanlığındaki heyetler arası görüşme, de Soto'nun liderlerle ayrı ayrı görüşmek istemesi nedeniyle yapılmadı. 
     De Soto, yüz yüze yapılan görüşmeleri, dolaylı olarak sürdürüyor. 
     Bu arada, Rum yönetimi sözcüsü Kipros Hrisosotomidis, daha çok dolaylı görüşme yapılacağını söyledi. 
     Sözcü, BM Genel Sekreter Yardımcısı Sir Kieran Prendergast'ın hafta içinde Kıbrıs'a geleceğini de bildirdi. 
     Prendergast, KKTC Cumhurbaşkanı Rauf Denktaş ve Rum yönetimi lideri Tasos Papadopulos ile görüşecek. 
     
</TEXT>
</DOC>
