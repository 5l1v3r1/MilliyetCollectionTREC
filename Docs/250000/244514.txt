<DOC>
<DOCNO> 244514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo20.html </URL>
<DATE> 2004/06/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Denizlisporlu Ersen Martin Hedefim 4 büyük takımdan birinde oynamak 
</HEADLINE>
<TEXT>

     Geçtiğimiz sezon attığı gollerle büyük bir çıkış yakalayan Denizlisporlu Ersen Martin, hedefinin 4 büyük takımdan birinde oynamak olduğunu söyledi. 
     A 2 Milli Takımı'nda da oynayan Ersen, Denizlispor ile sözleşmesinin sürdüğünü, ancak kulübe sürekli tekliflerin geldiğini öğrendiğini ifade ederek, ''Benim hedefim her Türk futbolcu gibi 4 büyük takımdan birinde oynamak'' dedi. 
     Trabzonspor'un Denizlispor kulübü ile görüştüğünü ve kendisi için Denizli ekibine, Augustine artı para teklif ettiğini anlatan Ersen Martin, ''Beşiktaş da ilk yarı sonunda beni istemişti. Ben de anlaşmıştım, ancak bonservis bedelinin yüksek olması nedeniyle transfer sonuçlanamamıştı. Menajerler de sürekli beni arayıp, Beşiktaş'ın istediğini söylüyorlar. Ben ise şu anda beklemedeyim'' diye konuştu. 
     Ersen, Fransa ve İngiltere'den de kulübe kendisi için transfer teklifi geldiğini sözlerine ekledi. 

     
</TEXT>
</DOC>
