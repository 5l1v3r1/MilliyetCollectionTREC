<DOC>
<DOCNO> 215776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo31.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler Danimarka'yı devirdi 2-0 
</HEADLINE>
<TEXT>

     Stat Tevfik Sırrı Gür. 
     Hakemler Vedat Yüksel xxx, Özgür Çetiner xxx, Feridun Kara xxx. 
     Türkiye Tolga xxx Dk. 46 Volkan xx , Emre xx Dk. 46 El Yasa xx , Mehmet Çoğum xxx Dk. 65 Türker xx , Gökhan xxx Dk. 46 Fahri xx , Hanefi xxx Dk. 65 Mehmet Al xx , Serkan xxx Dk. 46 İbrahim Ege xxx , Sabri xxx Dk. 46 Umut xx , Adem xxx Dk. 46 Caner xx , Kenan xxx Dk. 46 İbrahim Akın xxx , Semih xxx Dk. 46 Tekin xx , Soner xxx Dk. 46 Mehmet Topuz xx . 
     Danimarka Ellegaard xxx, Keilstrup xx Dk. 85 Rask x , Agger xxx, Christencen xx, Cagara xx, Muhammed xx Dk. 46 Roest x , Madsen x Risgard x , Svard xxx, Sorensen xx Dk. 68 Kortegaard x , Dehli xx, Timm xx. 
     Goller Dk. 28 Semih, Dk. 55 Umut. 
     Ümit Milli Futbol Takımı, Mersin'de yaptığı özel maçta Danimarka Ümit Milli Takımı'nı 2-0 yendi. 
     Karşılaşmanın ilk yarısına Türkiye Ümit Milli Takımı hızlı başladı. Rakip sahada çok daha fazla pozisyon bulan Türkiye, maça ilgi gösteren Mersinli futbolseverlerden karşılaşma boyunca tam destek aldı. 11. dakikada orta sahadan aldığı topu kendi çabasıyla ceza sahası içine kadar taşıyan Kenan'ın şutunda topu kaleci Ellegaard güçlükle çeldi. 
     28. dakikada Soner'in soldan ortasından gelen topa Serkan bekletmeden vurdu, meşin yuvarlak defanstan döndü, dönen topu iyi takip eden Semih'in şutunda top filelerle buluştu 1-0 
     İlk yarı Türkiye'nin 1-0 üstünlüğüyle kapandı. 
     Ümit milliler ikinci yarıda da rakibi karşısında üstün futbolunu sürdürdü. 55. dakikada Mehmet Topuz'un korner çizgisinden ortaladığı topu iyi takip eden Umut'un şutuyla Türkiye 2-0 öne geçti. 
     64. dakikada, ceza alanı içinde gelişen atakta Fahri topa sert vurdu, kaleci Ellegard topu yumrukla uzaklaştırdı. 
     68. dakikada, gelişen Danimarka atağında Timm, orta sahadan aldığı topla birlikte ceza alanına girdi ve sert vurdu, kaleci Volkan tehlikeyi uzaklaştırmayı başardı. 
     Karşılaşma Türkiye'nin 2-0 üstünlüğüyle sona erdi. 

     
</TEXT>
</DOC>
