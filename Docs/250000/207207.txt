<DOC>
<DOCNO> 207207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/yasam/yas03.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerdekte tecavüz itirafı... 
</HEADLINE>
<TEXT>

   Muş'ta Ş.E. eşine, ağabeyinin, kuzeninin ve komşularının tecavüzüne uğradığını söyledi. Ağabey tutuklandı 
   
   Muş'un Malazgirt ilçesinde bir genç kız, gerdek gecesinde eşine, öz ağabeyi, kuzeni ve komşularının tecavüzüne uğradığını anlattı. Ağabey tutuklanırken, tecavüz olayına karıştığı iddia edilen iki kişi serbest bırakıldı, iki kişi ise aranıyor. 
   
   İsimlerini verdi 
   Malazgirt'in Saltukgazi Mahallesi'nde, Ş.E. 19 , evlendiği gece eşine, kendisine daha önce ağabeyi Fevzi E., amcasının oğlu Nurettin E. ve komşuları Celal, Yücel, Mustafa ve Yılmaz M.'nin tecavüz ettiğini iddia etti. Bunun üzerine Ş.E.'nin eşi, karakola giderek şik yette bulundu. Harekete geçen ekipler, Fevzi E., Nurettin E., Celal M. ve Yücel M.'yi gözaltına aldı. 
   Fevzi E, çıkarıldığı mahkemece tutuklanarak cezaevine konuldu. Diğer zanlılar ise serbest bırakıldı. Bu arada, Mustafa ve Yılmaz M.'nin arandığı bildirildi. 
   
   
   
</TEXT>
</DOC>
