<DOC>
<DOCNO> 235079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/ekonomi/ekoz1.html </URL>
<DATE> 2004/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KISA... KISA... KISA... KISA... 
</HEADLINE>
<TEXT>



İş Bankası'nın üç aylık net k rı 157.8 trilyon lira oldu EKONOMİ SERVİSİ 
İş Bankası, yılın ilk üç aylık döneminde 458.6 trilyon lira brüt k r elde etti. Enflasyon düzenlemesi sonrası ayrılan 300.8 trilyon karşılıktan sonra ise İş Bankası'nın net k rı 157.8 trilyon oldu. İş Bankası Genel Müdürü Ersin Özince, "İş Bankası'nın mart ayı sonu itibariyle toplam aktifi 32.3 katrilyona ulaştı. Toplam TL mevduatı yıl sonuna kıyasla yüzde 9.3 artışla 9.5 katrilyon oldu" dedi. Yıl sonuna göre TL kredilerin yüzde 14.3 artarak 5.2 katrilyona ulaştığını bildiren Özince, toplam kredilerin yüzde 37'sini bireysel kredilerin oluşturduğunu kaydetti. 
Bu arada İş Bankası Grubu şirketlerinden Şişecam'ın Uluslararası Finansal Raporlama Standartlarına göre, 2003 sonu konsolide net k rı 175.3 trilyona yükseldi. Şirketin 2002 net k rı ise 100.2 trilyondu. 

Sümer Holding'in indirim duyurusunu çalışanları yaptı Özelleştirme kapsamında perakende satış mağazalarının çoğunu kapatan Sümer Holding, kumaş, giysi, ayakkabı, porselen stoklarını eritmek için 2002 yılı fiyatlarında yüzde 45 indirim yapıyor. 
Stoklarındaki yaklaşık 30 trilyon liralık malı satmak için açtığı ihaleye teklif gelmeyen Sümer Holding, halen faaliyette olan 4 mağazası aracılığıyla bu malları satmaya çalışıyor. Özelleştirme kapsamında olduğu için reklam ve tanıtım harcaması da yapamayan holding, mağazalarına astığı, çalışanların renkli k ğıtlar üzerine hazırladığı fiyat etiketleri ile müşterilerin dikkatini çekmeyi hedefliyor. 
Halen, holdingin Ulus'taki Genel Müdürlük binasının altındaki mağazasında 16 milyon 320 bin liraya ayakkabı - bot, 27 milyon liraya tek kişilik nevresim, metresi 1 milyon 516 bin liraya pazen, 830 bin 500 liraya basma, 2 milyon 557 bin liraya döşemelik kumaş satılıyor. Takım elbiselerin fiyatı 25.5 - 67.8 milyon lira arasında değişiyor. 

PO, Özelleştirme İdaresi'ne 83.6 trilyonluk ödeme yaptı EKONOMİ SERVİSİ 
Petrol Ofisi, Ankara 10. İdare Mahkemesi'nin Özelleştirme Yüksek Kurulu Kararı'nın yürütmesinin durdurulması konusundaki kararını takiben, herhangi bir yasal yükümlülüğü bulunmamasına rağmen Özelleştirme İdaresi Başkanlığı'na ÖİB 83.6 trilyon liralık ödemeyi dün gerçekleştirdi. 22 Nisan 2004 tarihli Yönetim Kurulu toplantısında alınan karara göre Petrol Ofisi, ödemenin "her türlü talep, dava ve geri alma haklarımız saklı kalmak kayıt ve şartıyla" şeklinde ihtirazi kayıt konularak ödenmesine, bu husustaki işlemlerin takip ve sonuçlandırılması konusunda Genel Müdürlüğün yetkili kılınmasına karar verdi. Petrol Ofisi'nin yüzde 25.8 oranındaki hissesinin ÖİB'den satın alınması nedeniyle oluşan borcun peşinatının ödenmesinden sonra kalan kısmının, ÖİB ile Petrol Ofisi arasında 18 Eylül 2003 tarihinde imzalanan "31.7.2002 Tarihli Hisse Satış Sözleşmesine Ek Sözleşme"ye göre ödenmesi gerekiyordu. 

Anadolu Efes, 2003 yılında 229.6 trilyon lira k r etti Efes Pilsen markasıyla tanınan ve bira pazarının yaklaşık yüzde 80'ini elinde bulunduran Anadolu Efes'in, Uluslararası Finansal Raporlama Standartlarına göre hazırlanmış mali tablolarında konsolide net k rı 2003'te bir önceki yıla göre yüzde 112 artışla 229.65 trilyon liraya 164.5 milyon dolar yükseldi. Şirketin İMKB'ye gönderdiği mali tablolarına göre konsolide net satışları da yüzde 12.3 artışla 1 katrilyona 745.7 milyon dolar yükseldi. 
Anadolu Efes'in geçen yıl Türkiye'deki bira operasyonlarından sağladığı net k rı ise yüzde 213 artışla 97.3 milyon dolara çıkarken, satış hacmi yüzde 7.7 artışla 642.5 milyon litreye ulaştı. Yurtdışı bira operasyonlarından 53.1 milyon dolar net k r sağlayan Anadolu Efes'in yurtdışı satış hacmi 530.4 milyon litreye, net satışı ise 264.1 milyon dolara yükseldi. 


</TEXT>
</DOC>
