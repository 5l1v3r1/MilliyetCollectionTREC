<DOC>
<DOCNO> 208382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sonspo07.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş, Süper Lig Teknik Direktörleriyle biraraya geldi 
</HEADLINE>
<TEXT>

     Türkiye 1. Süper Futbol Ligi Teknik Direktörleri Toplantısı, Antalya'da başladı. 
     Futbol Federasyonu'nun organize ettiği, Beşiktaş Teknik Direktörü Mircea Lucescu, Adanaspor Teknik Direktörü Yılmaz Vural, Samsunspor Erdoğan Arıca dışında diğer takımların teknik direktörlerinin katıldığı toplantı, Antalya'da Sheraton Oteli'nde yapılıyor. 
     Galatasaray Teknik Direktörü Fatih Terim ise toplantıya yaklaşık yarım saatlik gecikmeyle katıldı. 
     Toplantının açılışında konuşan Futbol Federasyonu Başkan Başdanışmanı Gündüz Tekin Onay, düzenlenen toplantıda 1. Süper Futbol Ligi'nde görev yapan teknik direktörlerin önerilerini dinleyeceklerini ve değerlendireceklerini söyledi. 
     Onay, birincisi Adana'da yapılan toplantıların süreceğini vurgulayarak, önümüzdeki günlerde İkinci ve Üçüncü Lig takımlarının teknik direktörleri ile de benzer toplantıların yapılacağını kaydetti. 
     Basına kapalı süren toplantı sonrasında Milli Takımlar Teknik Direktörü Şenol Güneş'in açıklama yapacağı bildirildi. 
     
</TEXT>
</DOC>
