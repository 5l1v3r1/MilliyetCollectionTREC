<DOC>
<DOCNO> 242121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun23.html </URL>
<DATE> 2004/05/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İran'da İngiliz Büyükelçiliği önünde protesto gösterisi... 
</HEADLINE>
<TEXT>

     İran'ın başkenti Tahran'da, bugün İngiliz Büyükelçiliği önünde protesto gösterisi yapıldı. 
     İran Öğrenci Haber Ajansı'nın İSNA haberine göre, Irak'taki işgali protesto için büyükelçilik önünde toplanan yüzlerce gösterici, ''İngiliz Büyükelçiliği kapatılsın'', ''Kiralık elçi sınır dışı edilsin'' ve ''İmam Hüseyin sloganımız, şehit olmak onurumuz'' sloganları attı. 
     Bir haftayı aşkındır İngiliz Büyükelçiliği önünde toplanan göstericiler, bugün dördüncü kez yaptıkları gösteride, ''İşgalciler kutsal yerlerden çekilmelidir'', ''ABD'ye Ölüm'', ''İsrail'e Ölüm'' ve ''Amerikan hükümeti zulüm ve insani değerlere duyarsızlığın simgesidir'' yazılı pankartlar taşındı. 
     Tahran polisi, büyükelçilik binası çevresinde geniş güvenlik önlemleri aldı. 
     Geçen hafta yapılan gösteride, büyükelçilik binasına molotofkokteylleri ve taş atılmıştı. 
     Dışişleri Bakanlığı sözcüsü Hamid Rıza Asefi, bugün düzenlediği basın toplantısında, İngiltere'nin Tahran Büyükelçisi'nin sınır dışı edilmesinin gündemlerinde olmadığını açıklamıştı. 
     
</TEXT>
</DOC>
