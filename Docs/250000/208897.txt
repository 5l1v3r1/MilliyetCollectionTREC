<DOC>
<DOCNO> 208897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur22.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba ile 2 oğlu arasında silahlı çatışma... 
</HEADLINE>
<TEXT>

     Aydın'ın Söke İlçesi'nde, Doğrudan Gelir Desteği parası meselesi yüzünden tartışan baba ve 2 oğlunun silahlı çatışmasında ölen ya da yaralanan olmadı. 
     Alınan bilgiye göre, Atatürk Mahallesi Mercan Caddesi üzerinde bulunan bir markette meydana gelen olayda, Mehmet Kaplan ve oğlu Fatih Kaplan, kardeşi Nevzat Kaplan arasında devletin çiftçilere verdiği Doğrudan Gelir Desteği parası yüzünden tartışma çıktı. 
     Kısa sürede kavgaya dönüşen olayda, Nevzat Kaplan, kardeşinin çalıştırdığı markete tabanca ile ateş etti. 
     Bu sırada market içinde de tabanca ile karşılık verildi. Polisin kısa sürede müdahale ettiği olayda ölen ya da yaralanan olmazken, olay yerine gelen polis 10 adet boş mermi ele geçirdi. 
     Gözaltına alınan baba ve 2 oğlu hakkındaki soruşturmanın sürdüğü bildirildi. 
     
</TEXT>
</DOC>
