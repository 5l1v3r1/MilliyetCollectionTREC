<DOC>
<DOCNO> 243001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonspo01.html </URL>
<DATE> 2004/05/26/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Ve Beckham konuştu... Kim suçlu 
</HEADLINE>
<TEXT>

     Real Madrid'le kabus gibi bir sezon yaşayan İngilizlerin "futbolstar"ı David Beckham, yeni sezonda takımda kalacağını ve savaşacağını söyledi. 
     Avrupa Şampiyonası'na hazırlanan İngiltere milli takım kampında konuşan kaptan Beckham, "Ben forma satmak için Real Madrid'de olmadığımı gösterdim ve ayrıca futbol da oynadım. Sezonu kupasız kapattığımız için insanlar başarısız olduğumu söylüyor ancak sadece ben değil, tüm takım başarısız" dedi. 
     
     CAMACHO İLE NELER DEĞİŞİR 

     Beckham, Real Madrid'de Carlos Queiroz'un yerine getirilen Jose Antonio Camacho ile ilgili, kendisi için bir şeyin değişmeyeceğini ve takımında mutlu olduğunu söyledi. 
     Ailesinin İngiltere'ye dönmek istediği ve Chelsea'ye transfer olacağı yönündeki haberleri ise net bir şekilde yalanladı. 
     Özel hayatında yaşadığı skandallar yüzünden zor günler geçiren ünlü futbolcu, medyayı topa tutarak bazı medya organlarına konuşmama kararı aldığını da açıkladı. 

     
</TEXT>
</DOC>
