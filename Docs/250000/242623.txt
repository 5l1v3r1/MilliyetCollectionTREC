<DOC>
<DOCNO> 242623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun33.html </URL>
<DATE> 2004/05/25/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Alman kadınlar Öger'in sözlerine çokk ızdı 
</HEADLINE>
<TEXT>

     Alman Sosyal Demokrat Parti SPD Avrupa Parlamentosu AP milletvekili adayı Vural Öger'in, Almanya'da kadınların az çocuk yapmasının primleri düşüreceği için, gelecekte emeklilik maaşlarının ödenmesini güçleştireceği açıklaması, kadın politikacıların tepkisine neden oldu. 
     Sosyal Demokrat Kadınlar Çalışma Grubu'ndan Elke Ferner, ''Öger'in söyledikleri kadın düşmanı sözler'' dedi. 
     Hıristiyan Demokrat Birlik Partili CDU Saarland Eyaleti İçişleri Bakanı Annegret Kramp-Karrenbauer de, ''Bu sözler kadınlara ve Batı dünyasına yönelik bir darbedir'' diye konuştu. Muhalefetteki Birlik partilerinin CDU CSU federal meclis kadınlar grubu başkanı Annette Widmann-Mauz, ''Öger, kaba sözlerle kadınları doğum makinesi ölçüsüne indirdi'' dedi. 
     Almanya'nın önde gelen Öger Tours seyahat şirketinin yönetim kurulu başkanı Öger, ''Her 100 Alman kadından 40'ının çocuk yapmamaları ve gelecekteki emekli maaşlarını tehlikeye sokmaları kabul edilemez'' demişti. 
     Almanya'da genç nüfusun azalmasından ve yaşlı nüfusun gittikçe artmasından dolayı emeklilik kasalarının geleceği yoğun şekilde tartışılıyor. 
     Almanya'daki bu demografik gelişmeden dolayı emeklilik kasalarına ödenen primler her yıl azalıyor. 
     
</TEXT>
</DOC>
