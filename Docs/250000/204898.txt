<DOC>
<DOCNO> 204898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/yazar/sazak.html </URL>
<DATE> 2003/12/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
F tipi yaşamlar 
</HEADLINE>
<TEXT>

   
   Elektronik posta çağında 'el yazısı' mektupların h l değer taşıdığı ortamlardan biridir cezaevleri. Tecritte, belki bir sigara molasında, solgun bir ışıkta kaleme alınmış, sansüre uğramasın, adresine ulaşsın diye kimi satırları karalanmış mektuplar umutla postaya verilir. 
   'Görülmüştür' damgalı zarflar, ötekilerden farklıdır. 
   İkiye, üçe katlanmış k ğıtlara 'F tipi yaşamlar' sığdırılır. Tutsaklığın simgesi cezaevi motifleri işlenir. Tekirdağ F Tipi Cezaevi'nden gönderilen bir mektuptaki 'demir parmaklı ülke' haritasının üzerine inadına, Mektup Okuma Komisyonu'nun 'görüldü' mührü basılmıştı. Kara mizah başka nasıl olur Cezaevlerindeki isyanı bastırma harek tının adı, 'Hayata Dönüş' operasyonu değil miydi 19 Aralık 2000'deki operasyonda 28 tutuklu ve hükümlü yaşamından oldu. 
   F tipi cezaevlerine geçiş aşamasındaki ölüm oruçlarında 107 insan can verdi. 
   Gelen mektuplardan anlaşılıyor ki, 'tecrit'ten kaynaklanan sıkıntılar devam ediyor. Şimdi de 12 Eylül dönemini çağrıştıran 'tek tip elbise' dayatılıyormuş. 
   2004, Türkiye için AB'den müzakere takvimi alınacağı yıl olacak. İnsan hakları ve özgürlükler konusundaki uygulamalar çok önemli. Kopenhag ölçütleri çerçevesinde 'bozuk sicil'in düzeltilmesi gerekiyor. 
   Başbakan Erdoğan ve Dışişleri Bakanı Gül, Ankara'da AB ülkesi büyükelçileriyle bir toplantı yaptılar. Diplomatlar, 2004'ün ilk altı ayının çok iyi değerlendirilmesi gerektiğini anlattılar. Erdoğan da elçilere, 'Maraton bitti son 100 metreye girildi, depara kalkmalıyız' diye seslenmiş. Türkiye gelecek yıl 'yüz metreci' gibi hızlı koşacaksa, cezaevlerindeki koşulları da iyileştirmelidir. 
   F tipi mektuplar, yeni eylemlerin habercisidir 
   'Devlet halen süren ölüm oruçlarını görmezlikten geliyor, 10'uncu ekipler de başladı, o insanlar da ölüme doğru gidiyor. Devlet bu sorunları çözeceği yere üstüne üstlük yeni F tipleri, D tipleri yapıyor. Tek tip elbise getiriliyor. F tipleri yüzünden 107 insan hayatını kaybetti, yüzlercesi sakat kaldı, 12 Eylül dönemindeki tek tip elbiseler bugün yeniden dayatılmak isteniyor. Buradaki asıl hedef bütün ülkeyi tek tipleştirmektir. Devlet özgürlüklerden, demokratikleşmeden bahsediyor ama bir yandan da hapishanelerde baskıyı artırıyor. İnsanlar ölürken özgürlüklerden söz edilemez.' 
   Kandıra'dan, Tekirdağ'dan, Erzurum'dan gelen mektuplarda 2004'e dönük umutlar yineleniyor. Kürt sorunundan, 'Hayata Dönüş' operasyonunda insanların ölümüne yol açanların yargılanmalarına kadar çeşitli düşünceler dile getiriliyor. Tecritin kalkması, zorla çalıştırılma ve sansürden vazgeçilmesi isteği 2004'e yönelik umutları canlı tutuyor. 
   Bugün sizlere e - mail yerine f - posta'dan çıkanları aktardık. 
   F tipi yaşamlar 2004'te Türkiye'nin ayıbı olmamalı. 
   
      
   
   
</TEXT>
</DOC>
