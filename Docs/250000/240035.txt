<DOC>
<DOCNO> 240035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo06.html </URL>
<DATE> 2004/05/14/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA... Spurs, Lakers'a 74-73 yenildi, Hidayet 8 sayıyla oynadı... 
</HEADLINE>
<TEXT>

     ABD Profesyonel Basketbol Ligi'nde NBA konferans play-off yarı final mücadelesine, bu sabaha karşı Batı'da yapılan San Antonio Spurs-Los Angeles Lakers maçıyla devam edildi. 
     San Antonio Spurs, deplasmanda Los Angeles Lakers'a 74-73 yenilince, Lakers seride 3-2 öne geçti. 
     Böylece 17 maçtır sahasında maç yitirmeyen Spurs'ün bu serisi biterken, evsahibi ekipte Hidayet Türkoğlu, maçta kaldığı 25 dakika boyunca, 8 sayı attı, 1 hücum ribaundu aldı ve 2 de asist yaptı. 
     Türkoğlu, 2 sayılık atışlarda 4'de 1, 3 sayılık atışlarda da 6'da 2 isabet bulurken, 2 kere denediği serbest atışlarda isabet kaydedemedi. 
     Spurs'de ayrıca Tim Duncan'ın, 21 sayı, 21 ribaunt ve 2 asist, Fransız oyun kurucu Tony Parker'ın da 15 sayı, 4 ribaunt ve 8 asisti galibiyet için yeterli olmadı. 
     Konuk ekip Lakers'da ise Kobe Bryant, 22 sayı, 4 ribaunt ve 5 asist, Devean George 16 sayı ve 2 ribaunt, Shaquille O'Neal da 11 sayı ve 11 ribauntluk başarılı performanslarıyla takımlarını galibiyete taşıdı. 
     Ligde konferans play-off yarı final mücadelesine yarın sabaha karşı Batı'da Minnesota Timberwolves-Sacramento Kings 2-2 ve Doğu'da da Detroit Pistons-New Jersey Nets 2-2 maçlarıyla devam edecek. 
     
</TEXT>
</DOC>
