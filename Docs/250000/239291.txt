<DOC>
<DOCNO> 239291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sondun25.html </URL>
<DATE> 2004/05/12/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Zebari Arap ülkeleri asker isteğime yanıt vermediler 
</HEADLINE>
<TEXT>

     Irak Dışişleri Bakanı Hoşyar Zebari, Irak'a komşu olmayan Arap ülkelerinden ülkesine barış gücü askeri göndermelerini istediğini, ancak bir yanıt alamadığını söyledi. 
     Zebari, geçen Cumartesi biten Arap Birliği dışişleri bakanları toplantısında bazı bakanların ABD liderliğindeki güçlerin Irak'tan derhal çekilmesini istediğini belirterek, böyle bir çekilmenin yarattığı boşluğun yerini, Arap ülkelerinin kabusu olan iç savaş ve Irak'ın parçalanmasının alacağını anlattığını söyledi. 
     Zebari daha sonra, ''Size baskı yapmıyoruz, ama bir ihtiyaç var, Irak'ta durumun istikrara kavuşturulmasına ihtiyaç var ve siz yardım edebilirsiniz. Bu yardım sizin dayanışma ve desteğiniz olur'' dediğini belirtti. 
     ''Ama hiçbir söz verilmedi'' diyen Zebari, Irak'a komşu olan Arap ülkelerinin asker göndermesi konusunda çekinceleri olduğunu belirterek, ''Mısır olur, Yemen olur, Birleşik Arap Emirlikleri olur, kuzey Afrika ülkeleri olur'' dedi. 
     
</TEXT>
</DOC>
