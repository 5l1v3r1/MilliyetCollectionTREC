<DOC>
<DOCNO> 241838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/guncel/gun13.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Polis ve yargıda ihmal yok 
</HEADLINE>
<TEXT>


ANKARA Milliyet 

Adalet Bakanı Cemil Çiçek, Alaattin Çakıcı için dört dosyadan difüzyon uluslararası arama çıkarıldığını, bir dosya için de yakında difüzyon çıkarılabileceğini belirterek, "Bunun arkasından da kırmızı bülten çıkarılacak" dedi. Emniyet Genel Müdürlüğü Sözcüsü Ramazan Er de Çakıcı'nın aranmasına yurtiçi ve yurtdışında devam edildiğini söyledi. Yargıda ve poliste bir ihmal olmadığını savunan Er, basında çıkan haberler doğrultusunda inceleme başlatıldığını kaydederek, "Kimsenin görevinden ve makamından dolayı suç işlemeye hakkı yoktur. Kim suç işlemişse, ihmali varsa cezalandırılacaktır" dedi. Er, Çakıcı'nın telefon konuşmalarının basına Emniyet'ten sızdırılmasının ortaya çıkması halinde soruşturma başlatılacağını açıkladı. 


</TEXT>
</DOC>
