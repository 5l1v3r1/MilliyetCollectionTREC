<DOC>
<DOCNO> 224049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sonsiy23.html </URL>
<DATE> 2004/03/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Sefa Sirmen 28 Mart'ta haklı olan kazanacak... 
</HEADLINE>
<TEXT>

     CHP İstanbul Büyükşehir Belediye Başkan Adayı Sefa Sirmen, yerel seçimlerde ''haklı olanın kazanacağını'' söyledi. 
     CHP Küçükçekmece İlçe Başkanlığı'nca, Tepeüstü Lunaparkı yanında düzenlenen etkinliğe katılan Sirmen, halkın iktidarını gençlerin belirleyeceğini ifade ederek, ''10 günümüz kaldı. 28 Mart'ta haklı olan kazanacak'' diye konuştu. 
     CHP Küçükçekmece Belediye Başkan Adayı Naci Ekşi de kendisinin ''Bakırköy'ü şehir yapan adam'' olarak tanındığını belirterek, ''Şimdi sıra Küçükçekmece'de. Küçükçekmece'de çamurdan düzensizlikten kurtulmak istiyorsanız, bana oy verin. Küçükçekmece'yi de Bakırköy gibi şehir yapayım'' şeklinde konuştu. 
     Sirmen, Ekşi ve CHP İstanbul Milletvekili Ahmet Güryüz Ketenci, daha sonra vatandaşları selamladı. 
     Etkinlikte, Haluk Levent bir konser verdi. 
     
     DEVE ÜZERİNDE MUHTAR ADAYI... 
     Öte yandan, Tepeüstü Lunapark Meydanı'na deve üzerinde gelen Yeşilova Mahallesi Muhtar Adayı Nurettin Önder'e vatandaşlar yoğun ilgi gösterdi. 
     Alanda toplanan vatandaşları selamlayarak muhtarlık seçiminde destek isteyen Önder, elindeki çuvaldan çıkardığı çikolataları vatandaşlara dağıttı. 
     
</TEXT>
</DOC>
