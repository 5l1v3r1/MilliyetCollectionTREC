<DOC>
<DOCNO> 224753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun36.html </URL>
<DATE> 2004/03/23/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Anna Lindh'in katiline ömür boyu hapis 
</HEADLINE>
<TEXT>

     İsveç'te 10 Eylül 2003'te cinayete kurban giden Dışişleri Bakanı Anna Lindh'i öldürdüğünü itiraf eden Mihailo Mihailoviç 25 , ömür boyu hapis cezasına çarptırıldı. 
     Mihailoviç'in avukatı Peter Althin, Anna Lindh'i öldürmekten suçlu bulunan müvekkilinin, kararı temyize götürmek için 3 haftası bulunduğunu söyledi. 
     Anna Lindh, 10 Eylül'de başkent Stockholm'de, yanında koruma görevlisi olmadan süpermarkette alışveriş yaparken, göğsünden ve karnından bıçaklanarak öldürülmüştü. 
     
     TAZMİNAT DA ÖDEYECEK 

     Beyhan Peker bildiriyor - İsveç'te 10 Eylül 2003'te Dışişleri Bakanı Anna Lindh'i öldürmekten suçlu bulunan ve ömür boyu hapis cezasına çarptırılan Mihailo Mihailoviç'in 25 , Lindh'in eşi ve 2 çocuğuna 50'şer bin kron tazminat ödemesine karar verildi. 
     ''Kasten adam öldürmek'' suçundan Mihailoviç'e ömür boyu hapis cezası veren mahkeme, sanığın, Lindh'in eşi ve 2 çocuğuna da 50'şer bin kron tazminat ödenmesini kararlaştırdı. 
     Mihailoviç'in avukatı Peter Althin, davayı bir üst mahkemeye temyize götürebileceklerini söyledi. 
     Anna Lindh, 10 Eylül 2003 tarihinde Stockholm'de bir alışveriş merkezinde bıçaklı saldırıya uğramış ve kaldırıldığı hastanede bir gün sonra hayatını kaybetmişti. 

     
</TEXT>
</DOC>
