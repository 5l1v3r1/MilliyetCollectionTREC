<DOC>
<DOCNO> 233379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/yazar/guclu.html </URL>
<DATE> 2004/04/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ÖSYM'ye göre gençler sadece bir rakam 
</HEADLINE>
<TEXT>

   
   Üniversitelerarası Öğrenci Seçme ve Yerleştirme Merkezi ÖSYM , Türkiye'nin en önemli kurumlarından birisi. Gençlerin kaderini o çiziyor. Başında da saygın bir bilim adamı var Prof. Dr. Savaş Küçükyavuz. Çalışanları da görevlerini büyük bir özveri içerisinde gerçekleştiriyor. Görüyorlar, duyuyorlar, her şeyi biliyorlar ama kesinlikle dışarıya bilgi sızdırmıyorlar. Kurumun güvenirliği de bu özelliklerinden kaynaklanıyor. 
   ÖSYM, sınav konusunda gerçekten dünya standartlarında bir kurum. Üniversiteye giriş sınavı ÖSS'nin yanı sıra daha onlarca sınava imza atıyor. Üniversiteli olurken de, işe girerken de, kariyer yaparken de son sözü hep o söylüyor... 
   ÖSYM'yi böylesine güvenilir kılan kurallar zinciri, aynı zamanda ona duyulan öfkenin de temelini oluşturuyor. Hissiz bir robottan farkları yok. Kendilerine hangi görev veriliyorsa onu yapıyorlar. Hayata geçirdikleri kurallar, doğru yanlış onu hiç sorgulamıyorlar. Onlar için önemli olan gençlerin geleceği değil, sistemin güvenirliği ve kurallara harfiyen uyum göstermek. Her şey usulüne uygun olsun gerisi önemli değil. İşin sosyal boyutunu hiç düşünmüyorlar. Bu konuda kamuoyunu ve üst makamları yeterince bilgilendirmiyorlar. İşte bu yüzden de siyasilerin boy hedefi haline geliyorlar... 
   ÖSYM'yi bugün neden mercek altına yatırdım Elbette bir nedeni var. Hem de çok önemli. ÖSYM'yi biraz daha yakından tanımak için mahkeme kararı ile noktalanan bir öğrenci şik yetini birlikte gözden geçirelim 
   Hakan Özcan, Kocaeli Üniversitesi Meslek Yüksekokulu Elektrik Bölümü'nü başarı ile bitirdikten sonra Dikey Geçiş Sınavı'na giriyor ve çok da başarılı oluyor. Sayısal'da 80 sorunun 78'ini doğru yapıyor. Ama hiçbir yükseköğretim kurumuna geçiş yapamıyor. ÖSYM'ye itiraz ediyor. Ancak kaale alınmıyor. Bunun üzerine mahkemeye başvuruyor. Önce İdare Mahkemesi ardından da Danıştay. Her iki davayı da kazanıyor. Önlisans Başarı Puanı, DGS Sayısal Puanı ve Türkiye sıralaması dahil her şey değişiyor. 
   Adayın itirazlarının birisi şu Benim akademik ortalamam 63.42 olduğu halde siz neden 50 gösterdiniz ÖSYM cevap veriyor. Kılavuzda yer alan kurallara göre, eğer bir okulda 5'ten az mezun var ise ortalama 50 alınır. Önce böyle saçma kural olur mu diyor. Diğerleri yatarken ben çok çalıştım ve mezun oldum. Onların başarısızlığı, benim başarımı neden etkilesin ki dese de ÖSYM'yi ikna edemiyor. Sonuçta mahkeme devreye giriyor, aynı öğretim yılı içerisinde başka öğrencilerin de mezun olduğu tespit ediliyor ve öğrencinin puanı yeniden hesaplanıyor... 
   İşte bu noktada ÖSYM yetkilileri ile görüşerek, olayın gidişatını bir de kendilerinden dinlemek istedim. Sonuç Tam bir hayal kırıklığı. Yazık oluyor gençlerimize. Hem de çok yazık .. 
   ÖSYM yetkililerinin bıraktığı izlenim, öğrencilere bir insandan çok, bir rakam gibi bakmaları. Hayalleri, umutları, heyecanları, endişeleri sanki hiç umurlarında değil. 
   Özetin özeti ÖSYM güvenirliğine biraz da insani değerler eklemeli. Mahkemeler gibi siyasi müdahalelere de davetiye çıkartmamalı. Kargaşa yaratacak olası bir değişikliğin kabahatlisi onu gerçekleştirenler değil, ÖSYM'nin duyarsızlığı olacaktır. 
   
      
   
   
</TEXT>
</DOC>
