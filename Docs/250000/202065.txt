<DOC>
<DOCNO> 202065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur11.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzincan... Aç kurt sürüsü Tercan merkezine indi... 
</HEADLINE>
<TEXT>

     Erzincan'ın Tercan ilçe merkezine gelen aç kurt sürülerinin halkı korkuttuğu belirtildi. 
     Erzincan'da kışla birlikte dağlarda aç kalan kurt sürüleri köylere inmeye başladı. Kurt sürüleri son bir haftadır da 10 bin nüfuslu Tercan İlçesi sokaklarında akşam saatlerinde görüldü. 
     Kurt sürülerinden korkan vatandaşlar, gece özellikle kenar mahallelerde dışarı çıkamadıklarını belirttiler. 
     Tercan'ın Çarkak Mahallesi'nde gece köpek sesleri üzerine dışarı çıkan avcı Veysel Uçar, kurt sürüsüyle karşılaştığını ifade ederek, av tüfeğiyle 1 kurdu öldürdüğünü bildirdi. 
     Tercan Kaymakamı İlhami Aktaş, kurtların ilçe sokaklarında gezdiğine yönelik kendilerine vatandaşlardan şikayet geldiğini belirterek, gereken önlemi aldıklarını kaydetti. 
     
</TEXT>
</DOC>
