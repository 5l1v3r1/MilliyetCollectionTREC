<DOC>
<DOCNO> 209426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sondun04.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Kmerler'in ikinci lideri BM'de yargılanmaya hazırım 
</HEADLINE>
<TEXT>

     Kamboçya'da 1975-1979 arasındaki iktidar döneminde 2 milyona yakın masum insanın ölümünden sorumlu tutulan Kızıl Kmerler'in Pol Pot'tan sonraki iki numaralı yöneticisi Nuon Çea, ''BM mahkemesinde yargılanmaya hazırım'' dedi. 
     Ülkenin kuzeybatısında Pailin kentinin dışındaki bungalov evinde mülakat veren 77 yaşındaki Nuon Çea, ''Kızıl Kmerler'in Pol Pot yönetiminde esas niyetlerini iyi tetkik etmemiş olduğumu kabul ediyorum'' diye konuştu. 
     Kamboçya hükümeti 2003'ün Haziran ayında BM ile Kızıl Kmerleri yargılayacak mahkeme üzerinde anlaşmıştı. 
     Çin destekli Kızıl Kmerler, 25 yıl önce ''tarım ütopyası'' uğruna insanları kentlerden sürdüler ve zorla çalıştırma, açlık ve idamlardan ihtiyatlı tahminlere göre en az 1 milyon 700 bin insan öldü. 
     Kızıl Kmerler'in ''simgesel lideri'' olan, bugün Çea'nın Pailin'deki komşusu Kiyö Samfan, üç hafta önce ''soykırım yapıldığını'' itiraf etmişti. 
     Komünist Kızıl Kmer terörünü, komünist batı komşu devleti Vietnam'ın ordusu, 1979'da ülkeye girerek önledi ve halkı kurtardı. 
     Pol Pot, 1998 yılında saklandığı yağmur ormanında öldü. 
     
</TEXT>
</DOC>
