<DOC>
<DOCNO> 231477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonyas29.html </URL>
<DATE> 2004/04/14/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Şok Yumurtalarda Lasalocid saptandı 
</HEADLINE>
<TEXT>

     İngiltere'de piyasada tüketiciye sunulan yumurtaların yaklaşık yüzde 13'ünde lasalocid sodyum adı verilen ve kalp rahatsızlıklarını tetikleyen bir maddeye rastlandığı açıklandı. 
     Organik Üreticiler Birliği tarafından yapılan araştırmalar sonucunda, her sekiz yumurtadan birinde tespit edilen lasalocidin bir tür antibiyotik olduğunu belirten uzmanlar, kalp hastalarının dikkatli olmasını tavsiye etti. 
     Gıda Standatları Ajansı tarafından konuyla ilgili yapılan açıklamada ise ilacın bazı yumurtalarda saptandığı doğrulanırken, bunun çok önemli bir tehdit oluşturduğu görüşüne ise karşı çıkıldı. 
     Açıklamada, yumurta üreticilerinden de üretimde söz konusu ilacın bulunmaması için ek önlemler alınması istendi. 
     Tavuk ve hindilerde bağırsak parazitine karşı kullanılan bu ilacın, yumurta tavukçuluğunda yasak olmasına rağmen kullanıldığı öne sürüldü. Gıda Standartları Ajansı yetkilileri ise söz konusu maddenin tavuk yemlerine kazayla bulaşmış olabileceğini belirtti. 
     
</TEXT>
</DOC>
