<DOC>
<DOCNO> 211384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/tv/ekran.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçmişle yüzleşme 
</HEADLINE>
<TEXT>

   "Sultan Makamı"nda serbest kalan Sultan, sorguda öğrendiklerinin etkisinden çıkamıyor 
      Senaryosu "sahici yoksulluğu anlatan dizi" olarak yorumlanan "Sultan Makamı", sadece izlenme oranı ile değil içeriği ile de hak ettiği başarıya ulaştı. Dizinin bu haftaki bölümünde Sultan hapisten çıkacak ama bu kez geçmişi ile yüzleşecek. 
   
   Nefise'ye sürpriz alıcı 
   Sinemayı inşaat şirketine kaptırmama mücadelesi Sultan'ın beklenmedik bir şekilde gözaltına alınmasına yol açmıştır. Polis sorgusu sürerken Asiye, Sultan'ın beş yıla ulaşabilecek bir ceza alma ihtimali oluduğunu öğrenir. Tek umutları, hamile atları Nefise'yi satıp parası ile avukat tutmaktır. Hiç beklemedikleri biri atı satın almak ister. Sonunda Sultan hapisten çıkmasına çıkar ama sorgusu sırasında öğrendikleri, onun geçmişiyle yüzleşmesine neden olacaktır. 
   KANAL D 21.50 
   
   
   Başkent durağı    CNN TÜRK'ün "Seçim Otobüsü" ikinci hafta yolculuğuna Ankara'yla başladı. Hafta içi her gün yayınlanan programda bugünkü durak Keçiören olacak. Keçiören Belediye Başkanı Turgut Altınok'la ilçede yapılacak kısa bir gezintinin ardından otobüse, Polonya Büyükelçisi Andrzej Annanicz, Gençlerbirliği Teknik Direktörü Ersun Yenal, şarkıcı Alpay ve Ankara'nın en yaygın marketler zinciri Canerler'in Genel Müdürü Kanat Başar binecek. 
   CNN TÜRK 14.15 
   
   
   Günün "müzik" mönüsü    Bu gece kendi tarzında başarılı sanatçıları izlemek mümkün 
   Çayda Çıra Bülent Serttaş'ın sohbetle şarkıların iç içe geçtiği şov programına bu hafta Kibariye konuk olacak. Sanatçının yeni albümünden şarkıları yavaş yavaş tanıyoruz. Tartışmasız bu ülkenin iyi seslerinden biri Kibariye... KANAL 7 20.45 
   Eyvan Mahmut Tuncer bu hafta türkülerin güzel sesi Seher Dilovan'ı konuk ediyor. Bir de "Küstüm" diyen Latif Doğan var. TGRT 21.45 
   Bir Sevdadır Şarkılar Türk Sanat Müziği isteyenler TRT 1'de aradıklarını fazlasıyla bulacak. Atilla İçli ve Ayla Büyükataman'ın konuk olacağı programa izleyiciler de telefonla katılıp dinlemek istediği eser için istek yapabilecek. TRT 1 22.40 
   
   

   Sahnedeki Tutku    OPERA, klasik bale ve modern dansı anlatan altı bölümlük "Sahnedeki Tutku" belgeseli bu gece izleyiciyle tanışıyor. Yapım ve yönetimini Muzaffer Evci'nin üstlendiği belgeselde Cumhuriyet döneminde operanın kuruluşu anlatılıyor. 
   TRT 2 23.05 
   
   
</TEXT>
</DOC>
