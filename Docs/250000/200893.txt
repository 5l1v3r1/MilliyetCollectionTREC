<DOC>
<DOCNO> 200893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo04.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü 'Ağzımla kuş tutsam...' 
</HEADLINE>
<TEXT>

     Real Madrid karşısında da yedek kulübesinde kalan Rüştü Reçber sonunda isyan bayrağını çekti Ne yapsam olmuyor. Altı hafta sonra başımın çaresine bakacağımö Barcelona’da kabus dolu günler yaşamaya devam eden Rüştü Reçber, ara transferde Katalan ekibinden kesin olarak ayrılacağını söyledi. Tecrübeli kaleci Real Madrid maçında kaleye geçmeyi umuyordum. Çünkü bunu hakettiğimi düşünüyorum. Ancak hocamız Rijkaard son antrenmanda beni oynatmayacağını belli edince neye uğradığımı şaşırdım. Çok çalışıyorum, çok savaşıyorum ama olmuyor. Belli ki, ağzımla kuş tutsam kaleye geçmem imkansızö şeklinde konuştu. 
     
     Atletico istiyor 
     Valdes’in performansından da bahseden Rüştü sözlerine şöyle devam etti Herşey ortada. 13-14 haftayı geride bıraktık. Zirveden koptuk. UEFA Kupası’nda 3 maç oynadım, kalemizde gol görmedik. 6 hafta daha savaşacağım. Tabii ki ne olacağı belli olmaz ama Atletico Madrid’den çok cazip bir teklif aldım. Düşünüyorum, gidebilirim. Daum ile de çalışmayı çok isterim. Sadece herkesin Rüştü de başaramadı, geri döndüö demelerinden korkuyorum. Ama Rüştü nasıl başarsın Kaleye hiç geçmedi kiö. 
     
     Rijkaard'ın yerine Koeman 
     Kötü sonuçlar nedeniyle gönderilmesi gündeme gelen teknik direktör Frank Rijkaard’ın yerine en büyük adayın Ajax’ın hocası Ronaldo Koeman olduğu öğrenildi. Bu sezon başında takımıyla sözleşme yenileyen genç çalıştırıcının kontratında Barcelona’ya şartsız gidebilir’ maddesinin bulunduğu bildirildi. Real Madrid mağlubiyetinden sonra Rijkaard Real Madrid’e kaybetmek çok kötü. Hala hedeflerimizden uzaklaşmış değil ancak Barcelona’daki geleceğim çok hassasö diyerek istifa sinyalleri verdi. 
     
</TEXT>
</DOC>
