<DOC>
<DOCNO> 237331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonyas18.html </URL>
<DATE> 2004/05/04/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Efsanevi grup The Who, 2 yeni parçayla dönüyor... 
</HEADLINE>
<TEXT>

     Efsanevi Rock gruplarından The Who, 22 yıllık bir aradan sonra, içinde 2 yeni parçanın da bulunduğu bir toplama albümle hayranlarının karşısına çıkacak. 
     Grubun solisti Roger Daltrey 60 , Times gazetesine yaptığı açıklamada, parçalardan birinin gitarist Pete Townsend'in 59 , Haziran 2002'de ölen grubun bas gitaristi John Entwistle ve 1978'de ölen baterist Keith Moon anısına yazdığı ''Old Red Wine'' adlı parça olduğunu belirtti. 
     ''Then and Now'' Önce ve Sonra adını taşıyan toplama albümde Keith Moon'un yerini, bir diğer efsane The Beatles grubunun bateristi Ringo Star'ın oğlu Zak Starkey, bas gitarist John Entwhistle'nin yerini de Pino Palladino aldı. 
     Roger Daltrey ve Pete Townshend, Rock tarihine ünlü ''My Generation'' ve ''I Can't Explain'' adlı parçaları ve ünlü rock opera ''Tommy'' ile adını yazdıran grubun asıl üyeleri. 
     Grup, 2003'ün Aralık ayı ortasında yaptığı açıklamada, 12 Haziran 2004'deki Wight Adası Müzik Festivali vesilesiyle 34 yıl sonra ilk kez sahneye çıkacaklarını duyurmuştu. 
     
</TEXT>
</DOC>
