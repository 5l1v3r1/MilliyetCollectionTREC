<DOC>
<DOCNO> 220472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sondun05.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'a Saddam hakkında delil toplayacak bir ekip gönderdi... 
</HEADLINE>
<TEXT>

     ABD'nin, Irak'ın devrik devlet başkanı Saddam Hüseyin'e yöneltilecek savaş suçu iddialarına ilişkin delil toplamak amacıyla Irak'a ekip gönderdiği bildirildi. 
     ABD Adalet Bakanlığı'ndan ismi gizli kalmak koşuluyla açıklamada bulunan bir yetkili, 50 kadar avukat, soruşturmacı ve savcıdan oluşan Adalet Bakanlığı'na bağlı bir ekibin, bu hafta sonu açılacak savaş suçu davaları için delil toplamak amacıyla Irak'a gönderildiğini belirtti. 
     Yetkili, "Rejim Suçları Danışmanlar Bürosu" adı verilen söz konusu ekibin, Irak'ın ABD tarafından atanan sivil yöneticisi Paul Bremer'in başkanlığındaki Irak Geçici Yönetim Konseyi'ne GYK rapor vereceğini kaydetti. 
     Soruşturmalara aralarında İngiltere, İspanya ve Avustralya'nın da bulunduğu başka ülkelerden soruşturmacıların da katılacağı ifade edildi. 
     
</TEXT>
</DOC>
