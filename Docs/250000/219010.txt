<DOC>
<DOCNO> 219010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo19.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da Aybaba sesleri... 
</HEADLINE>
<TEXT>

     Bursaspor'da, Denizlispor karşısında alınan 1-0'lık yenilginin ardından yönetimin teknik direktör değişikliğine gideceği konuşulurken, adı Nejat Biyediç ile birlikte geçen Samet Aybaba, ''Bursaspor Kulübü'nden bana ulaşan bir teklif olmadı'' dedi. 
     Aybaba, Bursaspor'un başında şu anda bir teknik direktör bulunduğunu, bu nedenle konuyla ilgili açıklama yapmasının doğru olmayacağını belirtti. 
     Bursaspor'un ligde zor durumda olmasına üzüldüğünü ifade eden Aybaba, şunları söyledi 
     ''Bursaspor büyük bir camia ve bulunduğu durumu hakketmiyor. Kulübün teknik direktör konusundaki tasarrufunun ne olacağı hakkında bilgim yok. Bursaspor Kulübü'nden bana ulaşan bir teklif olmadı. Kaldı ki takımın başında şu anda çok değerli bir hoca var.'' 
     
</TEXT>
</DOC>
