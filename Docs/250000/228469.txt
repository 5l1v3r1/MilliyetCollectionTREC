<DOC>
<DOCNO> 228469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/04/son/sontur07.html </URL>
<DATE> 2004/04/04/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Öfkeli kayınpeder, damadını hastanelik etti... 
</HEADLINE>
<TEXT>

     Karaman'da bir kişi, ayrı yaşadığı eşinin babasından odunla yediği dayak nedeniyle hastanelik oldu. 
     Alınan bilgiye göre, Gazi Dükkan Mahallesi 156 Sokak'ta oturan Mustafa Kemal Ay 20 , ayrı yaşadığı eşinin kardeşi Murat G'nin 18 aynı mahallede bulunan kuaför salonuna gitti. 
     Burada çıkan tartışmanın büyümesi üzerine Murat G, eve telefon ederek babası Ahmet G'yi 45 çağırdı. Kısa süre içinde salona gelen Ahmet G'nin katıldığı tartışmanın daha da büyüyerek kavgaya dönüşmesi üzerine öfkeli kayınpeder, Mustafa Kemal Ay'ı eline geçirdiği odunla döverek hastanelik etti. 
     Ağır yaralı olarak Karaman Devlet Hastanesi'ne kaldırılan Mustafa Kemal Ay'ın başında ve vücudunun çeşitli yerlerinde kırıklar tespit edildiği öğrenildi. 
     Yetkililer, Ahmet G. ve Murat G'nin yakalanarak göz altına alındığını, olayla ilgili soruşturmanın sürdürüldüğünü bildirdi. 
     
</TEXT>
</DOC>
