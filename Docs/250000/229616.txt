<DOC>
<DOCNO> 229616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko25.html </URL>
<DATE> 2004/04/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uykulu sürüş riskini akıllı otomobiller ortadan kaldırıyor... 
</HEADLINE>
<TEXT>

     Ford Motor'un sahibi olduğu Volvo otomobilleri, uykulu sürüş riskini ortadan kaldıran bir teknoloji üzerinde çalışıyor. 
     Ford Sözcüsü Mike Vaughn, New York otomobil fuarında yaptığı açıklamada, uykulu sürüş riskini ortadan kaldıracak teknolojiye ilişkin testlerin devam ettiğini, yeni teknolojinin önümüzdeki yıllarda kullanılmaya başlanabileceğini söyledi. 
     Volvo'nun, ''güvenli araba'' imajını yeniden güçlendirecek olan yeni teknolojide, öncelikle optik bir tarayıcı, sürücünün uykulu olup olmadığını tespit edecek. 
     Tespitin ardından, uyuyan sürücüyü uyandırmak için önce direksiyon titreyecek, ön camda uyarıcı şekiller ortaya çıkacak, en sonunda da araç şeritten çıkmış ise otomatik olarak kendi şeridine yeniden girecek. 
     Lüks otomobil yapımcısı Infiniti firması da, şeritten çıkan aracı yeniden kendi şeridine otomotik olarak döndürecek bir sistem üzerinde çılıştığını açıklamıştı. 
     ABD'de, ölümlü trafik kazalarının yüzde 4'ü uykulu sürüşten kaynaklanırken, her yıl yaklaşık bin 500 kişi hayatını kaybediyor. 

     
</TEXT>
</DOC>
