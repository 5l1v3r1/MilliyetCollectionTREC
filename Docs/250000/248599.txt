<DOC>
<DOCNO> 248599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/siyaset/siy02.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatip Dicle çark etti 
</HEADLINE>
<TEXT>


Diyarbakır'da isim vermeden Öcalan'ın izleyicisi olduğunu söyleyen Hatip Dicle, Siirt'te Türkiye Cumhuriyeti'ne sonuna kadar bağlı olduklarını açıkladı 

NAMIK DURUKAN Batman 


Diyarbakır ve Mardin'in Kızıltepe ilçesinde yaptığı konuşmalarda Öcalan'dan isim vermeden "güneş", "barışın mimarı" olarak söz eden ve Öcalan'ın izleyicisi olduğunu söyleyen Hatip Dicle, Siirt'te yaptığı konuşmada ise Türkiye Cumhuriyeti'nin demokratik ve hukuk ilkelerine sonuna kadar bağlı olduklarını açıkladı. 
Dicle, "Bundan sonra demokratik, kalıcı çözüm aşamasına geldik. Hükümetin de zorluklarını biliyoruz, bunu hep birlikte aşabiliriz. Kürt sorununu Türkiyelilik üst kimliği ile çözebiliriz. Şiddet çıkar yol değil. Barış hamlesinin son büyük adımlarını atmanın tam zamanı. Türkiye Cumhuriyeti kültürümüzü tanıdığı müddetçe kendi devletimiz sayacağız. Geçmişten dersler çıkaracağız ama geçmişteki acılara takılmayacağız" dedi. 
Eski DEP'lilerin Siirt gezisi öncesinde köy korucularının kente indiği ve gerginlik yaşandığı duyumunun alınması üzerine Orhan Doğan, valiye ulaşmak istedi ancak görüşme imk nı bulamadı. Doğan, bunun üzerine İçişleri Bakanlığı Müsteşarı Şahabettin Harput ile telefon görüşmesi yaptı. Harput'un Siirt'te herhangi bir olayın yaşanmayacağına dair güvence vermesi üzerine eski DEP'liler Siirt'e hareket etti. 


</TEXT>
</DOC>
