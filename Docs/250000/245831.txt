<DOC>
<DOCNO> 245831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonyas10.html </URL>
<DATE> 2004/06/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yağışlı hava gitmiyor... 
</HEADLINE>
<TEXT>

     Hüseyin NARİN 
Yaz gelmiyor... Hafta sonu birçok bölgeyi etkileyen yağışlı hava, yeni haftada da yurdu terketmiyor. Pazartesi kuzeyden başlayarak Ege dışında tüm bölgelerde yağış görülecek. 
     Hava sıcaklığı kuzey kesimlerde biraz azalacak, diğer yerlerde önemli bir değişiklik olmayacak. 
     Devlet Meteoroloji İşleri Genel Müdürlüğü'nden alınan bilgiye göre, yarına kadar Trakya, Batı ve Orta Karadeniz, İç Anadolu'nun kuzeyi ve batısı ile İç Ege gökgürültülü ve sağanak yağmurlu, diğer bölgelerde parçalı ve az bulutlu bir gökyüzü var. 
     Önümüzdeki 3 günün hava raporu ise şöyle 
     Pazartesi 
     Marmara ve Karadeniz'in tamamı yağmurlu bir gün geçirecek. Güney bölgelerimiz az bulutlu, diğer kesimler parçalı bulutlu olacak. 
     Salı 
     Yağmur yayılıyor... Marmara, Karadeniz, Erzurum-Kars çevresi, İç Anadolu ve Doğu Akdeniz yağış alacak, diğer bölgelerimiz parçalı bulutlu. 
     Çarşamba 
     Trakya, Orta ve Doğu Karadeniz, Hakkari çevresi dışında Doğu Anadolu'nun tamamı, İç Anadolu'nun doğusu ve Doğu Akdeniz'de yağış görülecek. Ege ve Batı Akdeniz az bulutlu ve açık, diğer yerler parçalı bulutlu. 

     
</TEXT>
</DOC>
