<DOC>
<DOCNO> 234658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonsiy10.html </URL>
<DATE> 2004/04/25/ </DATE>
<TIME> 19.05 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Küçükoğlu "Annan planına 'Hayır' diyen rumlara teşekkür edmeliyiz" 
</HEADLINE>
<TEXT>

     Emekli Tümgeneral Rıza Küçükoğlu, Annan Planı'na ''evet'' denmesi halinde Türkiye'nin yer değiştirme masraflarını ödemek zorunda kalabileceğini belirterek, ''Ancak bu olmadı. Plana hayır diyen Rumlara teşekkür etmeliyiz'' dedi. 
     Küçükoğlu, Ankara Karamanlılar Yardımlaşma ve Dayanışma Derneği'nce düzenlenen ''Ulusal Egemenlik, AB ve Kıbrıs'' konulu konferansta yaptığı konuşmada, ''Türk tarafından, Annan Planı'na hayır diyen kesimin, tarihte yaşananları unutmayan ve geçmişteki zorlukları iyi bilen insanlardan oluştuğunu, evet yönünde oy kullananların çoğunluğunu ise tarih bilincinden yoksun genç nüfusun oluşturduğunu'' öne sürdü. 
     ''Kıbrıs'ta yaşananları gençlerimize iyi anlatamadık'' diyen Küçükoğlu, geçmişte birbirine düşman olmuş iki halkın bir arada yaşayamayacağını, bu bakımdan referandumdan çıkan sonucun oldukça isabetli olduğunu söyledi. 
     Küçükoğlu, ''Adadaki iki kesim de Annan Planı'nı kabul etseydi, Türkiye masraf ödemek zorunda kalabilirdi. Bu nedenle plana hayır diyen Rumlara teşekkür etmeliyiz. İyi ki onlar hayır dedi'' diye konuştu. 
     Konferansa, Kırıkkale Üniversitesi İktisadi İdari Bilimler Fakültesi Dekan Yardımcısı Prof. Dr. Celalettin Taşkıran ve Hacettepe Üniversitesi İktisadi İdari Bilimler Fakültesi Kamu Yönetimi Bölümü Öğretim Üyesi Dr. Hilal Onur İnce de konuşmacı olarak katıldı. 
     
</TEXT>
</DOC>
