<DOC>
<DOCNO> 220811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sontur22.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulans şoförü alkollü çıktı... 
</HEADLINE>
<TEXT>

     Sosyal Sigortalar Kurumu SSK Sivas Hastanesi'nden, Cumhuriyet Üniversitesi CÜ Tıp Fakültesi Araştırma Hastanesi'ne hasta sevki sırasında kullanılan ambulansın şoförü alkollü çıktı. Ambulans şoförü, alkollü araç kullandığı ve görevli memura hakaret ettiği gerekçesiyle tutuklandı. 
     AA muhabirinin aldığı bilgiye göre, Kadı Burhanettin Mahallesi'nde oturan 3 çocuk annesi Sakine Arslan 40 kalp krizi geçirince, eşi İmdat ve oğlu Servet Arslan tarafından SSK Sivas Hastanesi'ne kaldırıldı. 
     Buradan, Yücel Şahin'in 33 kullandığı 58 DF 870 plakalı SSK Hastanesi'ne ait ambulansla Cumhuriyet Üniversitesi CÜ Tıp Fakültesi Araştırma Hastanesi'ne sevk edilen Sakine Arslan, yolda hayatını kaybetti. 
     CÜ Tıp Fakültesi Hastanesi çalışanlarının ambulans sürücüsü Şahin'in alkollü olduğundan şüphelenmesi üzerine, olay yerine polis ekibi çağrıldı. Alkol muayenesinde, Yücel Şahin'in 245 promil alkollü olduğu belirlendi. 
     Gözaltına alınan sürücü Şahin, işlemlerinin ardından, çıkarıldığı mahkemece, alkollü araç kullandığı ve görevli memura mukavemet ettiği gerekçesiyle tutuklandı. 
     Ambulans sürücüsü Şahin'in daha önceden de alkollü olduğu halde ambulans kullanırken yakalandığı ve hakkında yasal işlem yapıldığı bildirildi. 
     
</TEXT>
</DOC>
