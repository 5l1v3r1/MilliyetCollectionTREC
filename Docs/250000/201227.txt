<DOC>
<DOCNO> 201227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sontur24.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mal varlığına tedbir konulan Birol Güven'den itiraz .. 
</HEADLINE>
<TEXT>

     İmar Bankası soruşturması kapsamında Tasarruf Mevduatı Sigorta Fonu'nun TMSF talebi doğrultusunda mal varlığına tedbir konulan ''Çocuklar Duymasın'' dizisinin senaristi Birol Güven, karara itiraz etti. 
     Şişli Adliyesi'ne gelen Birol Güven, nöbetçi mahkemeye başvurarak, mal varlığına konulan tedbir kararının kaldırılması talebinde bulundu. 
     Güven, adliye çıkışında gazetecilerin, ''Tedbir kararıyla ilgili mi geldiniz '' şeklindeki sorusunu, ''Evet'' diye yanıtladı. 
     İmar Bankası soruşturması kapsamında, TMSF'nin talebi doğrultusunda, diziyi çeken ve Birol Güven'in de hissedarı olduğu Mint Prodüksiyon Şirketi ile Güven'in mal varlığına tedbir konulmuştu. 
     
</TEXT>
</DOC>
