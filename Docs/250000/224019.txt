<DOC>
<DOCNO> 224019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/soneko09.html </URL>
<DATE> 2004/03/20/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
"Türkiye'de çalışma ortamı iyi durumda" 
</HEADLINE>
<TEXT>

     Avrupa Birliği Uluslararası Çalışma Örgütü ILO Koordinatörü Gisela Lange, Türkiye'deki çalışma ortamının Çin, Endonezya ve Ortadoğu ülkelerinden çok daha iyi durumda olduğunu söyledi. 
     Lange, AA muhabirine yaptığı açıklamada, ILO'nun misyonunun sosyal adalet yaratarak barışı teşvik etmek olduğunu kaydetti. Gisela Lange, ILO'nun Birleşmiş Milletler'in BM en etkin kurumlarından biri olduğunu da belirtti. 
     ILO üyesi olan ülkelerin çocuk işçiliği, baskı altında çalışma, ayrımcılık, cinsiyetçilik, örgütlenme ve toplu sözleşme özgürlüğü gibi konularda koyduğu kurallara uyması gerektiğini vurgulayan Lange, şöyle konuştu 
     ''Türkiye'deki çalışma şartları, özellikle tekstil sektörü, Çin, Endonezya ve Ortadoğu ülkelerinden çok daha iyi durumda. Çocuk işçiliği, baskı altında çalıştırma, ayrımcılık gibi konularda Türkiye'nin önemli bir yol katettiğini söyleyebiliriz. Türkiye'nin eksikliği örgütlenme konusunda. Toplu sözleşme ve örgütlenme hakkıyla ilgili Türkiye'de yapılacak çok iş var.'' Lange, aday ülke olarak Türkiye'nin AB'yle uyumlaşması gerektiğini belirterek, ILO ve AB'nin tavsiyelerinin hepsinin üretim verimlilik, kalite, adaptasyon, iletişim, işçi ve işveren hakları gibi konuların üzerinde olduğunu vurguladı. 
     AB'nin sosyal modelinin ''kazan, kazan'' felsefesine dayandığını ve işçi ve işveren arasındaki iyi ilişkiler sayesinde üretimde verimliliğin, kalitenin ve refah seviyesinin arttığını kaydeden Lange, değişen küresel şartlar çerçevesinde yeniden yapılanmanın kaçınılmaz olduğunu sözlerine ekledi. 
     
</TEXT>
</DOC>
