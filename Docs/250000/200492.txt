<DOC>
<DOCNO> 200492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/siyaset/siy05.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri, ABD'li büyükelçiyi uyardı 
</HEADLINE>
<TEXT>

      
   ABD Başkanı'nın Kıbrıs Özel Temsilcisi Thomas Weston geçen kasım ayı içinde Ankara'daydı. Weston, Dışişleri Bakanlığı'nda yaptığı görüşmelerde ciddi biçimde uyarıldı. Bunun ilginç bir nedeni varmış. ABD'nin Kıbrıs'taki Büyükelçisi bir süredir KKTC'deki köyleri tek tek dolaşıp, "Denktaş sizin önünüzü tıkıyor" türünden propaganda yapıyormuş. Bunun üzerine KKTC yönetimi ABD Büyükelçisini, "Persona non grata" yani "istenmeyen adam" ilan etmeye karar vermiş. Ancak haber Ankara'da duyulunca, Türkiye böyle bir adımın KKTC aleyhine gelişmelere yol açabileceği düşüncesiyle olaya müdahale etmiş ve KKTC yönetimi de bu kararını uygulamaktan vazgeçmiş. 
   İşte Weston'a bunlar aktarıldıktan sonra, Dışişleri sert bir üslupla şunları hatırlatmış "Denktaş'ı anlaşmaya engel olan bir canavar olarak göstermekten vazgeçin Büyükelçiniz köy köy dolaşıp propaganda yapmayı bıraksın, KKTC'nin içişlerine karışmayın " 
   Anlatılanlara bakılırsa Weston mesajı almış ve gereğini yerine getireceğini söylemiş. 
   
   
   
   
   
   
   
</TEXT>
</DOC>
