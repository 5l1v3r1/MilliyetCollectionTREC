<DOC>
<DOCNO> 242628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun38.html </URL>
<DATE> 2004/05/25/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
İspanya, Irak için 370 milyon harcadı 
</HEADLINE>
<TEXT>

     İspanya'nın, Irak misyonu için yaklaşık 370 milyon euro harcadığı açıklandı. 
     Savunma Bakanı Jose Bono, bugün Meclis Savunma Komisyonu'na Irak misyonu hakkında bilgi verdi. Bono, Irak'ta görev yapan İspanyol askerleri için 262 milyon euro harcadıklarını belirtti. Başkent Madrid'de geçen ekim ayı sonunda yapılan Irak'a Bağışta Bulununlar Konferansı'nın organizasyonu için 24 milyon euro harcadıklarını söyleyen Bono, bu toplantıda Irak'a 83 milyon euro bağışta bulunduklarını da hatırlattı. 
     Irak'a bağışta bulunanlar arasında olan İspanyol petrol şirketi Cepsa ve Repsol'un Irak'tan 15 milyon varil petrol satın alma olasılığı bulunduğunu kaydeden Bono, İspanyol enerji firması ''Soluziona''nın da bir Amerikan şirketiyle Irak'ta 1.5 milyon ABD dolarına kadar kontrat imzaladığını söyledi. 
     Bu arada Diyarbakır'da yarın başlayacak ''Uluslararası Bağdat Fuarı''na, enerji, inşaat ve altyapı sektörlerinde 50 İspanyol firmasının katılacağı bildirildi. 
     
</TEXT>
</DOC>
