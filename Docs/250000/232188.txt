<DOC>
<DOCNO> 232188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/spor/bavr.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ligleri 
</HEADLINE>
<TEXT>

   
   Rüştü satış listesinde    MEHMET ÇİFTÇİ 

   Laporta bildirdi 
   BARCELONA Kulübü Başkanı Joan Laporta, milli kalecimizin satış listesine koyulduğunu açıkladı. Laporta, Frank Rijkaard'ın isteği doğrultusunda Rüştü'nün yanı sıra ismi Fenerbahçe için de geçen Overmars ile sezon sonunda yolların ayrılacağını söyledi. Marca gazetesi, dünkü haberinde Rüştü'nün Barcelona'da altı haftalık ömrünün kaldığını yazdı. 
   
   'Hizmetinizdeyim' 
   CEZALI Victor Valdes'in yerine pazar günü yapılacak Malaga maçında kaleye kimin geçeceği tartışılırken, Rüştü Reçber "Yeni bir fırsat verilirse çok mutlu olurum" dedi. El Mundo Deportivo gazetesinde Rüştü'nün "Takımın ve teknik direktörün tam hizmetindeyim" ifadeleri yer aldı. Tecrübeli eldivenin Malaga önünde on birde sahaya çıkması bekleniyor. 
   
   Bücürlere de yol göründü    
   Inter'de revizyon 
   İTALYA'DA bu sezon hayal kırıklığı yaratan Inter'de, lejyonerlerimiz Emre Belözoğlu ve Okan Buruk ile yolların ayrılacağı iddia edildi. Teknik Direktör Zaccheroni'nin yerine Capello ya da Mancini'yi getirmeyi düşünen yönetimin gönderilecekler listesi basına yansıdı. Tuttosport gazetesi Emre, Okan, Callon ve Kily Gonzales'in kesin gönderileceğini, Fabio Cannavaro ve kaleci Toldo'nun da durumunun kritik olduğunu yazdı. 
   
   
   
</TEXT>
</DOC>
