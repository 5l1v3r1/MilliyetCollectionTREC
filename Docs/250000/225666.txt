<DOC>
<DOCNO> 225666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/guncel/gun20.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   İstanbul saldırılarının kilit ismine tahliye 
   Surİye'de yakalanarak Türkiye'ye getirilen ve İstanbul'daki saldırılarının failleriyle bağlantısı olduğu iddiasıyla tutuklanan Hilmi Tuğluoğlu, dün Ankara 1 No'lu DGM'de h kim karşısına çıktı. 'Yardım ve yataklıktan" 5 yıl istemiyle yargılanan Tuğluoğlu, mahkemeye yazılı savunma sundu. Tuğluoğlu'nun saldırıların kilit ismi Azad Ekinci'nin terörist olduğunu bilmediğini belirten avukatı Ahmet Karamanlı da müvekkilinin tahliye edilmesini istedi. Mahkeme de, Tuğluoğlu'nun tahliyesine karar verdi. 
   
   Cezaevi baskınında ölüme tazminat 
   Devlet, 12 Aralık 2001'de cezaevlerine yönelik düzenlenen operasyon sırasında hayatını kaybeden Mahmut Murat Ördekçi'nin ailesine tazminat ödeyecek. Ördekçi'nin ailesinin Adalet ve İçişleri bakanlıkları aleyhine açtığı tazminat davası, dün İstanbul 2. İdare Mahkemesi'nde karara bağlandı. Mahkeme, davacıların çocuklarını idarenin hizmet kusuru nedeniyle kaybetmeleri ve yaşamları süresince duyacakları elem ve üzüntü nedeniyle 109 milyar 241 milyon lira tazminat ödenmesine karar verdi. 
   
   Adnan Hoca'nın vakfı dağıtılacak 
   YargItay 18. Hukuk Dairesi, daha önce onadığı kararı, hatasını kabul ederek bozdu. Karar, "Adnan Hoca" olarak tanınan Adnan Oktar'ın fahri başkanı olduğu Bilim Araştırma Vakfı'nın BAV dağılmasına onay veriyor. Fatih 4. Asliye Hukuk Mahkemesi, Vakıflar Genel Müdürlüğü'nün açtığı davada, BAV'ın dağılması istemini reddetti. Vakıflar'ın temyiz istemini görüşen Yargıtay 18. Hukuk Dairesi de yerel mahkemenin kararını onadı. Vakıflar da karar düzeltme isteminde bulundu. Yargıtay 18. Hukuk Dairesi, bu kez kararı bozdu. 
   
   Deprem sanıkları serbest kaldı... 
   Yalova'da 17 Ağustos depreminde 315 kişinin yaşamını yitirdiği Yüksel Sitesi'ni inşa eden şirketin ortak ve sorumluları Güven Sazak ve Mehmet Sert ile inşaatın projelerini hazırlayan mühendis Göncer Ayalp'e 1'er yıl hapis ve 50'şer milyon lira, inşaatın şantiye şefleri İrfan Tugan Karaoğlu ve Niyazi Çavuşoğlu da 2'şer yıl hapis cezasına çarptırıldı. Yalova Ağır Ceza Mahkemesi, sanıklar hakkındaki bu cezaları erteledi. Yüksel Sitesi mağdurları, 10 istemiyle yargılanan sanıkların serbest kalmasına tepki gösterdi. 
   
   
   
</TEXT>
</DOC>
