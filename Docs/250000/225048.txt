<DOC>
<DOCNO> 225048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/yasam/yas05.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliam zanlısı Türkiye'de 'kayboldu' 
</HEADLINE>
<TEXT>

      ADANA DHA 
   
   Interpol'ün, Almanya'nın Augsburg kentinde dördü ailesinden beş kişiyi öldürdüğü gerekçesiyle aradığı Ali Göbelek'in önceki gece Türkiye'ye geldiği belirlendi. İstanbul Atatürk Havalimanı kayıtlarında görünen Göbelek, Adana'daki yakınlarını telefonla aradıktan sonra ortadan kayboldu. Göbelek'in dayısı Sabih Demir, cinayetin kışkançlık yüzünden işlendiğini savunarak, "Eve gizlice girip hepsini kesmiş. Eşi Aylin'i sona bırakıp işyerine telefon ettirmiş ve gelemeyeceğini söyletmiş. Cinayetten sonra ağabeyi Hikmet'in yanına gitmiş. 'İki dazlak öldürdüm, onlar da bizi öldürebilir' deyip onun yardımıyla Türkiye'ye gelmiş" dedi. Yakınları, evdeki para ve ziynet eşyalarını da alan Göbelek'in Suriye ya da Lübnan'a geçtiğini tahmin ettiklerini söyledi. 
   
   
</TEXT>
</DOC>
