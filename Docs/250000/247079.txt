<DOC>
<DOCNO> 247079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/sondun16.html </URL>
<DATE> 2004/06/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Vasiyet yerine getirildi Iraklı çocuk göz ameliyatı oldu 
</HEADLINE>
<TEXT>

     Irak'ta öldürülen Japon gazeteci Şinsuke Haşida'nın himayesine aldığı, sol gözünden yaralandıktan sonra görme yetisini yitiren 10 yaşındaki Iraklı çocuğun Japonya'da başarılı bir göz ameliyatı geçirdiği bildirildi. 
     Jiji ajansının haberine göre, Numazu hastanesinde ameliyatı yapan doktor, Iraklı çocuğunu birkaç ay içinde sorunsuz görebileceğini söyledi. 
     Muhammed, Felluce'de geçen kasımda Amerikan askerleriyle direnişçiler arasındaki çatışma sırasında gözüne cam saplandığı için görme yetisini kaybetmişti. 
     Muhammed ve babasıyla tanışan, 61 yaşındaki bağımsız gazeteci Haşida, Muhammed'i Japonya'ya götürmek ve yerel Rotary Club yardımıyla ameliyat ettirmek konusunda babasına söz verdi, ancak bu sözünü bizzat yerine getiremeden, 27 Mayıs'ta araçlarına yönelik saldırıda yeğeni ve Iraklı çevirmeniyle birlikte öldü. 
     
</TEXT>
</DOC>
