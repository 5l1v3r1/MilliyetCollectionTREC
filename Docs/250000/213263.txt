<DOC>
<DOCNO> 213263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sondun19.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de eşcinsellere evlilik izni çıktı 
</HEADLINE>
<TEXT>

     Amerika Birleşik Devletleri'nin Massachusetts eyaletinde bir üst mahkeme, eşcinsel çiftlerin heteroseksüel çiftler kadar evlenmeye hakkı olduğuna hükmetti. Massachusetts'te ilk eşcinsel evlilikler Mayıs ayından itibaren gerçekleşebilecek. 
     BBC'nin haberine göre, mahkeme, birlikte yaşayanların evli olanların haklarının bir kısmına sahip olsalar da resmen evli sıfatı taşımadıklarını belirterek, birlikte yaşamanın yeterli olmadığını bildirdi. 
     Mahkeme, Massachusetts Yüksek Mahkemesi'nin Kasım ayında verdiği bir karara da açıklık getirdi. 
     Eyaletin yüksek mahkemesi bu konuyla ilgili yasanın değiştirilmesi için altı ay süre tanımıştı. 
     Başkan George Bush ise mahkeme kararından sonra evliliğin geleneksel tanımını korumak amacıyla çalışacağını açıklamıştı. 
     Ancak eyaletteki ilk eşcinsel evlilikler Mayıs ayından itibaren gerçekleşebilecek. 
     
</TEXT>
</DOC>
