<DOC>
<DOCNO> 228111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/guncel/gun03.html </URL>
<DATE> 2004/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Devamı 21 Nisan'da 
</HEADLINE>
<TEXT>

   Kapatılan DEP'in eski milletvekilleri Leyla Zana, Hatip Dicle, Orhan Doğan ve Selim Sadak'ın yargılandıkları davada 13. duruşmadan da sonuç çıkmadı 
      
   Leyla Zana ve arkadaşlarının katılmadığı duruşma, dosyayı karar için incelemeye alan DGM heyetince 21 Nisan'a ertelendi. Mahkeme Başkanı Mehmet Orhan Karadeniz, DEP'lilere, savcılığın, 1994'teki ilk yargılamada verilen kararın yinelenmesine yönelik mütaalasının bildirildiğini, ancak duruşmaya katılmayacaklarını ilettiklerini söyledi. Avukat Yusuf Alataş da, müvekkillerinin, duruşmaya siyasilerin açıklamaları ve adil yargılanacaklarına inançları olmadığı için katılmadıklarını kaydetti. 
   
   'Telifli karar olur mu ' 
   Ankara 1. Nolu DGM'deki duruşmaya, DEP'lilerin avukatları ile AP Karma Parlamento Eşbaşkanı Joost Lagendijk ve bazı yabancı temsilcilerle DEP'lilerin yakınları katıldı. Duruşmada avukat Alataş, 1994'teki ilk yargılama sonunda 698 sayfalık gerekçeli kararın sadece 5 - 6 sayfasında müvekkillerinin suçlandığını savundu. 
   Alataş, kararda yazılanların hik ye olduğunu öne sürerek "Bir de heyet, sanki roman yazmış gibi dünyada ilk kez bir mahkeme kararına telif hakkı koymuş, onun da şehit anneleri vakfına ait olduğunu belirtmiş. Böyle bir mahkemeden tarafsız, adil yargılama beklenemezdi" dedi. 
   AİHM'in Türkiye'yi mahkum etmesi sonucu yapılan yeniden yargılamanın, eski yargılamanın tekrarı olduğunu vurgulayan Alataş, "Tüm taleplerimiz reddedildi. Savunma sadece konuşmamızdan mı ibaret DEP'lilerin serbest bırakılmaması hukuka aykırıdır. Bu insanları serbest bıraksanız Türkiye ne kaybeder, hukuk ne bakımdan zarar görürdü Kaçsalardı da Türkiye'nin Avrupa'ya anlattığı çekinceler haklı çıkardı" dedi. AP Karma Parlamento Eşbaşkanı Joost Lagendijk de Alataş'ın sözlerinden, mahkemenin adil bir yargılama yapmadığına ikna olduğunu söyledi. n ANKARA Milliyet 
   
   Çiçek'ten siyasi beklenti tepkisi    Adalet Bakanı Cemil Çiçek, AİHM'nin hak ihlalini belirlemesinin ardından yeniden yargılama yapıldığını anımsatarak, şunları söyledi "Türkiye'de bu durum bazı kesimler tarafından yanlış anlatılıyor. Sanki, otomatik olarak AİHM kararı doğrultusunda bir karar verilecek. Konu siyasetin gündemine taşındı. Beklentiler var. Mahkemeler, siyasi beklentilere uygun karar vermez." 
   
   
   
</TEXT>
</DOC>
