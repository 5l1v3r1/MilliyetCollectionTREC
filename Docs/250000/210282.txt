<DOC>
<DOCNO> 210282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/spor/bbas.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme'de Efes şov 66-79 
</HEADLINE>
<TEXT>

   Lacivert-Beyazlılar, Avrupa Ligi C Grubu'ndaki maçta takipçisi Benetton'u, İtalya'da son periyottaki etkili oyunuyla devirdi. Efes, onuncu karşılaşmasında sekizinci galibiyetini alarak liderliğini sürdürdü 
      GÖKHAN TÜRE TREVISO 

   
   EFES Pilsen, Kaya, Prkacin ve Kerem gibi üç yıldızından yoksun çıktığı maçta İtalyan devi Benetton'u muhteşem bir oyunla sahasında devirdi, hem İstanbul'da yenildiği rakibinden rövanşı aldı, hem de 10 maçta 8 galibiyetle liderliğini perçinledi. Maç boyunca canla başla mücadele veren, üçüncü çeyrekte 13 sayı geriye düşen Efes, mücadeleyi elden bırakmadı. Takım halinde sahada mükemmel bir savaş veren Lacivert - Beyazlılar, son çeyrekte "duvar gibi" ördüğü savunmasıyla rakibine "öldürücü" darbeyi vurdu, farklı galibiyete ulaştı. 
   
   İstatistik    BENETTON OYUNCU TS 2S 3S SA R Edney 14 4 10 2 4 - 4 Evans 15 4 5 2 7 1 2 1 Marconato 6 3 7 - - 13 Giovannoni 8 1 4 2 4 - 1 Garbajosa 16 4 7 2 5 2 6 10 Nicola - - 0 1 - - Pittis 2 1 3 0 1 - 1 Slokar 5 1 2 1 1 - 3 TOPLAM 66 18 38 9 23 3 8 33 
   
   EFES PİLSEN OYUNCU TS 2S 3S SA R Ender 11 1 5 3 4 - 1 Nikolic 12 5 9 - 2 3 18 Langdon 24 7 12 3 6 1 1 1 Ermal 13 5 13 - 3 4 6 Granger 18 2 6 4 6 2 2 4 Alper 1 0 1 0 1 1 2 2 Ömer - 0 2 - - 1 TOPLAM 79 20 48 10 17 9 12 36 
   1.PERİYOT 20 - 14 E.Pilsen , 2.PERİYOT 35 - 35, 3.PERİYOT 52 - 47 Benetton , MAÇ SKORU 79 - 66 E.Pilsen 
   HAKEMLER Stelios Koukouledikis Yun. , Jose Martin İsp. , Ilija Belosevic Sır.Kar. 
   
   Yayın müjdesi    BASKETBOL ve voleybolda uzun süredir devam eden naklen yayın gelirleri sorunu çözülüyor. Şenol Demiröz'ün TRT Genel Müdürlüğü'ne atanmasının ardından çalışmalar başlatıldı. GSG Müdürü Mehmet Atalay "Önümüzdeki hafta bir kez daha kendisiyle görüşüp, sorunu çözeceğiz. Şubattan itibaren ödemelere de başlanacak" dedi. 
   
   Ülker U.Olimpija    POTADA Avrupa Ligi A Grubu'nda 7. sırada bulunan Ülker, bugün Sloven Union Olimpija'yı konuk edecek. Abdi İpekçi'de 19.40'da başlayacak maçı Sky Türk naklen yayınlanacak. FIBA Bayanlar Avrupa Kupası'nda Fenerbahçe, Caferağa'da 19.00'da Fransız Lille'i, Migros da, Yakacık İTO'da 19.00'da Rus B.Zwezda'yı ağırlayacak. 
   
   
</TEXT>
</DOC>
