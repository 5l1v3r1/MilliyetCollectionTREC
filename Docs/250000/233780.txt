<DOC>
<DOCNO> 233780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sondun26.html </URL>
<DATE> 2004/04/22/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İspanya ve ABD arasında küçük bir yanlış anlama giderildi 
</HEADLINE>
<TEXT>

     İspanya Dışişleri Bakanı Miguel Angel Moratinos, İspanya ile ABD arasında ''küçük bir yanlış anlamanın'' giderildiğini söyledi. 
     ABD'de dün Dışişleri Bakanı Colin Powell ve Ulusal Güvenlik Danışmanı Condolezza Rice ile görüşen Moratinos, bugün basına yaptığı açıklamada, ''Irak'tan askerlerin geri çekilmesi açıklamasından kaynaklanan İspanya ile ABD arasındaki küçük bir yanlış anlama giderilmiştir'' dedi. 
     Moratinos, ABD'deki görüşmelerin sonucunun ''memnuniyet verici'' olduğunu belirterek, ''İki ülke de özgür ve demokratik bir Irak istiyor'' şeklinde konuştu. 
     Dışişleri Bakanı Moratinos, Irak'tan geri çekilecek İspanyol askerlerinin Afganistan'a gönderileceği iddialarını da yalanladı. 
     
</TEXT>
</DOC>
