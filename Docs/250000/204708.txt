<DOC>
<DOCNO> 204708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/guncel/gun07.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fazla hastaya baktın' cezası 
</HEADLINE>
<TEXT>

   
   SSK Bursa Bölge Hastanesi Göz Kliniği'nde çalışan doktorlar Veli Toker, Sibel Özer, Can Pervez Göklen, Muhittin Kızılarslan, İzzet Güngörmüş, İlhan Samur, İhsan Özuysal, Emine Gönül Ardalı, Selçuk Topsakal ve Hamit Yüksel hakkında, fazla sayıda hastaya baktıkları için, bir yıl süreyle yüzde 50 maaş kesintisi ve kademe ilerlemesi durdurulması cezasına çarptırıldı. SSK'lı hastalara hizmet veren klinikte randevu sistemiyle çalışılmasına karşın, doktorların çıkar karşılığı çok sayıda randevusuz kişiye de baktıkları ihbarı üzerine soruşturma başlatıldı. Görevlendirilen müfettiş, 11 ay araştırma yaptı. Doktorların günde 65 randevulu hastaya bakmaları gerektiği kaydedilen raporda, bu sayının çok üstünde kişiye bakıldığı kaydedildi. Raporda, doktorların, hastaları "çıkar karşılığı randevusuz olarak tedavi ettikleri" ileri sürüldü. Teftiş Kurulu, suçun tekrarı halinde görevlerine son verilmesini kararlaştırdı. 
   
   
   
</TEXT>
</DOC>
