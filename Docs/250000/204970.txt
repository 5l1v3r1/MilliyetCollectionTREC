<DOC>
<DOCNO> 204970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/28/son/sontur17.html </URL>
<DATE> 2003/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sami Selçuk ANAP yöneticileriyle çatışmam olmamıştır... 
</HEADLINE>
<TEXT>

     Emekli Yargıtay Başkanı Sami Selçuk, ANAP'tan istifasına ilişkin yaptığı açıklamada, parti yöneticileriyle çatışması olmadığını, kişisel kırgınlığı da bulunmadığını bildirdi. 
     ANAP Genel Başkanlığı'na gönderdiği istifa dilekçesinde, partiye katılma ve ayrılma nedenlerini ayrıntılı biçimde anlattığını partinin son olağan genel kurul toplantısına katılmadığını ve MKYK'da görev almayacağını açıkladığını belirten Selçuk, MKYK listesinde ismine yer verildiğini de basından öğrendiğini kaydetti. 
     ''İrademin hiçlenmesi benim ilkelerimle bağdaşmamaktadır'' diyen Selçuk, ANAP'tan istifa ettiğini, ancak siyaseti bırakmadığını söyledi. 
     Selçuk, partiden, 3 Kasım seçimlerinde kullanmak üzere kendisine 10 milyar lira verildiğini, bunun sadece 530 milyon lirasını harcadığını, bunun belgelerinin de mevcut olduğunu ifade etti. 
     
</TEXT>
</DOC>
