<DOC>
<DOCNO> 216413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/tv/ekran.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil uçar gider 
</HEADLINE>
<TEXT>

   "Evli ve Çocuklu"da Niyazi ve Selçuk'un ayağı yerden kesiliyor. İki kafadar tüm paralarını bir hurda otomobile verecek 
      Yerli "Evli ve Çocuklu" yine neşeli bir bölümüyle karşınızda. Başrollerini Ege Aydan, Yıldız Kaplan, Duygu Yetiş, Ozan Uğurlu, Mihrace Yekenkülüğ ve Tuğra Kaftancıoğlu'nun oynadıkları dizide bu hafta Niyazi ve Selçuk, Chevrolet Impala marka bir otomobili ucuza alıyorlar. İki kafadarın, iş dışındaki tüm vakitlerini otomobille geçirmeye başlaması Jale ve Rana'nın keyfini kaçırır. 
   KANAL D 22.10 
   
   
   Müzikli sohbet    BeyazIt Öztürk'ün sunduğu "Beyaz Show"a bu gece Sertab Erener ve Ercan Saatçi konuk olacak. Sohbetin ağırlıklı olarak Eurovision Şarkı Yarışması, "Popstar" ve tabii "Türkstar" üzerinde yoğunlaşacağı programda Erener'den şarkılar da olacak. 
   KANAL D 23.00 
   
   

   Selam İran    İran İslam Cumhuriyeti'nde bugün seçimler yapılıyor. 2530 adayı veto edilen reformcuları büyük bir yenilginin beklediği seçimin ardından mollaların Meclis'i ele geçirmesine kesin gözüyle bakılıyor. Fransız yazar ve belgesel yapımcısı Jean Daniel Lafond'un hazırladığı "Selam İran" belgeselinde "İslami bir cumhuriyette teokrasi ve demokratik bir anayasa kol kola yürüyebilir mi " sorusunun yanıtı aranıyor. 
   CNN TÜRK 22.00 
   
   
   Kısa... Kısa...    Kleopatra Ünlü Mısır kraliçesinin yaşamını anlatan dizinin bu bölümünde Sezar'ın çocuğunu doğuran Kleopatra, Roma'ya gider. Ancak Sezar, Brütüs ve diğer veliaht Oktavya'nın saldırısıyla öldürülür. TV8 17.05 
   Önce Kalite Umut Çocukları Derneği Başkanı Yusuf Ahmet Kulca, sokaklarda geçen çocukluğundan üniversite eğitimine kadar inanılması güç yaşam öyküsünü anlatacak. TRT 2 20.00 
   Stüdyo "Neredesin Firuze" ekibinin ekran turu sürüyor. Haluk Bilginer, Özcan Deniz ve Şebnem Dönmez bu kez Tuğba Karatmanlı'ya konuk. TV8 22.00 
   Eğrisi Doğrusu New York'taki Kıbrıs görüşmelerine katılan Prof. Ruşen Ergeç, Taha Akyol'a konuk olacak. Ergeç, görüşmelerin perde arkasını ve gerilimli anlarını anlatacak. CNN TÜRK 23.05 
   Anılarla Müzik Şevket Uğurluer bu haftaki programında Cem Karaca'yı anıyor. TRT 2 00.25 
   Başka Yerde Yok Tuluhan Tekelioğlu ve Murat Birsel haftayı Erkin Koray, Can Gürzap-Ayda Aksel, Emel Başdoğan ve Vecihi Ofluoğlu ile kapatıyor. CINE5 18.30 
   
   
</TEXT>
</DOC>
