<DOC>
<DOCNO> 245547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/05/son/sondun27.html </URL>
<DATE> 2004/06/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Rumsfeld, Bangladeş'te protesto edildi... 
</HEADLINE>
<TEXT>

     Resmi ziyaret için Bangladeş'te bulunan ABD Savunma Bakanı Donald Rumsfeld, protesto edildi. 
     Bangladeş'in Irak'a barış gücü askeri göndermesi konusunu ele almak üzere bugün Dakka'ya gelen Rumsfeld'in ziyareti nedeniyle dünden bu yana protesto gösterileri düzenleniyor. 
     Rumsfeld'in ziyareti nedeniyle dün de başkentin merkezinde binlerce kişi protesto gösterisi yapmıştı. 
     Kent merkezinde bugün toplanan yaklaşık 500 kişi, ''Geri dön Rumsfeld. Ellerinde Iraklıların kanı var'' şeklinde slogan attı ve Amerikan bayrağını yaktı. 
     Amerikalı bakanın 2 gün serecek ziyareti nedeniyle ek güvenlik güçlerinin başkentte görevlendirildiği belirtildi. 
     Dakka'daki uluslararası havaalanında Bangladeş Dışişleri Bakanı Mürşid Han tarafından karşılanan Rumsfeld, ziyareti çerçevesinde Başbakan Begüm Halide Ziya ile de görüşecek. 
     BM misyonlarında 7 bin barış gücü askeri bulunan Bangladeş, Irak'a asker göndermeye, ABD önderliğindeki koalisyonun değil, yalnızca ABD komutasında olmak koşuluyla sıcak bakıyor. 
     
</TEXT>
</DOC>
