<DOC>
<DOCNO> 241726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo10.html </URL>
<DATE> 2004/05/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
NBA... Pistons, seride durumu 4-3 yaptı ve konferans finaline yükseldi.. 
</HEADLINE>
<TEXT>

     ABD Profesyonel Basketbol Ligi'nde NBA Doğu Konferansı play-off yarı final 7. ve son maçında Detroit Pistons, sahasında son 2 sezonun lig finalisti New Jersey Nets'i 90-69 yenerek, seride durumu 4-3 yaptı ve konferans finaline yükseldi. 
     Detroit'te 22 bin seyirci önünde yapılan maçta evsahibi ekip, ilk yarıyı da 43-31 önde kapadı. 
     Karşılaşmada Detroit Pistons'da oyuna sonradan girerek 16 dakika sahada kalan Mehmet Okur, bu sürede 2 sayılık atışların 2'sinde de isabet bulup 4 sayı kaydetti. Okur ayrıca 7 ribaunt 2 hücum-5 savunma aldı ve 1 de blok yaptı. 
     Takımda Chauncey Billups, 22 sayı ve 7 asist, Richard Hamilton, 21 sayı, 6 ribaunt ve 4 asist, Ben Wallace, 18 sayı ve 8 ribaunt, Rasheed Wallace da 12 sayı ve 7 ribauntla galibiyete büyük katkı yaptı. 
     New Jersey Nets'de ise Kerry Kittles 18 sayı, Kenyon Martin, 17 sayı ve 12 ribaunt, Richard Jefferson, 17 sayı, 7 ribaunt ve 4 asist, Rodney Rogers da 13 sayı ve 7 ribauntla oynamalarına karşın yenilgiye engel olamadılar. 
     2 takım, geçen sezon Doğu Konferansı play-off finalinde karşılaşmışlar ve seriyi New Jersey Nets, 4-0 önde bitirerek lig finaline yükselmişti. 
     Detroit Pistons, konferans finalinde ligin bu sezon en fazla galibiyet alan takımı olan Indiana Pacers ile eşleşirken, 2 takım arasındaki ilk karşılaşma, 23 Mayıs Pazar günü TSİ sabaha karşı Indianapolis'te yapılacak. 
     Ligde Batı Konferansı play-off finalinde ise Minnesota Timberwolves-Los Angeles Lakers arasındaki ilk maç ise TSİ yarın sabaha karşı Minnesota'ta oynanacak. 
     
</TEXT>
</DOC>
