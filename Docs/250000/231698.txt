<DOC>
<DOCNO> 231698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonsiy09.html </URL>
<DATE> 2004/04/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Sezer'in Kıbrıs ile ilgili eleştirilerine yanıt Gül'den geldi 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül'den Annan planındaki boşlukların doldurulmasıyla ilgili olarak hükümeti eleştiren Cumhurbaşkanı Sezer'e "Demokratik ülkelerde karar mekanizmalarına dikkat çeken" bir yanıt geldi. 
     Dışişleri Bakanı Gül, Devlet İstatistik Enstütüsü'nde DİE katıldığı bir programdan çıkarken gazetecilerin sorularını yanıtladı. 
     
     GÜL'DEN SEZER'E YANIT 

     Gül, Cumhurbaşkanı Sezer'in, "MGK toplantısında boşlukların Annan tarafından doldurulması benimsenmemişti. Biz bunun böyle olduğunu Davos kararı ve davet mektubunda gördük" şeklindeki sözlerine dikkat çekilerek, hükümetin Sezer'e bilgi verip vermediğinin sorulması üzerine, bütün görüşmelerin içeriği ve kriptoların Cumhurbaşkanına iletildiğini söyledi. 
     Gül, "Demokratik ülkelerde karar mekanizmaları nasıl işler, bunu biliyorsunuz. Söyleyeceğim şey budur" dedi. Gül, "Kendisinin haberi vardı" diye ısrar edilmesi üzerine, "Haberi vardı, yoktu bunu konuşmuyorum, böyle bir şey söylemiyorum size" karşılığını verdi. 
     Gazetecinin, "Biz bunu sormuştuk size" şeklinde sorusunu yinelenmesi üzerine Gül, şöyle dedi 
     "Sizin sorduğunuz şey ayrı olabilir. Ben, sayın Başbakanın İşviçre'de yaptığımız bütün konuşmaların kriptoları, niye konuşulmuştur bunların hepsi belli makamlara gider. Başta Sayın Cumhurnbaşkanımıza gider. Bunu söylüyorum. Demokratik ülkelerde karar mekanizmalarının nasıl olduğunu size söylüyorum, Sayın Cumhurbaşkanımız da bunu söylüyor zaten." 
     
     BÜTÜN DÜNYAYI DOLAŞIRIZ 

     Gül, Azerbeycan Devlet Başkanı İlham Aliyev'in Rum kesiminin referandumda "Hayır" demesi halinde KKTC'yi tanıyacağına ilişkin açıklamasının anımsatılması üzerine, rererandumda Türk tarafının olumlu Rum tarafının ise olumsuz bir tavır sergilemesi halinde bütün dünyayı dolaşarak KKTC'nin tanıtılması için gayret göstereceklerini söyledi. Gül, "Böyle bir durum ortaya çıktığında Türk tarafının yapabileceği başka bir şey söz konusu değildir. Başta ambargolar olmak üzere diğer uygulanan engellerin kalkması gerekir. Nihayi olarak KKTC'nin tanınması gerekir. 
     Yol budur, bunun için de önce dost ve kardeş ülkelerden başlayacağız, sonra da bütün AB ve diğer ülkeleri dolaşıp bunu açık açık söyleyeceğiz. Yapılacak başka bir şey yoktu. Self-determinasyon hakları kullanılmıştır. Dolayısıyla tanıyacaksınız diyeceğiz" şeklinde konuştu. Gül, Aliyev'in sözlerinin çok önemli olduğunu vurguladı. 
     Dışişleri Bakanı Gül, Kıbrıs'taki rerefandumdan Türk tarafının "Evet" Rumu tarafının "Hayır" demesi halinde ABD'nin KKTC'yi tanıması yönünde bir gelişme olup olmayacağının sorulması üzerine de böyle bir sonuçla karşılaşıldığında ilk etapta ambargonun kaldırılması daha sonra da tanınması için ellerinden gelen herşeyi yapacaklarının altını çizdi. Gül, bu konuda ABD'den herhangi bir sinyal gelip gelmediğine ilişkin bir soruya karşılık ise, "Sizin sinyalleri iyi takip etmeniz gerekir" dedi. 
     Gül, TBMM başkanı Arınç'ın eleştirilere konu olan dünkü sözleri ile ilgili soruya ise yanıt vermedi. 
     
     DENKTAŞ'IN KONUŞMASI 

     Denktaş'ın bugün Meclis'te yapacağı konuşma sırasında TBMM'de olup olmayacağı yönündeki soruya karşılık da Dışişleri Bakanı, ''Bu işi niye büyüttüğünüzü anlamadım. Olacağım. Ama Sayın Denktaş'ın görüşlerini öğrenmek için Meclis'te oturup takip etmek şart değildir'' dedi. 
     Denktaş'ın Meclis'te söyleyemeyeceği şeyleri başbaşa görüştüklerini hatırlatan Gül, ''Burada garibime giden şey şudur işin polemik şeklidir. Hala bu tip ciddi konularda bir polemik yaratma arzusu vardır. Bunlar çok yanlış şeylerdir'' şeklinde konuştu. 
     Başbakan ve kendisinin Denktaş'ın neler düşündüğünü defalarca oturup konuştuklarını kaydeden Gül, iki tarafın da açık toplantılarda dile getiremeyeceği görüşlerini birbirine aktardığını ifade etti. 
     Önemli olanın, bu konuyu büyük bir sorumluluk duygusu içinde sahiplenmek olduğunu ve hükümetin de bunu sahiplendiğini kaydeden Gül, ''Bundan dolayıdır ki bu inisiyatifi başlatmıştır...Biz Türkiye'nin de KKTC'nin de en optimal noktada olduğu kanaatindeyiz'' diye konuştu. 

     
</TEXT>
</DOC>
