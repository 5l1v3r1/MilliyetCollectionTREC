<DOC>
<DOCNO> 236742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sontur26.html </URL>
<DATE> 2004/05/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Yozgat... Yaşlı çifti, oğullarının bıçakladığı ortaya çıktı 
</HEADLINE>
<TEXT>

     Yozgat'ın Yerköy ilçesinde yaşlı kadının bıçaklanarak öldürülmesi ve eşinin ağır yaralanması olayını oğlunun gerçekleştirdiği ortaya çıktı. 
     Yerköy Devlet Hastanesi'nde dün akşam ameliyata alınan ve vücudunda 14 bıçak darbesi olan Hüseyin Sağlam'ın komadan çıkıp, şuurunun yerine gelmesi üzerine Savcılık olayla ilgili ifadesini aldı. Sağlam'ın ifadesinde, karısı ve kendisini, en küçük oğlu E.S'nin 31 bıçakladığını söylemesi üzerine, polis söz konusu kişiyi yakaladı. 
     Yetkililer, Sağlam'ın şuurunun açılması üzerine verdiği ifade doğrultusunda, cinayet olayıyla ilgili delillerin yeniden değerlendirmeye alındığını kaydettiler. 
     Hüseyin Sağlam 80 ile eşi Meryem Sağlam 79 , dün Gültepe Mahallesi'ndeki evlerinde bıçaklanmış şekilde bulunmuşlardı. Olayda Meryem Sağlam 79 ölmüş, eşi Hüseyin Sağlam ise yaralanmıştı. 
     Yaralı Sağlam'ı Yerköy Devlet Hastanesi'ne kaldıran polis yetkilileri, olayın yaşlı çift arasında çıkan kavgadan kaynaklandığını kaydetmişlerdi. 
     
</TEXT>
</DOC>
