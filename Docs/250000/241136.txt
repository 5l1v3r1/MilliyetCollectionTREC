<DOC>
<DOCNO> 241136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/yasam/yas02.html </URL>
<DATE> 2004/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucizenin gözyaşları 
</HEADLINE>
<TEXT>


Sarılık nedeniyle 48 saat içinde ikiz bebekleri sezaryenle alınan, eşinden karaciğer nakli yapılan anne, hayata dönüp yavrularını kucakladı 

ARZU ÇETİK İzmir DHA 

Yedi aylık hamileyken 'Hepatit B' geçirdiği anlaşılan hemşire Hatice Günay'la 26 ikiz bebekleri, bir mucizeyi gerçekleştirdi. 
Günay, sarılık teşhisi üzerine, erken doğum riskiyle Dokuz Eylül Üniversitesi Hastanesi'ne kaldırıldı. Karaciğerinin yüzde 90'ının tahrip olduğu anlaşılan genç kadın, bebeklerin kurtarılması için ameliyata alındı. 

'Onları öptüm ya...' 
Bebekler sezaryenle dünyaya getirilirken, doktorlar, bu kez 48 saat içinde organ nakli yapılmaması halinde yaşama şansı kalmayan Günay'ı kurtarmak için seferber oldu. Doku testlerinin olumlu sonuç vermesi üzerine, Abdullah Günay'dan 31 eşine karaciğer nakli yapıldı. Mucize eseri Hepatit B'den etkilenmeyen ikizler kuvözde, anneleri de yoğun bakımda verdikleri yaşam savaşını kazandı. 
Hayat ve Yaşam adını verdiği ikiz kızlarını 34 gün sonra kucaklayabilen Günay, "Onları sağlıklı görüp, öpüp okşadığımda yaşadığıma şükrettim" derken, eşi Abdullah Günay da "Artık eşim ve kızlarımla sağlıklı bir yaşam sürmek istiyorum. Bunun için hayatımı veririm" dedi. 


</TEXT>
</DOC>
