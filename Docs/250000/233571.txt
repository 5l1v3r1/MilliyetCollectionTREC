<DOC>
<DOCNO> 233571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonspo29.html </URL>
<DATE> 2004/04/21/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Ahmed Hassan Sakatlığım futbol hayatımı etkileyecek bir yerimde olmadı 
</HEADLINE>
<TEXT>

     Beşiktaş'ın Mısırlı futbolcusu Ahmed Hassan, kulüp başkanı Serdar Bilgili ile görüştü. 
     Ahmed Hassan, Akaretler'deki kulüp binasına gelerek, başkan Bilgili ile kısa süreli bir görüşme yaptı. 
     Mısırlı oyuncu, kulüp binasından ayrılırken yaptığı açıklamada, başkan Serdar Bilgili ile bazı konularda görüşme yaptığını söyledi. 
     Sakatlığı konusunda da bilgiler veren Ahmed Hassan, ''Allaha şükür ki sakatlığım futbol hayatımı etkileyecek bir yerimde olmadı. Şu anda tek düşüncem oynamasam da Fenerbahçe maçıdır. Doktorlar 4-6 hafta süreyle oynayamayacağımı söylediler'' dedi. 
     Bu arada Ahmed Hassan'ın, yarın Mısır'a gideceği öğrenildi. 
     Öte yandan Beşiktaş Kulübü Başkanı Serdar Bilgili'nin, Türk Eğitim Gönüllüleri Vakfı yararına bir reklam filminde rol aldığı bildirildi. 
     Diğer yandan Fenerbahçe ile oynanacak derbi maçı hazırlıklarını sürdüren Beşiktaş'ta teknik direktör Mircea Lucescu, futbolcularına izin vererek, bu akşam yapılması gereken antrenmanı iptal etti. 
     Beşiktaş, Fenerbahçe maçı hazırlıklarını yarın yapacağı antrenmanla sürdürecek. 
     
</TEXT>
</DOC>
