<DOC>
<DOCNO> 249753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur43.html </URL>
<DATE> 2004/06/21/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Gaziantep'te 32 kişi daha pastadan zehirlendi 
</HEADLINE>
<TEXT>

     Gaziantep'te 32 kişi daha yedikleri pastadan zehirlendi. 
     Alınan bilgiye göre, Şehitkamil İlçesi İstasyon Meydanı mevkiinde bulunan Duru Düğün Salonu'nda 27, Fuar Düğün Salonu'nda ise 5 kişi yedikleri düğün pastasından zehirlendi. 
     Zehirlenen Naile Cerit, Murat Kocalar, Şükriye Cerit, Mehmet Kocalar, Nimet Kıssa, Elif Kesicioğlu, Meltem Köklü, Hamza Köklü, Ahmet Köklü, Nermin Samancıoğlu, Hayri Samancıoğlu, Kevser Samancıoğlu, Mustafa Samancıoğlu, Aynur Korkmaz, Elif Özkahraman, Mayettin Özkahraman, Bülent Özkahraman, Serpil Sabancıoğlu, İsmet Özkahraman, Sacide Duysak, Münevver Korkmaz, Emine Köklü, Emrah Köklü, Filiz Aslan, Ersin Aslan, Handan Aslan, Halis Keser, Emine Köklü, Gamze Köklü, Gülay Değirmenci, Sevil Değirmenci ve Ergun Nafak, Gaziantep Devlet, SSK Bölge ve Çocuk Hastanesi'nde tedavi altına alındı. 
     Yetkililer, iki düğün salonunda kullanılan pastanın da aynı pastaneden alındığının belirlendiğini, zehirlenmenin nedeninin laboratuvar incelemesi sonrasında kesinlik kazanacağını kaydettiler. 
     Düztepe Mahallesi'nde de bir marketten aldıkları pastayı yiyen aynı aileden Ramazan, Selvi, Talha Can, Ramazan ve Fatma Gül Polat, öğlen saatlerinde zehirlenmişlerdi. 
     Olayla ilgili soruşturma sürdürülüyor. 
     
</TEXT>
</DOC>
