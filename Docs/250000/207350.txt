<DOC>
<DOCNO> 207350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur06.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızını ısıtan bir gezegen keşfedildi... 
</HEADLINE>
<TEXT>

     Kanadalı gökbilimciler, kendi yıldızını ısıtan bir gezegen keşfettiklerini bildirdiler. 
     Kanadalı gökbilimciler, 90 ışık yılı uzaklıkta, yörüngesinde bir yıldızı bulunan büyük bir gezegenle ilgili araştırmalarının, bu gezegenin manyetik alanının kendi yıldızı üzerinde sıcak etkisi yaptığını gösterdiğini söylediler. 
     Bu gezegenin yörüngesindeki ''HD179949'' adlı yıldızın, güneşe çok benzediğini belirten gökbilimciler, gezegenin, Dünya'dan 270 kere daha kocaman, Jüpiter kadar büyük bir gaz devi olduğunu kaydettiler. 
     Yıldızına çok yakın dönen gezegenin, bir yörüngesini her 3.09 günde tamamladığı ve saatte 563 bin kilometre hızla hareket ettiği bildirildi. 
     Keşfin, Kanada'nın Vancouver kentindeki British Columbia Üniversitesi'nden Evgenya Şıkolnik ve arkadaşları tarafından yapıldığı kaydedildi. Şıkolnik ve arkadaşları, keşifleriyle ilgili açıklamayı Amerikan Astronomi Derneği'nin toplantısında yaptılar. 
     
</TEXT>
</DOC>
