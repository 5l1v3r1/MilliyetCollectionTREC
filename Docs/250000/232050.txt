<DOC>
<DOCNO> 232050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonsiy15.html </URL>
<DATE> 2004/04/16/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Çiçek "Hükümet ile Denktaş arasında gergin bir hava yok" 
</HEADLINE>
<TEXT>

     Adalet Bakanı ve Hükümet Sözcüsü Cemil Çiçek, Hükümet ile Kuzey Kıbrıs Türk Cumhuriyeti KKTC Cumhurbaşkanı Rauf Denktaş arasında gergin bir hava olmadığını söyledi. 
     Cemil Çiçek, AK Parti'nin ''İstişare ve Değerlendirme Toplantısı'' nedeniyle bulunduğu Antalya'nın Kundu beldesindeki IC Otel'de gazetecilerin sorularını yanıtladı. Gazetecilerin Kıbrıs'a ilişkin sorularına karşılık Çiçek, Kıbrıs'ta iki tarafından ''evet'' demesinden sonra konunun TBMM'ye geleceğini belirterek, ''Konu Meclis'e gelirse fire olacağını sanmıyorum'' dedi. 
     Çiçek, Kıbrıs'ta iki tarafın da ''evet'' demesi halinde konunun TBMM'ye geleceğini tekrarladı. 
     Bir soru üzerine Hükümet ile KKTC Cumhurbaşkanı Rauf Denktaş arasında gergin bir hava olmadığını da söyleyen Çiçek, ''Başbakan, Denktaş ile ilgili sert ifade kullanmıyor'' diye konuştu. 
     
</TEXT>
</DOC>
