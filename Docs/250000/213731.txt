<DOC>
<DOCNO> 213731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/son/sonspo03.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Bursaspor ligde yarın 74. maça çıkıyor... 
</HEADLINE>
<TEXT>

     Galatasaray ile Bursaspor, yarın, Birinci Süper Futbol Ligi'nde 74. kez karşı karşıya gelecek. 
     Galatasaray, 1967-68 futbol sezonunda Birinci Lig'e yükselen Bursaspor ile yaptığı karşılaşmalardan 39'unu galibiyetle kapatırken, rakibine 15 kez yenildi. 2 takım arasındaki 19 karşılaşma da beraberlikle sonuçlandı. 
     Sarı-kırmızılılar, 73 maçta rakip filelere toplam 130 gol atarken, Bursa ekibi 59 golle karşılık verebildi. 
     
     GS 12 YILDIR KENDİ SAHASINDA YENİLMİYOR 
     Galatasaray, kendi sahasında yaptığı maçlarda Bursaspor'a 12 yıldır yenilmiyor. 
     ''Cim Bom'', Bursaspor'a kendi sahasında en son yenilgisini 1991-92 sezonunda, 2 Mayıs 1992 tarihinde 2-1'lik skorla almıştı. Sarı-kırmızılılar, o tarihten bu yana İstanbul'da yaptığı 11 lig maçında Bursa ekibi karşısında 10 galibiyet, 1 de beraberlik aldı. 
     Galatasaray, Bursaspor ile kendi sahasında yaptığı maçlarda 28 kez galip gelirken, 3 kez de rakibine yenildi. 2 takım arasında İstanbul'da yapılan 5 maç ise beraberlikle tamamladı. 
     Sarı-kırmızılılar, evinde Bursaspor'a İstanbul'da 87 gol atarken, filelerinde 23 gol gördü. 
     
     FARKLI SKORLU GALİBİYETLER 
     Galatasaray, Bursaspor karşısında en farklı skorlu galibiyetini 1999-2000 sezonunda kendi sahasında rakibini 6-0 yenerek aldı. 
     ''Cim Bom'' ayrıca, Bursaspor karşısında 1998-99 sezonunda 5-0, 1973-74, 1985-86 ve 2002-2003 sezonlarında 4-0, 1978-79 sezonunda ise 5-1'lik galibiyetler elde etti. 
     Bursaspor ise Galatasaray karşısında en farklı skorlu galibiyetini, 2001-2002 sezonunda Bursa'da yapılan karşılaşmada 5-0'lık skorla aldı. 
     
</TEXT>
</DOC>
