<DOC>
<DOCNO> 206088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur29.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet zanlısını, sigara izmariti ele verdi... 
</HEADLINE>
<TEXT>

     İzmir'in Urla İlçesi Çeşmealtı mevkiinde, 5 ay önce telle boğularak öldürülen ve bir otomobilin bagajında bulunan Ahmet Rasim Demir'in katil zanlısı Doğan Aydın'ı, olay yerinde attığı sigara izmariti ele verdi. 
     Alınan bilgiye göre, olay yerine giden Urla İlçe Emniyet Müdürlüğü ekipleri, Demir'in cesedinin bulunduğu otomobilde bir sigara izmaritine rastladı. İzmarit, incelenmek üzere İstanbul Adli Tıp Kurumu'na gönderildi. 
     Bu arada soruşturmaya devam eden ekipler, maktulün bir süre önce beraber iş yaptığı Doğan Aydın'ı 22 gözaltına aldı. Bu kişiden de alınan örnekler DNA testi için aynı kuruma gönderildi. Gelen test sonuçlarının birbirini tutması sonucu katil zanlısı Aydın, bugün Urla İlçe Emniyet Müdürlüğü ekipleri tarafından Karşıyaka Gümüşpala semtindeki evinde yakalanarak gözaltına alındı. 
     Sorgusunda suçunu itiraf eden Aydın'a olay yerinde tatbikat yaptırıldı. Zanlı Aydın, Demir'i kendisine cinsel tacizde bulunduğu için öldürdüğünü ileri sürdü. 
     İşlemleri yapıldıktan sonra çıkarıldığı mahkemede tutuklanan Aydın, cezaevine konuldu. 
     
</TEXT>
</DOC>
