<DOC>
<DOCNO> 245712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/spor/spo05.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Myskina tarihe geçti 
</HEADLINE>
<TEXT>



Bir saatte bitti 
TENİSTE yılın ikinci Grand Slam turnuvası Roland Garros'ta tek bayanların "Rus ruletinden" galip çıkan taraf Anastasia Myskina oldu. 6 numaralı seribaşı Myskina, 59 dakika süren final maçında vatandaşı Elena Dementieva'yı 9 6-1 ve 6-2'lik setlerle yenerek, grand slam tarihinde şampiyon olan ilk Rus raket unvanını kazandı. 

1.5 trilyon kazandı 
RAKİBİ karşısında her iki sette de üstün bir oyun ortaya koyan Myskina, Dementieva'nın tam 10 kez çift hata yapmasından da faydalanarak sonuca gitti. 22 yaşındaki Myskina, şampiyonluk ödülü olarak 1 milyon 20 bin dolar yaklaşık 1 trilyon 550 milyar lira alırken, Dementieva da 510 bin doların yaklaşık 775 milyar lira sahibi oldu. 

Kortta Tango zamanı 

Coria mı, Gaudio mu 
ROLAND Garros'ta tek erkekler şampiyonu bugün iki Arjantinli raket Guillermo Coria ile Gaston Gaudio arasında oynanacak olan final karşılaşmasıyla belirlenecek. Yarı finalde İngiliz Tim Henman'ı saf dışı bırakan üç numaralı favori 22 yaşındaki Coria, Dünya klasmanında 44. sırada bulunan sürpriz finalist Gaudio'nun karşısına favori olarak çıkacak. 

Motivasyonun gücü 
VATANDAŞI David Nalbandian'ı devirerek, kariyerindeki en büyük başarıya imza atan 25 yaşındaki Gaudio bunu kupayla taçlandırmaya çalışacak. Gaudio'nun, Coria karşısındaki en büyük kozu ise turnuva için tuttuğu ve finale kadar gelmesinde büyük rol oynayan "mentör silahı" olacak. Paris'te TSİ 16.00'da oynanacak olan final maçı TRT 2'den naklen ekrana gelecek. 


</TEXT>
</DOC>
