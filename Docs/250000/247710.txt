<DOC>
<DOCNO> 247710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun21.html </URL>
<DATE> 2004/06/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Schröder Reform politikamızın başka seçeneği yok... 
</HEADLINE>
<TEXT>

     Almanya Başbakanı Gerhard Schröder, reform politikalarının başka seçeneği olmadığını söyledi. 
     Schröder, bugün başkent Berlin'de yaptığı açıklamada, üyesi olduğu Sosyal Demokrat Parti'nin SPD Avrupa Parlamentosu AP seçimlerindeki başarısızlığından dolayı büyük üzüntü duyduğunu belirterek, ''Ancak reform politikamızın başka seçeneği yok'' dedi. 
     Hükümeti tarafından başlatılan reformlar için yeteri kadar destek olmamasından üzüntü duyduğunu ifade eden Schröder, ''Bunun için başka bir politikayı benimseyemem'' diye konuştu. 
     Avrupa'daki diğer birçok ülkede de iktidar partilerinin kötü sonuçlar aldıklarına işaret eden Schröder, bu ülkelerde yaşayan çok sayıda seçmenin AB'nin genişlemesinden endişe duyduğunu söyledi. 
     Muhalefetteki Hıristiyan Demokrat Birlik Partisi CDU Genel Başkanı Angela Merkel ile Hıristiyan Sosyal Birlik Partisi CSU Genel Başkanı Edmund Stoiber ise yaşadığı bu yenilgiden sonra hükümetin, ''yoluna devam edip etmeyeceğini iyi düşünmesi gerektiğini'' söylediler. 
     
</TEXT>
</DOC>
