<DOC>
<DOCNO> 247056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/yasam/yas02.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'İsa Amca tuttu, komiser dövdü' 
</HEADLINE>
<TEXT>


İ.A., Konya'da gözaltında işkence gördüğü gerekçesiyle şik yetçi olduğu polislerin davasında ifade verdi. Küçük çocuğun başından geçenleri anlatması salondakileri ağlattı 

ZAFER SAMANCI DHA 

Gözaltında işkence gördüğünü öne süren İ.A. 10 şik yetçi olduğu polislerin yargılandığı davayı annesinin kucağında izledi. İ.A.'nın, başından geçenleri anlatması salondakileri gözyaşına boğdu. Konya Merkez Selçuklu ilçesinde İ.A. ve arkadaşı B.K. 9 su içtikleri pastanenin sahibi Mehmet Selvi'nin sandalyede asılı ceketinin cebinden 1 milyar lirayı aldıkları şüphesiyle Eylül 2003'te gözaltına alındı. Özalkent Polis Merkezi'nde 6 saat sorgulanıp pastane sahibi şik yetinden vazgeçince, çocuklar serbest bırakıldı. Çocukları karakolda dövüldüklerini anlatmaları üzerine aileleri, Konya Numune Hastanesi'nden İ.A. için 7, B.K. için 3 gün iş göremez raporu alarak dava açtı. 
Konya 1. Ağır Ceza Mahkemesi'ndeki dünkü duruşmaya ilk iki duruşmaya gelmeyen Komiser Alparslan Altuğ, Komiser Yardımcısı İsa Akyüz, polis Ziya Yıldırım hazır bulundu. Sanık polis Hasan Yılmaz duruşmaya katılmadı. 
Korku dolu yüzüyle ifade verirken de yere bakan İ.A., mahkeme başkanının "Sana bunlardan hangisi ne yaptı, göster bakalım" demesi üzerine Akyüz'ü göstererek, "İsa Amca benim ayaklarımdan tuttu. Komiser Alparslan Amca da dövdü. Hasan amca beni yerlerde sürükledi. İnşaata da götürüp B.K. ile birlikte ayrı odalarda dövdüler. B.K.'nin ağlama seslerini duyuyordum. Dövdükten sonra da pantolonumu ve külotumu çıkararak pipimi sıktılar" dedi. 

Polis İşkence yapmadık 
Duruşmayı izleyen İnsan Hakları Derneği Genel Merkezi Yönetim Kurulu üyesi Yeşim Dorman ile Haydar Sayılı, İ.A.'nın sözleri üzerine gözyaşlarına h kim olamadı. Raporların sahte olduğunu belirten Altuğ, "İşkence yapmadık" diye konuştu. Sanık avukatının duruşmanın gizli oturumda yapılması talebini reddeden mahkeme, duruşmayı diğer tanıkların dinlenmesi için erteledi. 


</TEXT>
</DOC>
