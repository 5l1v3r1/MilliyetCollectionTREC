<DOC>
<DOCNO> 225440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun31.html </URL>
<DATE> 2004/03/25/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
İngiliz ordusu 5 yıl boyunca savaş yapmayacak 
</HEADLINE>
<TEXT>

     İngiltere Genelkurmay Başkanı General Michael Walker, İngiliz ordusunun 5 yıl süreyle savaşacak durumda olmayacağını açıkladı. 
     General Walker Avam Kamarası'nın Savunma Komisyonu'nda yaptığı açıklamada, Irak savaşı gibi bir çatışmaya katılmak için ordunun toparlanma sürecine ihtiyacı olduğunu, bunun da 4-5 yıl sürebileceğini söyledi. 
     İngiliz ordusunun büyük bir çatışmaya giremeyeceğini herkesin kabul etmesi gerektiğini ifade eden Walker, orduda toparlanma sürecinin başlatıldığını da kaydetti. 
     Walker, acil bir müdahale için Savunma Bakanlığı'nın orduya başvurması halinde, ''hayır'' demek zorunda kalacağını ifade etti. 
     Kara Kuvvetleri Komutanı Mike Jackson da, ordunun tabip ve istihbarat elemanı konusunda büyük açığı bulunduğunu bildirdi. 
     
</TEXT>
</DOC>
