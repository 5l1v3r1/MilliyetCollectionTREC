<DOC>
<DOCNO> 218202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/sondun04.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mel Gibson'ın filmi, ilk günde 23.6 milyon dolar hasılat yaptı 
</HEADLINE>
<TEXT>

     Koyu Katolik aktör Mel Gibson'ın tartışmalı filmi ''Hz. İsa'nın Izdırabı Tutkusu '' ilk gösterim gününde 23.6 milyon dolar hasılat yaptı. 
     ABD ve Kanada'da Çarşamba günü 3006 sinemada gösterime giren yapım, şimdiye dek ilk gösterim günü en yüksek hasılat elde eden filmler sıralamasında 5. oldu. Ünlü aktör Gibson'ın 25 milyon dolar yatırımıyla çekilen filmin, Pazartesi ve Salı günleri yapılan ön gösterimlerinde de 3 milyon dolar gişe hasılatı sağladığı belirtildi. 
     ABD'de ilk gösterimde gişe hasılat rekoru kıran filmler sıralaması şöyle ''The Lord of the Rings Return of the King'' 34.4 milyon dolar , ''Star Wars Episode I -- The Phantom Menace'' 28.5 milyon dolar , ''The Lord of the Rings The Two Towers'' 26.2 milyon dolar ve ''The Matrix Revolutions'' 24.3 milyon dolar . 
     Gibson'a milyonlarca dolar kazandırması beklenen ve Hz. İsa'nın öldürülmesinden Yahudileri sorumlu tutan film, Musevi din adamları ve kuruluşlarınce şiddetle eleştiriliyor. 
     
</TEXT>
</DOC>
