<DOC>
<DOCNO> 215293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/15/son/sondun13.html </URL>
<DATE> 2004/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu Kararlar zor sürecin başlangıcı 
</HEADLINE>
<TEXT>

     Yunanistan'da iktidar partisi PASOK'un Genel Başkanı Yorgo Papandreu, "New York'ta alınan kararların Kıbrıs'ta zor bir sürecin sonu değil, yalnızca başlangıcı olduğunu" söyledi. 
     Papandreu, Atina'da yayımlanan Etnos gazetesine verdiği demeçte, New York'ta varılan anlaşmanın Yunanistan'ı tatmin ettiğini belirtti ve "Kıbrıs Rum Cumhuriyeti'nin temel taleplerinin kabul edilmiş olduğunu" kaydetti. 
     PASOK lideri, "New York anlaşması bizim izlemiş olduğumuz politika sonucunda sağlanmıştır. Oyuna egemen olan bizlerdik. Ancak bu konuda önümüzde kritik günler bulunmaktadır. Biz daha önce de olduğu gibi, Kıbrıs konusunda BM kararları ve AB müktesebatı çerçevesinde kalıcı bir çözüm sağlanması için, Lefkoşa'nın Rum yanında olacağız" diye konuştu. 
     
</TEXT>
</DOC>
