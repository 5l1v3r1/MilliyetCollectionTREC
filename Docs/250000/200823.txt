<DOC>
<DOCNO> 200823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun08.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya nüfusu 2300 yılında 9 milyar civarında olabilir 
</HEADLINE>
<TEXT>

     BM, dünya nüfusunun 2300 yılında 9 milyar civarında olabileceğini açıkladı. 
     BM'nin raporunda, bu sayının iki çocuklu aile temeline dayandırılarak hesaplandığı, nüfusun dörtte birinin çocuk yapmaması ya da iki çocuktan fazlasına sahip olması halinde 2300 yılında 2.3 milyarla 36.4 milyar arasında bir dünya nüfusuna ulaşılacağı bildirildi. 
     Raporda, günümüzdeki doğurganlık oranlarının değişmeden sürmesi durumunda dünya nüfusunun 300 yılda 134 trilyona çıkacağı, ancak bunun mümkün olamayacağı belirtildi. 
     Önümüzdeki yıllarda özellikle gelişmiş ülkelerde görülen nüfus artışında önemli ölçüde düşüş olacağı belirtilen raporda, dünyada orta yaş olarak kabul edilen 26'nın 2300 yılında ikiye katlanarak 50'ye çıkacağı kaydedildi. 
     Raporda, dünyada 60 yaş üzerinde kişi sayısının, 2300 yılında yüzde 10 oranında, 80 yaş üzerindekilerin sayısının da yüzde bir oranında artacağı kaydedildi. 
     BM, daha önce yayınladığı bir raporda, şu anda 6.3 milyar olan dünya nüfusunun 2200 yılında 10 ila 12 milyara çıkmasının beklendiğini açıklamıştı. 
     
</TEXT>
</DOC>
