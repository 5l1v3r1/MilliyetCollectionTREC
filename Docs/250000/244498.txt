<DOC>
<DOCNO> 244498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo04.html </URL>
<DATE> 2004/06/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Chelsea, Teknik Direktör Ranieri'yi gönderdi... 
</HEADLINE>
<TEXT>

     İngiltere'nin köklü futbol kulüplerinden Chelsea, teknik direktörleri Claudio Ranieri ile ipleri kopardı. 
     Chelsea sözcüsü, ''Cladio, kulüp için birinci sınıf bir iş yaptı ve gelecekteki başarıların yolunu açtı. Kendisine gelecekte başarılar diliyoruz'' diyerek İtalyan menajerin artık kendileriyle çalışmayacağını bildirdi. 
     Sözcü, Chelsea kulübüyle 2007 yılına kadar sözleşmesi bulunan Ranieri ve temsilcileri ile ayrılma şartlarını görüştüklerini kaydetti. 
     Raineri'nin koltuğu, Rus işadamı Roman Abramoviç'in kulübü satın almasıyla birlikte sallanmaya başlamıştı. 
     İtalyan menajerin, İngiltere'de kalarak Premier Lig'de bir başka takımı çalıştırmak istediği belirtiliyor. 
     Chelsea'nin, takımın başına getirmeyi planladığı Mourinho ile yakın bir zamanda masaya oturacağı kaydediliyor. 

     
</TEXT>
</DOC>
