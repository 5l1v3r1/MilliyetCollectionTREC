<DOC>
<DOCNO> 201067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/yazar/gureli.html </URL>
<DATE> 2003/12/10/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Barakadaki belediye 
</HEADLINE>
<TEXT>

   
   Başkanından en uçtaki memuruna kadar yıllardır barakalarda çalışan bir belediye gördünüz mü 
   Unutulmaz 17 Ağustos depreminden söz edeceğimizi sanıyorsanız yanılıyorsunuz. Bursa'da katıldığımız çeşitli etkinlikler nedeniyle tanık olduğumuz ve nice zamandır yazmak istediğimiz "barakalar sitesi"ndeki bu belediye, 200 bine yaklaşan nüfusuyla, sanayiyle, sosyal ve kültürel yaşamıyla çağdaş bir kent vizyonu taşıyan Nilüfer Belediyesi. 
   "Barakalardaki Belediye"nin ilginç bir öyküsü var. Bursa 1987'de "büyükşehir" olunca, ilçe belediyeleri yeniden oluşturulmuş ve Nilüfer'in payına da barakalar düşmüş. Aslında, belediye için 18 bin metrekarelik bir bina yapılmış. Mustafa Bozbey 1999'da Belediye Başkanı seçilince, merkezi bir yerde ve ulaşım açısından ideal bir noktada olan bu binayı SSK ya da devlet hastanesi, düz lise veya yükseköğrenim öğrenci yurdu olarak değerlendirmeyi düşünmüş. Ama girişimleri Ankara'yı aşamamış. 
   İlçenin, sınırları içinde yer alan önemli 7 sanayi bölgesiyle Türkiye'nin ender büyüklükteki sanayi alanına sahip olduğunu belirten Belediye Başkanı Mustafa Bozbey, "Nilüfer'de çalışanların yüzde 70'inin SSK ile bağlantısı var, ancak bu durumun doğurduğu ihtiyaca rağmen, ilçemizde bir SSK hastanesi yok" diyor. 
   Yine bu koca ilçede yalnız bir düz lise var. Söz konusu bina ya SSK hastanesi ya da düz lise olarak kullanılabilir veya dağınık yerlerde hizmet veren İşkur, Bağ - Kur gibi 7 kamu kurumu bu binada toplanarak kent halkına kolaylık sağlanabilir. 
   Peki, belediye, barakalarda mı kalacak Soruya Belediye Başkanı Bozbey'in yanıtı şöyle 
   "Biz Geleceğin Bursa'sı olarak anılan Nilüfer'de bu eksikliği gidermek ve Türkiye'nin en iddialı kent meydanını yapmak üzere kolları sıvadık. İhsaniye'de 14.5 hektarlık alanda 'Cumhuriyet Meydanı' adını verdiğimiz projeyi hazırladık. İlçede eksikliği hissedilen tören alanı, Atatürk anıtı, kültür merkezi, spor alanları, bankalar, ticari birimler, kapalı pazar yeri, otopark gibi ihtiyaçlara cevap verecek bu proje kapsamında yeni bir belediye binası da inşa edeceğiz." 
   Halen kullanım dışı duran 18 bin metrekarelik bina, Nilüfer'in temel ihtiyaçları doğrultusunda değerlendirilebilirse, belediyenin barakalardan kurtulması da kolaylaşmış olacak. 
   
   Bir şiir    Şiir Ülkesi'nin Armağanlı abone kampanyası için Tel 0535 338 05 48 aralık sayısı da şiirlerle dolup taşıyor. Dizelerimiz Evrim Yurteri'nin "İki Nar Bir Bulut" şiirinden 
   "İki nardılar yarılıp ortalarından biribirlerine kavuştular. Ayırmak ne mümkün biri hangi nar, öbürü hangi nar Elleri buluttu sonsuzluğa uzanan ayırmak ne mümkün bir bulutu öteki buluttan. Unutamam diyordu Küçük Kız ellerinin içinde ısındığı günü ellerimin" 
   
      
   
   
</TEXT>
</DOC>
