<DOC>
<DOCNO> 249708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sonspo24.html </URL>
<DATE> 2004/06/21/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Sakaryaspor 3-4 oyuncu daha almamız lazım... 
</HEADLINE>
<TEXT>

     Birinci Süper Futbol Ligi'nin yeni takımlarından Sakaryaspor, yeni sezon ilk etap hazırlık kampına Bolu'da başladı. 
     Sakaryaspor Teknik Direktörü Necmettin Sert, ilk antrenman öncesinde yaptığı açıklamada, Bolu'daki kampın 12 gün süreceğini belirterek, ''Kampta şu anda 24 sporcu var. Transfer çalışmalarımız sürüyor. 3-4 oyuncu daha almamız lazım. 2 orta alan, 1 forvet ve 1 savunma oyuncusu almayı düşünüyoruz'' dedi. 
     Sert, kampta bulunmayan yeni transfer Diallo'nun yarın kampa katılacağını ifade ederek, şunları söyledi 
     ''Birinci Süper Lig'de hedefimiz ilk 10 arasına girmek ve kalıcı olmak. Ligi ilk 10 takım arasında bitireceğimizi düşünüyorum. Murat Bölükbaşı'nın aramıza katılması için çalışmalarımız sürüyor. İç transfer istediğimiz gibi gerçekleşti. Dış transferde ise sporcu arayışlarımız devam ediyor. Görüştüğümüz ve transfer etme ihtimalimiz çok yüksek olan sporcular var. Bolu kampında dayanıklılık ve güç çalışması yapacağız.'' Sakaryaspor Kaptanı Mesut ise takımın lige çıkmak için büyük bir mücadele verdiğini hatırlatarak, ''Sakaryaspor'un tarihi başarılarla dolu. Amacımız ligde taraftarlarımıza ve sporseverlere güzel bir futbol izlettirmek'' diye konuştu. 
     Yeşil-siyahlılar, ilk antrenmanında koşu ve kondisyon ağırlıklı çalışma yaptı. 
     
</TEXT>
</DOC>
