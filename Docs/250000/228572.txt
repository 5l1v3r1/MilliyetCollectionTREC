<DOC>
<DOCNO> 228572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/yazar/temelkuran.html </URL>
<DATE> 2004/04/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Tanrı, çocuklarını koruyabilir mi 
</HEADLINE>
<TEXT>

   Din ile değil insanla, insanlıkla ilgili yazacaklarım. Bana sorarsanız, Tanrı bile koruyamaz kendi arı oğlunu insanlığın acz içinde derinleşen kötülüğünden 
      
   Bazen, durup dururken çürümüş sakız gibi bir şarkı takılır insanın aklına. "Bir yerden duydum herhalde" diye geçiştirirsin, "Saçma " diye kurtulmaya çalışırsın. Oysa ağza sebepsiz takılan o şarkının sözlerine dikkat ederseniz şaşırırsınız. O gün, o an kalbinizden geçen bir derdin cümlesidir mutlaka o şarkının sözleri. Tuhaf Gün geçip giderken kalbinize takılıp kalmış bir sorunun şarkısıdır ağzınıza takılan. Dikkat edin bakın. 
   Tıpkı böyle işte, esasında hiç de ilgilenmem diye düşündüğüm bir konu da haftalardır benim aklıma takıldı. Kalbimde kendimin de bilmediği bir şekilsiz mesele var demek. Yoksa niye ilgileneyim ki İsa'nın çarmıha gerilişini anlatan bir Hollywood filmiyle. Bana ne Türkiye'deki Müslümanların filme ilişkin görüşlerinden. Ama işte... 
   
   Tanrı, oğlunu sakınır mı 
   Bütün yeryüzünde yüzyıllardır popüler olan tek konudur din. Bu yüzden insanlar h l seviyorlar o öyle miydi, bu şöyle miydi diye konuşmayı. Bu sebepten olacak Mel Gibson'ın yönettiği ve İsa'nın çarmıha gerilmeden önceki son 12 saatini anlatan 'Tutku' filmi dünya gündemine düşer düşmez, hatta henüz Türkiye'de vizyona girmeden, mikrofonlar uzatıldı din limlerine. Bilmiyorum kimdi ve söylediklerini hangi din metne dayandırdı, ama biri şöyle dedi 
   "Bizim inancımıza göre Allah Tanrı da demiş olabilir kendi oğluna acı çektirilmesine izin vermez. Bize göre, İsa çarmıha gerilmemiştir. Tanrı, İsa yerine, ona çok benzeyen birini göndermiş ve İsa'yı yanına almıştır." 
   Haftalar oldu bu haber yapılalı, ama bu 'dublör peygamber' iddiasını içeren laflar bir türlü aklımdan çıkmadı. Çünkü bana sorarsanız... 
   Dikkat Bundan sonra yazacaklarım din ile değil insanla, insanlıkla ilgilidir din metinlere değil, insanlık tarihinden edinilmiş bilgilere dayanır. 
   Çünkü bana sorarsanız, Tanrı bile koruyamaz kendi arı oğlunu insanlığın acz içinde derinleşen kötülüğünden. 
   
   İyiye ne yapar insanlık 
   İyiden önce şüphelenir kalabalık "Bu gerçek olamaz, bir çıkarı olmalı bu işten " Obur bir merakla dürterler onu çomaklarıyla. Yaralarının, eziklerinin, sıyrıklarının onu vahşileştirmediğini anladıklarında, eğlenirler bu 'zavallı' yaratıkla. O kadar iyidir ki saf çocuk, kimileri belki de bu yüzden inanmıştır onu Tanrı'nın göndermiş olduğuna. Kalabalık onun kendilerinden biri olmadığını anlamıştır, çünkü bu yeryüzü çocuğu, taşın bile acısını anlamaktadır. Oysa bir mutabakat var dünyada, hep oldu zamanın başlangıcından bu yana. Her kim ki kalabalıktan başka türlü, o tez elden gebermeli. Bu yüzden işte peygamberleri de vururlar ve ilk önce onları İnsanlığın hışmından ve ölüm iştahından Tanrı'nın çocukları ve ilk önce onlar nasiplenmeli. Bu dünyayı dişleyerek ve ağızlarının suları akarak yiyecek kalabalık, bir cılız iyilik buna engel olmamalı. İyiyi, kanlı kalabalıklardan kurtaramaz tanrı. Tanrı bile ağlar. Ağlamalı. 
   
   'İnanan' neye inanır 
   Kalabalıktan birileri, içlerinden kimileri, insanlığın suçlarının utancını çekmek için, inanmalı. Öldürülen oğullarla yok edilmeye çalışılan saflık imk nına... İnanmalı. Dine değil, o kurumuş ihtiyar adamların sıkıntıyla ve iktidar hırsıyla söylediklerine değil, iyiliğe ve insanın iyi olma imk nına... İnanmalı. Kalabalıktan kimileri başkasının yarasını kendi etinde hisseden, ne yaparsa yapsın hisseden bazıları. Damlada deryayı görmek için... Kimileri. Ama bilin ki yalnız kalacak onlar. Tanrı bile koruyamaz onları. Bir yerde bir tanrı varsa eğer, aç insanlıktan kurtaramadığı kızları ve oğulları için, zamanın başlangıcından bu yana ağlıyor olmalı. Ağlamalı. 
   
      
   
</TEXT>
</DOC>
