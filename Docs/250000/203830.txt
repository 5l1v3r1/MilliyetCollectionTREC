<DOC>
<DOCNO> 203830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/siyaset/siy02.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP kürtaja karşı 
</HEADLINE>
<TEXT>

   Muhafazak r demokratlığın 12 özelliğini sayan AKP, "dini duyarlılığı dikkate alarak, devletin kürtaj ve cinsiyet değiştirme ameliyatlarını desteklemesine karşı olduğunu" belirtti 
   ABDULLAH KARAKUŞ Ankara 

   
   AKP yönetimi, yerel seçimlere hazırlık çerçevesinde teşkilatlara "muhafazak r demokratlık"ın siyasi kimlik kodları olarak belirlenen 12 özelliği anlattı. Muhafazak r demokratlığın 12 altın kuralı içinde yer alan, "dini değerleri totaliter devrimci müdahalelere karşı korumak ve devletin kürtajı desteklememesi" maddeleri dikkati çekti. 
   Yönetim, muhafazak r demokrat çizginin dünyada var olan muhafazak r ideolojiyle örtüşen 12 özelliğini şöyle anlattı 
   Muhafazak rlık, geleneksel yapının, ahlaki ve dini değerlerin totaliter devrimci müdahalelere karşı korunması, tarihi kazanımların geleceğe ihtiyatlı, evrimci ve tedrici bir değişim içinde taşınmasıdır. Muhafazak rlığın tutuculuk ya da değişime kapalı statükocu bir anlayış olmadığı açıktır. 
   Muhafazak r anlayışta siyaset, toplumdaki farklılıkların ve çeşitliliğin siyasal alanda tanışması, tanınması ve uzlaşmasıdır. Tabii bir durum olan farklılıklar zenginliktir. 
   Muhafazak rlık, ailenin korunması kaygısı ve toplumun dini hassasiyetlerini dikkate alarak, devletin kürtaj ve cinsiyet değiştirme ameliyatlarını desteklemesine karşıdır. Bu konudaki bireysel tercihlere karışmamakla birlikte destek de verilmemektedir. İnsan her konuda yetkin olmadığı için, konu kendi bedeni bile olsa sınırsız yetkiye sahip değildir. Siyasette devrime sıcak bakılmadığı gibi, bireysel yaşamda da geri dönüşü olmayan radikal değişimlere sıcak bakılmaz. 
   Muhafazak rlık, siyasi otoritenin hukuki ve siyasi meşruiyet temeline oturması gereğine inanır. Siyasi iktidar toplumu tanıyarak, işlevlerini onun irade ve değerlerine uygun yürütmelidir. 
   Muhafazak rlık, siyasi iktidarın kişi ya da zümrelerin elinde yoğunlaşmasına ve keyfileşmesine karşıdır. 
   Muhafazak rlığın genel tutumu, devleti hukukla sınırlamak ve dogmatik düşüncelerin kıskacından kurtarmaktır. 
   Muhafazak rlık, bireyi ve toplumu sağlıklı şekilde bir arada tutmayı amaçlar. Bireyi, devlet otoritesine karşı toplumsal alanda teçhiz ederek güçlendirmek gerekir. Bireysel özgürlük de mutlak değildir. Başkasının özgürlüğüyle sınırlıdır. 
   Muhafazak rlıkta demokrasiyi kabule şayan kılan şey, toplumsal ve kültürel farklılıkları siyasete katabilmesi, kurulu düzeni dayatmacı aşırılıklardan koruyabilmesidir. 
   Muhafazak rlık, radikalizmin yerini ılımlılığın aldığı istikrarlı bir hayatı tercih etmektedir. Ilımlılık, toplumun genel tercihi kabul edilir. 
   Muhafazak rlık ideal dünyayı önemsemekle beraber, ona götüreceği sanılan toplum mühendisliğini reddeder. İdealizmle realizm arasında denge kurulmasından yanadır. 
   Genel anlamda serbest piyasa ekonomisinden yanadır. Ancak bazı değerlerin korunmasını talep eder. 
   Aydınlanma felsefesinin olumsuz sonuçlarına eleştirel yaklaşır. 
   
   
   
</TEXT>
</DOC>
