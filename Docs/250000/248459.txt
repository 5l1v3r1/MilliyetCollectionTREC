<DOC>
<DOCNO> 248459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonspo11.html </URL>
<DATE> 2004/06/16/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Kayseri Erciyesspor, topbaşı yaptı... 
</HEADLINE>
<TEXT>

     Birinci Süper Futbol Ligi takımlarından Kayseri Erciyesspor, yeni sezon hazırlıklarına başladı. 
     Kulüp başkanı Memduh Büyükkılıç, yaptığı açıklamada, yeni bir ekip oluşturdukları için sezon hazırlıklarına erken başladıklarını söyledi. 
     Yönetici olarak üstlendikleri sorumluluğun bilincinde olduklarını ifade eden Büyükkılıç, şöyle devam etti 
     ''Halkımızdan alacağımız destek ile görevimizi en iyi şekilde yerine getireceğimize inanıyorum. Takımda mazereti olan birkaç arkadaş dışında eksik yok. Dış transfer görüşmelerimiz de devam ediyor. Transfer listemizde olan 3 futbolcu ile anlaşma aşamasındayız. En kısa zamanda transfer çalışmalarını sonlandıracağız. Bizim en büyük avantajımız Kayserispor'un A Kategorisi'nde bulunmasıdır. Geçmişte Kayseri Erciyesspor'u çalıştıran hocalarımızdan Mehmet Bulut da B Kategorisi takımlarından Yeni Kırşehirspor ile anlaşmıştır. Biz hem Kayserispor hem de komşu kentimizin takımı Yeni Kırşehirspor ile transfer konusunda işbirliği içinde olacağız.'' Teknik direktör Hüsnü Özkara da kampın her açıdan faydalı olacağını ifade ederek, ''Kampın ilk günlerinde yorucu olmayan çalışmalar yapacağız. Antrenmanlarımızı gelecek günlerde yoğunlaştıracağız. Başarılı olmak için gerekeni en iyi şekilde yapacağız'' diye konuştu. 
     
</TEXT>
</DOC>
