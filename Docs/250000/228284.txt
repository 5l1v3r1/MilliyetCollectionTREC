<DOC>
<DOCNO> 228284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sontur04.html </URL>
<DATE> 2004/04/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Küçükçekmece'de polisle çatışma 1'i polis memuru 2 kişi yaralandı 
</HEADLINE>
<TEXT>

     Küçükçekmece'de ''dur'' ihtarına uymayan çalıntı bir otomobilde bulunan kişilerle polis arasında çıkan silahlı çatışmada, 1'i polis memuru 2 kişi yaralandı. 
     A.A muhabirinin aldığı bilgiye göre, Bahçelievler İlçe Emniyet Müdürlüğü ekiplerinin takibe aldığı ve ''dur'' ihtarına uymayarak kaçmaya çalışan çalıntı olduğu belirlenen bir otomobil Kanarya Hatboyu Caddesi'ne geldiğinde, içinde bulunan 4 kişi araçtan inerek kaçmaya başladı. 
     Bunun üzerine zanlılarla polis arasında silahlı çatışma çıktı. Çatışmada, Alican Y. 25 yaralı olarak yakalandı. Polis memuru Kenan Barbaros Sezel de, yüzünden hafif yara aldı. 
     Polis Sezel ile karnından yara alan zanlı Alican Yılmaz, Özel Doğan Hastanesi'nde yapılan ilk müdahalenin ardından Bakırköy Dr. Sadi Konuk Eğitim ve Araştırma Hastanesi'nde tedavi altına alındılar. 
     Yaya olarak kaçmaya çalışan Şehmuz A, Hakan Y. ve Ozan Ö. adlı kişiler de, ara sokaklarda yakalanarak gözaltına alındı. 
     Bu arada, yakalanan kişilerin, gece Beyoğlu'nda polis memuru Yusuf Sevimli'nin bacağından bıçaklanması olayına da karıştıkları ileri sürüldü. 
     
</TEXT>
</DOC>
