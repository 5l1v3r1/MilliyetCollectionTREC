<DOC>
<DOCNO> 231405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur13.html </URL>
<DATE> 2004/04/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kendisini pazarlayan sevgilisini tavuk çiftliğinde öldürdü 
</HEADLINE>
<TEXT>

     İzmir'in Menderes İlçesi'ndeki tavuk çiftliğinde, kendisini erkeklere pazarladığını iddia ettiği sevgilisini pompalı av tüfeğiyle öldüren kadın, karakola gidip teslim oldu. 
     Alınan bilgiye göre, Kasımpaşa Mahallesi'ndeki tavuk çiftliğinde bekçilik yapan Selahattin Bayer 35 ile beraber yaşadığı sevgilisi Hacer G. 29 arasında tartışma çıktı. 
     Tartışma sırasında Hacer G, pompalı av tüfeğiyle Bayer'i sağ göğsünden vurdu. Bayer, olay yerinde hayatını kaybetti. Zanlı, cinayetten sonra Menderek Merkez Karakolu'na giderek teslim oldu. 
     Katil zanlısı Hacer G'nın, ilk ifadesinde, sevgilisi Bayer'i ''kendisini erkeklere satmaya çalıştığı'' için öldürdüğünü öne sürdüğü öğrenildi. 
     Emniyet yetkilileri, zanlının, işlemlerinin ardından adliyeye sevk edileceğini bildirdiler. 
     
</TEXT>
</DOC>
