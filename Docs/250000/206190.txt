<DOC>
<DOCNO> 206190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/yazar/theper.html </URL>
<DATE> 2004/01/03/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Umarım endişem yersizdir 
</HEADLINE>
<TEXT>

   
   Son aylarda Meclis'ten çıkan yasalar çoğunlukla Cumhurbaşkanı'nın vetosuna uğruyor. Geri kalanlar da Anayasa Mahkemesi'nce iptal olunuyor. Yani çıkan kanunlar ya Anayasa'ya aykırı, ya usuli yönden hatalı. Bu söylediklerim çıkamayan kanunlar. Bir de çıkanlar var. Ya onlar Onlar da, "dostlar alışverişte görsün" misali. 
   Evet yıllardır, Medeni Kanunumuza yeni bir çekidüzen verelim diye didindik, şu çıkan Medeni Kanun'a bakın, maddelerinin içinden çıkabilene aşk olsun. Henüz işin başındayız, bir süre daha geçsin bakın nasıl feryatlar başlayacak. En azından aile hukuku ve mal rejimleri konusunda. 
   Yeni bir İş Kanunu çıktı ki düşman başına. Daha ilk çıktığında, böyle bir yasa ile Türkiye'ye kimse yatırım yapmaz dedim. Kimse yatırım yapmıyor. 
   Bir Tebligat Kanunu çıktı ki, niye çıktığını anlayan beri gelsin. Bir yirminci madde ve bir yirmi birinci madde var ki iç içe geçmiş, ne dediğini anlamak mümkün, ne uygulamak. Davacılar dava dilekçelerini tebliğ edemiyor, alacaklılar ödeme emirlerini. Eskisinin suyu mu çıkmıştı Hayır, ama ille de iş yapılmış olsun, tebliğ tarihleri bir on beş gün zaman kaybına neden olup borçluların ekmeğine yağ sürdü. 
   CMUK da öyle olmamış mıydı Karayolları Trafik Kanunu da. Şimdilerde CMUK yeniden nasıl değiştirilmeli diye kara kara düşünüyoruz. Oysa ilk çıktığında "Demokratik yasa budur" diye az nutuk atılmamıştı. 
   
      
   
</TEXT>
</DOC>
