<DOC>
<DOCNO> 235461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/spor/bbas.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söz Fener'in 84-78 
</HEADLINE>
<TEXT>


Sarı-Lacivertliler, Play-Off 1. tur 4. maçında Türk Telekom'u 6 sayı farkla geçti, seride durumu 3-2'ye getirerek çeyrek finalde Ülker ile eşleşti 

FENERBAHÇE, Play - Off 1. tur 4. maçında sahasında Türk Telekom'u mağlup ederek seride 3 - 2'lik üstünlüğü yakaladı ve ilk sekiz takım arasına kaldı. İlk periyodu, 19 - 18, devreyi ise 38 - 37 yenik kapatan Sarı - Lacivertliler ikinci yarıda üstünlüğü ele aldı. Üçüncü çeyreği 60 - 49'le geçen Fenerbahçe, Başkent ekibinin son periyoddaki çabalarını boşa çıkardı ve galibiyete ulaşan taraf oldu. Fenerbahçe çeyrek finalde Ülkerspor ile karşı karşıya gelecek. 

Maçın karnesi 
HAKEMLER Fatih Dalay, Tunçtan Durmuşcan, Alper Özgök 
FENERBAHÇE Dickel 7 9, Jones 7 16, Erdal 6 8, Umut Yenice 6 12, Harvey 8 24, Erkan 6 9, Rasim 5 3, Umut Tınay 5 3, Zeki 4 
TÜRK TELEKOM Mack 8 26, Can 3 2, Şemsettin 6 10, Umut 5 5, Stanescu 6 15, Bekir 6 13, Mutlu 6 7 
1. PERİYOT 19 - 18 T.Telekom , 2. PERİYOT 38 - 37 T.Telekom , 3. PERİYOT 60 - 49 Fenerbahçe , MAÇ SKORU 84 - 78 
BEŞ FAUL Bekir 39.46 , Stanescu 39.55 

Çeyrek final programı 
29 Nisan Perşembe 
19.00 P.K.Yaka-T. Pilsener 
İzmir Atatürk 1-1 
30 Nisan Cuma 
19.00 Beşiktaş-Darüşşafaka 
BJK Süleyman Seba 1-1 
1 Mayıs Cumartesi 
19.00 Ülker-Fenerbahçe 
Ahmet Cömert 1-0 
2 Mayıs Pazar 
19.00 Efes Pilsen-Tekel 
Ahmet Cömert 1-0 

Demirel'den şok iddia 

GÖKHAN TÜRE 

Yazı yollandı 
BASKETBOL Federasyonu Başkanı Turgay Demirel dün bir basın toplantısı düzenledi. Demirel, bugün Ankara'da basketbolun tek gündem maddesi olduğu özerklikle ilgili toplantı öncesi Danışma Kurulu üyelerine, aleyhlerine yazılmış yazı gönderildiğini belirtti. Başkan "Asılsız iddiaların ve çirkin sözlerin yer aldığı bu yazının altında imza yok. Tesadüfen öğrenmeseydik, toplantıda kurul üyeleri bunu önümüze koyacaktı. Bu yönde çalışma yapanlar özerkliğe mi, basketbola mı, yoksa Turgay Demirel'e mi karşı " diye konuştu. 

Zarar basketbola 
SON dönemlerde aleyhlerinde sürekli çalışmalar yapıldığına da dikkati çeken Demirel şunları söyledi "Vakıf şaibelerini iddia ederek, basketbola zarar verirken, şimdi de özerkliğe karşı çıkıyorlar. Sürekli engel çıkarıyorlar. Burası Turgay Demirel değil, Basketbol Federasyonu. Zararı ben değil, basketbol görüyor. Özerklik konusu benim meselem değil, basketbolun sorunu. Umarım yarınki bugünkü toplantıdan özerklik kararı çıkacak ve bu, Türk basketbolunda yeni bir başlangıç olacak". 


</TEXT>
</DOC>
