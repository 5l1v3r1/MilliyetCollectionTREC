<DOC>
<DOCNO> 224221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/soneko15.html </URL>
<DATE> 2004/03/21/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Göcek Tüneli'nin yapımına bu ay içinde başlanacak... 
</HEADLINE>
<TEXT>

     Karayolları Genel Müdürlüğü tarafından ''yap-işlet-devret'' sistemine göre yaptırılacak olan Göcek tüneli ile ilgili inşaat çalışmalarına bu ay içinde başlanacak. 
     Yapımı Tübin İnşat-Lider inşaat konsorsiyumu tarafından yapımı gerçekleştirilecek Göcek tüneli ile mevcut yol uzunluğu 3.800 metreden 960 metreye ve 25 dakikalık geçiş süresi de 45 saniyeye düşecek. Karayolları Genel Müdürlüğü'nün ''Kalkan-Fethiye-2.Bl.Hd.Yolu Proje'' kapsamında yapımını planladığı Göcek tüneli ikişer şeritli iki tüp şeklinde projelendirdi. 
     İlk aşamada tek tüp olarak inşa edilecek olan tünel, bağlantı yolları ile birlikte 3996 sayılı yasa çerçevesinde ''yap-işlet-devret'' sistemine ile yapılacak. Yaklaşık 13.3 trilyon lira teklif bedeli ile ihale edilen Göcek tüneli 2 yıllık bir süre içerisinde tamamlanacak. İdare ile ilgili firma grubu arasında yapılan anlaşma çerçevesinde yapım süresi de dahil olmak üzere tünel 26 yıl işletildikten sonra Karayolları Genel Müdürlüğü'ne devredilecek. 
     
     960 METRE UZUNLUĞUNDA TÜNEL 
     Muğla iline bağlı Dalaman ilçesi sınırları içinde bulunan Göcek tüneli, ilçe merkezinin yaklaşık 10 kilometre doğusunda yeralıyor. Halen kullanılmakta olan 7200 metre uzunluğundaki mevcut güzergah, yeni yapılacak olan tünelle 4.450 metreye indirilecek. Göcek tüneli toplam 960 metre uzunluğunda olacak. 
     
</TEXT>
</DOC>
