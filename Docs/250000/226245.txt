<DOC>
<DOCNO> 226245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/spor/spo01.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinamit gibi 
</HEADLINE>
<TEXT>

   Fenerbahçe'nin gerisine düşmelerinden Futbol Federasyonu ve Cem Papila'yı sorumlu tutan Beşiktaş taraftarı, dün İnönü'de aleyhte tezahürat yaptı, "Kutsal ittifak" yazılı pankart açtı 
      
   Futbolculara sevgi 
   BEŞİKTAŞ İnönü Stadı'nı dolduran tribünler dün oldukça gergindi. Ligin ilk yarısını 11 puan önde tamamlayıp, şampiyonluğa şartlanan Siyah - Beyazlılar, Fenerbahçe'nin 6 puan gerisinde kalmayı hazmedemedi. Bunun nedeni olarak Futbol Federasyonu ile Fenerbahçe'yi gören taraftar, aleyhte tezahüratlarıyla durumu protesto ederken, kendi futbolcu ve teknik heyetine sevgi gösterisinde bulundu. 
   
   Federasyona öfke 
   FUTBOL Federasyonu, hakemler ve Fenerbahçe aleyhine de uzun süre tepkide bulunan taraftarlar, numaralı tribünde Fenerbahçeli futbolcular ile hakem Cem Papila'nın birlikte yer aldığı, altında "kutsal ittifak" yazısı yer alan dev bir fotoğraf açtı. Ancak dünkü maçın hakemi İsmet Arzuman, Beşiktaş Menajeri Sinan Engin ile görüşerek, bu yazının kaldırılmasını sağladı. Arzuman maçın 34. dakikasında ise küfürlü tezahürat nedeniyle 1 numaralı anonsu yaptırdı. 
   
   İSTATİSTİK Beşiktaş - Gaziantepspor 8 Şut 13 6 Kaleyi Bulan Şut 7 20 Serbest Atış 31 0 Penaltı 0 4 Korner 4 23 Taç Kullanma 26 30 Faul Yapma 17 2 Ofsayt 3 6 Gol Pozisyonu 1 48 Topla Oynama 52 
   
   
   
</TEXT>
</DOC>
