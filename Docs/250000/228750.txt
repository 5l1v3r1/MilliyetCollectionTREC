<DOC>
<DOCNO> 228750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sontur09.html </URL>
<DATE> 2004/04/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Almanya'daki cezaevlerinde 6 bin Türk mahkum bulunuyor 
</HEADLINE>
<TEXT>

     Almanya'daki cezaevlerinde 6 bin Türk mahkumun bulunduğu açıklandı. 
     Adalet Bakanı Cemil Çiçek, CHP Adana Milletvekili Atilla Başoğlu'nun soru önergesine verdiği yanıtta, Alman cezaevlerinde doğrudan Türk mahkumlara yönelik olarak sistematik bir insan hakları ihlalinin bulunmadığını kaydetti. Bireysel sorunların, dil, kültür ve din farklılıklarından kaynaklandığını bildiren Çiçek, ancak buunun da yaygın olmadığını kaydetti. 
     Almanya'daki cezaevlerinde 6 binin üzerinde Türk mahkumun bulunduğunu bildiren Çiçek, şikayet oranının ise yüzde 1'i geçmediğini söyledi. Çiçek, Almanya'daki mahkum Türk vatandaşların, bu ülkedeki başkonsolosluklar ve din görevlileri tarafından düzenli biçimde ziyaret edildiğini, yaşadıkları koşulların yerinde görüldüğü ve sorunlarının ilgili makamlara aktarıldığını belirtti. 
     Çiçek, 2003 yılı boyunca 73 cezaevi ziyaretinin gerçekleştirildiği, bunların hiçbirinde şiddet uygulamasının olmadığının mahkumlar tarafından ifade edildiğini, ayrımcılık izleniminin ise kişisel tutum ve davranışlarla sınırlı kaldığını kaydetti. 
     
</TEXT>
</DOC>
