<DOC>
<DOCNO> 221546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/soneko46.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişantaşı, pizzada dünya rekortmeni... 
</HEADLINE>
<TEXT>

     Domino's Pizza'nın dünya genelinde gerçekleştirdiği yarışmada, Nişantaşı Şubesi 2003 yılının en yüksek ciro artışı gerçekleştiren şubesi seçildi. 
     Domino's Pizza Genel Müdürü Aslan Saranga, yaptığı açıklamada, Nişantaşı şubesinin aldığı ödülün kendileri için büyük bir gurur kaynağı olduğunu vurguladı. 
     Geçen yıl satışlarında yüzde 40, karlılıklarında yüzde 369 oranında artışlar sağladıklarını bildiren Saranga, ''Domino's Pizza Türkiye, tüm dünyadaki Domino's Pizza merkezlerinin göz bebeği haline geliyor'' dedi. 
     Saranga, 2004 yılında Türkiye'deki yatırımlarını hızlandıran ve şube sayısını arttıran Domino's Pizza'nın, 31 şubesiyle Türkiye'nin evlere servis yapan en büyük pizza şirketi olduğunu kaydetti. 
     Nişantaşı Şubesi Müdürü Alp Öyken de, yüzde 44.27'lik bir ciro artışı sağladıklarını belirterek, ''Amerika merkezimizden gelen yetkililerin denetlemeleri sonucunda en yüksek ortalama olan 5 yıldızı almayı hak ettik ve ortalamamızı hiç düşürmeden emeklerimizin karşılığını almayı başardık'' dedi. 
     
</TEXT>
</DOC>
