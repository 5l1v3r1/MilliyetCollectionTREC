<DOC>
<DOCNO> 237985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/guncel/axgun00.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıdrellezi 'duyan' geldi 
</HEADLINE>
<TEXT>


Ahırkapı'da düzenlenen Hıdrellez şenlikleri roman ritimleriyle karnavala dönüştü. Gecede yiyecek tezg hları da dolup taştı 

PINAR AKTAŞ İstanbul 

Baharın, gençleşmenin ve yenileşmenin başlangıcı olarak kabul edilen hıdrellez, Ahırkapı sokaklarında coşkuyla kutlandı. Rivayete göre ermiş kabul edilen Hızır'ın oturması sonucu, kurak bir yerin yeşerip dalgalanmasıyla başlayan bir gün hıdrellez. Aynı zamanda peygamberlik mertebesine eriştiği söylenen Hızır ile İlyas'ın buluşma günü. 

Gelenek yine bozulmadı 
Bu nedenle 5 Mayıs'ı 6 Mayıs'a bağlayan gece hıdrellezin varlığına inananlar, dilek tutuyorlar tüm yürekleriyle. Bu gelenek son birkaç yıldır özellikle İstanbul'da Armada Otel'in düzenlediği hıdrellez şenlikleriyle can buldu. 
Önceki gece Ahırkapı'daki kutlamada farklı olan belki de tek bir grubun ya da zümrenin orada olmamasıydı. Çünkü genci, yaşlısı, beyefendisi, topuklu ayakkabılarını Arnavut kaldırımlı sokakta taşların arasına sıkıştıra sıkıştıra yürüyen hanımefendisi, turisti, yemenili teyzeleri herkes oradaydı. "Duyan" gelmişti... 

Gecede içki su gibi aktı 
Önce Ahırkapı Sokak'ta kurulan tezg hlarda dönerler, kokoreçler, köfteler yenildi. O kadar çok içki tüketildi ki çalışanlar sürekli takviye istemek zorunda kaldı. Bazıları tedarikli gelmişti. 
Sevgilisine yaslanarak yolda yürüyebilen bir genç adam, şarap şişesini de eşzamanlı olarak kafasına dikiyordu. Konser salonunun girişine bir de dilek ağacı kuruldu. Ancak bazı dilek k ğıtlarında yazılanlar, dileyenlerin biraz "uçtuğunu" da gösteriyordu. Birisi, "İki kadın, bol para", diğeri "Çıtır daha da çıtır" diyordu. Bir diğeri ise bir kamyon dolusu Amerikan doları. Bu dilek k ğıtları daha sonra otel görevlileri tarafından gerçekleşmesi için Marmara'nın soğuk sularına atıldı. 




</TEXT>
</DOC>
