<DOC>
<DOCNO> 212865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/yazar/tamer.html </URL>
<DATE> 2004/02/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halk, makro göstergelerdeki iyileşmeyi hissetmeye başladı 
</HEADLINE>
<TEXT>

   Elektrik ve doğalgaza indirim, emekli ve asgari ücretliye enflasyonun çok üzerinde zam yapıldı. Gıdada ise fiyat artışı pek yok 
   
   Tayfun Ertan'ın, CNN Türk'teki Söz Sizde programında cumartesi gecesi stüdyoda bulunanlara sorduğu ilk soru şuydu 
   "Makro ekonomik göstergeler gayet iyi olduğu halde bu sizin hayatınıza yansıdı mı 'Hayatımız değişmedi, maddi sıkıntılarımız aynen devam ediyor' diyenler 1'e, 'Hayatımız iyileşti' diyenler 2'ye bassın." 
   Ve elektronik oylamadan ekrana yansıyan sonuç 
   60 Maddi açıdan herhangi bir ferahlama olmadı 40 Hayatımızda iyileşme var 
   
   Soluk aldıran ne    Çıkan sonuç sadece beni değil, programa konuşmacı olarak birlikte katıldığımız Prof. Taner Berksoy ve Prof. Baran Tuncer'i de şaşırttı. Üçümüz de, makro göstergelerdeki iyileşmenin kendi aile bütçelerine henüz yansımadığını düşünenlerin 75 - 80 oranında çıkacağını sanmışız. Ekonomideki iyileşmenin henüz halka yansımadığı gerek görsel, gerekse yazılı medyada sıkça tekrarlandığı için olsa gerek. 
   Bu beklemediğimiz sonuç üzerine ben, AKP hükümeti döneminde dar gelirlilerin bütçelerini rahatlatabilecek gelişmeleri şöyle bir aklımdan geçirdim 
   AKP hükümetinin elektrik ve doğalgaz fiyatlarına yaptığı indirimler sayesinde, aile bütçelerinde bu tip aylık zorunlu ödemeler için ayrılan paranın azalmasıyla bir ferahlama oldu.AKP hükümetinin, iktidara ilk geldiğinde emeklilere seyyanen yaptığı 75 milyon liralık zama ilaveten, son olarak IMF ile sorun yaratan emeklilere ve asgar ücretlilere yapılan yüksek oranlı zam da, dar gelirli geniş bir kesime hiç kuşkusuz cidd biçimde soluk aldırdı. 
   
   Gıda fiyatları artmadı    n Geçen yıl Tüketici Fiyat Endeksi 18 arttığı halde, perakende gıda fiyatlarında hiç artış olmaması da dar gelirli bütçelerde rahatlama sağladı. Zira elektrik ve gaz gibi yiyecek de, aile bütçelerinde esnekliği az olan harcama kalemleri arasında yer alır. Giyimden, gezmeden kesebilirsiniz ama, bir noktadan sonra boğazınızdan kesemezsiniz. Gıda fiyat artışlarının enflasyonun çok gerisinde kalması, hatta yerinde saymasının nedeni, tüketicinin yetersiz talebi sonucu kızışan rekabet. Gerek gıda üreticileri, gerekse toptancı ve perakendeciler, değer zincirinin tüm halkalarında verimliliği arttırarak tüketicilere aynı kalitedeki ürünü daha ucuza sunabilmek için birbirleriyle yarıştılar. Amaç kaybettikleri müşteri kitlesini yeniden kazanmaktı. Ne var ki gıda maddelerinde fiyatlar enflasyonun çok gerisinde kaldığı halde, tüketicinin daha çok alışveriş yapması ve kriz öncesi cirolarına geri dönüş başarılamadı. Çünkü, ekonomik krizin işsiz bıraktığı ya da hayat standardını ciddi biçimde düşürdüğü kesimlerden bir bölümü, tüketici olma vasfını yitirmişti. 
   
   Tüketici kredileri    Özellikle kahverengi eşya fiyatlarında 50'ye varan gerilemeler oldu. 1.2 milyar liraya satılırken 570 milyona kadar inen TV bile oldu. Beyaz eşyada ise daha küçük çaplı fiyat gerilemeleri, cazip pazarlama koşullarıyla birleştirilerek, tüketicinin ertelenmiş taleplerine yanıt arandı. Ve bulundu Tüketici kredisi tarihinde faiz, aylık 2 ile en düşük düzeye inince talep patladı. Kimi, bu kadar ucuz faizi bulunca, bir yatırım olarak gördüğü otomobilini yeniledi. İhtiyaç duyduğunda nasıl olsa kolaylıkla paraya çevirebilirdi. Kimi, fırsattan istifade, evde nicedir huysuzluk yapan televizyon ya da buzdolabını yenileyerek gönlünü rahatlattı. Kimiyse 2 faizli tüketici kredisi alıp, 7 faizli kredi kartı borcunu kapatarak rahata erdi. 
   Tayfun Ertan'ın programındaki oylama üzerine biraz daha düşününce, 60'ın gerçekçi bir oran olduğuna ve göstergeleri kötüye çevirecek beklenmedik bir gelişme olmadığı takdirde, önümüzdeki aylarda bu oranın daha da düşeceğine kanaat getirdim. AKP yerel seçimlerde yeni bir oy patlaması yaparsa şaşırmayacağım. 
   
      
   
</TEXT>
</DOC>
