<DOC>
<DOCNO> 208911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sontur36.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahtakale'de korsan CD operasyonu... 
</HEADLINE>
<TEXT>

     İstanbul Emniyet Müdürlüğü'ne bağlı çeşitli birimlerin Eminönü'nün Tahtakale semtinde gerçekleştirdikleri uygulamada, izinsiz olarak çoğaltıldıkları belirlenen çok sayıda müzik ve film CD'si ele geçirildi. 
     Çevik Kuvvet Şube Müdürlüğü'ne bağlı ekiplerden de destek alarak Tahtakale'ye giden mali ve güvenlik şube müdürlüğü görevlileri, izinsiz çoğaltılarak satışı gerçekleştirilen müzik ve film CD'leri konusunda geniş çaplı arama başlattı. 
     Çevik Kuvvet Şube Müdürlüğü ekiplerinin giriş-çıkışa kapattığı sokaklardaki işhanlarında bulunan işyerlerinde inceleme yapan ve seyyar tezgahları kontrolden geçiren polisler, izinsiz olarak çoğaltıldıkları belirlenen çok sayıda müzik ve film CD'sine el koyarak, konuldukları çuvallarla emniyete götürülmesini sağladılar. 
     Korsan CD'lerle ilgileri görülen bazı kişiler de gözaltına alınarak, polis minibüsleriyle emniyete götürüldü. 
     
</TEXT>
</DOC>
