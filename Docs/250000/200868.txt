<DOC>
<DOCNO> 200868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko17.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın girişimcisi aranıyor... 
</HEADLINE>
<TEXT>

     Ernst Young'ın dünya genelinde 17 yıldır gerçekleştirdiği ''''World Entrepreneur Of The Year-Dünya Yılın Girişimcisi'' yarışması, bu yıl ilk kez Türkiye'de de düzenleniyor. 
     Milliyet Business ve Ernst Young Türkiye işbirliğiyle gerçekleştirilecek yarışmanın birincisi, Mayıs 2004 tarihinde Monte Carlo'da düzenlenecek finalde Türkiye'yi temsil edecek. 
     Yarışmanın Türkiye seçici kurulunda, Vural Akışık, Prof. Dr. Gülay Barbarosoğlu, Prof. Dr. Eser Borak, Hanzade Doğan, Bülent Eczacıbaşı, Prof. Dr. Özer Ertuna, Rifat Hisarcıklıoğlu, Emine Kamışlı, Prof. Dr. Erol Katırcıoğlu ve Güngör Uras yer alacak. 
     ''Yılın Girişimcisi'' yarışması, Türkiye'nin önde gelen girişimcilerine kamuoyunun dikkatini çekmeyi, girişimcilik ruhunu canlandırarak iş dünyasında sahip oldukları rollerle öne çıkan kişileri başarılarından dolayı ödüllendirmeyi amaçlıyor. 
     Türkiye'de yerleşik, en az iki yıldır faaliyette olan bir şirketin performans ve gelişiminde imzası bulunan kurucu ve yöneticilerin katılabileceği yarışmaya katılım koşulları ile ilgili ayrıntılı bilgi www.yilingirisimcisi.com adresinden veya 0212 231 46 80 NO'lu telefondan edinilebilecek. 
     
</TEXT>
</DOC>
