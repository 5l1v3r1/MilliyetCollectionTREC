<DOC>
<DOCNO> 242129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/son/sondun31.html </URL>
<DATE> 2004/05/23/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
BM Filistinlilere yardım kuruluşu, İsrail'i protesto etti 
</HEADLINE>
<TEXT>

     Birleşmiş Milletler Filistinlilere Yardım Kuruluşu UNRWA , İsrail'i protesto etti. 
     UNRWA'dan yapılan açıklamada, İsrail askerlerinin geçen Perşembe günü, Batı Şeria'nın Cenin kasabasındaki bir mülteci kampında yaptıkları arama sırasında, kuruluşun kamptaki inşaat sorumlusu Paul Wolstenholme'in üzerine ateş açtıklarını ve 3 saat süreyle gözaltına aldıklarını bildirdi. 
     Açıklamada, gözleri ve elleri bağlanan Wolstenholme'in, ''fiziki işkence'' yapmakla tehdit edildiği de kaydedildi. 
     UNRWA, olay sırasında İsrail askerlerinin kampın Onarım Projesi Bürosu'na girdiklerini ve Wolstenholme doğru ateş açtıklarını belirtti. 
     İsrail ordu kaynakları ise olaydan sonra ''özür dilediklerini'' belirttiler. 
     İsrail askerleri 2002'de Wolstenholme'den önceki kamp inşaat sorumlusu BM görevlisi Iain Hook'u, kuruluşun tesislerinden üzerlerine ateş açılması üzerine, militan sanarak öldürmüştü. 
     
</TEXT>
</DOC>
