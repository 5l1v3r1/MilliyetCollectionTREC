<DOC>
<DOCNO> 208014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/spor/spo02.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alex günü 
</HEADLINE>
<TEXT>

      
   Final görüşmesi 
   SARI - Lacivertli takım, devre arasında adeta "belgesele" dönen Alex'in transferinde son noktayı bugün koyacak. Cruzeiro'nun temmuza kadar yeni sözleşme yaptığı Brezilyalı oyuncu için final görüşmesini yapacak Fenerbahçe alacağı yanıta göre hareket edecek. Ancak Cruzeiro ile bugün idmana çıkması beklenen Alex'in, ara transferde Fenerbahçe'ye gelmek istemediği, önümüzdeki sezon teklifi kabul edebileceği bildirildi. 
   
   İki sorunu var 
   ALEX'İN, 13 yaşından beri birlikte olduğu eşinin riskli hamileliğinin yanı sıra İtalya'nın Parma kulübünde yaşadığı bir yıllık kötü tecrübe yüzünden Avrupa'ya şimdilik sıcak bakmadığı ifade edildi. Alex'in öncelikle İspanya Ligi'ne gitmek istediği, ancak Fenerbahçe'nin teklifini de cazip bulduğu belirtildi. Cruzeiro'nun, Libertodores Kupası yüzünden Alex'i bırakmak istemediği, ama Fenerbahçe ile son kez görüşüceği vurgulandı. 
   
   Rüştü formülü    Yönetim kararlı 
   KALECİ sorununu yerli bir oyuncuyla çözmeyi amaçlayan Fenerbahçe Yönetimi önümüzdeki günlerde Rüştü için Barcelona'nın kapısını resmen çalacak. Son haftalarda gösterdiği performans nedeniyle İspanya'da sıkıntılı günler geçiren milli kalecinin Sarı - Lacivertliler'e yeniden yeşil ışık yakması yöneticileri harekete geçirdi. 
   
   Yeşil ışık yandı 
   RÜŞTÜ'DEN sonra menajeri Metin Zahavi de, Fenerbahçe'den ciddi bir teklif gelmesi durumunda, Rüştü'nün kiralanabileceğini söyledi. Rüştü'ye İngiliz kulüplerinin transfer teklifleri olduğunu söyleyen Zahavi, Barcelona'nın satışa izin vermeyeceğini duyurdu. Fenerbahçe de Rüştü'yü altı aylığına kiralamaya çalışacak. Bu arada dün Barcelona'nın evinde Zaragoza'yı 3 - 0 yendiği karşılaşmada Rüştü oynamadı. 
   
   
</TEXT>
</DOC>
