<DOC>
<DOCNO> 231614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sondun42.html </URL>
<DATE> 2004/04/15/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Ladin'in ateşkes önerirken amacı ne Uzmanlar yorumluyor... 
</HEADLINE>
<TEXT>

     El Kaide lideri Usame bin Ladin'in Müslüman ülkelerden askerlerini çekmeleri koşuluyla Avrupa ülkelerine ateşkes önerisi, ABD öncülüğündeki koalisyonu bölme taktiği olarak yorumlandı. 
     Reuter ajansının görüşlerini aktardığı güvenlik uzmanları, Bin Ladin'e ait olduğu iddia edilen, Arap televizyonları El Arabiye ve El Cezire'de bugün yayınlanan ses kaydının, Madrid'de geçen ay düzenlenen bombalı saldırılarda uygulananın benzeri, ABD'nin ''terör savaşını'' destekleyen ülkeleri ''U dönüşü'' yapmaya zorlama gibi yeni taktikler içerdiğini savundu. 
     Bin Ladin'e ait olduğunun doğrulanması halinde, ses kaydının, sadece ABD ile müttefikleri arasında bölünme değil, Batı toplumlarında hükümetlerinin Amerikan politikaları yanlısı tutumları nedeniyle daha büyük bir risk altında oldukları yönünde korkuları tahrik edecek şekilde tasarlandığı görüşü savunuldu. 
     
</TEXT>
</DOC>
