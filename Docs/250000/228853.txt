<DOC>
<DOCNO> 228853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/yasam/yas01.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Damadına böbrek verdi 
</HEADLINE>
<TEXT>

   Öz ağabeyinin hastane kapısında sırt çevirdiği, diyaliz makinesine mahk m Hızır Uzunoğlu, kayınvalidesi Hatice Kalafat'ın böbreğiyle yeniden doğdu 
      NESRİN COŞKUN İzmir DHA 
   
   İzmir'de iki çocuk annesi Hatice Kalafat, böbreğini verdiği damadı Hızır Uzunoğlu'nu diyalize mahk m olmaktan kurtardı. 
   Böbrekleri geçen yıl iflas eden iki çocuk babası Uzunoğlu, makineye bağlı yaşamdan kurtulmak için organ nakli bekliyordu. Durumu Rize'de yaşayan ailesine bildiren Uzunoğlu, ağabeyinin böbreğini vereceğini bildirmesiyle umutlandı. Tetkikler yapıldı ve böbrek uygun bulundu, ancak ağabey son anda vazgeçti. Tüm hayalleri yıkılan Uzunoğlu, eşi Hüseyin Kalafat'ı 15 yıl önce böbrek hastalığından kaybeden kayınvalidesi Hatice Kalafat'tan 49 gelen haberle tekrar ümitlendi. Kayınvalide Hatice Kalafat, nakle uygun bulunan böbreklerinden birini hiç teklif beklemeden kızı Meryem'in 10 yıllık eşi Uzunoğlu'na vererek onu yeniden yaşama bağladı. 
   
   'Kaderimiz benzemedi' 
   Ege Üniversitesi Hastanesi'nde Kalafat'tan alınan böbrek Prof. Dr. Cüneyt Hoşcoşkun başkanlığındaki ekip tarafından Uzunoğlu'na nakledildi. 
   Nakil sonrası kayınvalide - damat duygusal anlar yaşayarak sevinç gözyaşları döktü. "Bir anne olarak yapmam gerekeni yaptım" diyen Kalafat, şöyle konuştu 
   "Ben de eşimi böbrek hastalığına bağlı bir rahatsızlıktan kaybettim. İki çocuğumla kaldım. Damadım hastalanınca kızımla kaderimiz benzemeye başladı. Torunlarım Tuğçe 9 ile Tolga'nın 6 da çocuklarım gibi babasız kalabileceğini düşündüm. Yaşadığım acıları kızımın, torunlarımın yaşamasını istemedim. Ve gözümü kırpmadan böbreğimi damadıma verdim. Şimdi huzurluyum." 
   Damat Uzunoğlu da kayınvalidesine minnettar olduğunu ifade ederek, "O artık gerçek annem. Onu her zaman sevip saymıştım. Şimdi sevgim, saygım tarif edilemez boyutta" dedi. 
   
   
</TEXT>
</DOC>
