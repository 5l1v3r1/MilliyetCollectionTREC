<DOC>
<DOCNO> 247030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/siyaset/siy05.html </URL>
<DATE> 2004/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Gül Irak politikası değişti 
</HEADLINE>
<TEXT>


SALİHA ÇOLAK Ankara 


Dışişleri Bakanı Abdullah Gül, Türkiye'nin Irak politikasının değiştiğini belirterek, "Bölgede bulunan temsilcimizi, Mesud Barzani'ye gönderdik, Celal Talabani'yi de Türkiye'ye davet ettik. Onların mevcut hallerine gelmelerini biz sağladık, zamanında nakit para yardımında da bulunmuştuk. Bunları da biliyorlar, bize sürekli teşekkür ediyorlar" dedi. 
TBMM Dışişleri Komisyonu'nda soruları yanıtlayan Gül, Kerkük'ün demografik yapısının değişmesine müsaade etmeyeceklerini vurguladı. Gül, büyük bir Türkmen platformu oluşturduklarını belirterek, "Irak'ta bir BM gücü oluşacak. Koalisyon güçlerinin askerleri BM gücü olacak. Başka ülkeler de asker verecek" diye konuştu. 

ABD göz yumuyor 
Irak'ta h l birkaç bin PKK'lı olduğunu söyleyen Gül, "ABD ile bunları konuşuyoruz. Yine de bazı şeylere göz yumuluyor. Bu aşamadan sonra Irak'a asker göndermemiz söz konusu değil. İncirlik konusunda, ABD'nin bize yönelik bazı önerileri var. Bunları anlaşmalar çerçevesinde ele alacağız" şeklinde konuştu. 


</TEXT>
</DOC>
