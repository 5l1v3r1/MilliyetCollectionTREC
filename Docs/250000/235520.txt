<DOC>
<DOCNO> 235520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun33.html </URL>
<DATE> 2004/04/28/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İslamcı milletvekilleri, güzellik yarışmasının yasaklanmasını istedi 
</HEADLINE>
<TEXT>

     Mısır'da 16 İslamcı milletvekili, güzellik yarışmasının iptal edilmesini istedi. 
     Başbakanın yanı sıra kültür ve turizm bakanına da mektup yollayan İslamcı milletvekilleri, güzellik yarışmasının, ''anayasa, ve İslam kurallarına, gelenek ve göreneklere aykırı olduğu'' görüşünü savundular. 
     Mektup sahipleri, ''Bu yarışma ulusun iyiliğine değil. Bundan, toplumun bütün katmanlarına, özellikle de işsizlikten muzdarip, ekonomik gelirden yoksun genç kızlara ancak zarar gelir'' ifadesini kullandılar. 
     Mektupta ayrıca, ''Filistinli kardeşlerimizin kanı akarken, Irak halkı Amerikan sömürgeciliğiyle savaşırken'' Mısır'da güzellik yarışması düzenlendiğine işaret edildi. 
     Kahire'de dün yapılan güzellik yarışmasını, 21 yaşındaki Hibe Sisi kazanmıştı. 
     
</TEXT>
</DOC>
