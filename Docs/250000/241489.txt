<DOC>
<DOCNO> 241489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/sontur15.html </URL>
<DATE> 2004/05/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Küçükçekmece'de gergin yıkım... Direnenler 15 hurda aracı ateşe verdi 
</HEADLINE>
<TEXT>

     Küçükçekmece Belediyesi'nin ruhsatsız oldukları için yıkımını kararlaştırdığı Hurdacılar Sitesi'ndeki 73 işyerinden 'ünün yıkımı sırasında görevlilere direnen esnaf ve çalışanlar, 15 hurda aracı ateşe verdi. 
     Polis eşliğinde Atatürk Olimpiyat Stadı'nın karşısında bulunan Güvercintepe Mahallesi'ndeki Hurdacılar Sitesi'ne gelen Küçükçekmece Belediyesi'ne bağlı ekipler, ruhsatsız oldukları tespit edilen 73 dükkandan yıkılmasına karar verilen 'ünün yıkımını gerçekleştirmek isterken, işyeri sahipleri ve çalışanlarının direnişiyle karşılaştı. 
     Yıkım kararının kendilerine bildirilmediğini ve işyerlerinde malzemelerinin bulunduğunu ifade eden esnaf ve çalışanlar, polislerce yıkım alanından uzaklaştırıldı. 
     Belediyeye ait iş makinelerinin yıkıma başladıkları sırada, çevrede bulunan 15 hurda araç, esnaf ve çalışanlarca ateşe verildi. 
     Yangınlara, ilk olarak polise ait panzerden su sıkılarak müdahale edildi. Ardından yıkım yerinde hazır bekletilen Küçükçekmece Belediyesi'ne ait tankerden su sıkıldı. 
     Bu sırada belediye tankerini taşlayan esnaf ve çalışanlar, sürücü Yılmaz Emre'nin yaralanmasına neden oldular. 
     Hafif şekilde yaralanan Emre, olay yerinde bekletilen bir ambulansla hastaneye kaldırıldı. 
     Hurda araçlardaki yangınlar ise çağırılan İstanbul Büyükşehir Belediyesi İtfaiye Daire Başkanlığı'na bağlı ekiplerce söndürüldü. 
     Polisin koruduğu belediye ekipleri, her biri 2'şer katlı olan işyerinden şu ana kadar 8'ini iş makineleriyle kullanılamaz hale getirdi. 
     Bu sitedeki tüm işyerlerinin ruhsatsız olduğunu belirten belediye yetkilileri, ilk aşamada yıkım kararı çıkarılan işyerinin yıkılacağını bildirdiler. 
     
</TEXT>
</DOC>
