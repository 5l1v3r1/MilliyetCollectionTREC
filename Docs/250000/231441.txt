<DOC>
<DOCNO> 231441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sontur49.html </URL>
<DATE> 2004/04/14/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Sulama kanalına düşen araçtan sağ çıktılar... 
</HEADLINE>
<TEXT>

     Eskişehir'de sulama kanalına düşen otomobilde bulunan ve boğulma tehlikesi geçiren 3 kişilik aile, kazadan yara almadan kurtuldu. 
     Abdülmennaz Ünal 47 yönetimindeki 26 PP 155 plakalı otomobil, dikkatsizlik ve tedbirsizlik sonucu Eskişehir-Bursa Karayolundaki Anadolu Üniversitesi Yunusemre Yerleşkesi'nin önünden geçen sulama kanalına düştü. 
     Abdülmennaz Ünal ve 7 yaşındaki oğlu Ömer Faruk akıntıya rağmen otomobilden çıkmayı başarırken eşi Neslihan Ünal 44 yaklaşık 50 metre sürüklendi. 
     AÜ Yunusemre Yerleşkesi'ndeki güvenlik görevlilerinin ihbarı üzerine olay yerine gelen emniyet güçleri, akıntıya kapılan Neslihan Ünal'ı halat yardımıyla kanaldan çıkardı. 
     Boğulma tehlikesi geçiren Ünal ailesi, 112 Acil Servis sağlık ekibinin ilk müdahalesinin ardından SSK Bölge Hastanesi'ne kaldırıldı. 
     
</TEXT>
</DOC>
