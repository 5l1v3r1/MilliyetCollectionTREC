<DOC>
<DOCNO> 223085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun54.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yakın dönemde düzenlenen bombalı saldırılar 
</HEADLINE>
<TEXT>

     Irak'ta, bugün Bağdat'taki bir oteli hedef alan saldırıda şu ana kadar 27 kişinin öldüğü, enkaz altında bulunanlar olduğu açıklandı. 
     Irak'ta, son dönemde düzenlenen ve çok sayıda can kaybıyla sonuçlanan bombalı saldırılar şunlar 
     -2003- 7 Ağustos Bağdat'ta Ürdün Büyükelçiliği'nin önünde bomba yüklü bir aracın infilak etmesi sonucu 17 kişi öldü, 60'tan fazla kişi yaralandı. 
     19 Ağustos Bağdat'taki BM binasına bomba yüklü bir araçla düzenlenen saldırıda, BM Irak Özel Temsilcisi Sergio Vieira de Mello'nun da aralarında bulunduğu 22 kişi öldü. 
     29 Ağustos Necef'teki Hazreti Ali Camii ve türbesinde meydana gelen patlamada Irak İslam Devrimi Yüksek Konseyi IİDYK Başkanı Muhammed Bagır El Hekim'in de aralarında bulunduğu 83 kişi öldü, 175 kişi yaralandı. 
     27 Ekim Bağdat'taki Kızılhaç binası ile 3 karakolun yakınlarında meydana gelen 4 ayrı patlamada 35 kişi öldü, 230 kadar kişi yaralandı. 
     12 Kasım Nasıriye'deki İtalyan karargahına bomba yüklü bir araçla düzenlenen saldırıda, çoğu asker 19 İtalyan ve 9 Iraklı öldü. 
     22 Kasım Bakuba dışındaki polis merkezi ile Han Bani Saad kasabasında bulunan bir karakola düzenlenen intihar saldırılarında 18 kişi öldü. 
     14 Aralık Halidiye'deki bir karakola bomba yüklü araçla düzenlenen saldırıda 17 kişi öldü, 33 kişi yaralandı. 
     27 Aralık Kerbela'da hükümet binalarını ve yabancı askeri üsleri hedef alan saldırılarda 19 kişi öldü, yaklaşık 120 kişi yaralandı. 
     31 Aralık Bağdat'ta bir restorana bomba yüklü araçla düzenlenen saldırıda, aralarında 3 Batılı gazetecinin de bulunduğu 8 kişi öldü, 30'dan fazla kişi yaralandı. 
     -2004- 18 Ocak Bağdat'ta koalisyon güçlerinin merkez karargahının girişinde bomba yüklü bir aracın infilak etmesi sonucu, çoğu Iraklı sivil 25 kişi öldü, 100'den fazla kişi yaralandı. 
     1 Şubat Erbil'de, Irak Kürdistan Demokratik Partisi IKDP ve Irak Kürdistan Yurtseverler Birliği IKYB temsilciliklerine düzenlenen saldırılarda, 109 kişi öldü, 133 kişi yaralandı. 
     10 Şubat Bağdat'ın güneyindeki İskenderiye'de karakolu hedef alan intihar saldırısında kişi öldü, 75 kişi yaralandı. 
     11 Şubat Bağdat'ta, asker alım merkezine bomba yüklü araçla düzenlenen saldırıda 47 kişi öldü, 52 kişi yaralandı. 
     18 Şubat Hilla'daki askeri üsse düzenlenen çifte saldırıda 11 Iraklı öldü, 58 yabancı asker ve 44 Iraklı yaralandı. 
     2 Mart Bağdat ve Kerbela'da Şiileri hedef alan bombalı saldırılarda 81 kişi öldü. 
     17 Mart Bağdat'ta Lübnan Dağı Oteli'nde meydana gelen patlamada, ilk bilgilere göre 27 kişi öldü. 
     
</TEXT>
</DOC>
