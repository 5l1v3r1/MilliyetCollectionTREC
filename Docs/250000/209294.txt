<DOC>
<DOCNO> 209294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/17/son/soneko12.html </URL>
<DATE> 2004/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı rehberi... Geçtiğimiz hafta böyle geçti... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 8.16 oranında değer yitirdi. 
     Özelleştirme ihalesinde Tüpraş'a gelen talebin piyasada olumlu karşılandığını ifade eden uzmanlar, bu konuda nihai kararın açıklanmasının beklendiğini, Uluslararası Para Fonu IMF ile devam eden 7. Gözden Geçirme görüşmelerinin de yakından izlendiğini vurguluyor. 
     Endekste 20,000 puan seviyesinin üzerinde başlayan kar realizasyonunun 18,450-18,000 destek seviyelerinde dengelenmesinin olağan göründüğünü savunan uzmanlar, aksi taktirde satış baskısının artabıleceğini, bono faizlerinde 21 Ocak'taki 4.1 katrilyon ve 28 Ocak'taki 6.3 katrilyon liralık itfalar nedeniyle ihale sonuçlarının önem kazandığını kaydediyor. 
     
     ÖZETLE PİYASALAR 
     Borsadaki düşüşün yanında İMKB Tahvil ve Bono Piyasası ortalamalarında dalgalı bir seyir izlendi. Altın ve dövizle birlikte mevduat faizlerinin ortalamalarında önemli düşüşler gerçekleşti. Haftalık repoda bir önceki hafta sonu seviyeleri korundu. 
     Hisse senetleri haftalık bazda ortalama yüzde 8.16 oranında değer yitirdi. 24 ayar külçe altının gram satış fiyatı yüzde 4.05, Cumhuriyet altınının satış fiyatı da yüzde 4.00 geriledi. Türk Lirası karşısında dolar yüzde 0.74, Euro da yüzde 3.45 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0.27 oranında düşüş gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.41, haftalık reponun net getirisi yüzde 0.40 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 1.85'lik düşüşle başladı. Salı günü ortalama yüzde 0.50, Çarşamba günü de ortalama yüzde 3.30 oranında gerileyen endeks, Perşembe günü ortalama yüzde 0.71 oranında bir topyarlanma gösterdiyse de Cuma günü yüzde 3.44'lük düşüş gerçekleşti. 
     Endeks, hafta boyunca 1,625.32 puanlık düşüşle 19,926.48 puandan 18,301.16 puana indi. Hisse senetlerindeki haftalık ortalama kayıp yüzde 8.16'ya ulaştı. 
     İMKB Ulusal-Mali Endeksi 2,938.58 puan düşerek 27,777.30 puandan 24,838.58 puana, İMKB Ulusal-Sanayi Endeksi 808.60 puan düşerek 17,108.05 puandan 16,299.45 puana ve İMKB Ulusal-Hizmetler Endeksi 582.01 puan düşerek 10,467.31 puandan 9,885.30 puana indi. 
     Böylece, mali grup hisseleri ortalama yüzde 10.58 oranında, sanayi grubu hisseleri ortalama yüzde 4.73 oranında ve hizmetler grubu hisseleri de ortalama yüzde 5.56 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 219'u değer yitirirken, 62 hisse senedi değer kazandı, 15 hisse senedinin değeri değişmedi. 
     Geçen hafta en yüksek oranlı artış yüzde 55.83 ile Mustafa Yılmaz Yatırım Ortaklığı hisselerinde gerçekleşti. Yüzde 25.60'lık artışla Öz Finans Faktoring hisseleri ikinci ve yüzde 23.58'lik artışla da Işıklar Ambalaj hisseleri üçüncü oldu. 
     En yüksek oranlı düşüş ise yüzde 30.94 ile Deniz Yatırım Ortaklığı hisselerinde oldu. Yüzde 19.23'lük düşüşle Gersan Elektronik hisseleri ikinci ve yüzde 17.28'lik düşüşle de İntema hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 620 milyar 102.5 milyon adet hisse senedi işlem gördü ve karşılığında 5 katrilyon 67 trilyon 690.0 milyar liralık işlem hacmi gerçekleşti. 
     
     DÖVİZ 
     Geçen hafta tüm döviz türlerinde düşüşler yaşandı. İstanbul serbest döviz piyasasında alınıp satılan ABD Doları Türk Lirası karşısında yüzde 0.74 oranında, euro da yüzde 3.45 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 10 bin lira düşerek 1 milyon 347 bin liraya, euronun satış fiyatı da 60 bin lira düşerek 1 milyon 678 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 2.68 oranında düşerek 2 milyon 435 bin liraya ve İsviçre Frangı'nın satış fiyatı yüzde 2.70 oranında düşerek 1 milyon 80 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 357 bin liradan, Euro 1 milyon 679 bin liradan, İngiliz Sterlini 2 milyon 446 bin liradan ve İsviçre Frangı da 1 milyon 74 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 4.05, Cumhuriyet altınının satış fiyatı da yüzde 4.00 orranında düştü. 
     Külçe altının gram satış fiyatı 17 milyon 750 bin liraya, Cumhuriyet altınının satış fiyatı da 120 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 4.30 oranında düşerek 17 milyon 792 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.27 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi bin 272 puan düşerek 475,682 puandan 474,410 puana geriledi. 
     Geçen haftanın en çok değer kazanan katılma belgeleri, yüzde 0.51'lik artışla Anadolubank B Tipi Değişken Fon, yüzde 0.47 oranındaki artışla Ziraat Yatırım B Tipi Değişken Fon ve yüzde 0.44 oranındaki artışla da Hak A Tipi Değişken Fon oldular. 
     Haftanın en çok değer yitiren katılma belgeleri de yüzde 4.13'lük düşüşle İş A Tipi Mali Endeks Fonu, yüzde 4.02'lik düşüşle HSBC Yatırım A Tipi Değişkenh Fon ve yüzde 3.72'lik düşüşle de Dış Yatırım A Tipi İMKB-30 Endeks Fon olarak sıralandılar. 
     
     HAZİNE İHALELERİ 
     Hazine, geçen hafta Salı günü biri Türk Lirası, diğeri ABD Doları cinsinden olmak üzere iki tahvil ihalesi düzenledi. 
     672 gün vadeli TL ihalesine 2 katrilyon 359.8 trilyon lira tutarında nominal teklif gelirken, ihalede nominal satış 1 katrilyon 442.8 trilyon lira, net satış da 1 katrilyon 579.7 trilyon lira oldu. Kamu ve piyasa satıcılarına da nominal 166.2 trilyon liralık satış yapıldı. İhalede bileşik faiz yüzde 22.17, basit faiz ise yüzde 21.06 olarak gerçekleşti. 
     İkinci ihale olan 546 gün vadeli ABD Doları cinsinden iskontolu devlet tahvili ihalesinde 750.3 milyon dolar tutarında nominal teklif gelirken, nominal satış 737.3 milyon dolar, net satış da 693.9 milyon dolar oldu. Kamu ve piyasa yapıcılarına nominal 189.7 milyon dolarlık satış yapıldı. İhalede basit faiz yüzde 4.16, bileşik faiz ise yüzde 4.12 olarak gerçekleşti. 546 gün vadeli ABD Doları cinsinden iskontolu devlet tahvili ihalesinde katılımcılar 10.000 ABD Doları üzerinden fiyat teklifinde bulundular. 
     Her iki tahvilin ihraç tarihi 14 Ocak Çarşamba olurken, geri ödeme tarihleri Türk Lirası cinsinden olan kağıtlar için 16 Kasım 2005, ABD Doları cinsinden olanlar için ise 13 Temmuz 2005 olarak öngörüldü. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.43 ile yüzde 0.47 arasında gerçekleşti. 
     Mevduat faizlerinin ortalamalarında geçen hafta 1-2 puan arasında değişen düşüşler gerçekleşti. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.41 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26'nın üzerinde olan haftalık reponun net getirisi de yüzde 0.40 olarak gerçekleşti. 
     
</TEXT>
</DOC>
