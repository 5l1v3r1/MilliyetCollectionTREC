<DOC>
<DOCNO> 229526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/yazar/heper.html </URL>
<DATE> 2004/04/08/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Gerçekler göz yaşartıyor 
</HEADLINE>
<TEXT>

   
   GELDİK gidiyoruz, toplum olarak gün yüzü görmedik. Bir "oh" diyemedik. Türk halkının kaderi çile... çile... çile... 
   AB, Kıbrıs, seçim sonuçları, terör, komşularımızdaki bizi de tehdit eden gelişmeler. Hepsi önemli ama daha da önemlisi var. 
   "İşsizlik" ve "geçim zorluğu". 
   Bunlar nutuklarla, çeşitli alanlardaki nispeten iyiye gidişlerle çözümlenemiyor. Son durum, "İstihdam ve Çalışma Hayatı Kurulu" tarafından önceki gün açıklandı. 
   "Eğitimli üç gençten biri işsiz..." 
   Böyle bir ülkede istediğiniz kadar ihracat artsın, enflasyon düşsün, faizler insin, verimlilik artsın, k rlar katlansın, neye yarar. 
   Bunlar işsiz gencin, geçim sıkıntısı içindeki aile babasının derdine yakın dönemde derman olabilir mi 
   Hayır. 
   Bırakın o - bu göstergeyi, vatandaş insanca yaşama düzeyine ne zaman kavuşacak, siz ondan haber verin. 
   
   EKONOMİ kötüye giderken de işsizlik "büyük sorun", ekonomi iyiye giderken de "büyük sorun". Peki öyleyse iyiye gidiş kime yarıyor 
   Yoksa "sosyal devlet" dediğiniz bu mu 
   Vatandaşa her gün çeşitli tavsiyeler, "obezite" yani aşırı şişmanlık ile ilgili çeşitli ahk m kesmeler... "Çikolatayı kesin" gibi masum nasihatler. Sanki millet çikolata ile yıkanıyor. 
   Bu milletin ortak derdi şişmanlık mı 
   Ekseriyetin derdi gıdasızlık, bakımsızlık, zafiyet, hatta açlık. 
   
   BEYOĞLU'na her çıktığımda üzülürüm. Galatasaray'da, İstiklal Caddesi'nden Balık Pazarı'na giden yolun başındaki, midyecilerin, kokoreççilerin başı genç kız ve erkeklerle doludur. Oysa o yolda, Çiçek Pasajı'nda, Nevizade'de oturarak, onu bunu yiyecek, bir bira içecek pek çok yer var. Ama bu el ele tutuşmuş gençler oraları değil, sokak üstünde ayakta yenilen bu ucuz yerlere mecburlar. 
   
   Bir yanda istihdam kısırlığı, işsizlik, açlık, bir yanda genç nüfusun hayal kırıklığı, hayata küskünlüğü... 
   Üstelik böyle giderse gelecek on yılda işsizliğin bugünkünün iki katı olacağı hesapları... 
   80 yılda vardığımız noktaya bakın... 
   Bu toplumun geleceğini aydınlık görebiliyor musunuz 
   
   KIBRIS'TA EVET AMA...    1 Annan planının, AB birincil hukukuna dahil edilmemesi. 
   2 Türkiye'ye AB üyelik güvencesi verilmemesi. 
   Başbakan Erdoğan'a göre bu iki nokta açıkça yerine getirilmese de, bazı riskler olsa da, Annan planı kabul edilmelidir. 
   Oysa, Annan planındaki tüm maddeler lehimizde olsa bile bu iki konuda güvence sağlanamazsa Türkiye ve Kıbrıs büyük hayal kırıklığına uğratılabilir. 
   
   KÖRDÜĞÜM    İki başlı ret cephesi    Rum lider Papadopulos, dün akşam tüm dünyaya seslendi "Bir devlet teslim aldım, bir toplum teslim edemem." Aynı şeyi Denktaş da başka kelimelerle ifade ediyor. Böylece Kıbrıs'ta durum Gordion Kördüğümü'nden beter oldu. Artık Büyük İskender gelse bu düğümü çözemez. 
   
   DENKTAŞ    Lider kalmak kolay değil    Dünya mekanikleşiyor. Ama bu her şeye rağmen insanın önemini kaybetmesi anlamına gelmiyor. 
   Rauf Denktaş önceki gün Bursa Barosu'nda konuştu. Sözlerinin bir noktasında onun gözleri yaşarırken, dinleyiciler de ağladı. Bunu benim gözlerimin de nemlenmesinden anlıyorum. 
   Bazıları için geçen yıllar, lider olarak kalmayı, hitabet gücünü, konuları irticalen bile en iyi ifadeyi, kitleleri etkileyebilmeyi zafiyete uğratmıyor. 
   İşte bunun örneği Denktaş... 
   Sözlerinin yarısı görüşünüze uysa, diğer yarısı uymamış olsa da... 
   
   NOBEL VE    Acele hükümler    Aceleci milletiz. Şıpsevdiyiz. Çabuk yüceltip, çabuk terk ediyoruz. 
   Başbakan Tayyip Erdoğan'ın vasıflarını bazılarının değerlendirmesi de bu aceleci yapımızın göstergesi... 
   Onu, Turgut Özal'ın devamı sayanlar var. Nobel Barış Ödülü'ne aday gösterenler var. 
   Bu düşüncelerin kalıcı olması ve iki günde 180 derece dönülmemesi için bir süre beklemek, hükümleri sonra vermek gerekmez mi 
   Çok sık rastlandığı gibi bu kez de çabuk hüküm verenlerin, çabuk, "yanılmışız" dememelerini dilerim... 
   
   Sözün kısası    "Türkler günde 5 saat TV izliyor..." 
   Ha gayret, tam gün mesaiyi doldurmaya az kaldı. 
   "Şiiler isyan etti." 
   Öyleyse Irak'ta savaş şimdi başladı. 
   "Referandumda 'evet'in 94 faydası var." 
   Peki "hayır"ın hiç faydası yok mu 
   "Köpekler sahiplerine benziyor." 
   Bazen de tersi olmuyor mu 
   
      
   
   
</TEXT>
</DOC>
