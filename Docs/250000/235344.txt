<DOC>
<DOCNO> 235344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur23.html </URL>
<DATE> 2004/04/27/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Orhangazi'de vahşet .. Felçli kadın ve eşinin boğazını kestiler 
</HEADLINE>
<TEXT>

     Marmara Depremi'nin ardından Yalova'dan gelerek Bursa'nın Orhangazi İlçesi'ne yerleşen felçli kadın ile eşi, evlerinde boğazları kesilerek öldürülmüş bulundu. 
     Alınan bilgiye göre, Hürriyet Mahallesi'nde kimliği açıklanmayan bakkal, Hüsamettin Din 65 ve felçli eşi Necla Din'in 60 oturdukları eve daha önce verilen siparişleri götürdü. 
     Kapıyı çalmasına rağmen, çiftin uzun süre evden çıkmamasından şüphelenen bakkal, durumu polise bildirdi. Olay yerine gelen ekipler, çifti yatak odasında boğazlarından kesilerek öldürülmüş halde buldu. Çiftin cesetleri, otopsi yapılmak üzere, Bursa Adli Tıp Kurumu morguna kaldırıldı. 
     Hüsamettin ve Necla Din'in Marmara Depremi'nde Yalova'daki evleri zarar gördüğü için Orhangazi'ye yerleştikleri öğrenildi. 
     
</TEXT>
</DOC>
