<DOC>
<DOCNO> 227739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonyas08.html </URL>
<DATE> 2004/04/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Güneş gözlüğü kullanmayanlar katarakt riskinde... 
</HEADLINE>
<TEXT>

     Güneş gözlüğü kullanma alışkanlığı olmayanların, katarakt riski altında olduğu bildirildi. 
     Trakya Üniversitesi Rektör Yardımcısı ve Göz Hastalıkları Anabilim Dalı Öğretim Üyesi Prof. Dr. Levent Alimgil, AA muhabirine yaptığı açıklamada, 60-70 yaşında ortaya çıkan katarakt rahatsızlığının, güneş gözlüğü kullanmayanlarda 40'lı yaşlarda oluştuğunu belirtti. Prof. Dr. Alimgil, dış etkenlere en çok açık olan göze gereken önemin verilmesini istedi. 
     Güneş gözlüğünün aksesuvar yerine, sağlık malzemesi olarak kullanılması gerektiğine işaret Prof. Dr. Alimgil, her güneş gözlüğünün ultraviyole ışını içermediğini belirtti. İşportada satılan güneş gözlüklerinin kesinlikle satın alınmaması gerektiğini ve bir koruyuculuk özelliği olmadığını ifade eden Prof. Alimgil, şöyle devam etti 
     ''Güneş gözlüğü kullanma alışkanlığı olmayanlar, katarakt riski altındalar. Rastgele alınan güneş gözlükleri, gözleri zararlı ışınlardan korumadığı gibi göze zarar da verir. Kullanılacak gözlüklerin belirli bir standardı ve kalite belgesi olması gerekir. Ayrıca polarize camlar da zararlı ışınları süzerek gözü zararlı ışıktan korur. Son yıllarda çiftçiler, inşaatta çalışanlar gibi yoğun güneş ışığına maruz kalanların, gözlerini yeterince koruyamadıkları için erken yaşta katarakt rahatsızlığına yakalandıklarını saptadık.'' Prof. Dr. Alimgil, ayrıca vatandaşların ucuz olduğu için tercih ettiği işportada satılan ürünlere yönelmesinin, göz sağlığını korumayacağını söyledi. 
     
</TEXT>
</DOC>
