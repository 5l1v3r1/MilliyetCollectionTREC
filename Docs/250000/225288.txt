<DOC>
<DOCNO> 225288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sonyas04.html </URL>
<DATE> 2004/03/24/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Son 20 yılın en yakışıklıları... 
</HEADLINE>
<TEXT>

     Amerikan ''People'' dergisi son 20 yılın en seksi ve yakışıklı erkeklerini belirledi. 
     Sean Connery'den Brad Pitt'e kadar uzanan listede yer alanların birçoğu ''yaşayan en seksi erkek'' ünvanına da layık görülmüşlerdi. 
     ''People''un 30. yıldönümü münasebetiyle yayınladığı listede yer alan yakışıklılar şunlar 
     
     1- Brad Pitt 

     40 yaşındaki aktör, 1995 ve 2000 yıllarında en seksi erkek seçilmişti. Sanatçı, aktris Jennifer Aniston ile evli. 
     
     2- Richard Gere 

     1999 yılında 50 yaşında olmasına rağmen en seksi erkek seçilen Richard Gere, gri saçlarıyla hala kadınların ilgisini çekiyor ve ''gri tilki'' diye anılıyor. Budizmi seçen aktör, Carey Lowell ile evli. 
     
     3- John F. Kennedy Jr 

     1999 yılında New York'ta denize düşen kendi kullandığı uçakta hayatını kaybeden eski başkan Kennedy'nin oğlu John, 1999 yılının en seksi erkeği idi. Kazada Kennedy'nin eşi Carolyn Bessette de hayatını kaybetmişti. 
     
     4- Johhny Depp 

     ''Karayip Korsanları'' filminin başrol oyuncusu Depp, geçen yıl en seksi erkek ilan edilmişti. 40 yaşında olan sanatçı, Fransız şarkıcı Vanessa Paradis ile yaşıyor. Çiftin 2 çocuğu var. 
     
     5- Denzel Washington 

     1996'nin en seksi erkeği olan Washington, fiziğinin yanı sıra stili ve zekasıyla da dikkat çekiyor. 
     
     6- Mel Gibson 

     ''Hz. İsa'nın Tutkusu'' filmini yaparak tüm dikkatleri üzerinde toplayan Gibson, 1985 yılında en seksi erkek ilan edilmişti. Robyn Gibson'la evli olan aktörün 7 çocuğu var. 
     
     7- Harrison Ford 

     Eski bir marangoz olan ve 4 çocuğu bulunan 61 yaşındaki sanatçı, Calista Flockhart ile yaşıyor. Ford ''Indiana Jones'' filmleriyle şöhrete kavuşmuştu. 
     
     8- Harry Hamlin 

     1987'de en seksi erkek seçilen Hamlin'in, Ursula Andress'ten 3 çocuğu var. 
     
     9- Ben Affleck 

     2002 yılında en seksi erkek olan Affleck'in, Jennifer Lopez'le yaşadığı fırtınalı aşk hala hafızalardan silinmedi. Sanatçı Oscar ödülü de aldı. 
     
     10- Nick Nolte 

     Türk seyircisinin ''Zengin ve Yoksul'' dizisinden tanıdığı Nolte, 1992'de en seksi erkek seçilmişti. Sanatçı 2002 yılında sarhoş araba kullandığı gerekçesiyle tutuklanmıştı. 
     
     11- Pierce Brosnan 

     James Bond filmleriyle üne kavuşan sanatçı, 2001 yılında en seksi erkek seçilmişti. 51 yaşındaki sanatçının 5 çocuğu bulunuyor. 
     
     12- Patrick Swayze 

     ''Dirty Dancing'' filminin 51 yaşındaki yakışıklı aktörü, 30 yıldır Lisa Niemi ile evli. 
     
     13- Tom Cruise 

     41 yaşındaki sanatçı bir zamanlar Nicole Kidman ile evliydi. Aktör halen Penelope Cruz ile birlikte. 
     
     14- Sean Connery 

     1989'un en seksi erkeği olan Connery, İskoç asıllı. Orijinal ''007'' filmleriyle ünlenen sanatçı, ''The Untouchables'' filmiyle Oscar da almıştı. 
     
     15- Mark Harmon 

     1986'nin en yakışıklısı olan Harmon, bugün 52 yaşında. 
     
     16- George Clooney 

     1997'nin seksi erkeği olan Clooney, ününü ''ER'' adlı televizyon dizisine borçlu. 

     
</TEXT>
</DOC>
