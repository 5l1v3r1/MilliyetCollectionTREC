<DOC>
<DOCNO> 239104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sonspo05.html </URL>
<DATE> 2004/05/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
A. Sebatspor Ankaragücü'nü yenip ligde kalışımızı ilan edeceğiz... 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, hafta sonu sahalarında Ankaragücü'nü yenerek ligde kalmak istediklerini bildirdi. 
     Veli Sezgin, AA muhabirine yaptığı açıklamada, Beşiktaş karşılaşmasından hak ettikleri bir galibiyetle ayrıldıklarını belirterek, ''Son haftaya böylece avantajla girmiş olduk. Hafta sonu sahamızda Ankaragücü'nü yenip ligde kalışımızı ilan etmek istiyoruz'' dedi. 
     Ankaragücü'nün geçen hafta Adanaspor karşısında yenilgiyle ayrıldığını kaydeden Sezgin, ''Son haftalarda iddiası olmayan takımlarda düşüş olur. Böyle sonuçların alınması normal. Biz ise tüm konsantremizi Ankaragücü maçına verdik. Kazanmaya ihtiyacımız var ve kazanacağız'' diye konuştu. 
     Ligden kalma mücadelesi veren 4 takımın yapacağı maçların ligden düşecek 3. takımı belirleyeceğini ifade eden Sezgin, şöyle konuştu 
     ''Bizimle birlikte Çaykur Rizespor ve sahası kapanmazsa Bursaspor kendi sahalarında oynayacaklar. Son hafta sahasında oynayacak takımlar avantajlı. İstanbulspor'un deplasmanda oynayacak olması ise dezavantaj. 4 takım da kazanırsa, rekor puanlı takım küme düşecek. Biz diğer takımlara oranla kendimizi daha avantajlı görüyoruz.'' Sezgin, Bursaspor maçında bir gol atan ve bir de asist yapan Oktay'ın sezon ortasında sözleşmesinin bitmesi ile ilgili olarak da, ''Oktay'ın sakatlığı var. Sezon sonunda ameliyat olacak ve kampa yetişecek. Oktay da diğer oyuncular gibi takıma fazla katkı sağlayacaktır'' diye konuştu. 
     
</TEXT>
</DOC>
