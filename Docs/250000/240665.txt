<DOC>
<DOCNO> 240665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sondun31.html </URL>
<DATE> 2004/05/17/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Emlak kralına sokakta infaz... 
</HEADLINE>
<TEXT>

     Hollanda'nın emlak kralı olarak bilinen ve ülkenin en zengin ilk 100 kişisi arasında yer alan Willem Endstra 52 , başkent Amsterdam'da sokak ortasında kurşunlanarak öldürüldü. 
     Polisten verilen bilgiye göre, Willem Endstra, kentin Apollolaan caddesinde bulunan işyerinin hemen yakınında bugün öğle saatlerinde kimliği belirsiz kişi ya da kişilerce kurşun yağmuruna tutuldu. 
     Emlak kralının, ağır yarılı halde hastaneye kaldırılırken yaşamını yitirdiği, bir kişinin de hafif yaralandığı bildirildi. 
     Polis, saldırıyı düzenleyenlerin kaç kişi oldukları ve nasıl kaçtıklarınınsa henüz bilinmediğini açıkladı. 
     Basında zaman zaman 'yeraltı dünyasının bankası' olarak da adlandırılan emlak kralı Endstra, son günlerde suç şebekeleriyle sıkı ilişkileri bulunduğu ve kara para akladığı iddialarıyla gündeme gelmişti. 
     
</TEXT>
</DOC>
