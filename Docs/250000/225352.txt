<DOC>
<DOCNO> 225352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/siyaset/siy03.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadıköy, Havaray ile tanışacak' 
</HEADLINE>
<TEXT>

   AKP Kadıköy Belediye Başkan adayı Özerol, "Havaray projesi ulaşım sorununu bitirecek" dedi 
      GÖKHAN KARAKAŞ İstanbul 

   
   AKP Kadıköy Belediye Bakan adayı Ümit Özerol, seçimi kazanmak için hazırladığı projeleri vatandaşlara anlatıyor. Uzun süre İstanbul Büyükşehir Belediye Başkan Vekilliği yaptığı için yerel yönetim konusunda tecrübeli olduğunu söyleyen Özerol, Kadıköy'ün kaynaklarını en iyi şekilde kullanacağını vurguluyor. 
   
   Sağlıklı ve temiz bir çevre 
   Kadıköylüleri, geleceğin taşıma sistemi olan Havaray Projesi'yle tanıştıracağını belirten Özerol, düşük maliyetle bu çalışmayı bitireceklerini söyledi. 
   Özerol, "Büyükşehir Belediyesi'yle ortaklaşa yürütülecek Havaray Taşıma Sistemi'yle ilçenin ulaşım sorununu çözeceğim. Türkiye'nin en ünlü semt pazarı olan Salı Pazarı düzenlenerek, kat otoparklı modern bir alan haline getirilecek. Kurbağlıdere'yi tekrar Kadıköy'e kazandırarak temiz ve sağlıklı bir çevre oluşturacağım. İlçenin en büyük sorunları arasında yer alan trafiğin rahat akışı için toplu taşıma projelerini en kısa zamanda hayata geçireceğim. En önemlisi şimdiye kadar kötü kullanılan belediye kaynaklarını en iyi şekilde değerlendireceğim" diye konuştu. 
   
   
   
   
   
</TEXT>
</DOC>
