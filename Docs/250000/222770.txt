<DOC>
<DOCNO> 222770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/soneko11.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen enflasyon ortamında bankacılık... 
</HEADLINE>
<TEXT>

     Ankara Sanayi Odası'nın ASO ''Düşen Enflasyon Ortamı'' raporuna göre, düşük enflasyon durumunda bankaların kar marjları düşerken, maliyetleri kontrol edemeyen, verimli çalışmayan bankaların zor duruma düşecekleri ifade edildi. 
     Raporda, bunun sonucunda banka birleşmelerinin yaşanmasının beklenebileceği kaydedildi. 
     Bankacılık anlayışının değişeceğine dikkat çekilen raporda, sektörde artan rekabet ile müşteri memnuniyetinin önem kazanacağı kredi değerlendirme ve tahsis mekanizmaları ortamının ve sektörün yeni koşullarına bağlı olarak değişeceği ifade ediliyor. 
     Geleceğin öngörülebilmesiyle bankacılık sisteminde yaşanması beklenen gelişmelerin bir araya gelmesiyle vatandaşın uzun vadeli kredi kullanma olanaklarının ortaya çıkacağı kaydedildi. 
     Sermaye piyasasından kamunun borçlanma baskısının kalkması ile özel sektör tahvilleri ihraç edileceği vurgulanan raporda, sermaye piyasasında değişkenliğin azalacağı, küçük yatırımcıların sayısının artacağı belirtildi. 
     Faiz oranlarındaki düşüş ile tüketici kredileri ve kredi kartlarıyla desteklenen bir tüketim patlamasının yaşanacağı, bu tüketim patlamasının bir durgunluk döneminin takip etmesi olasılığı da bulunduğu vurgulanırken, bu tüketim patlamasının bankaların kredi hacminin artmasına sebep olacağı ve uygulanan mali disiplin ve reel faizlerdeki düşüşün bankacılık sistemi menkul değerler cüzdanında azalmaya neden olacağı ifade edildi. 
     
     PROFESYONELLERİN ÖNEMİ ARTACAK 

     Değişkenliğin azalması sonucunda herkesin pozitif getiri elde etmesinin zorlanacağından portföy yönetim hizmeti veren profesyonellerin öneminin artacağı belirtilirken, ipotek piyasasının kurulması ve gelişmesi ile düşük ödemelerle ev sahibi olma fırsatı ortaya çıkacağı kaydedildi. 

     
</TEXT>
</DOC>
