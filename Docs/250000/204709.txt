<DOC>
<DOCNO> 204709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/guncel/gun90.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Arif olan...    Şimdi şu yazıyı dikkatle okuyun "Word'ü açıp, eğer internette dolaşan bilgileri "copy" edip, sonra da bunu yazılarının arasına "paste" ediyorlarsa, bu elle değil ayakla yazmaktan da kötüdür. Kendi beyinsel üretimleri yerine, kaynağını bilmedikleri şeylerle, sütunlarını doldururlar... İnternette her dolaşanı aynen copy'leyip, sonra da bunu word'deki yazılarına paste edenler, her gün köşelerini böylece doldurabilirler..." 
   Yazan Mehmet Barlas. Tarih 25 Aralık Perşembe. Başlık Kandırılmış Bir İnsanın Dramı Kandırılan İnsan Emre Aköz... 
   Sayın Dr. İsmet Salu ağabeyimizin yakın arkadaşı olan Mehmet Barlas, salı günü yazdığımız "Merhaba, biz internetten geldik " başlıklı yazımızı okumuş olsa gerek. Bizim "Türk Televizyonlarında Unutulmayan Anlar"la "İnternetten Geldi" söylemi altında geçtiğimiz Cumartesi köşesini kaplayan Emre Aköz, "Yazılarını elle yazıyor, her gün bilgisayardan söz eder oysa. Bizi kandırıyormuş " diye Mehmet Bey'e dokundurunca Mehmet Bey dokundurmakla kalmamış, nakavt etmiş Aköz'ü. Ağır olmuş valla... Hele o başlık .. 
   Emre Bey'e "internetten vahiy olunan" o yazıdan sonra Türk Televizyonlarında Unutulmaz Anlar'dan iki bölüm daha koyduk bu köşeye. Bakalım onlarda Emre Bey'e internet ağbisinden gelecek mi... 
   Bu arada, Mehmet Barlas haklı. Önemli olan yazının bilgisayarda ya da elle yazılması değil. Sayın Dr. İsmet Ağabey bu konuya daha önce değinmişti. Yine değinmiş bugün. Evet, önemli olan beyinle yazılması. Değil mi Sayın Yüksel Aytuğ 
   
   Kim ilerde    Çok sık duyarız "Ağbi, adamlar bizden 50 yıl ilerde " Kim o adamlar Amerika, Almanya, İngiltere ve kısaca Avrupa... Şimdi büyük harflerle yazmak lazım "DEĞİLLERMİŞ " 
   Deli Dana hastalığına rastlanan ABD'de Tarım Bakanı Ann Veneman bakın ne demiş bu olayın üstüne "Noel yemeği için ben de biftek hazırlamayı düşünüyorum .." 
   Neyi hatırlatıyor bu size Radyasyonlu çay, hormonlu çilek, fındık desek 
   Bizim yıllar önce geçtiğimiz derelerden geçmeye başlamışlar. Ancak ABD'li bakanın açıklaması yetmez. Birkaç tavsiyemiz olacak naçizane... 
   Toplayın ne kadar kameraman varsa, basın toplantısı düzenleyin. Koyun önünüze koca bir tabak biftek, afiyetle yiyin... 
   Bizim fındık için yaptırdığımız "Aganigi" tarzında şöyle güzel bir şarkı yaptırın, sağlam da bir reklam çektirin. Tüketimi arttırın... 
   Hastalık tespit edilen hayvanları değerlendirin. Kurban bayramı geliyor. Sevabına Deli Dana bulunan hayvanları Irak'a gönderin. Özgürlük ve demokrasiden sonra karın tokluğunu da getirmiş olun. Hem halkın karnı iyice doyar, hem de bir süre sonra askerlerinize saldıracak Irak'lı kalmaz... 
   ABD'de başkan çok önemlidir. Tam bir kovboy olan ve bol bol et yiyen Bay Bush'u derhal tıbbi kontrolden geçirin. Muhtemelen hastalık kaptığı ortaya çıkacaktır. Deli Dana gibi kıtalar ötesi Irak'a saldırmasının nedeni başka ne olabilir 
   
   İbo'nun tırnağı bile olamam .. 
   Luciano Pavarotti 
   
   Güzel Düşündüm 
   "Maymunun gözü açıldı derler, acaba maymunun gözü kapalı mıydı " 
</TEXT>
</DOC>
