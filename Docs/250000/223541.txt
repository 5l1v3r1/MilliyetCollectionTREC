<DOC>
<DOCNO> 223541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur11.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'te DHKP C üyesi 6 kişi yakalandı 
</HEADLINE>
<TEXT>

     Kocaeli'nin Derince İlçesi'nde, terör örgütü DHKP C üyesi 1'i kadın 6 kişi yakalandı. 
     Bu kişilerle birlikte, 3 adet Kalaşinkof tüfek, 660 adet mermi ve çok sayıda yayın ele geçirildi. 
     Kocaeli Emniyet Müdürlüğü Terörle Mücadele Şube Müdürlüğü ekipleri, İstanbul Emniyet Müdürlüğü'nce 10 yıldır aranan Sedat Barkın'ı, yaklaşık 2 hafta öce Soydan İş Merkezi'nde yakalayarak, İstanbul polisine teslim etti. 
     Barkın'ın İstanbul'daki ifadesi doğrultusunda operasyonu genişleten polis, örgütle ilişkisi bulunduğu belirlenen Ali A. 28 ve birlikte yaşadığı Özlem U'nun 23 evine baskın düzenledi. Evde yapılan aramada, 3 Kalaşinkof tüfek ve bunlara ait 4 şarjör, 660 dolu fişek ile örgüte ait çok sayıda yayın ele geçirildi. 
     Gözaltına alınan zanlıların verdiği bilgi doğrultusunda örgütle ilişkisi olan Ayhan U. 24 , İsmail T. 24 , Aydın Y. 28 ile Süleyman K. da 34 gözaltına alındı. 
     Olayla ilgili soruşturma sürüyor. 
     
</TEXT>
</DOC>
