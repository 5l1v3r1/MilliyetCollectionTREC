<DOC>
<DOCNO> 223187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo20.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'dan futbol... Espanyol'da Tayfun-Luis Fernandez gerginliği 
</HEADLINE>
<TEXT>

     İspanyol 1. Futbol Ligi'nde La Liga ligde kalma mücadelesi veren Espanyol takımında, teknik direktör Luis Fernandez Toledo, ''antrenmanlarda gevşek'' davrandığı gerekçesiyle Türk futbolcu Tayfun Korkut ile soyunma odasında yüz yüze bir konuşma yaptı. 
     La Liga'da 26 puanla 19. sırada bulunan Espanyol'da sezon sonuna yaklaşıldıkça tansiyonun daha da arttığı belirtiliyor. Espanyol'u kurtarmak için göreve getirilen teknik direktör Fernandez ile Tayfun'un yıldızlarının bir türlü barışmadığı söylenirken, Türk futbolcu son haftalarda maçlarda ilk 18'e dahi alınmıyor. 
     Paris Saint Germain'in eski teknik direktörü Fernandez ile Tayfun arasındaki gerginliğin, bugünkü antrenmana da yansıdığı belirtilirken, antrenmanın sona ermesine yakın bir zamanda konsantrasyonun oldukça fazla olduğu anda Tayfun'un bir şeylere gülmesinin teknik direktörü kızdırdığı kaydedildi. Türk futbolcu ile soyunma odasında yüz yüze bir konuşma yapan Fernandez'in, ''daha fazla ciddiyet'' istediği söylendi. 
     Tayfun ise ''Takımın zor bir dönemden geçtiğinin tamamiyle farkındayım, sadece bir futbolcu arkadaşımın bir hareketine güldüm'' dedi. Kadroya alınmamasıyla ilgili hiçbir şey söylemeyen Türk futbolcu, sakin ve normal bir şekilde takım arkadaşlarıyla antrenmanlarını yapmaya devam ediyor. 
     Geçen hafta kendi sahasında oynadığı maçta Racing'e 1-0 yenilen Espanyol, bu pazar deplasmanda Zaragoza ile oynayacak. 
     
</TEXT>
</DOC>
