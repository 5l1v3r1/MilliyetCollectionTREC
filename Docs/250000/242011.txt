<DOC>
<DOCNO> 242011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/sontur18.html </URL>
<DATE> 2004/05/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Önce para çekti, sonra "kartım çalındı" dedi 
</HEADLINE>
<TEXT>

     Bolu'nun Mudurnu İlçesi'nde, 2 bankanın ATM'sinden 12 milyar 370 milyon lira çektikten sonra, kredi kartının çalındığını söyleyerek, bankaya başvuran kişi hakkında savcılığa suç duyurusunda bulunuldu. 
     AA muhabirinin aldığı bilgiye göre, bir kamu kuruluşunda çalışan M.D, Vakıflar Bankası'ndan aldığı kredi kartı ile Akbank'a ait ATM'den 5 işlem yaparak 1 milyar lira, Ziraat Bankası'na ait ATM'den ise 61 işlem yaparak 11 milyar 370 milyon lira çekti. 
     M.D, daha sonra kredi kartının çalındığını söyleyerek, kartı aldığı Vakıflar Bankası'na başvurdu. 
     M.D'nin kredi kartından, aynı gün 12 milyar 370 milyon lira çekildiğini tespit eden banka yetkilileri, M.D. hakkında ''kredi kartı dolandırıcılığı'' yaptı iddiası ile Mudurnu Cumhuriyet Savcılığı'na suç duyurusunda bulundu. 
     Mudurnu Cumhuriyet Savcılığı'nın olayla ilgili soruşturma başlattığı öğrenildi. 
     
</TEXT>
</DOC>
