<DOC>
<DOCNO> 207533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/soneko35.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bir rekora daha imza attı... 
</HEADLINE>
<TEXT>

     İMKB Bileşik Endeksi 2. seansta 259. puan artışla 19,926.48 puandan kapandı. 
     Endeks, bu değeriyle, Borsa'da şimdiye kadar oluşan en yüksek kapanışı oluşturdu. Borsa'da önceki tarihi kapanış rekoru 19,696.61 puanla 5 Ocak 2004 günü kırılmıştı. 
     Hisse senetleri, bugünkü 2. seansta ortalama yüzde 1.32 oranında değer kazandı. 
     İlk seanstaki 262.04 puanlık artış dikkate alındığında Borsa endeksi, günün tamamında 521.57 puan yükseldi. Hisse senetlerindeki günlük değer artışı da yüzde 2.69 oldu. 
     2. seansta, hisse senetlerinin ortalama değer kazancı yüzde 1.32 oldu. 
     Endeks, 2. seansa 38.76 puan artışla 19,705.71 puan seviyesinde başladı. İlk yarıyı 19,749.49 puandan geçen endeks, seans içinde en düşük 19,582.57, en yüksek 19,968.85 puanı gördü. 
     2. seans kapanışında mali endeks 548.08 puan artışla 27.777.30 puana, sanayi endeksi 74.43 puan artışla 17,108.05 puana, hizmetler endeksi 51.25 puan artışla 10,467.31 puana yükseldi. 
     Böylece ilk seansa göre mali grup hisseler ortalama yüzde 2.01, sanayi grubu hisseler ortalama yüzde 0.44, hizmetler grubu hisseler ortalama yüzde 0.49 değer kazandı. 
     2. seansta işlem gören toplam 289 hisse senedinden 153'ü değer kazandı, 70'i değer yitirdi, 66'sinin fiyatında değişiklik olmadı. 
     Seansta, 945 trilyon 736 milyar 24 milyon liralık işlem hacmi kaydedildi. Günlük işlem hacmi ise 1 katrilyon 440 trilyon 611 milyar 120 milyon lira olarak hesaplandı. 
     2. seansta Yapı Kredi Bankası, Doğan Holding, İş Bankası C, Garanti Bankası ve Sabancı Holding, en yoğun işlem gören hisse senetleri olarak belirlendi. 

     
</TEXT>
</DOC>
