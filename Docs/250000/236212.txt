<DOC>
<DOCNO> 236212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/30/son/sonsiy10.html </URL>
<DATE> 2004/04/30/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Derviş'e ekonomistler platformundan ihraç 
</HEADLINE>
<TEXT>

     CHP İstanbul milletvekili Kemal Derviş, Ekonomistler Platformu ve Onur Kurulu üyeliğinden ihraç edildi. 
     Derviş, 8 ay önce söz vermesine karşın geçtiğimiz günlerde Washington'da Ekonomistler Platformu tarafından düzenlenen "5. Ekonomi Politikaları Zirvesi"ne katılmaması nedeniyle Ekonomistler Platformu Danışma ve Onur Kurulu üyeliğinden ihraç edildi. 
     Ekonomistler Platformu Yönetim Kurulu ihraç kararında, Türkiye'nin rekabet avantajlarının anlatıldığı zirvenin düzenlendiği 22 Nisan tarihinde Derviş'in Washington DC'de olmasına rağmen zirveye katılmadığı, toplantıya 2 gün kala "katılmama kararı"nı bildirdiği anımsatıldı. 
     Kararda ayrıca, Derviş'in Morgan Stanley, JP Morgan- Chase, Alliance Capital Management, Goldman Sachs, Smyrna Capital, Soros Fund Management başta olmak üzere bir çok yabancı kurumdan, Moody's, S P gibi derecelendirme kurumlarından ve akademik çevrelerden zirveye katılan yaklaşık 15 yabancı konuk arasında "ülekimiz ve Ekonomistler Platformu'nu müşkül duruma düşürmesi" nedeniyle bu kararın alındığı kaydedildi. 
     22 Nisan tarihinde Washington'da düzenlenen "5. Ekonomi 
     Politikaları Zirvesi-NY Round" toplantısı'na Ekonomiden Sorumlu Devlet Bakanı Ali Babacan, Merkez Bankası Başkanı Süreyya Serdengeçti de katılarak bir sunum gerçekleştirmişti. 
     
</TEXT>
</DOC>
