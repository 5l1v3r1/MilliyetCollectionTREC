<DOC>
<DOCNO> 204628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo16.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruud Van Nistelrooy, Manchester'a imzalıyor 
</HEADLINE>
<TEXT>

     Manchaster United Teknik Direktörü Sir Alex Ferguson, Hollandalı futbolcuları Ruud Van Nistelrooy'un, Manchester United ile yeni bir sözleşme imzalayacağını açıkladı. 
     Ruud Van Nistelrooy, prim ve sponsor ücretlerinin yer almayacağı bu sözleşmeye imza atarsa, yılda 3 milyon, haftada da 57 bin 500 Euro kazanacak. 
     Ferguson, Van Nistelrooy'u Real Madrid ve FC Barcelona'nın da transfer etmek istediğini, ancak Hollandalı futbolcunun Manchester United ile yeniden sözleşmesi imzalayacağına inandığını söyledi. 
     Bu arada Hollandalı futbolcunun, Manchester United ile çıktığı 125 resmi karşılaşmada, 97 kez fileleri havalandırdığı bildirildi. 
     
     OULARE BELÇİKA'DA 

     Bu arada eski Fenerbahçeli futbolcu Süleymane Oulare, Belçika'nın Birinci Lig takımlarından Heusden-Zolder ile sözleşme imzaladı. 
     Oulare, aslında eski takımı Racing Genk ile anlaşmak istediğini belirterek, ''Ancak onlar bana sahip çıkmadı. Şimdi ise sadece prim karşılığı Heusden-Zolder ile anlaştım. Tüm sakatlıklarımı Racing Genk takımında geçirdim. Onlara kendimi feda ettim. Buna karşın beni ortada bıraktılar. Çok üzgünüm ve çok istekliyim. Genk beni almadığı için pişman olacak'' diye konuştu. 
     Öte yandan Oulare, gelecek ay başında takımıyla birlikte kamp yapmak üzere Türkiye'ye gelecek. 
     
</TEXT>
</DOC>
