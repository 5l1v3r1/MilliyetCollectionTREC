<DOC>
<DOCNO> 225258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sontur08.html </URL>
<DATE> 2004/03/24/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Engin Vural hakkında gıyabi tutuklama kararı... 
</HEADLINE>
<TEXT>

     Kartal'daki Hür ve Kabul Edilmiş Masonlar Büyük Locası Derneği Yakacık Şubesi'ne yönelik bombalı saldırıda yaralandığı için hastanede tedavisi süren Engin Vural hakkında gıyabi tutuklama kararı çıkarıldı. 
     AA muhabirinin aldığı bilgiye göre, olayda sol kolu ve sağ eli koptuğu için Kartal Dr. Lütfi Kırdar Eğitim ve Araştırma Hastanesi'nde tedavi gören Engin Vural'ın dün hastanede ifadesini alan İstanbul DGM Cumhuriyet Savcısı Bekir Raif Aldemir, bu zanlı hakkında gıyabi tutuklama kararı çıkarılması için Nöbetçi 1 No'lu DGM Yedek Hakimliği'ne başvurdu. 
     Savcılığın bu talebini uygun bulan yedek hakimlik, hayati tehlikesi süren Engin Vural'ın gıyaben tutuklanmasını kararlaştırdı. 
     Hakimliğin, Vural'ın sağlık durumunun düzelmesi halinde hastaneye giderek bu kararı vicahiye çevireceği öğrenildi. 
     
</TEXT>
</DOC>
