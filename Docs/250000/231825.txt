<DOC>
<DOCNO> 231825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas09.html </URL>
<DATE> 2004/04/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Castro Belgeseli' Amerikan televizyonunda... 
</HEADLINE>
<TEXT>

     Amerikalı sinemacı Oliver Stone tarafından çekilen Küba lideri Fidel Castro belgeseli dün akşam Amerikan kablolu HBO kanalında yayınlandı. 
     44 yıldır iktidarda bulunan 76 yaşındaki Castro, Küba halkı üzerindeki etkisinin ölümünden sonra da süreceğine inanıyor ve iktidardan ayrılmayı düşünmüyor. 
     Castro, Stone'un niçin genç birine iktidarı bırakmadığı sorusu üzerine, '' ABD Başkanı George Bush'u memnun etmek istemiyorum. Sanırım çalışırken öleceğim'' diye cevap veriyor. 
     Küba lideri, ''Ölmeye yüzde yüz hazır değilim. Etkimin artarak süreceğine inancım tam. Devrim zayıflamayacak'' ifadesini kullanıyor. 
     Küba'da geçen Mayıs'ta çekilen belgeselde Castro, Bush yönetiminin Irak'taki gibi önleyici saldırı doktrinini sert dille eleştiriyor ve daha önceki başkanlar Ronald Reagan ya da George Bush'un şimdiki yönetimden geri kalmadığını belirtiyor. 
     Castro, Küba'daki mahkumların gördüğü muameleyle ilgili bir soruya, Guantanamo'daki Amerikan üssünde tutulan 800 kadar esirin tutukluluk koşullarını eleştirerek yanıt veriyor. 
     
</TEXT>
</DOC>
