<DOC>
<DOCNO> 225425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sondun16.html </URL>
<DATE> 2004/03/25/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Fildişi'nde polis ve göstericiler çatıştı 11 ölü 
</HEADLINE>
<TEXT>

     Fildişi Kıyısı'nda güvenlik güçlerinin göstericilerin üzerine ateş açması sonucu 11 kişinin öldüğü bildirildi. 
     Muhalefet sözcüsü Bacongo Cisse, güvenlik güçlerinin tanklarla korunan ticari başkent Abidjan'ın çeşitli bölgelerinde bugünkü kitlesel gösterilere katılmak isteyen kalabalıklara ateş açtığını söyledi. 
     Cisse, güvenlik güçlerinin ateşine rağmen gösterilerin devam edeceğini belirterek, göstericilerin toplanacağı Plateau'ya varmak için her şeyi yapacaklarını kaydetti. 
     Cisse, iki kişinin Port Bouet semtinde helikopterden açılan ateşle öldürüldüğünü bildirdi. 
     Abobo banliyösünde ise bir polisin kanlar içindeki cesedinin bulunduğu belirtiliyor. 
     Devlet Başkanı Laurent Gbagbo'nun hükümeti tüm gösterileri yasaklamıştı. 
     
</TEXT>
</DOC>
