<DOC>
<DOCNO> 205508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/guncel/gun90.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin duruş 
</HEADLINE>
<TEXT>

     Sigarayı bırakmak dünyanın en kolay şeyi. Biliyorum, çünkü binlerce kez yaptım... 
Mark Twain 

     Yapamadıklarımız... 
     Her yıl sonunda bir takım kararlar alınır. Aradan 365 gün geçer. Aynı kararlar, asla uygulanamadığı için tekrar oy birliği ile, ama bu sefer başına bir de "Ağbi, bu sene Kesin’..." ibaresi eklenerek tekrar alınır. Bir bakalım kararlarımıza, sonra yorumumuzu yapacağız. 
     1- Sigarayı bırakacağım... 
     2- Sağlıklı yaşamak istiyorum, diyet yapacağım, spora başlıyorum... 
     3- Pozitif olacağım, kavga etmeyeceğim, strese girmiyeceğim... 
     4- Gereksiz hiçbir şey almayacağım, para biriktireceğim. 
     5- Kendime ve sevdiklerime daha fazla zaman ayıracağım. 
     Evet... Bu kararları alırsınız, sonra da uygulayamazsınız. "Yahu yine olmadı, ne iradesiz insanım " diye hiç üzülmeyin. Çünkü onların yerine "Bu sene..." 
     1- Kar maskesiyle bardan kaçmayacağım. 
     2- 80 yaşında kafama yazar kasa fırlattırmayacağım. 
     3- Bar kapısında assolist ayağıma "Boşu boşuna" kurşun sıktırmayacağım. 
     4- Sürekli kocamın tecavüz davalarıyla uğraşmayacağım. 
     5- Ne amaçla olursa olsun, kimsenin kocasıyla otel odasında tost yemeyeceğim.... 
     Demek zorunda da kalabilirdiniz. Siz yine ilk beş maddeyi gerçekleştirmeye çalışın. Bu sene olmazsa "Seneye... Yerse " der, yine denersiniz. Ama aşağıdaki 5 madde, ne bu sene, ne de başka bir sene hazmedilmez. 
     
     HİÇ .. 
     100 kişiye sorduk 
     Hiç yeni yılda sigarayı bırakmayı denediniz mi 
     98 Evet denedim. 
     2 Hayır denemedim. 
     
     Peki bırakabildiniz mi 
     2 Evet bıraktım. 
     98 Hayır bırakamadım. 
     
     İşte aday cümleler... 
     Deniz Arman’ın, "Ekranlarda Yayınlanan En Salak Cümle Yarışması" duyurusunu yaptığı günün akşamı, "Deniz Arman’la Kum Saati" adlı programı seyrettik. Yarışmanın içeriğini anlamış mıyız anlamamış mıyız kaygısıyla kendimize bir sınav yapıp, Deniz Arman ve Reha Mağden’in sohbetinden istenilen özelliklere haiz cümle adaylarını aşağıya çıkarttık. Kolay hem, kanal kanal gezmenize, saatler harcamanıza da gerek yok.Tüm bu cümleler 1 saat içerisinde söylendi. Eh, bu da bizden ona küçük bir yeni yıl hediyesi... 
     
     Nasıl şey yaptım yaa 
     Deniz Arman Sabahattin Ali’nın yok... eeee... tabii... eeee... 
     Reha Mağden Milli Eğitim Bakanı Hasan Ali Yücel zamanında... 
     Deniz Arman Lan nasıl şey yaptım ya Hasan Ali Yücel, Sabahattin Ali’yi de nerden çıkardım boncuk boncuk terler 
     
     Çözemedik 
     "Ne mutlu ki, çok ki .." b b 
</TEXT>
</DOC>
