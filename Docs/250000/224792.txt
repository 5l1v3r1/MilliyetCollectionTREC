<DOC>
<DOCNO> 224792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/soneko11.html </URL>
<DATE> 2004/03/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İMKB... KARDEMİR ve Lüks Kadife'nin işlem sıraları açıldı... 
</HEADLINE>
<TEXT>

     Ulusal Pazar'da işlem gören Kardemir ve Lüks Kadife hisse senetlerinin işlem sıraları açıldı. 
     İMKB'den yapılan açıklamaya göre, Karabük Demir Çelik Sanayi ve Ticaret A.Ş hisse senetlerinin işlem sıraları, şirketten gelen mali tablo ve ekspertiz raporunun dünkü Borsa Günlük Bülteni'nde yayınlanması nedeniyle bugün yeniden işleme açıldı. 
     Açılışın ilk 15 dakikası dolarken, Kardemir A hisselerinin fiyatı 4 bin 675 liradan 4 bin 750 liraya, Kardemir B hisselerinin fiyatı 4 bin 250 liradan 4 bin 300 liraya ve Kardemir D hisselerinin fiyatı da 2 bin 825 liradan 2 bin 900 liraya çıktı. 
     Ulusal Pazar'da işlem gören Lüks Kadife Ticaret ve Sanayii A.Ş hisse senetlerinin işlem sırası da şirketten gelen mali tabloların dünkü Borsa Günlük Bülteni'nde yayınlanması nedeniyle bugün yeniden işleme açıldı. 
     Seansın ilk 15 dakika sonunda Lüks Kadife hisselerinin fiyatı 3 bin 350 liradan 3375 liraya çıktı. 
     
</TEXT>
</DOC>
