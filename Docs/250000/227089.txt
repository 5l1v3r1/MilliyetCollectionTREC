<DOC>
<DOCNO> 227089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yasam/yas06.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Turiste 'mazgal' işkencesi 
</HEADLINE>
<TEXT>

   Tatil için İstanbul'a gelen, Suriyeli turistin ayağı mazgala sıkıştı. Sol bacağı kırılma tehlikesi atlatan turisti mazgaldan itfaiye kurtardı 
      MUSTAFA KURTARAN İstanbul 
   
   İstanbul'a tatile gelen Suriyeli bir turistin ayağı mazgala sıkıştı. Bir türlü ayağını mazgaldan çıkaramayan turisti, itfaiye kurtardı. 
   Suriyeli Abdullah Samur, önceki akşam taksiyle İstanbul Deniz Otobüsleri İşletmesi'nin Yenikapı'daki terminalinde bıraktığı valizlerini almak için taksiyle gitti. 
   
   Hastaneye kaldırıldı 
   Samur, valizleri alıp taksinin bagajına yerleştirdi. Daha sonra taksiye binmek üzere kaldırımdan inen Samur'un, ayağı bastığı mazgalın arasına girdi. Ayağını mazgaldan çıkaramayan Samur'a yardım etmeye çalışan vatandaşların çabaları da sonuç vermedi. Kısa sürede olay yerine gelen itfaiye, Samur'un ayağını yaklaşık 10 dakika süren çalışmanın ardından mazgaldan kurtardı. Sol bacağı kırılma tehlikesi atlatan Samur, hastaneye kaldırıldı. 
   
   
   
</TEXT>
</DOC>
