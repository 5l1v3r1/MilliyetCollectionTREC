<DOC>
<DOCNO> 220599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/ekonomi/ekoz1.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Enerjide özelleştirme 2005'e kalıyor    ANKA 
   Hükümetin bu yıl için planladığı elektrik dağıtım tesislerinin özelleştirmesi, Dünya Bankası'ndan gelen ve "pazara güçlü yabancı şirketlerin de girmesini sağlayın" uyarısı üzerine 2005'e kaldı. Enerji Bakanlığı ile Dünya Bankası, dağıtım tesislerini "hemen satmak" isteyen Maliye Bakanı Kemal Unakıtan'ı, öne sürdükleri tezlerle 2005 yılında özelleştirmeye ikna ettiler. Dünya Bankası'nın, enerji sektörünün reform çalışmalarını izlemek üzere istediği direktörün Maliye Bakanı Kemal Unakıtan olması bekleniyor. 
   
   İş arayanların sayısı yüzde 71.5 arttı    ANKA 
   İş bulmak için Türkiye İş Kurumu'na İŞKUR başvuranların sayısı 2003 yılında, önceki yıla göre yüzde 71.5 oranında artarak 557 bin 92'ye ulaştı. İŞKUR Genel Müdürü Necdet Kenar, işsizliğin artmadığını, iş arayanların sayısındaki artışın ise işsizlerin İŞKUR'u bir çözüm olarak görmesinden kaynaklandığını söyledi. İŞKUR verilerine göre, 2003 yılında 452 bin 991'i erkek, 104 bin 101'i de kadın olmak üzere toplam 557 bin 92 kişi iş bulmak içinİŞKUR'a başvuruda bulundu. 
   
   İki ayda 1 milyona yakın kişi gitti    ANKA 
   Ocak - şubat döneminde yurt dışına giden Türkler'in sayısı, geçen yılın aynı dönemine göre yüzde 33.2 oranında arttı. Yurt dışına giden Türkler'in sayısı yılın ilk iki ayında bir milyona yaklaştı. Kültür ve Turizm Bakanlığı verilerine göre, bu yıl ocak ayında 562 bin 93, şubat ayında da 421 bin Türk vatandaşı yurt dışına gitti. Geçen yılın ocak ayında 346 bin 317, şubat ayında 391 bin 638 Türk, yurt dışına gitmiş, iki aylık toplam da 738 bine yaklaşmıştı. Buna göre, yılın ilk iki ayında yurt dışına giden Türkler'in sayısı, geçen yıla göre yüzde 33.2 oranındaarttı. 
   
   Kuveyt Türk'e Fitch'ten 'B ' kredi notu    Kuveyt Türk, uluslararası rating kuruluşu Fitch'ten uzun vadeli döviz ve TL. cinsinden 'B ' kredi notu alarak Türkiye'nin önde gelen bankaları arasında yerini aldı. Kuveyt Türk, böylece Türkiye'deki ilk on banka arasında olma hedefine yönelik yükselişini pekiştirdi. Kuveyt Türk Genel Müdürü Ufuk Uyan Fitch'in bu derecelendirmesinin gerek şeffaflık, gerekse uluslararası rekabet açısından kendileri için önemli olduğunu, hem Kuveyt Türk'ün hem de ülkemizin özellikle Körfez Bölgesi'nde bunun avantajlarından yararlanacağını belirtti. 
   
   
</TEXT>
</DOC>
