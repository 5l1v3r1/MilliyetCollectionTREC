<DOC>
<DOCNO> 215536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur15.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
17 ton şekerle kayıplara karışan kamyon aranıyor... 
</HEADLINE>
<TEXT>

     Antalya'ya gönderilmek üzere Konya'dan yüklediği 17 ton şekeri kaybolan Hacı Ali Karagöz, şekerle birlikte kayıplara karışan kamyonu arıyor. 
     Öz Beşışıklar Nakliye Firması Sahibi Hacı Ali Karagöz, İstanbul'da faaliyet gösteren bir gıda şirketi tarafından sipariş verilen 17 ton şekerin, Antalya'daki bir adrese götürülmek üzere 51 KF 331 plakalı kamyona yüklendiğini belirterek, daha sonra yükün Antalya'ya ulaşmadığını öğrendiğini kaydetti. Bunun üzerine siparişi veren firmayla irtibata geçtiğini anlatan Karagöz, şirketten de şekerin verilen adrese ulaşmadığı bilgisini aldığını ve Konya'da Emniyet Müdürlüğü'ne başvurduğunu bildirdi. Şekerin Antalya'da bazı firmalara düşük fiyatla satıldığı bilgisi üzerine Antalya'ya geldiğini vurgulayan Karagöz, olayla ilgiliAntalya Emniyet Müdürlüğü'ne de başvuruda bulundu. 
     Tüm araştırmalara rağmen aracın bulunamadığını ifade eden Hacı AliKaragöz, ''İki haftadır kayıplara karışan kamyonu arıyorum ve aracın bir an önce bulunmasını istiyorum'' diye konuştu. 
     
</TEXT>
</DOC>
