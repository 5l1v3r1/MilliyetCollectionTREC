<DOC>
<DOCNO> 245086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sontur04.html </URL>
<DATE> 2004/06/03/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yasadışı avcılık için tazminat bedelleri belirlendi... 
</HEADLINE>
<TEXT>

     Çevre ve Orman Bakanlığı, Merkez Av Komisyonu MAK kararları doğrultusunda, 2004-2005 av sezonunda koruma altında bulunan av ve yaban hayvanlarının yasadışı avlanmaları halinde uygulanacak tazminat bedellerini belirledi. 
     AA muhabirinin aldığı bilgiye göre, Çevre ve Orman Bakanlığı, MAK kararları doğrultusunda 2004-2005 av sezonunda koruma altında bulunan av ve yaban hayvanlarının yasadışı avlanmaları halinde, birer adedi için uygulanacak tazminat bedellerini saptadı. 
     Buna göre, memeliler ve sürüngenlerden Hakkari, Toroslar, Kaçkar dağlarında olduğu yönünde gözlem ve görüşler doğrultusunda Anadolu parsının leopar yasadışı avlanılması halinde birer adedi için 30 milyar, ulusal ve uluslararası kırmızı listede bulunan memelilerden sırtlan için 10 milyar, Akdeniz foku için 7.5 milyar, vaşak için 4 milyar, Dorkas ceylanı avlayanlar için 5 milyar lira tazminat bedeli alınacak. 
     Memeli ve sürüngenlerden ala geyik, kızılgeyik, yabankoyunu, Anadolu yaban koyunu, ayı için 15 milyar yaban keçisi, çengel boynuzlu dağkeçisi için 5.5 milyar karaca, ceylan ahu 4 milyar su samuru, yaban kedisi, sazlık kedisi, karakulak için 3.5 milyar kurt, alaca, sansar için 750 milyon porsuk, gelincik, kokarca, kakım, sincapgiller familyasından bütün türler için 400 milyon, korunan memeli ve sürüngenlerden diğer türler için 350 milyon lira tazminat bedeli uygulanacak. 
     
     KUŞLAR İÇİN 
     Atmacagiller ve doğangiller familyasındaki bütün türler için 5 milyar ak pelikan, toy, orman horozu, huş tavuğu, flamingo, turnagiller, leylekgiller familyasındaki bütün türler ve kuğular için 1 milyar 750 milyon urkeklik, çilkeklik, sülün, turaç, balıkçıgiller familyasındaki bütün türler gri balıkçıl hariç , ördekgiller familyasındaki korunan diğer türler 400 milyon kargalar 100 milyon korunan kuşlardan diğer türler için 350 milyon lira tazminat bedeli belirlendi. 
     Ulusal ve uluslararası kırmızı listede bulunan kuşlardan tepeli pelikan, mezgeldek, yakalı toy, kelaynak için 2.5 milyar küçük karabatak, dikkuyruk, pasbaş patka, yaz ördeği, kadife ördek, kaşıkgaga, küçük sakarca, Sibirya kazı, bıldırcın kılavuzu, incegagalı kervançulluğu 500 milyon, ördekgiller familyasındaki korunan diğer türler için 400 milyon lira tazminat bedeli alınacak. 
     
     TİLKİ AVINA 550 MİLYON 
     Koruma altında bulunan memelilerden tilki, ağaçsansarı, kayasansarı için 550 milyon yaban domuzu için 500 milyon yabani tavşan, ada tavşanı için 350 milyon çakal, kuyruksüren için 100 milyon lira tazminat bedeli tespit edildi. 
     Yabankazı sakarca ve yaban ördekleri, kınalıkeklik, kumkekliği, kaya güvercini, tahtalı, üveyik, kargalar, sakarmeke, bıldırcın, çulluk, su çulluğu, küçük su çulluğu, karatavuk, serçe, canlı mühre olarak kullanılan yaban ördekleri ve kazları, keklikleri için 50-500 milyon lira arasında değişen bedel alınacak. 
     Kuş türlerinin yumurtaları, belirlenen bedelin yüzde 5'i olarak saptandı. 
     Bu av ve yaban hayvanlarının trofe ve tahnitlerinin ele geçirildiği suçlara da aynı tazminat bedelleri uygulanacak. 
     Yabancı uyruklu avcılar için, tespit edilen bu değerlerin beş misli geçerli olacak. 
     
</TEXT>
</DOC>
