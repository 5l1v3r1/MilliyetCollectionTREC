<DOC>
<DOCNO> 215914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/yasam/yas03.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırçalar yerine kalem konuştu 
</HEADLINE>
<TEXT>

   'Anı yazarı' kervanına ressam Mehmet Güleryüz de katıldı. Güleryüz'ün 'Güldüğüme Bakma' adlı kitabında topladığı anıları gürültü koparacak... 
      Elif Korap 
   
   Ressam Mehmet Güleryüz'ün, anılarını yazdığı kitabı "Güldüğüme Bakma", Türkiye İş Bankası Yayınları'ndan bu hafta piyasaya verilecek. Kitapta, sanatçı dostlarına ağır eleştiriler yönelten Güleryüz, Komet'in bir filmde çırılçıplak figüranlık yaptığını yazıyor. Heykellerini Ali Poyrazoğlu'nun elinden zor kullanarak kurtardığını anlatan Güleryüz, tartışma yaratacak kitabında Hüsamettin Koçan'ın resimlerinde Erol Akyavaş'tan alıntı yaptığını, Burhan Doğançay'ın da iddia edildiği gibi Amerika'da tanınmadığını kaleme aldı. İşte kitaptan bazı bölümler 
   
   Çıplak figüran Komet 
   "Bir gün Bebek'te Duygu Sağıroğlu ve ekibiyle karşılaşmıştık. Başrollerde Fikret Hakan ve Selma Güneri. Bizi de çekime davet ettiler... Filmin devamı için Akademi'nin orta salonunda çekim yapılmıştı. Yarı çıplak adamlar haçı merdivenlerden çıkarıyorlar. En cüretk r figüranlardan biri de, çırılçıplak çarmıha gerilen Komet loş merdivenlerden aşağıya indiriliyor. 
   Akademi'de Komet'le beraber olunmak istenmezdi. Burhan Uygur ve birkaç kişi daha beraber dolaşırdı. Biraz kirli, biraz derbeder, ne zaman ne yapacağı belli olmayan bir kesim. Komet, gidip birine yapışır ve püskürtülünceye kadar zorlardı. Böylelikle tanındı. 
   
   Poyrazoğlu borcunu vermedi 
   "1985'in sonunda Ali Poyrazoğlu benimle çalışmak istediğini söyledi. İstenen iş k ğıda döküldü. Türkiye'ye döndüğümde oyun başlamıştı. Afişlerde de, ilanlarda da yer almıyordu adım. Söz verdiği sergi ise ortalarda yoktu. Verdiğim eskizlere el koydu, sergilemek için verdiğim heykelleri büyük bir mücadeleden sonra zor kullanarak ve yüzde 40 hasarlı geri alabildim. Benden aldığı resmin parasını da bir türlü ödemiyordu yine araya adam koyarak alabildim resmimi." 
   
   Şişman kızın tacizine uğradım 
   60'larda Türkiye'nin en büyük reklam ajansı İstanbul Reklam'da çalışıyordum... Ajansta didişme, çekişme, dedikodu had safhadaydı. Avukat patronumuz, onun ablası, metresler, müessese müdürü, müessese müdürünün kız kardeşi... Şişman bir kız gözünü benden ayırmıyor, geceleri bizimle mesailere kalıyor. Orada, ilk kez bir kadının tacizine uğradım. 
   
   Edip Cansever çok içerdi 
   "Edip içmediği zamanlar daha kolay baş edilir, özel tadı olan bir insandı. Ama alkol dozu kaçtığında agresif davranmaya başlar, nedenli nedensiz içki masasında kavga çıkarırdı." 
   
   Burhan Doğançay'ı tanımazlar 
   "Burhan Doğançay ne Amerika'da sergi açabilmişti ne de doğru dürüst satış yapabilmişti. Doğançay'ın müzede resimleri olduğu söylenir. Bugüne kadar izine rastlamadım..." 
   
   Sınıftaki skandal 
   "Dört kafadar en arka sırada fotoğraflara bakıp mastürbasyon yaparken enselendik. Sınıflar camlı bölmelerle ayrıldığı için, arkamızda yan sınıfın öğretmen kürsüsünün bulunduğunu akıl edememişiz. Dünya umurumuzda değil ki Feci bir skandal çıktı. Aileler çağırıldı." 
   
   
</TEXT>
</DOC>
