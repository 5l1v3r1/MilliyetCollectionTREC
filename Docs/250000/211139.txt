<DOC>
<DOCNO> 211139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/magazin/amag.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Armağan Çağlayan 'Farklı olan akılda kalır' 
</HEADLINE>
<TEXT>

   Türkiye Popstar henüz Popstar'ını yaratmadı, ama jüri üyesi Armağan Çağlayan'ı şöhret yaptı. Popstar adaylarına söyledikleri yüzünden seveni kadar kendisinden nefret eden bir kitle de oluşturan Çağlayan, ikinci Popstar adaylarına ipuçları verdi... 
      Nasıl popstar olunur 2 - Ali Eyüboğlu 
   
   İkinci Popstar'a başvuranlar için Armağan Çağlayan'ın jüri üyesi olması avantaj mı, dezavantaj mı    Avantaj. Çünkü, neyi sevip, neyi sevmediğimi çok iyi biliyorlar. Ben katılsaydım, Ercan buna takar, Armağan buna takar diye düşünüp kendimi hazırlardım. 
   
   Başvuranlar, nasıl bir yol izlemeli ki, finalist olmayı başarsın    Farklı olup jürinin aklında kalmak çok önemli. Farklı olan, akılda kalır. Benim ses ve fizik kadar önemsediğim şey, star ışığı. Biraz müzik kulağınız varsa şarkı söylemeyi öğrenebilirsiniz. Star ışığınız, elektriğiniz yoksa, o öğrenilmeyecek bir şeydir. 
   
   "Star ışığı" nedir    Hiçbir şey değilsiniz, ama sokağa çıktığınızda o kalabalığın içinde herkes size bakar. Bazı kadınlar vardır, pazara çıkarlar, bütün kadınlar dönüp ona bakar. İşte o star ışığıdır. Bir de hayat öykünüz olmalı. Hülya Avşar, Tarkan, Madonna niye star Çünkü bize çok malzeme veriyorlar, ilginç hayat öyküleri var. En yeni örnek Britney Spears. Kadın evlendi, ertesi gün boşandı. Sansasyondan değil, hayat öyküsünden bahsediyorum. 
   
   Popstar adayları kesinlikle neyi yapmamalı    'Ben oldum, tamamım' havasına girmemeliler. Giyimlerine de özen göstermeliler, çünkü Popstar adayı prezentabl olmalı. Çamurlu ayakkabıyla jüri karşısına çıkmamalı. Bir de asla 'Kendi bestelerim var. Söyleyebilir miyim ' dememeliler. Popstar beste yarışması değil Ayrıca dezavantaj, çünkü jüri o şarkıyı bilmiyor. 
   
   Hangi şarkıları söylemeliler    Çok bilinen, popüler şarkıları söylemek tehlikeli. Çünkü, o şarkıyı çok iyi söyleyen, hep akılda kalıyor. Orada dinlediğinle, o şarkıcıyı kıyaslıyorsun. Azıcık kötüyse hemen eksi puan veriyorsun. Adaylar, bilinen ama sesine giden şarkıyı bulmalı. Popstar'a katılanların yüzde 50'si Yıldız Tilbe'nin 'Çabuk Olalım Aşkım' şarkısını söyledi. Ondan kötü söyledikleri için de, şarkıdaki gibi çabuk çabuk gittiler. 
   
   Jüriden biri karşısındaki adayın moralini bozacak bir şey söyleyince dağılıyor. Adaylar, kendini yeniden toparlamak için ne yapmalı    Popstarlık için çelik gibi sinir yapısına sahip olmak gerek. Kendine güven çok önemli. Sen kendine güvenmiyorsan, jüri niye güvensin, halk niye oy versin. 
   
   Jüri üyeleri, adayların doldurdukları formlara dikkat ediyor mu    Elbette. Ondan sorular da soruyoruz. 
   
   Armağan Çağlayan'ın 10 altın kuralı 
   1. İyi bir müzik kulağınız olacak. 
   2. Kendinize güveneceksiniz. 
   3. İyi bir iletişim kabiliyetiniz olacak. 
   4. Farklı olacaksınız. 
   5. Kimsenin 'taklidi' olmayacaksınız. Ne ses, ne fizik 
   6. İyi - kötü bir yaşam öykünüz olacak. 
   7. Bu işi ciddiye aldığınızı hissettireceksiniz. 
   8. Kendinize özen göstereceksiniz. 
   9. Yaptığınız işi küçümsemeyeceksiniz. 
   10. Çok sağlam bir sinir yapınız olacak. 
   
   Ercan Saatçi "Zeki olmayan Popstar olamaz"    Popstar'da müzisyen ve DMC Genel Müdürü kimliğiyle görev yapan Ercan Saatçi'nin diğer jüri üyelerine göre adaylarda aradığı özellikler farklı. Popstar'da olması gereken özellikleri, "Yüzde 70 ses, yüzde 20 star ışığı, kalanı da fizik, tavır ve duruş" şeklinde sıralayan Saatçi, 'Popstar adayının olmazsa olmaz'ını şöyle açıkladı 
   "Benim için en önemli kural, müzikal yeterlilik ve yeteneğinin olması. Güzelmiş, yakışıklıymış, sakatmış, şişmanmış gibi şeylere değil, iyi şarkı söylemesine ve duymasına bakarım." 
   Saatçi'nin aradığı bir başka özellik ise zek . "Adaylar, jüriyi nasıl etkileyeceklerini düşünmeli. Bu da zek ister. Zeki olmayan Popstar olamaz" diyen Saatçi, jürinin tuzak soruları karşısında pes edilmemesi gerektiğini vurgulayarak şunları söyledi "Forma yazılanlardan, bir takım kilit sorularla karakteri ortaya çıkarmaya çalışıyoruz. Sorularla adayları hırpalıyoruz ama bu bir sınav. Sinir sistemi güçlü olacak, özgüvenini yitirmeyecek." 
   
   Formu iyi doldurun 
   Adayların, başvuru formları doldururken dikkatli olması gerektiğini vurgulayan Saatçi sözlerini şöyle bitirdi "Forma mutlaka bakıyoruz. Eğitimi nedir Kaç kardeştir, mesleği nedir Aylık geliri ne Ne tür müzik dinler, hangi şarkıcılardan nefret eder, bunlar bizim için çok önemli." 
   
   Ahmet San "Şeytan tüyü gerekir..."    "İkinci Popstar'da işimiz daha zor. Birincinin 10 katı başvuru olacağını sanıyorum" diyen Ahmet San, vakit kaybı yaşamamaları için ilginç bir çağrı yaptı "İlk Popstar'da, elemelerin yapıldığı otelin butiğine kazak almak için gelip kalabalığı görünce sıraya girenler oldu. Onun için şaklabanlar değil, müziğe saygısı, kendine inancı olanlar gelsin." 
   Elemelerde, jüri karşısına erken çıkmanın avantaj olduğuna dikkat çeken San, "Elemeler sabah 8'de başlıyor, akşama kadar sürüyor. Doğal olarak yoruluyoruz ve ister istemez algılama, davranış biçimimiz farklılaşıyor. O yüzden erken gelenler daha şanslı" dedi. 
   San, adaylarda "şeytan tüyü" arayan tek jüri üyesi olduğunu söyledi ve ekledi "Ercan Saatçi diyor ki, 'Önemli olan iyi ses ve müzik kulağı'. Ama açın TRT 3'ü, gidin konservatuvarlara, binlerce iyi ses ve kulağa sahip insanlar var, bir yerlere gelemiyorlar. Çünkü, şeytan tüyleri yok. 'Şeytan tüyü' olmayan Popstar olamaz. Firdevs, finale kaldı ama onda da 'şeytan tüyü' yok." 
   
   Deniz Seki "Hazırlıklı gelin"    Bayhan Gürhan'ın suç dosyasının ortaya çıkmasının ardından Popstar jürisinden ayrılan Deniz Seki, ikinci Popstar'da aynı jüri üyelerinin görev yapmasını sakıncalı bulduğunu söyledi. "İkinci Popstar'da jüri üyelerinden biri psikolog olsa da adayların terapileriyle ilgilense" diyen Seki, yarışmaya başvuracaklara şu tavsiyelerde bulundu "Yarışmaya giderken giydikleri kıyafetten, söyleyecekleri şarkılara, jüridekilere verecekleri cevaplara kadar her şeye hazırlıklı olmalılar. Jürinin karşısına erken çıkmaya çalışsınlar ve jüriyi heyecanlandırsınlar. Adayın farklı olması, jüri için çok önemli. Bayhan'ın buraya kadar gelmesindeki en önemli unsurlardan biri değişik bir renk olmasıydı." 
   
   YARIN Nasıl kazandılar niye kaybettiler    
   İyi oyuncu bir derviş gibidir    Gülay Fırat 
   
   Erişilmez görünen "ünlü" mertebesine ulaşmak ne kadar meşakkatli ise orada kalıcı olabilmek de o kadar zor. Saman alevi gibi bir an parlayıp sönmemek için yola çıkanların hazırlıklı olmaları gerek. Seyircinin sürekli kapasitesini yükselttiğini, bu yüzden sahnedekinin de daha entelektüel olması gerektiğini söyleyen oyuncu Ayla Algan'ın 'şöhret adaylarına' önerisi meraklı, inatçı ve araştırmacı olmaları. 
   
   Ayla Algan'ın önerileri 
   İnsan felsefesi ve psikolojisi üzerine kendini sürekli okuyarak geliştirmeli.İyi bir gözlemci ve araştırmacı olmalı. İyi star, antistardır. 'Oldum' dememeli, derviş gibi 'Daha olmadım' diyerek sürekli kendini yenilemeli.Beş duyu organını kullanmalı. Yüzüne getirdiği ifadeler, mimiklerine ister istemez yansır. Zihin elin uzantısıdır, onu en iyi şekilde kullanarak mimiklere eklenirse gösteri gücü artar. 
   
   Kenan Işık'ın önerileri 
   Bu iş, zaman, ilgi ve merak ister. Unutulmamalı ki, bu yola çıkanı zor günler bekliyor. Kişi kendini sürekli yenilemeli.Yetişkin ve kültürlü biri olarak donanmalı. Başarısı kanıtlanmış olanları çok izlemeli. 
   
   YARIN İyi şarkı söylemenin yolu nedir    
   
</TEXT>
</DOC>
