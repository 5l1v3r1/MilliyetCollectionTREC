<DOC>
<DOCNO> 214103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/sonspo30.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Kendimizi mağlup saymıyoruz, daha da kenetlendik... 
</HEADLINE>
<TEXT>

     İkinci Futbol Ligi A Kategorisi'ndeki olaylı maçta Karşıyaka'ya 5-2 yenilen Göztepe'de kulüp başkanı İskender Tuğsuz, ''Kendimizi mağlup saymıyoruz, maçtan sonra daha çok kenetlendik'' dedi. 
     İskender Tuğsuz, AA muhabirine yaptığı açıklamada, karşılaşmayı kaybetmelerine karşın kendilerini mağlup saymadıklarını söyledi. 
     ''Penaltı penaltı değildi. Göztepe'nin üzerine oynuyorlar'' diyen Tuğsuz, ''Maçtan sonra oyuncularımızla, yönetimimizle daha fazla kenetlendik. Futbolcularımızı verdikleri mücadeleden dolayı tek tek tebrik ettim'' dedi. 
     Karşılaşmada çıkan olaylarda yaralanan taraftarlar ile polisleri ziyaret ettiğini söyleyen Tuğsuz, ''Dilerim böyle olaylar bir daha tekerrür etmez'' dedi. 
     Karşıyaka Kulübü Başkanı Cenk Karace'nin ''Göztepe yenilgiyi hazmedemedi'' şeklindeki açıklamasına değinen Tuğsuz, şunları söyledi 
     ''Böyle açıklamalar yapılması yanlış. Biz TSYD Ege Dostluk Kupası'ndaki olaylarda, sezon başındaki 3 maçın hasılatından olduk. O maçtaki olayları kim çıkardı Bu maçta protokol tribününe zor girdik. Bana Yobaz, molla diyenler kimler AK Parti bu ülkenin hükümeti değil mi Bunlar nasıl sözler Ben AK Parti'den belediye başkan aday adayı oldum diye yobazsam, bu ülkenin başbakanı ne '' Karşılaşma sırasında yeterli emniyet tedbiri alınmadığını öne süren Tuğsuz, ''Emniyet tedbirlerinin yetersizliğini benim söylememe gerek yok. Bunu tüm Türkiye gördü'' diye konuştu. 
     Tuğsuz, Ankara'da bulunduğunu belirterek, bir iki gün içinde bu konuda daha geniş bir açıklama yapacağını dile getirdi. 

     
</TEXT>
</DOC>
