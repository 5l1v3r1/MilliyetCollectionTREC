<DOC>
<DOCNO> 206075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sontur15.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur ve kar her yerde... 
</HEADLINE>
<TEXT>

     Açık ve serin havalardan sonra hafta sonunda yağmur ve kar Tüm Türkiye'yi saracak. Mevsim normallerinde seyreden hava sıcaklığı, hafta başından itibaren kuzey bölgelerden başlayarak azalacak. 
     Yarına kadar Ege ve Akdeniz kıyılarında etkili ve sürekli sağanak yağmur Batı Karadeniz'in iç kesimleri ve İç Anadolu'nun kuzeybatısı, İç Ege ve Doğu Anadolu'nun güneyinde kar yağışı bekleniyor. 
     Gün gün hava durumu ise şöyle 
     
     Cumartesi 

     Bolu çevresinde kar yağışı sürerken Marmara, Ege, İç Anadolu, Akdeniz'de sağanak yağış görülecek. Özellikle Akdeniz Bölgesi'nde etkili yağmur bekleniyor, sele ve su basmalarına dikkat. Diğer bölgelerimiz parçalı bir gün geçirecek. 
     
     Pazar 

     Kar ve yağmur Doğu Karadeniz'in kıyısı dışında tüm Türkiye'yi sarıyor. Trakya, Batı Karadeniz'in iç kesimi ve Doğu Anadolu'da kar, diğer bölgelerde yağmur var. Yağmur yine Akdeniz bölgesinde ve Toros sıradağları bölgesinde etkili olacak, sel bekleniyor 
     
     Pazartesi 

     Soğuk ve yağışlı hava Batı ve Güney Marmara, Ege ve Batı Akdeniz'de yerini parçalı bulutlu bir gökyüzüne bırakırken, diğer bölgelerimizin tamamı yağmur ve kar yağışı altında olacak. Kar Bolu ve İç Batı Karadeniz ile Doğu Anadolu'da etkili olurken, diğer bölgelerimiz sağanak yağışlı bir gün geçirecek. 
     
</TEXT>
</DOC>
