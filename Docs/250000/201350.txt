<DOC>
<DOCNO> 201350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sondun32.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'te genel yayın yönetmenine bombalı mektup .. 
</HEADLINE>
<TEXT>

     Kuveyt'te bir gazetenin genel yayın yönetmenine gönderilen bombalı mektup, elinde patladığı sekreterin yüzünü yaraladı. 
     Gazete yetkililerinin verdiği bilgiye göre, Beyrut'tan El Siyasa Siyaset Genel Yayın Yönetmeni Ahmed El Carallah'a gönderilen kutlama tebrikinin içinde bulunduğu zarf, Carallah'ın sekreteri Velid Dahduh'un elinde patladı. Patlama sonucu Dahduh'un yüzünde kesikler oluştu. 
     Bombalı mektubun bir ''terörist saldırı olduğunu'' belirten Carallah, gazetelerinin terörizme, siyasi yolsuzluğa ve halkı yanlış yönlendiren herkese karşı olduğu için hedef seçildiğini söyledi. 
     Bağımsız bir gazete olan El Siyasa aşırı İslamcılara ve terörizme karşı sert tutumu ile tanınıyor. 
     
</TEXT>
</DOC>
