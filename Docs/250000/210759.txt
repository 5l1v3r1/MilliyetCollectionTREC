<DOC>
<DOCNO> 210759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/guncel/agun.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir İstanbul masalı 
</HEADLINE>
<TEXT>

   Bir kar yağdı, binlerce insan sokaklarda sabahladı, yollar kapandı, 2 kişi donarak öldü, şehrin yarısına yakını dünü elektriksiz ve susuz geçirdi 
      BÜLENT ÖZDEMİR, ŞAKİR AYDIN, ŞENOL DEMİRCİ, MEHMET DEMİRKAYA, DİNÇER ŞEREF, M. AKİF ERDEM, GÖKHAN KARAKAŞ, OSMAN KARA İstanbul 
   
   İstanbul Valiliği ve Büyükşehir Belediyesi, yağışlardan önce gerekli hazırlığın yapıldığını açıkladı, ancak kent tam anlamıyla tuş oldu. Biri çocuk 3 kişi donarak öldü, önceki geceyi yolda geçiren binlerce İstanbullunun çilesi sabah da sürdü. Şehrin yarısına yakını yine dünü elektriksiz ve susuz geçirdi. TEM ve E - 5 kapandı. Boğaziçi Köprüsü'nün 272 dikey halatından birinin plakası, fırtına nedeniyle yarıldı. Kentin 50 yıldır yaşamadığı bir sıkıntıyla karşılaştığını savunan Vali Muammer Güler, "Önü kapalı aracı vinç havadan mı gelip kurtaracak " dedi. 
   İstanbul'da, fırtına, tipi ve don dün de etkisini sürdürdü. Rüzg rın hızı zaman zaman fırtınaya dönüşerek saatte 114 kilometreye ulaştı. Sıcaklığın eksi 5 dereceye düşmesi nedeniyle don ve buzlanma meydana gelirken, kar kalınlığı da 14 - 35 santimetreye ulaştı. TEM, E - 5 Hadımköy, Mahmutbey ve Güneşli bağlantı otoyolunda binlerce insan yerinden kımıldayamayan araçlarında mahsur kaldı. 
   
      Bariyerler kesildi 
   İtfaiye ekipleri, Bağcılar, Mahmutbey gişeler Hadımköy bölgesinde bariyerleri keserek ters yönden trafiği açmaya çalıştı. Ancak, çalışmalar öğle saatlerinde sonuç vermeye başladı. 
   Yaşanan ağır kış koşulları nedeniyle süren elektrik kesintilerinden Avrupa Yakası'nın yüzde 55'i, Anadolu Yakası'nın da yüzde 10'u etkilendi. 
   Şehirhatları İşletmesi'ne bağlı yolcu vapurları, Yalova - Çınarcık ve Avşa - Erdek - Marmara Adası hariç diğer hatlarda yapılabildi. 
   Tuzlama ve küreme çalışmalarına rağmen yollar, aralıklarla süren yağış nedeniyle kısa sürede tekrar karla kaplandı. 
   İtfaiye dün 18.00-06.00 saatlerinde meydana gelen 34 araç, 14 konut, 9 işyeri, 59 baca yangını, 61 ağaç devrilmesi, 15 yol levhası, bir toprak kayması ve bir çatı uçması olayına 425 personel, 307 araçla müdahale etti. 
   
   Zincirsiz araca izin yok 
   Öte yandan, Valilik kötü hava şartlarının devamı süresince, zincir takmayan motorlu taşıtların trafiğe çıkmasına izin verilmeyeceğini açıkladı. 
   Karayolları 17. Bölge Müdürü Cahit Turhan, olumsuz hava koşulları nedeniyle önceki akşamdan itibaren kapalı olan TEM otoyolunun, dün saat 15.30 itibariyle trafiğe açıldığını bildirdi. 
   İstanbul Büyükşehir Belediye Başkanlığı tarafından yapılan açıklamada ise, Mahmutbey Gişeler, TEM Otoyolu ve Hadımköy'de yollarda mahsur kalan araçlara akaryakıt ikmali yapıldığı belirtildi. 
   Devlet Tiyatroları'nın bugün ve yarınki bütün oyunları iptal edilirken, kentteki özel motorlu taşıt sürücü kurslarının hafta sonu gerçekleştirilecek direksiyon sınavlarının ertelendiği bildirildi. 
   
      Atatürk Havalimanı oteli    SİNAN TOROS İstanbul 
   Kötü hava şartları Atatürk Havalimanı'nda, hava ulaşımını felç etti. Don ve buzlanma riskine karşı pist gece iki saat süreyle iniş ve kalkışlara kapatıldı. Ekipler, sabaha kadar aralıksız çalıştı. 10 saate varan rötarlar nedeniyle Atatürk Havalimanı adeta otele dönüştü. Yolcular koltuklarda, yerlerde uyumaya çalıştı. Çok sayıda hacı da ihramlarıyla uçaklarının kalkmasını bekledi. Dün saat 17.00'ye kadar 30 kadar uçuşun iptal edildiği THY'de yedi seferin de birleştirildiği belirtildi. THY'den 23, 24, 25 Ocak tarihli seferleri için alınmış biletlerin de 23-26 Ocak tarihlerinde işlem yapılmak üzere 28 Ocak'a kadar ücretsiz uzatılacağı açıklandı. 
   
   Köprünün halatı yerinden çıktı    BoĞazİçİ Köprüsü'nün Avrupa yakasından Anadolu'ya geçiş güzerg hı üzerindeki, köprü ayağından sonraki ikinci dikey halatın plakası yarıldı. Ardından halat yerinden çıktı. Yetkililer, plakanın, saatteki hızı 100 kilometreyi geçen rüzg r nedeniyle yarıldığını ve halatlardan birinin alt ucunun yerinden çıktığını belirterek, bunun kaynak yoluyla tekrar yerine monte edileceğini kaydettiler. Güney yol üzerinde köprüye esas kuvvetini veren ve ayakta tutan aynı halatlardan 136, köprü üzerinde ise 272 adet bulunduğunu belirten yetkililer, bir ya da birkaç halat kopmasının herhangi bir tehlike oluşturmadığını söylediler. 
   
   Vali Vinçler havadan mı gelsin    Valİ Muammer Güler, İstanbul'un 50 yıldır yaşamadığı, afetle eşdeğer sıkıntılar yaşadığını belirtti. Vatandaşı anlayışlı olmaya davet eden Güler, "Binlerce aracın tıkalı olduğu bir noktada 'benim aracım niçin çıkmıyor ' diye vatandaşlarımız şik yet etmesin, lütfen anlayışlı olsun. Önü kapalı aracı vinç havadan mı gelip kaldıracak Herkesin, 'bir anda sihirli bir değnek gelip şartları normale çevirecek' diye beklemesi mümkün değildir" dedi. 507 trafik kazası olduğunu belirten Güler, Göztepe'de 50 yaşlarında bir erkek, Ümraniye' de 30 yaşlarında bir kadının öldüğünü söyledi. Önceki gün de bir çocuğun hayatını kaybettiği öğrenildi. 
   
   Açık lise ve ilköğretim sınavları ertelendi    ANKARA Milliyet 
   İstanbul, Bursa, Balıkesir ve Çanakkale'de bu hafta sonu yapılacak Açık Lise ve Açık İlköğretim sınavları ertelendi. Milli Eğitim Bakanlığı, olumsuz hava koşulları nedeniyle İstanbul, Bursa, Balıkesir ve Çanakkale'de yapılacak Açık İlköğretim ve Açık Lise sınavlarının daha sonra açıklanacak bir tarihe ertelendiğini bildirdi. Bakanlık, diğer illerde ise daha önce açıklandığı gibi bu hafta sonu söz konusu sınavların yapılacağını açıkladı. 
   
   Meteoroloji Hafta sonu karlı 
   'İstanbul en kötü gününü geçirdi'    ANKARA Milliyet 
   Türkiye, hafta sonunu da karlı ve aşırı rüzg rlı geçirecek. Hava sıcaklığı, Akdeniz Bölgesi hariç tüm illerde sıfırın altında olacak. 
   Devlet Meteoroloji İşleri Genel Müdürlüğü'nün verdiği bilgilere göre, bugün Türkiye'nin kuzeyi ve doğusunu, yoğun kar yağışı etkisi altına alacak. Yarın Doğu Anadolu Bölgesi'nde, İç Anadolu Bölgesi'nde, Karadeniz Bölgesi'nin batısında, Ege Bölgesi ve Marmara Bölgesi'nin doğusunda kar yağışı sürecek. Hava sıcaklığı, ülke genelinde pazartesi günü ortalama 5 derece artacak. 
   Hafta sonunu ve pazartesiyi kar yağışlı geçirecek İstanbul'da hava sıcaklığı gündüzleri en fazla sıfır derece olacak, pazar gecesi ise eksi 2 dereceye yükselecek. Ankara da hafta sonunu kar örtüsü altında geçirecek. İzmir ve Ege'nin batısı, zaman zaman kar yağışlı ve parçalı bulutlu günler yaşayacak. İzmir'de hava sıcaklığı, yarın 7 dereceye kadar yükselecek. 
   Doğu Anadolu, tam anlamıyla karakışı yaşamayı sürdürürken, Güneydoğu Anadolu ise hafta sonunu kar ve sağanak yağışlı geçirecek. 
   
   'Bu hava bizi korkuttu' 
   Devlet Meteoroloji İşleri Genel Müdür Yardımcısı Nurettin Çam, İstanbul'un en kötü hava koşullarını geride bıraktığını belirterek, şöyle konuştu 
   "Bu hava koşullarının bizi korkuttuğunu ifade etmiştik. İstanbul, günde 50 kilogramın üstündeki kar yağışına alışık değil. Ne yazık ki vatandaşlarımız, kişisel önlemlerini de almadı." 
   Vatandaşlardan uyarıları dikkate almalarını isteyen Çam, araçlarda tek kişi seyahat etme ısrarından vazgeçilmesi gerektiğini kaydetti. 
   
   
</TEXT>
</DOC>
