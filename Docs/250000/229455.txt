<DOC>
<DOCNO> 229455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/ekonomi/eko09.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'IMF 16 Nisan'da toplanabilir' 
</HEADLINE>
<TEXT>

   
   Devlet Bakanı Ali Babacan, 2 Nisan'da niyet mektubunu imzalayarak IMF'ye ilettiklerini anımsatarak, "İki hafta içinde IMF İcra Direktörleri Kurulu toplanması gerekiyordu, 16 Nisan muhtemel bir tarihtir. Ancak, henüz yazılı bir teyitleşme olmadığı için açıklama yapmayı uygun görmedik" dedi. 
   Paris'e hareketinden önce Atatürk Havalimanı'nda açıklamalarda bulunan 
   Babacan, niyet mektubu ile ilgili bir soru üzerine, IMF ya da ekonomiyle ilgili bir haber konusunda Hazine'den bir açıklama yapılmadıkça ya da kendisinden bir açıklama duymadıkça çıkan haberlere fazlaca güvenilmemesini istedi. 
   Babacan, IMF ile niyet mektubunun görüşülme tarihi konusunda daha önce gayri resmi dillendirilmiş tarihlerden birisinin 16 Nisan olduğunu belirterek "Ancak kesinleştikten sonra, Hazine tarafından yazılı açıklama ile yapılacaktır" dedi. 
   
   
</TEXT>
</DOC>
