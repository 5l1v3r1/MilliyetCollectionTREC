<DOC>
<DOCNO> 218634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/guncel/gun02.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez kamyon faciası 
</HEADLINE>
<TEXT>

   Kartal'daki tanker faciasının benzeri İzmir'de oldu. Bornova'da yokuştan inerken freni patlayan kömür kamyonu, 5 aracı ezdi. 2 kişinin yaşamını yitirdiği kazada, 9 kişi de yaralandı 
      
   İstanbul Kartal'da bir tankerin freninin patlaması sonucu 9 kişinin ölümüyle sonuçlanan facianın bir benzeri İzmir'de yaşandı. Bornova'da yokuştan inerken freni boşalan kömür yüklü kamyon, trafik ışıklarında bekleyen otomobillerin arasına daldı. Kazada 2 kişi öldü, 9 kişi yaralandı. 
   Manisa'dan İzmir'e gelen 20 LD 474 plakalı kamyon, frenlerinin boşalması sonucu kontrolden çıkarak, 57. Topçu Tugayı Tuğsavul Kışlası önündeki trafik ışıklarında bekleyen otomobillerin arasına daldı. Trafik ışıklarındaki Park ve Bahçeler Müdürlüğü'ne ait 35 TY 513 plakalı kamyon, 35 AZN 26 plakalı kamyonet, 35 HNH 64 ve 35 HMV 35 plakalı otomobillere çarpan kamyon, daha sonra trafik ışıklarını devirerek, karşı şeritte seyreden 35 AH 5884 plakalı minibüse çarptı. 
   
   Olay yerinde öldü 
   Kaza sonrası kamyonun sürücüsü olay yerinde ölürken, hurdaya dönen kamyonetin sürücüsü Kemal Kaya da kaldırıldığı hastanede yaşamını yitirdi. 
   Yaralanan Alev 24 ve Cansu Ege Kaya 13 , Cemal Bardakçı 44 , Mehmet Ay 33 , Halil Kırmaz 38 ve Mustafa Tekgöz 38 Ege Üniversitesi Hastanesi'ne kaldırıldı. Paramparça olan otomobil sıkışan Mustafa 60 , Gülümser 56 ve Sezgin Çevik 27 de İtfaiye Daire Başkanlığı Arama Kurtarma Sağlık ekiplerince kısa sürede kurtarılarak, hastaneye getirildi. Yaralıların sağlık durumunun ciddi olduğu belirtildi. 
   
   
   
</TEXT>
</DOC>
