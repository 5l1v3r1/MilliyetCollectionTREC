<DOC>
<DOCNO> 220020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun48.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 3 başlı, 6 bacaklı kurbağa bulundu 
</HEADLINE>
<TEXT>

     İngiltere'de bir çocuk yuvasının bahçesinde, ''daha önce benzerine rastlanmayan'' 3 başlı ve 6 bacaklı bir kurbağa bulundu. 
     BBC'nin internet sitesindeki haberde, kurbağanın ülkenin güneybatısındaki Weston-super-Mare'deki Green Umbrella Yeşil Şemsiye çocuk yuvasının bahçesinde bulunduğu, kurbağayı gören çocuk ve bakıcıların şaşkına döndükleri belirtildi. 
     İngiliz biyolog Mike Dilger, ''Daha önce böyle bir şey görmedim, bu benim için eşsiz bir şey'' dedi. 
     Kurbağaların ilkel bir embriyolojisi olduğunu söyleyen Dilger, ''Fazladan parmaklara sahip olmaları alışılmadık bir şey değil, ancak bu durum tamamen farklı'' diye konuştu. Araştırmacılar, kurbağanın geçirdiği mutasyonun nedenini araştırmak için çalışmalara başladı. 
     
</TEXT>
</DOC>
