<DOC>
<DOCNO> 219781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/soneko18.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'nın yeni Cumhurbaşkanı, IMF Başkanı Köhler olabilir... 
</HEADLINE>
<TEXT>

     Uluslararası Para Fon'u IMF Başkanı Horst Köhler, ana muhalefet partilerinin anlaşmaları halinde, Almanya'nın bundan sonraki cumhurbaşkanlığına aday gösterilecek. 
     Hür Demokrat Parti FDP Federal Meclis Grubu Başkanı Wolfgang Gerhardt, düzenlediği basın toplantısında, muhalefetin anlaşması üzerine, Almanya'nın bundan sonraki cumhurbaşkanının ''Dr. Köhler'' adını taşıyacağını söyledi. 
     FDP'nin desteklediği Köhler, ana muhalefetteki muhafazakarlar tarafından da ilk tercih olarak gösteriliyor. 
     Alman Federal Meclisi'nde çoğunluğa sahip olan FDP ve muhafazakarlar, Mayıs ayında emekli olacak olan Cumhurbaşkanı Johannes Rau yerine yeni cumhurbaşkanını seçecekler. 
     
</TEXT>
</DOC>
