<DOC>
<DOCNO> 223587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/dunya/dun02.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıstırılan Zevahiri mi 
</HEADLINE>
<TEXT>

      DIŞ HABERLER SERVİSİ 

   
   Pakistan ordusunun milislerin de katılımıyla Afganistan sınırında düzenlediği operasyon sırasında El Kaide Örgütü'nün lideri Usame Bin Ladin'in sağ kolu Eymen El Zevahiri'nin kıstırılarak kuştamaya alındığı bildirildi. 
   Pakistan Devlet Başkanı Pervez Müşerref, El Kaide'nin "çok değerli bir hedefini" köşeye sıkıştırdıklarına inandığını CNN'e açıklarken, çembere alınanın kimliği hakkında bilgi vermekten kaçındı. Ancak Pakistanlı askeri yetkililer, kabileler bölgesi Vezirstan'da görevli istihbarat birimlerinden aldıkları bilgilere dayanarak, El Kaide'nin 2 numaralı adamı Zevahiri olduğu sanılan bir kişinin saklandığı Afganistan sınırı yakınında köşeye sıkıştırıldığını bildirdiler. Pakistan kaynakları, kıstırılmış hedef için hava bombardımanının planlandığını belirttiler. El Cezire TV'si de, El Zevahiri'nin bölgede bulunduğuna dair ABD uydularınca çekilen fotoğraflarla ilgili bilgilerin Pakistan ordusuna aktarıldığını duyurdu. Bu arada ABD Temsilciler Meclisi, Usame Bin Ladin'in başına konulan ödülü 2 katına çıkararak, 50 milyon dolara yükseltti. 
   
   
   
</TEXT>
</DOC>
