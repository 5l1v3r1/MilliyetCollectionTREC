<DOC>
<DOCNO> 228085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonyas21.html </URL>
<DATE> 2004/04/02/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Tramvaya kaçak binen ilk köpeğin sahibine ceza 
</HEADLINE>
<TEXT>

     Almanya'nın başkenti Berlin'de, tramvaya kaçak binen ilk köpeğin sahibine para cezası kesildi. 
     Berlin Toplu Taşım İşletmesi BVG tarafından 1 Nisan'da başlatılan uygulamaya göre, büyük boy köpekler için 1,40 euro tutarında bilet alınması gerekiyor, yoksa köpek sahiplerine kaçak yolcu muamelesi yapılarak para cezası kesiliyor. 
     Bilet kontrolörleri, tramvayda ''Gandhi'' adlı köpek için bilet almayan sahibi Sabine P'ye 32 40 euro para cezası kestiler. 
     Sabine P, ''Bilet almayı unutmuştum. Tam o sırada kontrolörler geldi. Pazarlık etmeye çalıştım, ancak başaramadım. 40 euro ödemek zorunda kaldım'' dedi ve uygulamayı eleştirdi. 
     Aylık bilet alan, ayrıca küçük köpek ya da körler köpeği sahibi olan müşterilerin ayrıca bilet almaları gerekmiyor. 
     BVG sözcüsü Klaus Wazlak, ''Diğer büyük kentlere ayak uydurmaya çalışıyoruz. Bu nedenle kontrolörlerimize ihlallerde kuralları sıkı şekilde uygulamaları talimatını verdik'' dedi. 
     Berlin'de toplu taşım araçlarına binilirken biletlere bakılmıyor, ancak sık sık bilet kontrolü yapılıyor. 
     
</TEXT>
</DOC>
