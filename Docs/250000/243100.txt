<DOC>
<DOCNO> 243100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sonyas18.html </URL>
<DATE> 2004/05/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Türkiye'de en çok hangi burcun insanları var 
</HEADLINE>
<TEXT>

     Türkiye'de 9 milyon 801 bin 112 kişi, Oğlak burcunu kapsayan 20 Aralık-20 Ocak günlerinde dünyaya geldi. 
     Nüfus Vatandaşlık İşleri Genel Müdürlüğü istatistiklerinden derlenen bilgiye göre, 30 Haziran 2003 tarihi itibariyle Türkiye'de 9 milyon 801 bin 112 kişi 20 Aralık-20 Ocak günlerinde Oğlak burcu , 7 milyon 222 bin 148 kişi de 20 Şubat-20 Mart arasında Balık burcu dünyaya geldi. 
     21 Ocak-19 Şubat günleri arasında Kova burcu 6 milyon 640 bin 951 kişi doğarken, bunu 21 Nisan-21 Mayıs arasında doğan 6 milyon 440 bin 2 kişiyle Boğa burcu izledi. 21 Mart-20 Nisan günleri arasında Koç Burcu 5 milyon 8 bin 771, 22 Mayıs-21 Haziran arasında İkizler burcu a 5 milyon 614 bin 298 kişi bulunurken, 22 Haziran-23 Temmuz arasında Yengeç burcu 5 milyon 103 bin 557, 24 Temmuz-23 Ağustos arasında Aslan burcu 4 milyon 986 bin 604, 
     24 Ağustos-23 Eylül günleri arasında da Başak burcu 5 milyon 393 bin 837 kişi yer alıyor. 
     İstatistiklere göre, 24 Eylül-23 Ekim günleri arasında Terazi burcu olanların sayısı 5 milyon 314 bin 695, 24 Ekim-22 Kasım arasında Akrep burcu olanların sayısı 4 milyon 282 bin 547, 23 Kasım-22 Aralık'ta Yay burcu ise 4 milyon 127 bin 795 kişi dünyaya geldi. 
     
     ''TÜRKİYE'DE PLANSIZ DOĞUM ÇOĞUNLUKTA'' 

     Dokuz Eylül Üniversitesi DEÜ Tıp Fakültesi Kadın Hastalıkları ve Doğum Anabilim Dalı Öğretim Üyesi Yrd. Doç. Dr. Serkan Güçlü, Türkiye'de doğumun ''çoğunlukla planlı olmadığını'' belirterek, istatistiklere göre en fazla doğumun Aralık-Ocak aylarında gerçekleşmesinin de bunun göstergesi olduğunu kaydetti. 
     Bahar aylarında, doğayla birlikte insan ilişkilerinde de canlanma görüldüğünü dile getiren Yrd. Doç. Dr. Güçlü, çalışan anne ve babaların planlı doğumda genellikle bahar ve yaz aylarını tercih ettiklerini ifade etti. 
     
     ASTROLOG GÖRÜŞÜ 

     Astrolog Özden Görsev, Türkiye'de oğlak ve kova burcundaki kişi sayısının çok olmasının iyi olduğunu bildirdi. Oğlak burcunda doğanlar arasında ''geri planda güçlü liderlerin çıktığını'' belirten Görsev, oğlakların genellikle ''yapılandırıcı, yapıcı, ciddi çalışma'' karakterine sahip olduğunu söyledi. 
     Kova burcu insanının, Neptün'ün sert etkilerinden çok etkilendiğini, bu yüzden uyuşturucu ve alkole daha kolay bağımlı olduklarını öne süren Görsev, şunları söyledi 
     ''Renkli boş hayal dünyasına yatkınlardır. Kovalar rahatlığı sever, marjinalliğe açıktık. Keşke ülkemizde Yay ve Aslan burcu doğumlular çok olsaydı. Aslan, cesur yürekli, serin kanlı, hedefe kilitlenen ve lider kişilerin özelliğidir. Yaylar da işbirliğine açık, toplumcudur.'' 
     
</TEXT>
</DOC>
