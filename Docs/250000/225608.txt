<DOC>
<DOCNO> 225608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur32.html </URL>
<DATE> 2004/03/25/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Terör örgütü PKK KONGRA-GEL'de kongre korkusu 
</HEADLINE>
<TEXT>

     Terör örgütü PKK KONGRA-GEL'in Nisan ayı içerisinde Irak'ın kuzeyinde yapacağı kongrede operasyon korkusu yaşadığı belirtiliyor. 
     Irak'ın kuzeyindeki yerel kaynaklardan alınan bilgiye göre, isim değişikliği sonrasında ''Demokratikleşmeyi'' esas alacağını açıklamasına rağmen, şiddeti tırmandırmaya yönelik eylemlerini sürdüren PKK KONGRA-GEL, ABD tarafından terör örgütleri listesine alınma şoku yaşıyor. 
     ABD Genelkurmay Başkanı Orgeneral Richard Myers'ın, 17 Mart 2004 tarihinde Washington'daki Yabancı Basın Merkezi'nde düzenlediği basın toplantısında, terör örgütü PKK KONGRA GEL'in Irak'ta kesinlikle barındırılmayacağını, Haziran 2004 sonuna kadar ABD öncülüğündeki Koalisyon Güçleri'nin terör örgütü PKK KONGRA GEL'in Irak'taki etkinliğini sona erdireceğini işaret etmesi üzerine terör örgütünde bir korku yaşandığı bildirildi. 
     Yerel kaynaklar, terör örgütü PKK KONGRA-GEL'in, Nisan ayı içerisinde Irak'ın kuzeyinde yapacağı kongrede, ABD'nin operasyon düzenleyeceği endişesi ile korku yaşadığını ifade ettiler. 
     
</TEXT>
</DOC>
