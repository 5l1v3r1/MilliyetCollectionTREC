<DOC>
<DOCNO> 205977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sondun25.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dallas'ın J.R.'ı ölüyor... 
</HEADLINE>
<TEXT>

     Dallas dizisinde J.R. Ewing karakteriyle ünlenen Larry Hagman'ın ölümcül hasta olduğu belirtildi. 
     Bild gazetesindeki habere göre, Hagman, 2 hafta önce New York'ta acil olarak ameliyat edildikten sonra, doktorlar tarafından artık bir şey yapılamayacağı gerekçesiyle evine gönderildi. 
     Haberde, 72 yaşındaki oyuncunun nakledilen karaciğerinin bir kısmının alındığı, fakat Hagman'ın sağlık durumunda olumlu değişiklik olmadığı için evine gönderildiği kaydedildi. 
     Daha önce karaciğer nakli yapılan Hagman'ın yıllardır alkolik olduğu belirtilen haberde, oyuncunun geçen yılın başında tekrar içki içmeye başladığı ifade edildi. 
     Hagman'ın bir arkadaşı, ''Kendi mezarını kazdığının bilincindeydi'' diye konuştu. 
     
</TEXT>
</DOC>
