<DOC>
<DOCNO> 228232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/soneko14.html </URL>
<DATE> 2004/04/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Yıllık enflasyon, TEFE'de yüzde 7.97 TÜFE'de 11.83... 
</HEADLINE>
<TEXT>

     Devlet İstatistik Enstitüsü DİE , Mart ayında yıllık enflasyonun toptan eşya fiyatlarında TEFE yüzde 7.97, tüketici fiyatlarında TÜFE yüzde 11.83 olduğunu açıkladı. 
     Bu yılın Mart ayında TEFE yüzde 2.10, TÜFE ise yüzde 0.89 oranında arttı. 
     Yılın üç ayında enflasyon oranı, toptan eşyada yüzde 6.50, tüketici fiyatlarında ise yüzde 2.19 oldu. 
     Bu arada Mart ayı itibarıyla 12 aylık ortalamalara göre yıllık enflasyon ise toptan eşyada yüzde 19.8, tüketici fiyatlarında yüzde 21.67 olarak hesaplandı. 
     Çekirdek enflasyon olarak adlandırılan özel sektör imalat sanayinde fiyat artışı ise Mart ayında yüzde 0.7 düzeyinde gerçekleşti. 
     
     YILLIK ENFLASYON GEÇEN YILIN AYNI AYININ ALTINDA GERÇEKLEŞTİ 

     Geçen yıl Mart ayı itibarıyla, yıllık enflasyon, toptan eşyada yüzde 35.15, tüketici fiyatlarında ise yüzde 29.41 düzeyindeydi. 
     2004 yılı Mart ayı itibarıyla yıllık enflasyon, 2003 yılı Mart ayı itibarıyla yıllık enflasyon rakamlarının, toptan eşyada 27.18 puan, tüketici fiyatlarında ise 17.58 puan altında gerçekleşti. 
     Mart ayındaki enflasyon oranları, bir önceki aya göre, toptan eşya fiyatları yüzde 2.10, tüketici fiyatları yüzde 0.89 arttı. Geçen yıl Mart ayında, toptan eşya fiyatları yüzde 3.20, tüketici fiyatları yüzde 3.10 artmıştı. 
     Mart ayı itibariyle 12 aylık ortalamalara göre yıllık enflasyon, toptan eşyada yüzde 19.18, tüketici fiyatlarında ise yüzde 21.67 olarak hesaplandı. 
     2003 yılı Mart ayında, 12 aylık ortalamalara göre yıllık enflasyon, toptan eşyada yüzde 39.42, tüketici fiyatlarında da yüzde 35.46 olmuştu. 
     
     ERZURUM'DA TÜKETİCİ FİYATLARI YÜZDE 0.1 DÜŞTÜ 

     Türkiye genelinde Mart ayında tüketici fiyatlarında ortalama yüzde 0.9 oranında artış kaydedilirken, Erzurum'da tüketici fiyatları aylık bazda yüzde 0.1 oranında düştü. 
     Yıllık bazda en düşük fiyat artışı ise yüzde 8.3 ile yine Erzurum'da görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, Eruzurum'un ardından fiyatlarda en az artış kaydedilen iller yüzde 0.1 ile Kayseri, yüzde 0.2 ile Mersin ve yüzde 0.4 ile Samsun oldu. 
     Aynı dönemde, fiyatların en fazla arttığı il ise yüzde 1.9 ile Adana oldu. Bu ili, yüzde 1.6 ile Denizli, yüzde 1.4 ile de Antalya, Bursa, Eskişehir ve Konya takip etti. 
     Mart ayı itibariyle son bir yılda tüketici fiyatlarında yüzde 8.3 ile en düşük artış da Erzurum'da yaşandı. Erzurum'u yüzde 8.7 ile Ankara, yüzde 9.5 ile Samsun ve yüzde 9.8 ile de Kayseri izledi. 
     Yıllık fiyat artışlarının en yüksek gerçekleştiği il ise yüzde 16.7 ile Denizli oldu. 
     
     BÖLGELER 

     Bu arada Mart'da aylık bazda, bölgeler itibariyle tüketici fiyatları Doğu Anadolu'da yüzde 0.3 oranında artarken, İç Anadolu'da yüzde 0.7, Güneydoğu Anadolu'da yüzde 0.8, Marmara'da yüzde 0.9, Ege'de yüzde 1.1, Karadeniz'de yüzde 1.2, Akdeniz'de de yüzde 1.3 oranında arttı. 
     Mart ayı itibariyle yıllık enflasyon, Marmara'da yüzde 13.2, Ege'de yüzde 12.7, Akdeniz'de yüzde 11.4, İç Anadolu'da yüzde 9.4, Karadeniz'de yüzde 12.0, Doğu Anadolu'da yüzde 10.0 ve Güneydoğu'da yüzde 11.4 olarak belirlendi. 
     
     TOPTAN EŞYA FİYATLARINDAKİ ARTIŞ, ÖZEL SEKTÖRDEN KAYNAKLANDI 

     Toptan eşya fiyatlarında Mart ayında görülen yüzde 2.10'luk artışın, 0.71'i devlet, 1.39'u da özel sektördeki fiyat artışından kaynaklandı. 
     Bu arada çekirdek enflasyon olarak nitelenen imalat sanayinde özel sektördeki fiyat artışı yüzde 0.7 olarak hesaplandı. 
     Devlet İstatistik Enstitüsü'nden DİE yapılan açıklamaya göre, toptan eşyada fiyatlar devlet sektöründe yüzde 3.0, özel sektörde yüzde 1.8 arttı. 
     Bu yılın Mart ayında, sektörel bazda en yüksek fiyat artışı yüzde 3.6 ile tarım, avcılık, ormancılık ve balıkçılık sektöründe gerçekleşti. 
     Mart'ta imalat sanayinde fiyatlar yüzde 1.8 oranında artarken, elektrik, gaz ve su yüzde 0.1, madencilik ve taşocakçılığı sektöründe 1.8 oranlarında azaldı. 
     Bu yılın Mart ayında fiyatı en fazla artan alt sektör ise yüzde 11.3 ile tütün ürünleri imalatı, yüzde 4.8 ile metal cevheri madenciliği, yüzde 4 ile tarım, avcılık, yüzde 3.5 ile ana metal sanayi, yüzde 3 ile ağaç ve mantar ürünleri imalatı, yüzde 2.8 ile elektrikli makina cihazları imalatı, yüzde 2.5 ile gıda ürünleri ve içecek imalatı, yüzde 2.4'er ile deri mamul imalatı ve hizmetleri ile kok kömürü, rafine edilmiş petrol ürünleri oldu. 
     Geçen ay enflasyonda, balıkçılık, balık üretme çiftliklerinde, yüzde 4.4, ham petrol ve doğalgaz çıkarımında yüzde 10.9, tekstil ürünleri imalatında yüzde 0.8, giyim eşyası imalatında yüzde 1, kağıt ve kağıt ürünleri imalatında yüzde 3.4, kimyasal madde ürünleri imalatında yüzde 1.9, makina ve techizat imalatında yüzde 1.2, büro makinaları imalatında yüzde 0.6, tıbbi, hassas ve optik aletleri imalatında yüzde 1.3, suyun toplanması, arıtımı ve dağıtımında yüzde 0.2 gerileme yaşandı. 
     Ormancılık, tomrukçuluk, basın ve yayım, plastik ve kauçuk ürünleri imalatı, diğer ulaşım araçları imalatı, elektrik, gaz üretimi ve dağıtımı fiyatlarında değişiklik yaşanmadı. 
     Mart ayı fiyat artışları bazı alt sektörlerde şöyle 
     ''Mobilya imalatı yüzde 1.4, motorlu kara taşıtı, römork, yarı römmork imalatı yüzde 1.2, metal eşya sanayi yüzde 1.'' 
     
     TARIM, AVCILIK, ORMANCILIK VE BALIKÇILIK YÜZDE 16.8 

     Mart ayı itibariyle son bir yıllık dönemde ise sektörel bazda en yüksek fiyat artışı, yüzde 16.8 ile tarım, avcılık, ormancılık ve balıkçılık sektöründe gerçekleşti. 
     Yıllık enflasyon, imalat sanayinde yüzde 6 artarken, elektrik, gaz ve su yüzde 0.5, madencilik ve taşocakcılığı sektöründe fiyatlar yüzde 7.9 geriledi. 
     Alt sektörler bazında, yıllık en yüksek fiyat artışları yüzde 41.2 ile ormancılık, tomrukçulukta, yüzde 40.2 ile balıkçılık, balık üretme çiftliklerinde, yüzde 35 ile tütün ürünleri imalatında, yüzde 16.9 ile giyim eşyası imalatında, yüzde 15.4 ile gıda ürünleri ve içecek imalatında görüldü. 
     Aynı dönemde, hampetrol ve doğalgaz çıkarımı yüzde 35, kağıt ve kağıt ürünleri imalatı yüzde 3.9, basın ve yayım yüzde 6.6, kok kömürü, rafine edilmiş petrol ürünleri yüzde 6.8, kimyasal madde ürünleri imalatı yüzde 2.5, büro makinaları imalatı yüzde 5, iletişim techizatı imalatı yüzde 19.6, tıbbi, hassas ve optik aletler imalatı yüzde 5.6, elektrik, gaz üretimi ve dağıtımında yüzde 2.5 gerileme yaşandı. 
     
     TÜKETİCİDE GIDA, İÇKİ VE TÜTÜN HARCAMALARI BAŞTA 

     Tüketici fiyatları endeksine göre, Mart ayında en yüksek fiyat artışı yüzde 3.1 ile gıda, içki ve tütün harcamalarında görüldü. 
     Konut yüzde 0.4, ulaştırma yüzde 1.4, eğlence ve kültür yüzde 0.4, lokanta, pastane ve otel yüzde 1.0, çeşitli mal ve hizmetler yüzde 0.9 oranlarında arttı. 
     Aynı dönemde giyim ve ayakkabı yüzde 2.1, sağlık yüzde 1.1, oranlarında gerileme görülürken eğitim harcamalarında bir değişiklik yaşanmadı. 
     Yıllık bazda ise ana harcama grupları itibariyle fiyatlar en fazla yüzde 22.2 ile lokanta, pastane ve otel sektöründe arttı. 
     Aynı dönemde gıda, içki ve tütün yüzde 10.9, giyim ve ayakkabı yüzde 9.9, konut yüzde 15.4, ev eşyası yüzde 5.1, sağlık yüzde 10.4, ulaştırma yüzde 7.2, eğlence ve kültür yüzde 7.0, eğitim yüzde 22, çeşitli mal ve hizmetler yüzde 10.6 oranlarında arttı. 

     
</TEXT>
</DOC>
