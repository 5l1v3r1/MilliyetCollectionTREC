<DOC>
<DOCNO> 239010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sondun37.html </URL>
<DATE> 2004/05/11/ </DATE>
<TIME> 17.39 </TIME>
<AUTHOR>  </AUTHOR>
<HEADLINE>
Putin, Çeçenistan'a 1125 asker daha gönderilmesini istedi 
</HEADLINE>
<TEXT>

     Rusya Devlet Başkanı Vladimir Putin'in Çeçenistan'a 1125 asker daha gönderilmesini istediği bildirildi. 
     İtar-Tass ajansındaki habere göre, Putin, hükümet üyeleriyle yaptığı toplantıda, ''Çeçenistan İçişleri Bakanlığı, ivedi şekilde 1125 asker gönderilmesi kararı alınmasını istedi'' dedi. 
     Putin, Rusya Başbakanı Mihail Fradkov ve İçişleri Bakanı Raşid Nurgaliyev'e, bu isteği en kısa sürede değerlendirmeleri ve bugün içinde rapor sunmaları talimatını verdi. 
     Bakanlara, Çeçenistan'ın başkenti Grozni'nin yeniden yapılandırılması çalışmalarının hızlandırılması talimatını da veren Putin, ''Geçen yıllarda yapılanlara rağmen helikopterden bakınca Grozni çok kötü görünüyor'' diye konuştu. 
     Çeçenistan lideri Ahmet Kadirov'un ölümünden sonra da Çeçenistan'ın yeniden inşasının durmayacağını söyleyen Putin, ''Çeçenistan'ın yeniden inşası ve güvenliğin sağlanması konusundaki çalışmalarla ilgili hiç kimsenin şüphesi olmamalı. Bu süreç başlamıştır ve geri döndürülemez'' dedi. 
     Kadirov'un anısının ebedileştirilmesi için bir kararname imzaladığını söyleyen Putin, ''Kadirov suikastı hepimizin ders çıkarması gereken bir trajedi. Büyük bir trajedi ve büyük bir kayıp'' diye konuştu. 
     
</TEXT>
</DOC>
