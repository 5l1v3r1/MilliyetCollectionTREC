<DOC>
<DOCNO> 204790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/soneko09.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Menemen ve Foça'da vergi rekortmenleri ödüllendirildi 
</HEADLINE>
<TEXT>

     İzmir'in Menemen ve Foça ilçelerinde kişi ve kurum bazında 2003 yılında en çok vergi veren mükellefler, Menemen Ticaret Odası'nca MTO ödüllendirildi. 
     MTO Yönetim Kurulu Başkanı Şerif Yılmaz törende yaptığı konuşmada, bu yıl ilçe olarak 36 trilyon lira vergi ödediklerini bildirdi. 
     Bu miktarı önümüzdeki yıllarda daha da artırmayı arzu ettiklerini ifade eden Yılmaz, bunun için tarıma dayalı ekonomiye sahip bulunan ilçede, tarım ürünlerini değerlendirecek sanayi kuruluşlarının teşvik edilmesi gerektiğini söyledi. 
     İzmir Ticaret Odası İZTO Başkanı Ekrem Demirtaş'ın da katıldığı törende daha sonra 2002 yılı kazançları üzerinden en fazla vergi ödeyen kişi ve kuruluşlara ödülleri verildi. 
     Menemen ile MTO'ya kayıtlı Foça ilçesindeki mükelleflerin değerlendirmeye alındığı sıralamada, 424 milyar 505 milyon lira vergi ödeyen KFC Gıda tekstil Sanayi İthalat ve İhracat A.Ş. kurum bazında, küp üretimi yapan Bilal Küpçü ödediği 176 milyar lira vergiyle de kişi bazında Menemenli mükellefler arasında birinci sırada yer aldı. 
     Odaya tescilli Foça mükellefleri arasında ise Cehun Çetin ödediği 16 milyar lira vergiyle ilk sırada yer aldı. 
     
</TEXT>
</DOC>
