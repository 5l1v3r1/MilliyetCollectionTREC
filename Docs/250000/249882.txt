<DOC>
<DOCNO> 249882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sondun07.html </URL>
<DATE> 2004/06/22/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Rusya Federasyonu'na bağlı İnguş Cumhuriyeti'nde olaylar 30 ölü 
</HEADLINE>
<TEXT>

     Rusya Federasyonu'na bağlı İnguş Cumhuriyeti'nin İçişleri Bakanlığı binasına saldırı düzenleyen kişilerin, binayı ele geçirdiği bildirildi. 
     Saldırılarda ölü sayısının yaklaşık 30 olduğu bildirildi. 
     İnguş Cumhuriyeti İçişleri Bakanlığı kaynaklarına göre, saldırılarda başkent Nazran'daki İçişleri Bakanlığı binası, sınır muhafızlarına ait bir bina, İçişleri Bakanlığı'na ait bir cephanelik ile Sleptovsk ve Karabulak'taki çok sayıda karakol hedef alındı. 
     Bu arada Rus İnterfaks ajansı, saldırılarda İnguş Cumhuriyeti İçişleri Bakanı Ebukar Kostoyev'in öldürüldüğünü duyurdu. 
     Ajansın İçişleri Bakanlığı kaynaklarına dayandırdığı haberinde, saldırıların 200 kadar kişi tarafından düzenlendiği belirtildi. Saldırganların, Çeçenistan ve Kuzey Osetya'dan geldiği sanılıyor. 
     Kimliği henüz belirlenemeyen saldırganlardan bazılarının tekbir getirdiğini belirtiliyor. 
     
</TEXT>
</DOC>
