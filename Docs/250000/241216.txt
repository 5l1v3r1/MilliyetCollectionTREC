<DOC>
<DOCNO> 241216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sontur02.html </URL>
<DATE> 2004/05/19/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Hırsız ev sahibini bıçakladı... 
</HEADLINE>
<TEXT>

     İzmir'in Buca ve Bornova ilçelerinde meydana gelen olaylarda, 3 kişi bıçaklandı. 
     Nuri Altınova'nın Buca ilçesindeki evine sabah saat 06.30 sıralarında hırsız girdi. Gürültüye uyanan Altınova'yla karşılaşan hırsız, ev sahibini sol göğsünden 2 bıçak darbesiyle yaralayarak kaçtı. 
     Buca SSK Hastanesi'ne kaldırılan Nuri Altınova'nın ilk tedavisi burada yapıldı. Altınova, daha sonra Yeşilyurt Atatürk Eğitim ve araştırma Hastanesi'ne sevk edildi. Altınova'nın hayati tehlikesinin bulunduğu belirtildi. 
     Bornova ilçesinde de, 1 kişi çıkan tartışmada bıçaklandı. 
     Tahir Dindar 39 , Altındağ semti Şahin Tepesi mevkiinde, henüz bilinmeyen bir nedenle kalabalık bir grupla tartıştı. Kavgaya dönüşen olayda, Dindar, sağ göğsünden ve sol koltuk altından bıçaklandı. 
     Yenişehir SSK Hastanesi'ne kaldırılan Tahir Dindar, ameliyat edildi. Yoğun Bakım Servisi'nde gözlem altına alınan Dindar'ın hayati tehlikesinin bulunduğu öğrenildi. 
     Yapılan soruşturmalarda, Tahir Dindar'ın yaralanması olayına karışan 9 kişi gözaltına alındı. 
     Bornova ilçesinde meydana gelen diğer olayda da 1 kişi bıçaklandı. 
     Hakan Özgen 31 , Kazım Karabekir Caddesi Ata Durağı'nda, Serdar Ç. ve Fazıl U. ile tartıştı. Özgen, kavgaya dönüşen olayda sol karın boşluğundan bıçaklandı. 
     Ege Üniversitesi Tıp Fakültesi Hastanesi'ne kaldırılan Hakan Özgen, ameliyat edildi. Özgen'in hayati tehlikesinin olmadığı öğrenildi. Yakalanan zanlılar gözaltına alındı. 
     
     MERDİVENLERDEN DÜŞEN ÇOCUK YARALANDI 
     Konak ilçesinde merdivenlerden düşen 1 yaşındaki çocuk yaralandı. 
     Olay, Eskiizmir 4908 Sokak 69 numaralı evde meydana geldi. Mert Şimşek 1 , evlerinin merdivenlerden düştü. Yaralanan çocuk, Yeşilyurt Atatürk Eğitim ve Araştırma Hastanesi'ne kaldırılarak tedavi altına alındı. Şimşek'in hayati tehlikesinin bulunmadığı belirtildi. 
     
</TEXT>
</DOC>
