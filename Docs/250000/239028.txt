<DOC>
<DOCNO> 239028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/soneko07.html </URL>
<DATE> 2004/05/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Tek kişinin açlık sınırı 603 milyon liraya çıktı .. 
</HEADLINE>
<TEXT>

     Türkiye Kamu-Sen, tek kişinin açlık sınırının 603 milyon 147 bin 930 liraya yükseldiğini bildirdi. 
     Türkiye Kamu-Sen'in araştırmasına göre, Mart 2004'te 600 milyon 130 bin 200 lira olan tek kişinin açlık sınırı, geçen ay 3 milyon 17 bin 730 liralık artışla 603 milyon 147 bin 930 liraya yükseldi. Tek kişinin açlık sınırı rakamı, bir ayda yüzde 0.5 oranında arttı. 
     Dört kişilik ailenin yoksulluk sınırı ise bir ayda 16 milyon 5 bin 760 lira artışla, 1 milyar 635 milyon 0 bin 40 liradan 1 milyar 652 milyon 83 bin 800 liraya yükseldi. Yoksulluk sınırı rakamında, bir ayda yüzde 1.01 oranında artış meydana geldi. 
     Araştırmaya göre, Nisan 2004 itibariyle, ortalama 646 milyon lira alan bir memurun ailesi için yaptığı gıda harcaması maaşının yüzde 61.65'ini, konut gideri ise maaşının yüzde 33.96'sını oluşturuyor. Maaşının toplam yüzde 95.61'ini gıda ve barınma harcamalarına ayırmak zorunda olan bir memura, diğer ihtiyaçları için ise maaşının yüzde 4.39'u kalıyor. 
     
</TEXT>
</DOC>
