<DOC>
<DOCNO> 212283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/dunya/adun.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam zenginleri 
</HEADLINE>
<TEXT>

   ABCNews haber kanalı, Saddam rejimine verdikleri destek karşılığında kendilerine tahsis edilen milyonlarca varil ucuz petrolü uluslararası piyasada satan politikacı, lider ve örgütler ile bunların aldığı petrol miktarını açıkladı 
      DIŞ HABERLER SERVİSİ 

   
   Irak Petrol Bakanlığı'nın dosyalarında bulunan, 47 ülkeden 270 kişi, siyasi parti ve kuruluşun, Saddam Hüseyin yönetimine verdikleri siyasi destek karşılığı milyonlarca varil indirimli petrol alma hakkı kazanıp çıkar sağladığını gösteren listenin ayrıntıları ortaya çıktı. ABD'de yayın yapan ABCNews haber kanalı, 1997'den 2003'teki Irak Savaşı'na kadar Saddam yönetiminden milyonlarca varil indirimli petrol alıp varil başına 50 cent yaklaşık 670 bin lira k rla uluslararası petrol şirketlerine ve aracılara sattığı iddia edilen siyaset dünyasından isimleri, siyasi partileri ve aldıkları petrol miktarlarını açıkladı. 
   Listede pek çok siyasetçi, lider ve yakınının milyonlarca varil indirimli petrolün ticaretini yaparak astronomik k rlar sağladığı öne sürülüyor. Birleşmiş Milletler'in BM , Irak'a, gıda almak için petrol satma izni veren "Gıda Karşılığı Petrol" programını "kılıf" olarak kullanıp çıkar sağladığı iddia edilenler arasında, Türkiye'den, Erdem Holding Yönetim Kurulu Başkanı Zeynel Abidin Erdem de var. Erdem'in 27 milyon varili aşkın petrol için kontrat imzaladığı öne sürülüyor. 
   
   Akdoğan'ın anlamlı demeci 
   ABCNews'un internet sitesinde yer alan listede, "Lütfü Doğan" adı da geçiyor. Ancak listede 11 milyon varili aşkın indirimli petrol aldığı öne sürülen bu kişinin, uzun süre Irak'ta kalmış emekli gazeteci, eski milletvekili Lütfü Akdoğan olduğu sanılıyor. 2001 yılında Aksiyon dergisine verdiği bir demeçte, "Irak'ın çok ucuza, hatta bedava petrol vermek istediğini, Türkiye'nin korkudan alamadığını" söyleyen Akdoğan, hakkındaki iddiaları reddetti. 
   
   Rusya ve Fransa başrolde 
   Listeye göre, en büyük çıkarları sağlayanlar, Irak Savaşı'na karşı çıkan Rusya ve Fransa'nın siyaset dünyasından isimler. Eski Fransa İçişleri Bakanı Charles Pasqua, Rusya'da Komünist Parti ile Liberal Demokrat Parti, Endonezya Devlet Başkanı Megawati Sukarnoputri, Irak Savaşı'na şiddetle karşı çıkan İngiliz milletvekili George Galloway gibi tanınmış kişi ve partiler de listede bulunuyor. 
   ABD Hazine Bakanlığı, herhangi bir ABD vatandaşının Saddam yönetiminden çıkar sağladığının kanıtlanması halinde, dava açılacağını duyurdu. Listede Irak asıllı 2 ABD vatandaşı da var. 
   
   Kim, kaç varil aldı    Listedekiler ve indirimli olarak aldıkları iddia edilen petrol miktarları şöyle 
   Rusya 
   Rusya Komünist Partisi'ne bağlı şirketler 137 milyon varil 
   Liberal Demokratik Parti'ye bağlı şirketler 79.8 milyon varil 
   Irak'la Dayanışma Komitesi 19 milyon varil 
   Rusya'da Devlet Başkanı Vladimir Putin yönetiminden isimler 90 milyon varil 
   Rus Ortodoks Kilisesi 5 milyon varil 
   
   Fransa 
   Eski İçişleri Bakanı Charles Pasqua 12 milyon varil 
   Cumhurbaşkanı Jacques Chirac'a yakınlığıyla tanınan işadamı Patrick Maugein 25 milyon varil 
   Ibex 47.2 milyon varil 
   Eski BM Büyükelçisi Bernard Merimee 3 milyon varil 
   Fransa - Irak Ticaret Kulübü kurucusu Michel Grimard 17.1 milyon varil 
   
   Surİye 
   Suriye Savunma Bakanı'nın oğlu Firas Mustafa Tlass 6 milyon varil 
   
   Endonezya 
   Devlet Başkanı Megawati Sukarnoputri 11 milyon varil 
   
   İspanya 
   Lübnan asıllı gazeteci Ali Balut 8.8 milyon varil 
   
   Yugoslavya 
   Sosyalist Parti 22 milyon varil 
   
   Kanada 
   Oilexco petrol şirketinin başkanı Arthur Millholland 9.5 milyon varil 
   
   İtalya 
   Papa II. John Paul ve Irak'ın eski Başbakan Yardımcısı Tarık Aziz arasındaki görüşmeyi ayarlayan Fransız Katolik Papaz Benjamin 4.5 milyon varil 
   Roberto Frimigoni 24.5 milyon varil 
   
   ABD 
   Samir Vincent 7 milyon varil 
   Şakir Alhalaji 10.5 milyon varil 
   
   İngİltere 
   Milletvekili George Galloway 19 milyon varil 
   Halkın Mücahitleri 36.5 milyon varil 
   
   Güney Afrİka 
   Tokyo Saxwale 4 milyon varil 
   
   Ürdün 
   Şakir bin Zeyd 6.5 milyon varil 
   Enerji Bakanlığı 5 milyon varil 
   İşadamı Favaz Zureykat 6 milyon varil 
   Eski milletvekili Tujan El Faysal 3 milyon varil 
   
   Lübnan 
   Cumhurbaşkanı Emil Lahud'un oğlu 5.5 milyon varil 
   
   Mısır 
   Halid Abdül Nasır 16.5 milyon varil 
   Milletvekili Emad El Galda 14 milyon varil 
   
   Fİlİstİn Yönetİmİ 
   Filistin Kurtuluş Örgütü 4 milyon varil 
   Ebu El Abbas 11.5 milyon varil 
   
   Katar 
   Hamid bin Ali el Tani 14 milyon varil 
   
   Lİbya 
   Başbakan Şükri Ganem 1 milyon varil 
   
   Çad 
   Dışişleri Bakanlığı 3 milyon varil 
   
   Brezilya 
   8 Ekim Hareketi 4.5 milyon varil 
   
   Myanmar 
   Orman Bakanı 5 milyon varil 
   
   Ukrayna 
   Sosyal Demokratik Parti 8.5 milyon varil 
   Komünist Parti 6 milyon varil 
   Sosyalist Parti 2 milyon varil 
   FTD petrol şirketi 2 milyon varil 
   
   
   
</TEXT>
</DOC>
