<DOC>
<DOCNO> 237174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/soneko12.html </URL>
<DATE> 2004/05/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Taşkömürü üretimi azalıyor... 
</HEADLINE>
<TEXT>

     Türkiye Taşkömürü Kurumu TTK maden ocaklarında gerçekleştirilen üretimde, bu yılın dört ayında geçen yılın aynı dönemine göre 58 bin 861 ton azalma oldu. 
     TTK Genel Müdürlüğü yetkililerinden aldığı bilgiye göre, kurumda geçen yılın dört ayında gerçekleştirilen 651 bin 702 ton üretime karşın, bu yılın aynı döneminde 58 bin 861 ton düşüşle 592 bin 841 ton üretim yapıldı. 
     TTK'ya bağlı Amasra, Kozlu, Armutçuk, Karadon ve Üzülmez Müessese Müdürlüğü işyerlerindeki maden ocaklarından üretim hedeflerinin bu yıl yaklaşık 2 milyon ton yıl olduğunu anlatan yetkililer, şöyle konuştular 
     ''Taşkömürü Kurumu'nun ocaklarında bu yıl yeraltından 124 ve yerüstünden 58 olmak üzere toplam 182 işçi emekliye ayrıldı. Şu anda kurumda yeraltında 9 bin 181, yerüstünde de 3 bin 358 olarak 12 bin 9 işçi çalışmakta. Maden ocaklarından her geçen gün işçiler emekliye ayrıldığından üretimde düşüş yaşanmakta. Havzadaki mevcut 1 milyar 300 milyon ton civarında tespit edilen taşkömürü rezervinin ülke ekonomisine kazandırılması için üretime yönelik işçi açıklarının giderilmesi lazım. Stratejik öneme sahip koklaşabilir özelliği bulunan taşkömürünün ülke ekonomisine kazandırılması gerekir.'' 
     
</TEXT>
</DOC>
