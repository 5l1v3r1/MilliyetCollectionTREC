<DOC>
<DOCNO> 234412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/soneko11.html </URL>
<DATE> 2004/04/24/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Dünya Bankası Yoksulların azalması için daha fazla yardım yapılmalı 
</HEADLINE>
<TEXT>

     Dünya Bankası, 2015 yılına kadar gelişmekte olan ülkelerde yaşayan yoksul sayısının yarıya indirilebilmesi için daha fazla yardım, ticaret ve reform yapılması gerektiğini bildirdi. 
     Dünya Bankası Başekonomisti Francois Bourguignon yaptığı açıklamada, Hindistan ve Çin'de yaşanan ekonomik büyümenin yoksul sayısını önemli ölçüde azalmasına yol açtığını, bununla beraber Afrika'da sahra altında yaşayan yoksulların arttığına dikkat çekti. 
     Küresel düzeyde yoksul sayısının oldukça hızla gerilemesinin iyi bir haber olduğunu kaydeden Bourguignon, 1981-2001 yılları arasında küresel düzeyde yoksul sayısının 1.5 milyardan 1.1 milyara düştüğünü, diğer bir değişle daha önce dünya nüfusunun yüzde 40'ını içine olan yoksul sayısının yüzde 21'e indiğini bildirdi. 
     Bourguignon, ekonomik büyümenin yoksul sayısının azalmasında önemli rol oynadığını ifade etti. 
     Zengin ülkelerin gelişmekte olan ülkelere yardımı artırmak ile beraber bunun ihtiyacı karşılamaktan uzak olduğunu belirten Bourguignon, zengin ülkelerin tarıma uyguladıkları sübvansiyonu azaltması soncunda gelişmekte olan ülke çitçilerinin ürünlerini pazarlarda sunabilme imkanı sağlayabildiğine dikkat çekti. 
     Bourguignon, gelişmekte olan ülkelerde yoksul sayısının azaltılmasında önemli faktörlerden birinin de iyi hükümetler ile modern yollar, limanlar, elektrik ve diğer alt yapıların olduğunu bildirdi. 
     Birleşmiş Milletler üyesi ülkeler tarafından 4 yıl önce belirlenen hedef uyarınca, dünyada 1990-2015 yılları arasında günde 1 dolardan daha az harcayan yoksul sayısını yarı yarıya azaltılması öngörülüyor. 
     
</TEXT>
</DOC>
