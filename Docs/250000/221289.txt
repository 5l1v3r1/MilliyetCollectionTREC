<DOC>
<DOCNO> 221289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sonspo17.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da 7 futbolcu kart sınırında... 
</HEADLINE>
<TEXT>

     Birinci Süper Futbol Ligi'nde son haftalarda aldığı sonuçlarla zirve yarışında iddialı konuma gelen Trabzonspor, sarı kart sıkıntısı yaşıyor. 
     Bordo-mavili takımda 3 sarı kartı bulunan Fatih, Gökdeniz, Erdinç, Hüseyin, Tolga, Hasan Üçüncü ve Petkoviç, kart görmeleri durumunda Denizlispor maçı öncesi cezalı konuma düşecek. 
     Teknik direktör Ziya Doğan, bordo-mavili futbolcuların acemice kartlar gördüklerini ve bu konuda sıkıntılarınının olduğunu belirterek, ''Psikolojik olarak bu konuda yaptıklarından memnun değilim. Hiç olmadık, mesala tribün önünde yaptığımız bir faul sonrası kart görüyoruz. Bıraksak adam tribüne gidecek. Bu sorunu da çok çalışmayla çözümleyeceğiz'' dedi. 
     Futbolcularla konuştuğunu ve onları bu konuda uyardığını ifade eden Doğan, artık bu konuda çok dikkatli olmak zorunda olduklarını kaydetti. 
     
</TEXT>
</DOC>
