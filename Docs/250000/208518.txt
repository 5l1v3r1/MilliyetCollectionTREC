<DOC>
<DOCNO> 208518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/yazar/asik.html </URL>
<DATE> 2004/01/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Siirt'te rekor 
</HEADLINE>
<TEXT>

   
   İnanılması zor ama doğru... Siirt'te... Memleketin en fakir köşelerinden birinde Vali Nuri Okutan eğitimde bir Türkiye rekoru kırılmış... 
   Okul öncesi eğitim Türkiye ortalmasının dört kat üzerine çıkartılmış. 
   Siirt'te bugün her 100 çocuktan 63'ü yuvaya gidiyor. 
   Okul öncesi eğitimde Türkiye ortalaması yüzde 15... Siirt'in dörtte biri. 
   Vali Okutan anlatıyor 
   - 3 yıl önce Siirt'e atandığımda bu oran yüzde 4 idi. Konuyu ciddi şekilde ele aldık. En büyük sıkıntı öğretmen ve eğitmen bulmaktaydı. Milli Eğitim'den kız meslek lisesi mezunlarını yuvalarda görevlendirme izni alınca işimiz kolaylaştı. Bugün okul öncesi çağda bulunan yani 5 - 6 yaşlarındaki 18 bin çocuğun yaklaşık 12 bini okula gidiyor... 
   Okul öncesi eğitimin en önemli yanı Kürtçe ve Arapçadan başka dil bilmeyen birçok çocuğun okula başlamadan önce Türkçe öğreniyor olması... 
   Bir başka başarı kızların okullaştırılmasında... 
   - Kız öğrencilerin okullama oranı ben bu ile atandığımda yüzde 54 idi. Bugün yüzde 91, diyor Vali Okutan... 
   Ancak liselerde okullaşma oranı çok düşük.. Yüzde 20... Türkiye ortalaması ise yüzde 36... Vali Okutan, kızını okula göndermeyenlere ceza uygulamasını bu yıl yürürlüğe koyacağını anlatıyor... 
   Bir vali isterse neler yapabiliyor, birkaç yılda ne büyük adımlar atılabiliyor görüyorsunuz... 
   
   AKP kimlik arayışı için sempozyum düzenlemiş 
   Yani, biz kimliği belirsiz partiyi iktidara getirmişiz. 
   Arif Ayhan 
   
   Amerikan fıkrası    Amerika'da adamın biri işine giderken birden anormal bir trafiğin içine düşüyor. Araçlar bir milim kıpırdamamakta... Elinde benzin bidonuyla yanından geçen birine soruyor 
   - Ne var acaba 
   - Teröristler Başkan Bush'u rehin aldılar, 10 milyon dolar verilmezse, üstüne benzin döküp yakacaklarmış... 
   - Eee 
   - O yüzden herkesten biraz yardım alıyoruz... 
   - Herkes ortalama ne kadar veriyor 
   - Yarım litre falan... 
   
   Bizim kriterler...    İranlı mollaların seçime girecek reformcu adaylara İslami kriterlere uymadığı gerekçesiyle yasak koymaları gazetemizin dünkü manşetiydi. Eski CHP milletvekili Bekir Yurdagül dün bu haberle ilgili dedi ki 
   "Bizim de kriterlerimiz var Bizde aday olacak kişiler lidere tam bir sadakatle bağlı olacak, lider gibi düşünecek, kul köle olacak. Bizde İslami kriterler yok ama kapıkulu kriterleri var. Bizim mollaların İran'dan demokrat olduğunu kim söylerse alnını karışlarım..." 
   
   ABD'li köşe yazarı "Türkiye, AB'ye girmelidir" diye yazınca Türk basınında büyük ilgi gördü... 
   Keşke söz konusu yazarı AB yetkilileri de bizim kadar ciddiye alsa. 
   
   Gizli ilişkiler...    Bakanlar Kurulu'nun 23 Haziran 2003 tarihli gizli kararı ertesi gün kendisine sorulduğunda Dışişleri Bakanı Abdullah Gül üs ve limanların "insani amaçlı" geçişlere açıldığını söylüyordu. Kararname üzerindeki gizlilik kalkınca görüldü ki kamuoyuna doğrular söylenmemiş. Kararname askeri teçhizat geçişine de izin veriyormuş meğer... CHP Milletvekili Onur Öymen dün dedi ki 
   - Bu kararnamenin açıklanmasını sık sık talep ettik fakat kabul edilmedi. Neden gizlendiğini şimdi anlıyoruz. Bu arada dikkatinizi çekerim, geçen ekim ayında Dubai'de imzalanan 8.5 milyar dolarlık kredi anlaşmasının şartları da bütün isteklerimize rağmen h l açıklanmamaktadır... 
   Netice... Amerika'nın bildikleri Türk halkından saklanmaktadır... Soru basit Bunlar Türkiye'nin ve Türk halkının çıkarına olsa saklanır mıydı 
   
   Başkan Bush, Başbakan Erdoğan'a gönderdiği mektupta, "Kıbrıs'ta tarih yaz" demiş. 
   "Ada'nın coğrafyasını Rumlar lehine değiştir" demek istiyor. 
   Haldun Ertem 
   
   TRT'nin onuru    TRT'nin yeni Genel Müdürü Şenol Demiröz, görevi devraldığı gün 
   "Amacım TRT'ye eski onurunu iade etmek" diye bir söz sarf etti. 
   TRT çalışanları bu sözlere bir anlam verememişler. 
   Yaptıkları toplu açıklamada "TRT hep onurlu bir kurum olmuştur, TRT'nin geçmişinde onursuzlukla itham edilmesini gerektiren bir olay yaşanmamıştır" diyorlar. Haklıdırlar. Demiröz biraz talihsiz bir başlangıç yaptı... 
   
      
   
</TEXT>
</DOC>
