<DOC>
<DOCNO> 202942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun36.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Saddam ömür boyu hapis yatsın 
</HEADLINE>
<TEXT>

     Irak Geçici Hükümet Konseyi GHK üyesi ve Irak Kürdistan Yurtseverler Birliği IKYB lideri Celal Talabani, Amerikan güçlerince ele geçirilen eski Irak lideri Saddam Hüseyin'in idama mahkum edilmesi yerine, ömür boyu hapis cezasına çarptırılmasını istediğini belirtti. 
     Washington Times gazetesine demeç veren Talabani, ''Saddam'ın ömür boyu hapse çarptırılmasını istiyorum, çünkü onun, her gün kaç kişinin nefretini kazandığını fark ederek acı çekmesini istiyorum. Onun zorbalığından kurtarıp yeni Irak'ı nasıl inşa ettiğimizi ona gösterelim'' dedi. 
     Talabani, Saddam'ın cezasını herhangi bir Iraklı mahkum gibi küçük bir hücrede çekmesi gerektiğini belirtti. 
     Talabani ayrıca, Saddam Hüseyin'in Irak petrollerinden elde edilen paranın nerede saklandığını, hangi ülke ve yabancı şirketlerin Irak'a kitle imha silahlarını geliştirmesi konusunda yardımcı olduğunu bildiğini de söyledi. 
     
</TEXT>
</DOC>
