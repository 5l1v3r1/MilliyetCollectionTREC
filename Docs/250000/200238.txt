<DOC>
<DOCNO> 200238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sontur07.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM otoyolunda kamyon yandı, 2 kişi yaralandı... 
</HEADLINE>
<TEXT>

     Düzce'de, TEM Otoyolu'nda sabaha karşı bir kamyonda çıkan yangında baba-oğul yaralandı. 
     Alınan bilgiye göre, Ankara'dan İstanbul yönüne gitmekte olan Mehmet Akdağ 44 yönetimindeki 44 EH 957 plakalı iplik yüklü kamyon, Düzce TEM Otoyolu Bataklı Çiftlik Köyü mevkiine geldiği sırada arka lastiği yanmaya başladı. Durumu fark eden sürücü Mehmet Akdağ ile araçta bulunan oğlu Recep Akdağ 19 , yangın söndürücü tüple lastiği söndürmeye çalıştılar. Bu sırada yanan lastiğin patlaması sonucu baba Akdağ ile oğlu çeşitli yerlerinden yaralandılar. 
     Yanan kamyon, daha sonra Düzce ve çevre belediyelerden gelen itfaiye ekiplerince söndürülürken, trafik ekiplerince otoyola girecek olan araçlar, D 100 Karayolu'na yönlendirildi. 
     Vücutlarında yanıklar oluşan Mehmet ve oğlu Recep Akdağ'a olay yerine gelen ambulansta müdahale edildi. 
     
</TEXT>
</DOC>
