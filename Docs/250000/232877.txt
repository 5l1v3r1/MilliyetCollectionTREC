<DOC>
<DOCNO> 232877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sonspo18.html </URL>
<DATE> 2004/04/19/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Kameraman Sergen Yalçın'ı şikayet etti... 
</HEADLINE>
<TEXT>

     Konya'da yerel yayın yapan ÜNTV'nin kameramanı Selman Selim Akyüz 25 , yüzüne elinin tersiyle vurduğunu iddia ettiği Beşiktaşlı Futbolcu Sergen Yalçın'dan şikayetçi oldu. 
     Konya Emniyet Müdürlüğü Feridiye Polis Merkezi'ne giden Akyüz, Konyaspor-Beşiktaş maçının bitiş düdüğünün ardından diğer gazeteciler gibi sahaya girdiğini ve Sergen Yalçın ile röportaj yapmak istediğini belirtti. 
     ''Maç ile ilgili neler söyleyeceksin'' diye sorduğu Sergen'in elinin tersiyle yüzüne vurarak uzaklaştığını iddia eden kameraman Akyüz, Sergen Yalçın'dan şikayetçi oldu. 
     Akyüz, Konya Numune Hastanesi'nin yüzüne darbe aldığına ilişkin raporu ve olayın görüntülerini içeren video kaseti Polis Merkezi'ne sundu. 

     
</TEXT>
</DOC>
