<DOC>
<DOCNO> 232487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/yazar/tamer.html </URL>
<DATE> 2004/04/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sponsorluk harcamalarının 69'u spora 
</HEADLINE>
<TEXT>

   Türkiye'de vatandaş, şirketlerden eğitim ve sağlık konularında sponsorluk bekliyor, ama şirketlerin tercih ettiği spora ilgisini esirgemiyor 
   
   Şirketlerin pazarlama bütçelerinde sponsorluk harcamalarına ayrılan pay, son yıllarda hızla artıyor. Amerika'da yayınlanan IEG Sponsorship Report'a göre sponsorluk harcamalarının dünyada son 3 yıllık seyri şöyle 
   2000 22 milyar dolar2001 12'lik artışla 24.5 milyar dolar2002 26 milyar dolar 
   2003'e ilişkin rakamlar henüz kesinleşmiş değil. 
   
   26 milyar dolar 
   Sponsorluk gerek dünyada, gerekse Türkiye'de her geçen gün daha sık telaffuz ediliyor. Belki de bu nedenle tüm dünya için 26 milyar dolarlık rakamı ilk duyduğumda dudak büktüm. Ancak ağustos sonunda Atina'da yapılacak Olimpiyatlar için 14 ana sponsorun 40'ar milyon dolar vereceğini hatırladığımda, rakamlar yerine oturuverdi. 
   Dört yılda bir yapılan, dünyanın en önemli spor etkinliklerinden biri için toplam ana sponsorluk bedeli 560 milyon dolar. Yıla bölündüğünde 140 milyon dolar ediyor. Gerçi ayrıca pek çok şirket, Olimpiyatlar süresince çok daha küçük çaplı sponsorluklarla, değişik etkinliklere destek veriyor. Ama yine de Olimpiyatlarla ilgili rakamlar, dünyada toplam sponsorluk harcamalarının düzeyiyle ilgili fikir veriyor. 
   
   Mıknatıs gibi çekiyor 
   Şirketlerin sponsorluk için en hevesli oldukları konu, hiç kuşkusuz spor. Halk arasında yapılan anketlere verilen cevaplar ise şirketlerin tercihiyle taban tabana zıt. Arya Sponsorluk ve İletişim Danışmanlığı ortaklarından Arzu Çekirge Paksoy'un verdiği bilgiye göre örneğin Türkiye'de vatandaş, şirketlerden eğitim ve sağlık gibi kendi yaşam kalitesini yakından etkileyen 2 hayati konuda sponsor olmalarını bekliyor. Bölgesel kalkınma için eğitim ve sağlığın desteklenmesinin şart olduğunu ifade ediyor. Anketlere göre halkın ikinci tercihi kültür - sanat, özellikle de tiyatroların desteklenmesi. 
   Ancak hepimizin çevremizde tanık olduğumuz gibi spora, özellikle de futbola ilgi katlanarak artıyor. Taraftar, hatta fanatik grubuna katılanlara her gün yenileri ekleniyor. Futbol, spor faaliyeti olmanın ötesine geçerek eğlence - gösteri sektörüne yerleşirken, hem diğer spor dallarını da peşinden sürüklüyor, hem de sponsorluk bütçelerini mıknatıs gibi kendine çekiyor. 
   
   Sosyal sorumluluk 
   Şirketlerin 2002'deki 26 milyar dolarlık toplam sponsorluk harcamalarının dağılımı şöyle 
   Spor 69Sosyal sorumluluk projeleri 9Kültür - sanat 6Festivaller 9Diğer 7 
   Şirketlerin son yıllarda yoğun ilgi gösterdiği sosyal sorumluluk projelerine harcadıkları para, kültür - sanat ve festival sponsorluklarıyla rekabet edebilecek düzeye gelmiş durumda, ama sporla değil boy ölçüşmek, yanına yaklaşabilmesi bile mümkün değil. 
   
   12 milyar dolarlık sektör 
   Sporda ise hepimizin bildiği gibi futbol, açık ara önde. Sportif faaliyetlere sponsor olmak isteyen şirketlerin 35'i futbolu tercih ederken, 19'la basketbol ve 17 ile yüzme epey gerilerden 2. ve 3. sırada. Zaten Amerikan Forbes dergisine göre sadece futbol, dünyada 12 milyar dolarlık bir sektör haline gelmiş durumda. Dünyanın en zengin kulübü ise piyasa değeri 1.2 milyar dolar olan Manchester United. Ardından 2 İtalyan takım Juventus ve Milan geliyor. Futbol ekonomisinin 80'i Avrupa'da, dolayısıyla ilk 10'a giren takımların da tümü Avrupa'dan. 
   
   Not Gözümle ilgili küçük bir operasyon nedeniyle sizlerden bir süre izin istiyorum. 
   
      
   
</TEXT>
</DOC>
