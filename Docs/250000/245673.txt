<DOC>
<DOCNO> 245673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/ekonomi/eko09.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiakent'te 2. etap satışları 
</HEADLINE>
<TEXT>


EKONOMİ SERVİSİ 

Soyak Olimpiakent'in ikinci etap satışlarının başladığı açıklandı. Daireler ve villalar peşin veya 48 aya varan sabit taksitlerle satılacak. 
Atatürk Havalimanı ve Atatürk Olimpiyat Stadı yakınında bulunan 600 bin metrekare alan üzerine kurulan projenin ikinci etabında yer alan daireler ve villaların peşin veya 1 milyar 100 milyon liradan başlayan 48 ay sabit taksitlerle satışa sunulduğu bildirildi. Mayıs 2006'da tamamlanacağı ifade edilen Soyak Olimpiakent'te dairelerin fiyatları 71 milyar ile 165 milyar, villaların ise 290 milyar ile 537 milyar lira arasında değişiyor. Soyak Olimpiakent ikinci etap mayıs 2006'da tamamlanacak yaklaşık 500 daire ve 80 villadan oluşuyor. 
Dairelerde çelik dış kapı, dekoratif amerikan iç kapılar, halı ve parke yer döşemeleri, mutfaklarda ankastre beyaz eşyalar standart olarak bulunuyor. Soyak Olimpiakent villaları ise, brüt 214 metrekare ile 308 metrekare arasında değişen büyüklüklere sahip. Projedeki yerleşim birimlerinin güvenliği, görüntülü interkomla sağlanacak. 


</TEXT>
</DOC>
