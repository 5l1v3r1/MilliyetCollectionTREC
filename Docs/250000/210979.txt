<DOC>
<DOCNO> 210979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/tv/ekran.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Her posta giren çakal 
</HEADLINE>
<TEXT>

   Aksiyon filmi "Çakal"da Richard Gere IRA tetikçisi, Bruce Willis kiralık katil rolünde 
      ALİN TAŞÇIYAN 

   
   Keşke Fred Zinneman'ın 1973 tarihli "Çakalın Günü The Day of the Jackal"ından söz ediyor olsaydık. Kenneth Ross'un senaryosunu yazdığı bu film dünyanın Çakal Carlos diye tanıdığı teröristten esinlenilen bir katilin peşinde geçen, son derece ilginç ve iyi bir polisiye- gerilimdi. 1997 yapımı, Michael Caton- Jones imzalı "Çakal" ise aynı senaryonun hayli değiştirilmiş, güncellenmiş ama içi boşaltılarak aksiyon sevdasına kurban edilmiş bir versiyonu. Ama "Skandal" ve "Rob Roy" gibi iki düzeyli filmin yönetmeni Caton Jones ve elbette iki starı Richard Gere ve Bruce Willis hatrına izlenebilir. Pazar pazar sizi ekran karşısına mıhlamayacaktır ama arada sohbete dalar ya da uyuklarsanız bıraktığınız yerden devam edersiniz 
   
   ABD-Rusya el ele 
   ABD'nin artık Rusya'ya da "egemen" olduğu izlenimi verilmeye çalışılan "Çakal" bu bağlamda biraz can sıkıcı, tabii. Diane Venora'nın sert vurgulu Rus aksanı da... Ama aksiyonun hakkını yemeyelim. 
   "Çakal", kardeşi öldürülen Rus mafya babasının Rus polisine kök söktürmekle yetinmeyip FBI ile ortak çalıştıkları için üst düzey bir Amerikalı bürokratı öldürtmeye karar vermesiyle başlıyor. Mafyozo, ustaca kılık değiştirdiği için kimsenin gerçek yüzünü görmediği ama herkesin adını duyduğu Çakal Bruce Willis lakaplı katili tutuyor. Soruşturmayı yürüten FBI ajanı Sidney Poitier ise Çakal'ı ele geçirmek için Çakal ile yüz yüze gelmiş tek kişi olan IRA tetikçisini Richard Gere hapisten çıkarıyor. Diane Venora ise gece kulübü baskını sırasında Poitier'yi korumak için mafyozonun kardeşini vuran Rus kadın polisi canlandırıyor. Gere ile Venora arasında bir duygusal yakınlaşma oluyor kaçınılmaz olarak. 
   ATV 21.20 
   
   
   Dışarda kar, evde TV var    Dostlarımız Programda bu hafta, evcil hayvanların ve sahiplerinin hayatını kolaylaştırmak için tasarlanan eşyalar tanıtılacak. CNN TÜRK 08.40 
   Pazar Eki Birol Güven, Meltem İnan'a "sınıf atlama"nın yollarını anlattığı "Teneke Üstünde Midyeden Sosyeteyle Sushi'ye" isimli kitabını anlatacak. TV8 12.05 
   Barlaslar'la Günlerin Getirdiği Mehmet Barlas ve Ela Barlas canlı yayında G.Antep Belediye Başkanı Celal Doğan, Dr. Sinan Göker ve Memet Ali Alabora ile Hülya Koçyiğit'i ağırlayacak. ATV 16.45 
   Sihirli Annem Sevilen dizinin bu bölümünde Perihan, küresini bir günlüğüne Betüş'e verir. Ancak geçmişi gösterme özelliği olan bu küre Çilek'in çok ilgisini çeker. Bu, tatsız olayların başlangıcı olacaktır. KANAL D 19.50 
   İlber Ortaylı İle... Prof. Dr. İlber Ortaylı'nın geleceğe tarihi olaylarla ışık tuttuğu programının bu haftaki konusu "Avrupa'da barok". Osmanlı'nın başkentinde Avrupa ile yoğunlaşan diplomatik ilişkiler sonucu, mimaride de kendini hissettiren barok akımı ele alınacak. TRT 2 22.05 
   
   
   Spor günlüğü    FUTBOL 
   12.00 2. Lig Türk Telekom-Sakaryaspor LİG TV 
   17.05 İtalya Ligi Milan-Ancona TV8 
   18.00 İspanya Ligi Celta- Real Sociedad CINE5 
   19.05 İtalya Ligi Roma-Udinese TV8 
   19.00 Süper Lig Beşiktaş-Samsunspor LİG TV 
   21.35 İtalya Ligi Empoli-Juventus TV8 
   22.00 İspanya Ligi Atletico Bilbao-Deportivo CINE5 
   
   BASKETBOL 
   16.30 Basketbol 1. Lig Aras İTÜ-B. Kolej TRT 2 
   20.00 NBA Sacramento-Dallas NTV 
   
   
</TEXT>
</DOC>
