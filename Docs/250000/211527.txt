<DOC>
<DOCNO> 211527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/27/son/sonspo41.html </URL>
<DATE> 2004/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Flaş... Roddick elendi, Hardenne yarı finalde... 
</HEADLINE>
<TEXT>

     Sezonun ilk ''Grand Slam'' mücadelesi olan 92. Avustralya Açık Tenis Turnuvası, Melbourne kentinde sürüyor. 
     Melbourne Park Kortları'nda düzenlenen 14.7 milyon dolar yaklaşık 19.85 trilyon lira toplam ödüllü turnuvanın 9. gününde, tek erkekler ve tek bayanlarda çeyrek final mücadelelerine başlandı. 
     Tek erkeklerde dünya klasmanında ilk sırada yer alan geçen yılın ABD Turnuvası Şampiyonu ve 1 numaralı seribaşı ABD'li Andy Roddick, çeyrek finalde, dünya klasmanında 86. sırada yer alan ve 24. doğum gününü kutlayan Rus rakibi Marat Safin'e 2-6, 6-3, 7-5, 6-7 0-7 ve 6-4'lük setlerle 3-2 yenilerek, turnuvada bir büyük sürprizi daha gerçekleştirdi. 
     Geçen yılın şampiyonu olan 4 numaralı seribaşı ABD'li Andre Agassi ise 9 numaralı seribaşı Fransız raket Sebastien Grosjean önünde ilk seti 6-2 kazandı. 2. sette de Agassi 2-0 öndeyken Grosjean, kasığındaki sakatlığı nedeniyle müsabakayı sürdüremedi ve ABD'li raket hükmen galip gelerek yarı finalist oldu. 
     Safin ile Agassi, yarı finalde birbirleriyle eşleşti. 
     Tek bayanlarda ise dünya klasmanında ilk sırada bulunan geçen yılın Fransa Roland Garros ve ABD Turnuvaları Şampiyonu, 1 numaralı seribaşı Belçikalı Justine Henin-Hardenne, çeyrek final mücadelesinde, 5 numaralı seribaşı ABD'li Lindsay Davenport'a 7-5 ve 6-3'lük setlerle 2-0, 32 numaralı seribaşı Kolombiyalı Fabiola Zuluaga ise rakibi 4 numaralı seribaşı Fransız Amelie Mauresmo'nun, sırtındaki sakatlığı nedeniyle korta çıkamamasıyla hükmen üstünlük sağlayarak yarı finale yükseldi. 
     Henin-Hardenne ile Zuluaga, yarı finalde karşı karşıya gelecek. 
     Turnuvada yarın tek erkekler ve tek bayanlarda yapılacak toplam 4 maçla çeyrek final mücadeleleri tamamlanacak tüm yarı finalist raketler belli olacak. 
     Karşılaşmaların programı şöyle 
     
     Tek bayanlarda 
     Patty Schnyder 22 İsviçre -Lisa Raymond 25 ABD . 
     Anastasia Myskina 6 Rusya -Kim Clijsters 2 Belçika . 
     
     Tek erkeklerde 
     Hicham Arazi Fas -Juan Carlos Ferrero 3 İspanya . 
     David Nalbandian 8 Arjantin -Roger Federer 2 İsviçre . 
     
</TEXT>
</DOC>
