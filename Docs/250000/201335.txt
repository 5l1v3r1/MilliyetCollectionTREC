<DOC>
<DOCNO> 201335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/sondun17.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv'de patlama 3 ölü 
</HEADLINE>
<TEXT>

     İsrail'in Tel Aviv kentindeki bir kahvehanede patlama olduğu bildirildi. 
     Polis, patlamada 3 kişinin öldüğünü bildirdi. 
     Acil yardım çalışanları da, patlamada ölenlerin yanı sıra 10 kişinin yaralandığını söylediler. 
     Kent merkezindeki kahvehanede, öğle vaktinde meydana gelen patlamanın nadeni hakkında henüz bilgi verilmedi. 
     
     FİLİSTİN SALDIRISI OLMAYABİLİR 

     İsrail'in Tel Aviv kentindeki bir kahvehane yakınlarındaki patlamanın, Filistinliler tarafından düzenlenen bir terör saldırısı olmayabileceğini söyledi. 
     Polis yetkilisi Ezra Aron, tüm ihtimalleri değerlendirdiklerini, en azından şu aşamada, patlamanın Filistinliler tarafından düzenlenen bir terör eylemi olmadığını söyleyebileceklerini belirtti. 
     Aron, İsrail radyosuna yaptığı açıklamada, 3 kişinin ölümüne yol açan patlamanın, bir kahvehanenin yanındaki döviz bürosunda olduğunu kaydetti. 
     Sağlık çalışanları, nüfusun yoğun olduğu Allenby ve Yehuda Halevy sokaklarının kesiştiği bölgede, ''Aroma'' adlı kahvehane yakınındaki döviz bürosunda olan patlamada en az 18 kişinin de yaralandığını belirttiler. 
     Daha önce verilen haberlerde, patlamanın kahvehanede olduğu bildirilmişti. 
     Öte yandan, görgü tanıkları, İsrail'de yeraltı dünyasının tanınmış isimlerinden Zeev Rosenstein'ı, patlamadan hemen önce döviz bürosuna girerken gördüklerini söylediler. 
     İsminin açıklanmasını istemeyen bir görgü tanığı, Rosenstein'in para bozdurmak için içeri girdiğini ve ardından patlama olduğunu kaydetti. İsrail radyosu, Rosenstein'ın yaralı olduğunu belirtti. 
     
</TEXT>
</DOC>
