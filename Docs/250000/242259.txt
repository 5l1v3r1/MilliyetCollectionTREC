<DOC>
<DOCNO> 242259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/siyaset/siy10.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DEPAR'ın feshi kararı bozuldu 
</HEADLINE>
<TEXT>


ANKARA Milliyet 


Yargıtay, Değişen Türkiye Partisi'nin DEPAR genel kurulunu yapmadığı gerekçesiyle Şanlıurfa il ve merkez teşkilatını fesheden yerel mahkeme kararını bozdu. Kararda, genel kurullarını yapmamış siyasi partilerle ilgili kapatma davalarına bakmakla yükümlü merciin Anayasa Mahkemesi olduğu belirtildi. Yargıtay 4. Hukuk Dairesi'nin DEPAR'la ilgili verdiği kararı Resmi Gazete'nin dünkü sayısında yayımlandı. Kararda, Şanlıurfa Asliye 1. Hukuk Dairesi'nin, DEPAR'ın "il ve merkez ilçe örgütlerinin tüzükte belirtilen sürede olağan genel kurul kongresini yapmadığı" gerekçesiyle Şanlıurfa İl Teşkilatı ile merkez ilçe teşkilatını feshettiği belirtildi. 


</TEXT>
</DOC>
