<DOC>
<DOCNO> 249564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/yasam/ayas.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutkulu bir yaz sizi bekliyor... 
</HEADLINE>
<TEXT>


2004 yazında sizi neler bekliyor 3 
Hakan Kırkoğlu 

ASLAN 
Genel Durum 
Yaz ayları yoğun bir tempo getirecek. Özellikle Mars'ın burcunuza geçeceği 23 Haziran sonrasında hayatınızın pek çok alanında önemli başlangıçlar, sizi enerjik kılan koşullar ve cesaret söz konusu. Pluto özellikle 12-14 Ağustos doğumlu Aslan'lara kararlılık, iş hayatında başkalarını etkileme gücü ve karizma getirmekte. 2004 yılı, en azından 26 Eylül'e kadar daha çok iç dünyanıza yönelme, duygularınızı daha iyi anlama ve olgunlaşma fırsatları getiriyor. Gereksiz endişeler yerine ileriye ait planlar yaratmalısınız. Karşıt burçtaki Neptün'ün etkisiyle pek çok Aslan için ikili ilişkilerde kararsızlık, çözülme ve hayal kırıklıkları gelebilir. Özellikle 6 - 8 Ağustos doğumlu Aslan'ların, yakın beraberlikleri, evlilikleri sandıkları gibi ilerlemiyor ve dağılıyor olabilir. Bu, kararsızlığın getirdiği motivasyon düşüklüğünü de anlatıyor olabilir. Güneş'in burcunuzu ziyaret edeceği 22 Temmuz - 22 Ağustos aralığında bu enerjiye karşı çok daha dikkatli olmalısınız. 

AŞK VE İLİŞKİLER 
ASLAN KADINI Aslan kadını güçlü partnerlerden hoşlanır ama ikili ilişkilerde de baskın olmayı arzular. Aşkta dikkat çekmek, merkezde olmak ister. Partnerinin her zaman tetikte olması gerekir. Cömert ve enerji doludur. 
Bu yaz tüm Aslan'lar için hareketli geçeceğe benziyor. Mars 23 Haziran - 10 Ağustos arasında burcunuzda ilerlerken aşk hayatınıza bolca tartışmalı, ancak yüksek bir heyecan getirebilir. Venüs'ün burcunuzda ilerlediği 6 Eylül - 3 Ekim arası ise, öncek döneme oranla çok daha keyifli ve huzurlu olabilir. Sizi şımartabilecek bir ilişki yaşayabilirsiniz. 7 Ağustos'a kadar olan dönemde ise arkadaşlıklar yeni bir ilişkinin yolunu açabilir. Duygusal açıdan, 7 Ağustos - 6 Eylül arasında yanlış anlamalardan uzak durmaya bakmalısınız. 
ASLAN ERKEĞİ Aslan erkeği enerji deposudur ve aşkta iştahlıdır. Kral edasıyla hep merkezde ve karar alıcı olmayı seven aslan erkeği, sevgisini cömertçe sergiler, sevdiğini şımartabilir. Onun suyuna gittiğiniz sürece problem yok. Yaratıcı, sıcak ve gururuna son derece düşkündür. 
Bu yaz Aslan erkekleri için aşkta yüksek bir tempo ve canlılık söz konusu. Mars iki yıl aradan sonra 23 Haziran'da burcunuza geçiyor ve 10 Ağustos'a kadar da burada olacak. Bu dönemde fiziksel açıdan size yoğun heyecan getiren deneyimler, tutkulu bir aşk yaşanabilir. Bununla birlikte aynı dönemde, 7 Ağustos'a kadar İkizler burcunda kalacak olan Venüs, ortaklaşa konular, arkadaşlıklar açısından da son derece renkli bir atmosfer getirmekte. Tüm bunları bir araya topladığımızda bu yaz Aslan'lar için hiç de boş geçmeyecek. 6 Eylül'den itibaren ise aşkta daha fazla uyum ve duygusal yönün ağır basabileceği birliktelikler yaşanabilir. 
Yukarıdaki tabloda aşk hayatınızda etkin olan Venüs ve Mars'ın burcunuzu nasıl etkilediğini görebilirsiniz. Venüs aşkın çekici yönünü, huzuru, barışı ve birleşen enerjileri açıklar. Venüs'ün olumlu dönemlerinde aşk çok daha huzurludur, zor dönemlerinde ise tartışmalar ilişkilere zarar verebilir. 
Mars cesareti, enerjiyi ve fiziksel aşkı anlatır. Mars'ın olumlu dönemlerinde aşk hayatımıza heyecan ve tutku gelir. Zor dönemlerinde ise gereksiz tartışmalar, kavgalar ilişkileri kopartıcı ve yıpratıcı sonuçlar doğurabilir. 

Önümüzdeki aylarda Aslan'ların diğer burçlarla ilişkileri 
1 Çok akıcı ve olumlu2 Oldukça iyi3 Vasat, heyecansız4 Tartışmalı 

Aslan 2 Koç 3 Boğa 2 İkizler 2 Yengeç 2 Aslan 3 Başak 1 Terazi 4 Akrep 1 Yay 4 Oğlak 2 Kova 3 Balık 

Aslan'ların yaz aylarında aşktaki renkleri Venüs 3 Nisan 7 Ağustos 2 7 Ağustos 6 Eylül 3 6 Eylül 3 Ekim 1 Mars 7 Mayıs 23 Haziran 3 23 Haziran 10 Ağustos 2 10 Ağustos 26 Eylül 3 

Kapıyı yeni bir aşk çalabilir... 

BAŞAK 
Genel Durum 
Geçen yıldan bu yana burcunuzda ilerleyen Jüpiter size hayatın pek çok alanında daha rahat ilerleme imk nı ve yeni şeyler öğrenme arzusu getiriyor. Jüpiter şansın gezegenidir ve genel olarak şans 26 Eylül'e kadar sizinle olacak. Bu sayede hem iş hem özel hayatınızda daha rahat edebilir, sizi zenginleştirebilecek olanaklara yaklaşabilirsiniz. Satürn de burcunuzla uyum içinde ve sorumluluklardan kaçmadan, kendinizi geliştirme fırsatları, işte ve grup çalışmalarında sağlam adımlar söz konusu. Bu sayede amaçlarınıza erişme imk nına sahipsiniz. Bu dönemde Başakları elektriklendiren ve bazılarının ikili ilişkilerine dengesizlik getiren bir gezegen var Uranüs. Uranüs, özellikle 26 - 29 Ağustos doğumlu Başak'ları etkisi altına aldı. Bu dönemde pek çok şey aniden gelişebilir. Evlilik ve ortaklıklar açısından esnek olup yeniye açık durmak gerekiyor. Böyle bir transit altında süregelen ilişkiler ve evlilik hayatında değişim, özgürleşme kaçınılmaz. Değişim gerçekleşmezse kopmalar olabilir. Uranüs aynı zamanda ilişkilere ani başlangıçlar getirmekte. Önümüzdeki aylarda Mars 10 Ağustos - 26 Eylül arasında burcunuzdan geçerken kişisel konularda yüksek bir hareketlilik de göze çarpacak. Böyle bir dönemde sağlığa ve kaza riskine dikkat etmek gerekebilir. 

AŞK VE İLİŞKİLER 
BAŞAK KADINI Çoğunlukla aklı önde tutan Başak kadınları, aşka akılcı bakarlar. Mükemmeliyetçi doğaları, kolay beğenmemelerine neden olabilir. Başak genel olarak aşkta fedak r roldedir. Tutkuların kadını değildir. Önümüzdeki aylarda Jüpiter ilişkilerden yana hareketli bir dönem getirmekte ancak burcunuzun aşırılıklardan hoşlanmayan tavrı göz önüne alınırsa, bu dönemde ilişkiler daha çok iş hayatında ve ortaklıklarda fayda getirebilir. Venüs'ün burcunuzla uyumlu olduğu 7 Ağustos - 6 Eylül arasında sosyal çevrenizdeki kalabalık, yeni bir ilişkinin başlamasına zemin hazırlayabilir. Bu dönemde burcunuzdan geçecek olan Mars sayesinde aşk daha fiziksel ve tutkulu bir hal de alabilir. 10 Ağustos - 26 Eylül döneminde böyle bir etkiye daha açık durumdasınız. Bu dönemde ilişkilerde heyecan olacağı gibi ani kopmalar da söz konusu olabilir. Kısaca, bu yaz sizi bekleyen pek çok sürpriz var ancak esnek durmaya hazır olmalısınız. 
BAŞAK ERKEĞİ Başak erkekleri derli toplu, akılcı ve pratiktir. İşinde etkindir ve fazlasıyla düzenlidir. Bununla birlikte Başak erkeği aşkını mizahi şekilde ortaya koyabilir. 
Önümüzdeki aylarda aşkta havayı ısıtan pek çok transit söz konusu. Mars burcunuzdan geçerken, 10 Ağustos - 26 Eylül arasında, ilişkilerde ani kopma ve birleşmelere hazır olunmalı. Başak'lar daha sonra pişmanlık duyabilecekleri girişimlerde de bulunabilirler. 7 Ağustos'a kadar olan dönemde ikili ilişkilerde akor tutturmak yine kolay değil. Burcunuzla sert açıda kalan Venüs ilişkilere abartı ve aşırı eleştiriden kaynaklanan gerginlikler getirebilir. Ayrıca bu dönemde iş hayatındaki ilişkilere özen göstermek faydalı olacak. 

Önümüzdeki aylarda Başak'ların diğer burçlarla ilişkileri 
1 Çok akıcı ve olumlu2 Oldukça iyi3 Vasat, heyecansız4 Tartışmalı 

Başak 3 Koç 1 Boğa 4 İkizler 2 Yengeç 2 Aslan 2 Başak 2 Terazi 2 Akrep 2 Yay 1 Oğlak 3 Kova 2 Balık 

Başak'ların yaz aylarında aşktaki renkleri Venüs 3 Nisan 7 Ağustos 4 7 Ağustos 6 Eylül 2 6 Eylül 3 Ekim 3 Mars 7 Mayıs 23 Haziran 2 23 Haziran 10 Ağustos 3 10 Ağustos 26 Eylül 2 

YARIN 
TERAZİ VE AKREP 



</TEXT>
</DOC>
