<DOC>
<DOCNO> 220523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo06.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Genel Kurul Toplantısı'nda oy verme işlemi başladı 
</HEADLINE>
<TEXT>

     Fenerbahçe Kulübü'nün olağan seçimli genel kurul toplantısında oy verme işlemi başladı. 
     Fenerbahçe Faruk Ilgaz Tesisleri'nde gerçekleştirilen kongrenin 2. gününde, saat 10.00'dan itibaren genel kurul üyeleri sandık başına giderek, oy vermeye başladı. 
     15 sandıkta saat 16.00'ya dek sürecek oy verme işlemi boyunca, aidatlarını yatıran toplam 8 bin 856 genel kurul üyelesinin oy verme hakkı bulunuyor. 
     Üyeler, seçime tek başkan adayı olarak giren Aziz Yıldırım ve yönetim kurulu üyeleri için ayrı ayrı oy verecek. 
     Bu arada oy kulanan üyelere sembolik olarak Fenerbahçe Sportif A.Ş'nin 1 hissesi hediye ediliyor. 
     Öte yandan Aziz Yıldırım, oy verme işlemi başladıktan 8 dakika sonra, 15 numaralı sandıkta oyunu kullandı ve ''hayırlı olsun'' dedi. 
     
     5 YENİ İSİM 

     Aziz Yıldırım, yeni yönetim kurulu listesinde 5 yeni isme yer verdi. 
     Yönetim kurulu asil listesinde Serhat Çeçen ve Tuncay Uzun, yedek listede ise Turan Şahin, Semih Özsoy ve Ercan Karasu, yeni isimler olarak yer aldı. 
     Yıldırım'ın bir dönem önceki yönetiminde yer alan Sadettin Saran ve Atilla Kıyat istifa ederek, Burak Karabacak da tüzük gereği üyeliği düşürülerek yönetimden ayrılmıştı. Yıldırım, yeni dönem listesinde, daha önce asil listede yer alan Murat Aşık ile yedek üye Orhan Demirel'e yer vermedi. 
     
     YÖNETİM KURULU LİSTESİ 

     Aziz Yıldırım'ın yönetim kurulu aday listesinde şu isimler yer alıyor 
     Asil Nihat Özdemir, Vedat Olcay, Zeynep Sabancı, Nihat Özbağı, Osman Yalçın, Mithat Yenigün, Alaeddin Yıldırım, Murat Özaydınlı, Mahmut Uslu, İlhan Ekşioğlu, Hakan Bilal Kutlualp, Mehmet Karasu, Serhat Çeçen, Tuncay Uzun. 
     Yedek Işık Eyigüngör, Hakan Dinçay, Turan Şahin, Semih Özsoy, Ünal Uzun, Rahmi Eyüboğlu, Ercan Karasu. 
     
</TEXT>
</DOC>
