<DOC>
<DOCNO> 200828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun13.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da yeni doğan prensese Catharine Amelia adı verildi 
</HEADLINE>
<TEXT>

     Hollanda veliaht prensi Willem Aleksander'ın önceki gün doğan bebeğine Catharine Amelia adı verildi. 
     Bebeğin adı, Lahey Belediyesi'ne kaydının yapılması dolayısıyla düzenlenen tören sırasında Prens Willem Aleksander tarafından açıklandı. 
     Tam adı Catharine Amelia Beatrix Carmen Victoria olarak açıklanan bebeğin, Catharina Amelia adıyla çağrılacağı belirtildi. 
     Babası Willem Aleksander'in kral olması durumunda veliahtı olacak Catharina Amelia'nın adının açıklandığı tören, televizyonlardan naklen yayımlandı. Törene, Başbakan Jan Peter Balkenende, Lahey Belediye Başkanı Wim Deetman ve diğer yetkililer katıldı. 
     
</TEXT>
</DOC>
