<DOC>
<DOCNO> 235692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur42.html </URL>
<DATE> 2004/04/28/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Fen - Edebiyat fakültesi mezunlarına öğretmenlik yolu... 
</HEADLINE>
<TEXT>

     Milli Eğitim Bakanlığı'nın MEB yaptığı düzenlemeye göre, Fen-Edebiyat fakültesi mezunlarından formasyonu bulunmayanlar da öğretmenlik için başvurabilecek. 
     Milli Eğitim Bakanlığı, bu adayların Kamu Personeli Seçme Sınavı'na KPSS başvurularının kabul edilmesi için Öğrenci Seçme ve Yerleştirme Merkezi ÖSYM Başkanlığı'na yazı gönderdi. 
     Bu durumdaki adayların, KPSS'ye başvuru süresinin sona erdiği 30 Nisan Cuma gününe kadar başvuru yapmaları gerekiyor. 
     MEB Talim ve Terbiye Kurulu, öğretmen atamalarına ilişkin esasların ''ortaöğretim alan öğretmenliği'' bölümünde değişiklik yaptı. 
     Buna göre, orta öğretim branş öğretmenliği için ''eğitim fakülteleri, fen fakülteleri, edebiyat fakülteleri, fen-edebiyat fakülteleri ile belirlenen diğer yükseköğretim programlarından mezun olup, orta öğretim alan öğretmenliği tezsiz yüksek lisans programını bitirenler''in yanı sıra formasyonu bulunmayan Fen-Edebiyat fakültesi mezunları da başvurabilecek. 
     Fen-Edebiyat fakültesinden mezun olup, formasyonu bulunmayan adaylar, KPSS'nin öğretmenlikle ilgili bölümüne girecekler. Sınavda, 75 ve üzerinde puan alan adaylar, öğretmenlik için başvurabilecek. Bu öğretmen adaylarının ihtiyaca göre ataması yapılacak ancak göreve başlamadan önce tezsiz yüksek lisans eğitimleri tamamlamaları gerekecek. 
     
</TEXT>
</DOC>
