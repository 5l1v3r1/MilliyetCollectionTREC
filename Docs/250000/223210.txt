<DOC>
<DOCNO> 223210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sontur13.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhtar adaylarının yakınları kavga etti 9 yaralı 
</HEADLINE>
<TEXT>

     Isparta'nın Aksu İlçesi'ne bağlı Kösre Köyü'nde 2 muhtar adayının yakınları arasında çıkan kavgada 9 kişi yaralandı. 
     Kösre Köyü'nde şimdiki muhtar Mehmet Kaya ile muhtar adayı Fethi Yılmaz'ın yakınları arasında tartışma çıktı. Kavgaya dönüşen ve tüfek, bıçak taş ile sopaların kullanıldığı kavgada, Mehmet Kaya'nın kardeşi Süleyman Kaya 57 , Fethi Yılmaz'ın babası Mehmet Yılmaz 64 , Veli Demiralay 20 , Zeynep Kaya ve isimleri henüz belirlenemeyen 5 kişi yaralanarak Aksu ve Isparta'daki hastanelerde tedavi altına alındılar. 
     Aksu Kaymakamı Hakan Alkan, AA muhabirine yaptığı açıklamada olayı doğrulurken, tartışmanın, geçmişe dayalı bir husumetten kaynaklanabileceğini söyledi. 
     Kavgada yaralananların hayati tehlikelerinin bulunmadığını kaydeden Kaymakam Alkan, ''Jandarma, köyde gerekli tedbirleri aldı. Yaralıların tedavilerin tamamlanmasının ardından sorgulama işlemlerine geçilecek'' diye konuştu. 
     
</TEXT>
</DOC>
