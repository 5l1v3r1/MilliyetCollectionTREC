<DOC>
<DOCNO> 209855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/20/son/sondun08.html </URL>
<DATE> 2004/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
McDonald's, "tecavüz zanlısı" Kobe'nin sponsorluğunu bıraktı .. 
</HEADLINE>
<TEXT>

     Amerikan restoranlar zinciri McDonald's, tecavüzle suçlanan ünlü Amerikalı basketbolcu Kobe Bryant'ın sponsorluğundan çekildiğini açıkladı. 
     McDonald'sın sözcüsü William Whitman, restoranlar zincirinin, Los Angeles Lakers'ın 25 yaşındaki oyuncusu ile kontrat yenilemeyi kabul etmediğini belirttiği yazılı açıklamasında, ''McDonald's, Kobe Bryant ile imzaladığı ve 31 Aralık 2003'te sona eren kontratı yenilemeyecek'' ifadesini kullandı. 
     Kobe Bryant, 30 Haziran'da Colorado'da bir otel odasına çağırdığı otel görevlisi kadına tecavüz etmekle suçlanmış, 25 bin dolar kefalet ödedikten sonra serbest kalmıştı. 
     Yıllık gelirinin 33 milyon dolar olduğu sanılan evli ve çocuk sahibi Bryant, otel görevlisine tecavüz etmediğini, karşılıklı istek üzerine ilişkiye girildiğini savunuyor. 
     Suçlu bulunması halinde ömür boyu hapis cezasına çarptırılabilecek olan Bryant'ın davasının 2004 baharından önce görülmeyeceği tahmin ediliyor. 
     
</TEXT>
</DOC>
