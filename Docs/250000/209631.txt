<DOC>
<DOCNO> 209631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sondun42.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears hasta mı 
</HEADLINE>
<TEXT>

     Ünlü pop şarkıcısı Britney Spears'in sağlık durumuyla ilgili söylentiler, iki ayrı hastaneye gitmesiyle daha da arttı. 
     İngiliz ''News of the World'' gazetesindeki habere göre, Spears annesiyle birlikte önce Los Angeles'taki Centinela Hastanesi'nde 4 saat kaldı. Hastane çıkışında fotoğrafları çekilen Spears'in çok üzgün ve düşünceli olduğu kaydedildi. 
     Spears'in, bir gün sonra yine annesiyle Santa Monica'daki Parkside Tıp Merkezi'ne gittiği belirtildi. Hastanenin bir çalışanı, ''Britney günün konusuydu. Çok üzgün görünüyordu'' diye konuştu. 
     Ünlü şarkıcının plak şirketi ''Jive''in, Spears'tan alkol tedavisi yaptırmasını istediği kaydedilen haberde, bu nedenle şarkıcının tek şarkılık plağı ''Toxic''in piyasaya çıkarılmasının ertelendiği belirtildi. 
     
</TEXT>
</DOC>
