<DOC>
<DOCNO> 247646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/guncel/gun01.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sıra bizde 
</HEADLINE>
<TEXT>


AYÇA ATAY İstanbul 

Türkiye'nin önemli bir dış politika atağı yaparak İslam Konferansı Örgütü'nün İKÖ genel sekreterliğine aday olarak gösterdiği Prof. Dr. Ekmeleddin İhsanoğlu, iddialı konuştu. 
Uluslararası bilim camiasında saygın bir konuma sahip olan İhsanoğlu, konferans öncesinde Milliyet'e yaptığı açıklamada, "Malezya ve Bangladeş de aday. Doğu Asya'nın adayı olan Malezya daha önce de genel sekreterlik yaptı, zirve başkanlığı da onlardadır. Bangladeş, Güney Asya'nın adayıdır. Daha önce aynı bölgeden Pakistan seçilmiştir. Biz Batı ve Orta Asya'nın adayıyız. Şimdi sıra bizdedir" dedi. 

Çarşamba belli olacak 
Türkiye'nin İKÖ'de aktif bir rol oynamasının İslam dünyasının menfaatine olduğunu söyleyen İhsanoğlu, dünya politikasında daha etkin bir rol oynama potansiyeline sahip olan İKÖ'nün bu potansiyelini harekete geçirmeyi amaçladıklarını kaydetti. İKÖ genel sekreterliği seçiminin sonuçları, Dışişleri Bakanları toplantısının son günü olan çarşamba günü belli olacak. 


</TEXT>
</DOC>
