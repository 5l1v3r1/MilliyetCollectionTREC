<DOC>
<DOCNO> 205856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sontur44.html </URL>
<DATE> 2004/12/31/ </DATE>
<TIME> 19.36 </TIME>
<AUTHOR>  </AUTHOR>
<HEADLINE>
Gaziosmanpaşa'da kuyumcu soygunu girişimi 
</HEADLINE>
<TEXT>

     Gaziosmanpaşa'da bir kuyumcu dükkanını soymak isteyen 3 kişi, kendilerine müdahale eden müşteriyi bıçakla yaraladıktan sonra kaçtı. 
     Alınan bilgiye göre, Sultançiftliği Eski Edirne Asfaltı üzerindeki Goncagül Kuyumcusu'na gelen 3 kişi, bıçak tehdidiyle altınları almak istedi. 
     Bu sırada eşine hediye almak için kuyumcuya geldiği belirtilen Yakup Keleş 23 , soygunculara müdahale etti. 
     Boğuşma sırasında Keleş'i bacağından bıçakla yaralayan soyguncular, plakası alınamayan bir otomobille olay yerinden kaçtı. 
     Özel Şafak Hastanesi'nde tedavi altına alınan Yakup Keleş'in sağlık durumunun iyi olduğu öğrenildi. 
     Polis, eşkali belirlenen soyguncuların yakalanması için çevrede operasyon başlattı. 
     
</TEXT>
</DOC>
