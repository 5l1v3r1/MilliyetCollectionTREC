<DOC>
<DOCNO> 230330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/11/spor/spo01.html </URL>
<DATE> 2004/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal alarm verdi 
</HEADLINE>
<TEXT>

   Beşiktaş'ta, Fenerbahçe'nin yenilgisi ile yakalanan şampiyonluk fırsatının iyi değerlendirilmesi için harekete geçildi. Bilgili takımından galibiyet istedi 
   ORHAN YILDIRIM 

   
   Moraller üst seviyede 
   ÇAYKUR Rizespor'un, Fenerbahçe'ye çelme takması Beşiktaş'ta keyifleri yerine getirdi. Hafta içinde omuzundan ciddi bir operasyon geçirmesine rağmen Başkan Serdar Bilgili, kurmaylarıyla birlikte tesislere adeta çıkarma yaptı. Bilgili, yöneticilerden Hüsnü Güreli, Muzaffer Nasıroğlu, Cem Bilge, İsmail Ünal, Ahmet Kavalcı, Erol Oban ve Hüseyin Mican ile tesislere gelip, teknik heyet ve futbolcularla birlikte yemek yedi. 
   
   Tam destek verdi 
   SİYAH - Beyazlı oyunculara ibrenin lehlerine döndüğünü vurgulayan Serdar Bilgili'nin, "İpi önde göğüslemek için kalan maçları kazanmalıyız. Sizlere güveniyorum" dediği bildirildi. Gençlerbirliği maçı için galibiyet isteyen Başkan Bilgili, "Sahada farklı bir şey yapmanıza gerek yok. Gerçek gücünüzü, kazanma azminizi sahaya yansıtın, gerisi kendiliğinden gelir. Bu işi el birliği ile başaracağız" ifadelerini kullandı. 
   
   Sergen hazır    SAKATLIĞI nedeniyle Galatasaray derbisinde yer alamayan Sergen'in, Gençlerbirliği maçında oynayabileceği bildirildi. Ancak Lucescu'nun, riske girmek istemediği, bu nedenle kendisine ikinci yarıda şans verebileceği öğrenildi. Sakatlığı geçen Ronaldo'nun durumu ise maç saatinde belli olacak. Sol ayak bileğinden şikayeti bulunan Tümer'in de koşularda sorun yaşamadığı bildirildi. 
   
   Kupa primi 6.5 trilyon    FUTBOL Şube Sorumlusu Haşmet Bedii Kürüm, şampiyon olmaları halinde futbolculara 5 milyon dolar 6 trilyon 650 milyar lira prim dağıtma kararı aldıklarını söyledi. Kalan altı hafta için ekstra prim vermeyi düşünmediklerini belirten Kürüm, "Tüm hesaplarımız şampiyonluk üzerine" diye konuştu. 
   
   Engin dikkat çekti    Demirlenk'i uyardı 
   MENAJER Sinan Engin, ligde son haftalarda özellikle yan hakemlerin yanlış kararlar verdiğini, bunun son örneğinin Rize'de yaşandığını söyledi. Beşiktaş Menajeri, "İnönü'deki Gaziantep maçında yan hakem olan M. Emre Eyisoy çok yanlış bayraklar kaldırdı. Gençlerbirliği maçına yine o geliyor. Bülent Demirlenk'e sesleniyorum, yardımcılarını ciddi şekilde uyarsın" dedi. 
   
   Taraftara çağrı 
   SİNAN Engin, Fenerbahçe'nin yenilgisini doğal karşılayarak, "Lig her şeye gebe. Daha bu köprünün altından çok sular geçecek. Biz de strese girmeyip, sakin olmalıyız ve mutlaka kazanmalıyız. Buna yürükten inanıyoruz" diye konuştu. Taraftarlardan da yardım isteyen Menajer Engin, şöyle devam etti "Tribünleri doldurup, bizi soğukkanlılıkla desteklesinler, provokasyona gelmesinler". 
   
   Beşiktaş - G.Birliği    Kadrolar 
   BEŞİKTAŞ 
   Cordoba 
   Emre 
   A.Yıldırım 
   Zago 
   K.Dobra 
   Tayfur 
   Giunti 
   Tümer 
   İbrahim 
   Pancu 
   A.Hassan 
   
   GENÇLERBİRLİĞİ 
   Damir 
   El Saka 
   Ümit 
   Erkan 
   A.Tandoğan 
   Deniz 
   Skoko 
   M.Özkan 
   Filip 
   Youla 
   Veysel 
   
   STAT BJK İnönü, SAAT 19.00, 
   HAKEM Bülent Demirlek, TV Lig TV, CEZALI Serkan G.Birliği 
   
   İstatistik    TOPLAM O G B M A Y 61 34 22 5 94 39 
   En farklı galibiyeti 5-1 06 12 1964 
   En farklı yenilgisi 0-3 02 12 2000 
   En gollü maçları 5-1 06 12 1964 
   son galibiyeti 2-1 09 11 2003 
   Son yenilgisi 1-2 13 05 2001 
   Son beraberliği 1-1 01 12 2002 
   NOT Beşiktaş'a göre düzenlenmiştir. 
   
   
</TEXT>
</DOC>
