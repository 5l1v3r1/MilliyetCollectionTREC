<DOC>
<DOCNO> 249519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/guncel/axgun01.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haklarımızı bilsek ne olacak hocam 
</HEADLINE>
<TEXT>


Kahvehanede 'batak' oynayanlara insan haklarını anlatmaya çalışan Prof. Saylan, 'İnsan hakkı, zenginin hakkı. Polise kimlik sorsak dayak yeriz' yanıtıyla karşılaştı 

Aslı Öktener İstanbul 

Kahvehanelerde oyunun en heyecanlı anında insan hakları ve demokrasi konusunda bilinçlendirme çalışması başlatılırsa ne olur Oyunu bölmek istemeyen vatandaşlarla uzmanlar arasında oldukça ilginç diyaloglar gelişir. 
AB Avrupa Komisyonu Türkiye Temsilciliği ve Çağdaş Yaşamı Destekleme Derneği ÇYDD tarafından başlatılan, "Kahvehanelerde İnsan Hakları ve Demokrasi" konulu projenin ilk aşamasında, kahvedeki vatandaşın sosyokültürel durumunu tespit edecek tarama çalışması yapıldı. Ön çalışmalar için ÇYDD Genel Başkanı Prof. Dr. Türkan Saylan önceki sabah 10.30 sıralarında Arnavutköy Kahvehanesi'ndeydi. 

Hocam daha üçüncü eldeyiz 
Kahveye girdiğinde bir masa etrafında toplanmış erkekler, "batak" adlı iskambil oyununu oynuyordu. Saylan söze girdi, projeden haberleri olup olmadığını sordu. Basından takip etmişlerdi, vardı. Saylan, ana konuya giriş yapmak istiyordu, ancak oyun nedense durmuyordu. Bir yandan ellerini masaya vurarak k ğıt atıyorlar, bir yandan birbirlerine laf yetiştiriyorlardı. Saylan, "Ne zaman bitecek oyununuz Biraz ara verecek misiniz çocuklar " diye sordu. Aldıkları cevap "Bu oyun 11 el, biz daha üçüncüdeyiz hocam" oldu. 

İnsan hakkı, zenginin hakkı 
Bir süre sonra kahvedekilerin dikkatini çekmeyi başaran Saylan, oyun durunca söze girdi "Biliyorsunuz projemizin amacı siz vatandaşa haklarını öğretmek. Şimdi çoğunuz haklarınızın neler olduğunu tam olarak bilmiyorsunuz değil mi Mesela insan hakları denilince aklınıza ne geliyor " Yanıtlar ve atışmalar gecikmedi 
- Türkiye'de kanun yok ki hocam. Biz haklarımızı bilsek ne olacak 
- Biz sıradan vatandaş olarak hakkımızı arayamıyoruz ki... Sonra Türkiye'de insan hakkı, zenginin hakkı. Mesela ben, yolda beni sebepsiz durduran polise kimlik sorsam, 'Sen kimsin ' deyip pata küte girişir bana. Ama zengin adama, siyasiye öyle mi davranıyor 
- Erkekler haklarını az çok biliyor ama ya kadınlar 
- Hocam bu hakları Ankara'dakilere öğretsek önce. Yani önce devlet bizi insan yerine koysa ve haklarımızı tanısa. 
- Onlar nasıl savunacaklar bizim hakkımızı Yiyip, içip yatıyorlar oğlum. 

Kahveciye sormak lazım 
Saylan yeniden söze girdi "Sadece devlet adamlarının ya da polisin eğitim alması işe yaramıyor. Öncelikle sizin hakkınızı bilmeniz lazım. Çocuklar buraya insan haklarını konu alan broşürler de bırakalım mı Okur musunuz " 
"Okuruz tabii hocam. Yani okurlar sanırım..." 
"Peki buraya bir kütüphane kuralım mı " diye sordu Saylan. 
"Tabii, tabii, güzel olur hocam, ama onu kahvehane sahibine sormak lazım." 
Saylan'ın konuşmasının sonuna doğru masa yine hareketlendi ve oyun tekrar başladı. Araya girip sordum "Peki son soru, eğitimlere katılacak mısınız " 
Oyun duruyor ve hepsi bana garip garip bakıyor. Gülüyoruz... Biri söze giriyor, "İnsan haklarıyla ilgili her türlü çalışma faydalı olur tabii. İşimiz olmazsa katılırız". 


</TEXT>
</DOC>
