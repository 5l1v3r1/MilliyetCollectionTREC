<DOC>
<DOCNO> 221199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun19.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da yeni kabine göreve başladı 
</HEADLINE>
<TEXT>

     Yunanistan'ın yeni Bakanlar Kurulu, bugün yemin ederek göreve başladı. 
     Yemin töreninden sonra kabinenin ilk toplantısına başkanlık eden Başbakan Kostas Karamanlis, Yunan halkının beklentileri ve rüyalarının gerçeğe dönüşmesi için kendilerinin güven gösterdiğini, bu güveni boşa çıkarmayacaklarını söyledi. 
     Karamanlis, ''Yapabileceklerimizin en iyisini yapacağız ve en iyi hizmeti vereceğiz. Bu sorumluluğu yerine getirmek için bugünden itibaren işbaşı yapıyoruz'' dedi. 
     Bu arada, Atina Haber Ajansı ANA , Karamanlis'in kabinesinden, ''halktan uzaklaşılmaması ve alçakgönüllü bir biçimde çalışılmasını'' istediğini duyurdu. 
     Yeni bakanların gün içinde bakanlık görevlerini düzenlenecek törenlerle devralacakları açıklandı. 
     
</TEXT>
</DOC>
