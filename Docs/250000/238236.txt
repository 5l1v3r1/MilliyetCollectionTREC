<DOC>
<DOCNO> 238236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/son/sontur34.html </URL>
<DATE> 2004/05/07/ </DATE>
<TIME> 20.09 </TIME>
<AUTHOR>  </AUTHOR>
<HEADLINE>
Erkal "Türkiye, dışarıdan kumandalı bir iç ihanetle karşı karşıya" 
</HEADLINE>
<TEXT>

     Aydınlar Ocağı Genel Başkanı Prof. Dr. Mustafa Erkal, küreselleşmenin, Türkiye'nin aleyhine geliştiğini belirtti. 
     Prof. Dr. Erkal, Türkiye Kamu Çalışanları Vakfı ve Aydınlar Ocağı Adana Şubesi'nin organizasyonunda verdiği ''Globalleşen Dünyada Türkiye'nin Konmu'' konulu konferansta, ''Türkiye'nin, dışardan kumandalı bir iç ihanetle karşı karşıya kaldığını'' savundu. 
     Küreselleşmeye, tek kelimeyle ''evet'' ya da ''hayır'' demenin mümkün olmayacağını ifade eden Erkal, ancak bugün gelinen noktada, bu kavramın Türkiye'nin lehine hiçbir etkisinin olmadığını savundu. 
     Mustafa Erkal, küreselleşmenin Türkiye'nin aleyhine geliştiğini, Kamu Yönetiminin Temel İlkeleri Yasa Tasarısı'nın da bunun en çarpıcı örneği olduğunu vurgulayarak, şunları söyledi 
     ''Adına reform denilen bu tasarıda, devlet, vatandaşını müşteri gibi görüyor. Tasarının 57. sayfasında da gerçek niyet ortaya konuluyor. Bu tasarının, Türkiye'yi krediyle destekleyen IMF ve Dünya Bankası'nın isteği olduğu açıkça vurgulanıyor.'' Genel Başkan Erkal, özelleştirmenin de çok uluslu şirketlerin dayatması olduğunu ileri sürerek, ''Devlet kamu hizmetinden çekiliyor, böylece çok uluslu şirketlere pastadan fazla pay alma fırsatı tanınıyor. Devletin kurumları, sadece arsa bedelinin yarı fiyatına özelleştiriliyor'' dedi. 
     Türkiye'deki tüm sivil toplum kuruluşlarının, küreselleşmenin olumsuz etkileri, Kamu Reformu Yasa Tasarısı ve özeleştirme konusunda gerekli demokratik tepkilerini koymaları gerektiğini ifade eden Erkal, aksi takdirde ''IMF ve Dünya Bankası teslimiyetçiliğinin'' süreceğini sözlerine ekledi. 
     
</TEXT>
</DOC>
