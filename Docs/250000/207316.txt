<DOC>
<DOCNO> 207316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/soneko46.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası beklenti anketinde yılsonu TÜFE yüzde 13.1 çıktı 
</HEADLINE>
<TEXT>

     Merkez Bankası Beklenti Anketi'ne göre, 2004 yıl sonu uygun ortalama enflasyon beklentisi, Ocak ayının ilk anketinde, Tüketici Fiyat Endeksi TÜFE bazında yüzde 13.1 oldu. 
     Aralık ayının ikinci anketinde ortalama enflasyon beklentisi yüzde 19.1 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Aralık ayı ilk anket sonuçları açıklandı. 
     Buna göre, Aralık ayının ikinci anketinde yüzde 17-22 aralığında seyreden yıl sonu TÜFE öngörüsü, Ocak ayının ilk anketinde yüzde 8.3-19 aralığında gerçekleşti. 
     Aralık ayının ikinci anketinde yüzde 1.4 olan cari ayın TÜFE'ye göre uygun ortalama enflasyon beklentisi ise Ocak ayının ilk anketinde yüzde 1.3'e geriledi. 
     Cari ayın TÜFE beklentisi Ocak ayının ilk anketinde yüzde 0.4-2.7 aralığında gerçekleşti. Cari ayın TÜFE beklentisi Aralık ayının ikinci anketinde yüzde 0.5-2 aralığında oluşmuştu. 
     
     2 AY SONRASI İÇİN TÜFE BEKLENTİSİ 
     Ocak ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0.4-2.0, uygun ortalama yüzde 1.2 düzeyinde oluştu. Aralık ayının ikinci anketinde de TÜFE beklenti aralığı yüzde 0.5-2.2, uygun ortalama yüzde 1.3 olarak belirlenmişti. 
     Gelecek 12 aylık dönemin TÜFE beklentisi aralığı Ocak ayının ilk anketinde yüzde 8-18 aralığında gerçekleşirken, uygun ortalama beklentisi yüzde 12.7 oldu. 
     Aralık ayının ikinci anketinde gelecek 12 aylık dönemin TÜFE beklentisi yüzde 8.9-19.5 aralığında olurken, uygun ortalama yüzde 13.9 düzeyinde gerçekleşmişti. 
     
     FAİZ ORANLARI 
     Öte yandan, Ocak ayının ilk anketinde, Aralık ayının ikinci anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Ocak ayının ilk anket sonuçlarına uygun ortalama faiz oranı yüzde 25.3'den yüzde 24.4'e indi. Yüzde 18.1-33 aralığında seyretmesi öngörülen cari ayın bileşik faiz beklentisi ise Aralık ayının ikinci anketinde yüzde 22-35 olarak belirlenmişti. 
     Yıl sonu bileşik faiz beklentisi, Aralık ayının ikinci anketinde yüzde 22-35 aralığında olurken Ocak ayının ilk anketinde yüzde 14-427 aralığında belirlendi. Uygun ortalama yüzde 25.3'den yüzde 18.7'ye geriledi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ocak ayının ilk anketinde cari ay sonu kur beklentisi aralığı 1,300,000-1,475,000 lira olurken, uygun ortalama 1,391.900 lira oldu. 
     Aralık ayının ikinci anket sonuçlarında cari ay sonu kur beklentisi aralığı 1,420,000-1,501,000 olurken, uygun ortalama ise 1,450,700 bin lira olarak saptanmıştı. 
     Bu arada katılımcıların, Ocak ayının ilk anketinde yıl sonu dolar kuru beklentisi 1,150,000-1,800,000 lira olurken, uygun ortalama 1,600,800 lira olarak belirlendi. 
     Aralık ayının ikinci anketinde, yıl sonu dolar kuru beklentisi 1,420,000-1,501,000 lira aralığında, uygun ortalama ise 1,450,700 lira olmuştu. 
     
     BÜYÜME BEKLENTİSİ 
     Katılımcılar ayrıca, Ocak ayının ilk anketinde, yıl sonu GSMH'sinin yüzde 3.0 ile yüzde 6.5 aralığında, uygun ortalamanın da yüzde 4.8 olacağını öngördüler. 
     Aralık ayının ikinci anketinde, yıl sonu GSMH 3.8-6.0 aralığında, uygun ortalama ise 5.3 olarak belirlenmişti. 
     Ocak ayının ilk anketinde yıl sonu cari işlemler dengesinin 11 milyar dolar ile 2 milyar dolar açık arasında seyredeceği öngörüldü. 
     Aralık ayının ikinci anketinde yıl sonu cari işlemler dengesi 11 milyar dolar ile 3 milyar dolar arasında seyredeceği öngörülmüştü Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
