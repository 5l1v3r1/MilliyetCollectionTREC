<DOC>
<DOCNO> 216093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/dunya/adun.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüme çok yakınız 
</HEADLINE>
<TEXT>

   Rum Dışişleri Bakanı Yakovu, müzakerelerde en önemli tartışmanın toprak ve göçmenler konularında yaşanacağının ipuçlarını verse de, 'Çözüme her zamankinden daha yakınız' dedi 
      YORGO KIRBAKİ Lefkoşa 

   
   Kıbrıs Rum Yönetimi Dışişleri Bakanı Yorgo Yakovu, Kıbrıs'ta bugün başlayacak kritik müzakereler öncesi Rum tarafının Annan Planı'nda yapılmasını isteyeceği değişiklikleri Milliyet'e anlattı. Yakovu, olabildiğince fazla Rum'un kuzeye yerleşmesini, Ada'da Türkiye'den olabildiğince az göçmenin kalmasını isteyeceklerini söyledi ve Annan Planı'nda çözümün ekonomik yükünün büyük bölümünün Rumların omuzlarına yüklendiğinden, karşılık olarak daha çok toprak isteyeceklerini itiraf etti. Yakovu, Ada'nın çözüme her zamankinden daha yakın olduğunu da belirtti. 
   Güney Kıbrıs'ta Dışişleri Bakanlığı'nda görüştüğümüz Yakovu'nun sorularımıza yanıtları şöyle 
   
   New York'ta Türk tarafının tutumunu nasıl değerlendiriyorsunuz    Yakovu Türk tarafı müzakere masasına sürüklenmiştir. 
   
   Siz sürüklenmediniz mi Dörtlü toplantıyı kabul ettiniz.    Yakovu Dörtlü toplantı diye bir şey yok. Türkiye ile Yunanistan masada yer almayacaklar. Sadece büyük bir anlaşmazlık belirirse BM Genel Sekreteri'nin hakem rolünü oynaması öncesinde yer alacaklar. 
   
   Müzakerelerin ilk aşamasında ne olacak    Yakovu Muhtemelen Annan Planı paragraf paragraf ele alınmayacak. 
   
   Geceli gündüzlü müzakere 
   
   İki taraf iyi niyetli bile olsa zaman müzakereler için yeterli mi    Yakovu Zaman çok sınırlı. Sabah akşam toplanabiliriz. 
   
   Denktaş'ın nasıl bir tutum içinde olmasını bekliyorsunuz    Yakovu New York'ta yapıcıydı. Ancak, sanırım müzakerelere Annan Planı dışında unsurlar dahil etmeye çalışacak. İki ayrı egemenlik kabul edilemez. 
   
   Annan Planı'ndaki haritalardaki çizgilerin düzleştirilmesi mümkün mü    Yakovu Bunlar zamanı geçmiş görüşler. Annan Planı'nın felsefesi toprağın ebadı değil... Önemli olan 1974'te yurtlarından kovulan Rumlar ile dönecek olan Rumların sayısı arasındaki orantıdır. Dolayısıyla verilecek toprak miktarını biraz artırmanın önemi yoktur. "Ben top yerleştirmek için şu tepeyi istiyorum, tankların geçmemesi için şu nehri istiyorum" demek askeri düşünce tarzıdır. 
   
   Türkiye'den gelip Kuzey Kıbrıs'a yerleşen Türkler için ne yapacaksınız    Yakovu Kıbrıs'ta ne kadar çok Türkiye'den gelen varsa, Kıbrıslı Türk ve Rumlar için o kadar az mülk var demektir. Eğer Türkiyeli göçmenler kalırsa, evlerine dönemeyecek Kıbrıslı Türklere ve Rumlara ödenmesi gereken tazminat miktarı çok büyük olacaktır. 
   
   Vatandaş yapılan Türkler 
   
   Annan Planı'nda bu konuda öngörülenler sizi tatmin ediyor mu    Yakovu 45 bin kişilik listenin dışında Türkiye'den gelmiş kaç kişinin kalacağını bilmiyoruz. Sayın Denktaş'ın kendi kriterleri ile vatandaş yaptığı Türklerin Ada'da kalmasına karşıyız. 
   
   Merkezi hükümetteki üye sayısının artırılmasını önereceğinizi okuduk.    Yakovu Annan Planı'na göre, 20 ay Rum, 10 ay Türk başkan olacak, Rum başkan 10 ayda bir değişecek. Kıbrıs Cumhurbaşkanı'nın kim olduğunu uluslararası alanda kimse bilmeyecek. 4 yıl Rum, 2 yıl Türk başkan olabilir. Merkezi hükümetteki başkanlık konseyi üye sayısı da artırılmalı. 
   
   Bugün Kıbrıs Rum Kesimi'nde iki büyük parti Akel ve Disi Papadopulos'u destekliyor. Bu sürecek mi, Rumlar referandumda "evet" diyecek mi    Yakovu Bu dinamizm korunacaktır. 
   
   Bugün bir çözüme her defasından daha yakın mıyız    Yakovu Evet, yakınız. 
   
   Çözümün ekonomik maliyeti ne    Yakovu Annan Planı'na göre, Rum tarafı yılda 800 milyon dolar vergi girdisinden olacak, Kıbrıs Cumhuriyeti'nin döviz ve altın stoku ortak devlete devredilecek, ancak Kıbrıs Cumhuriyeti'nin 8 milyar dolar dış borcu, Kıbrıs Rum kurucu devletin omuzlarına yükleniyor. 1974'te Rumların bıraktıkları servetlerin değeri 15 milyar dolar. Servetlerin bugünkü değerleri 1974'ün 3 katıdır. Geri dönemeyecek olanlara parayı kim ödeyecek 
   
   
   
   
</TEXT>
</DOC>
