<DOC>
<DOCNO> 240232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sondun16.html </URL>
<DATE> 2004/05/15/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Afganistan'da tutuklulara işkence iddiası... ABD ordusundan 2. soruşturma 
</HEADLINE>
<TEXT>

     Amerikan ordusu, Afganistan'da cezaevlerinde tutuklulara işkence yapıldığı iddiaları üzerine bir hafta içinde ikinci bir soruşturma başlattı. 
     Amerikalı Yarbay Tucker Mansager, gazetecilere yaptığı açıklamada, orduya, tutuklulara ''kötü muamele'' edildiğine ilişkin yeni iddiaların iletildiği belirterek, ''Bu bilgilendirme üzerine, koalisyon güçleri bu konuda acilen bir soruşturma başlattı'' dedi. 
     Mansager, koalisyon güçlerinin, bütün tutuklulara insanca davranıldığının ve uluslararası hukuka bağlı kalındığının garantisini vermeye kararlı olduğunu söyledi. 
     Amerikan ordusu, 3 gün önce de Afganistan'daki bir Amerikan üssünde bir tutukluya işkence edildiği iddialarıyla ilgili soruşturma başlatmıştı. 
     
</TEXT>
</DOC>
