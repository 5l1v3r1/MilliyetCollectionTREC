<DOC>
<DOCNO> 224483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/soneko15.html </URL>
<DATE> 2004/03/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tüketici Güven Endeksi, Şubat ayında yüzde 0.4 oranında arttı... 
</HEADLINE>
<TEXT>

     Devlet İstatistik Enstitüsü DİE ve Merkez Bankası işbirliğinde yürütülen tüketici eğilim anketinin ilk sonuçları açıklandı. Buna göre, tüketici güven endeksi Şubat ayında yüzde 0.4 oranında arttı. 
     DİE ve Merkez Bankası ortak açıklamasına göre, anket sonuçları Mart 2004'ten itibaren her ayın 21'ini takip eden ilk iş gününde yayımlanacak. 
     Açıklamada, güven endeksindeki artışın, tüketicilerin mevcut dönemin dayanıklı tüketim malları satın almak için uygun olduğuna dair değerelnidremelerin iyileşmesinden kaynaklandığı vurgulandı. 
     
     PİLOT ÇALIŞMA 2003 NİSAN'DA BAŞLAMIŞTI 

     Öte yandan, iki kuruluşun işbirliğinde yürütülen tüketici eğilim anketi pilot uygulaması, 2003 yılı Nisan ayında başladı. 
     Hanehalkı İşgücü Anketi ile birlikte uygulanan anket, mali duruma ve genel ekonomiye ilişkin değerlendime ve beklentiler ile harcama planları, fiyat beklentileri konusundaki soruları kapsıyor. 
     Tüketici eğilim anketinde, 6 ay öncesindeki satın alma gücü ile gelecek 6 aydaki satın alma gücüne ilişkin beklenti, geçmiş ve gelecek 3 aydaki ekonomik durum, iş bulma olanakları, tüketim malları satın alma ihtimali ile tasarruf ve harcama eğilimlerinin ölçüldüğü 15 soru yer alacak. 
     
</TEXT>
</DOC>
