<DOC>
<DOCNO> 247451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/ekonomi/eko07.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenlikte sendikadan vazgeçiliyor 
</HEADLINE>
<TEXT>



Çalışma ve Sosyal Güvenlik Bakanlığı'nca, 4688 sayılı Kamu Görevlileri Sendikaları Yasası'nda değişiklik yapılmasına ilişkin hazırlanan yasa taslağına son şekli verilerek, Başbakanlığa gönderildi. 
Daha önce hazırlanan ve görüşleri alınmak üzere sosyal taraflara gönderilen taslakta yer alan Türk Silahlı Kuvvetleri, Emniyet Genel Müdürlüğü, TBMM ve Cumhurbaşkanlığı Genel Sekreterliği'nde çalışan sivil memurlara sendika üyeliği imk nı tanıyan değişiklikler, son taslakta yer almıyor. 

Pazarlık 15 Eylül'de 
Taslaktaki bir geçici madde, her yıl 15 Ağustos'ta başlaması gereken toplu görüşmelerin, bu yıl için 15 Eylül'de başlatılmasını öngörüyor. Bir başka geçici madde ise yasanın yetki itirazlarını düzenleyen 31. maddesi uyarınca, değişikliklerin yürürlüğe gireceği tarihten önce açılan davaların işlemden kaldırılmasını hükme bağlıyor. Yetki itirazları nedeniyle, sendikaların birbirlerine ve Çalışma ve Sosyal Güvenlik Bakanlığı'na açtığı pek çok dava bulunuyor. 


</TEXT>
</DOC>
