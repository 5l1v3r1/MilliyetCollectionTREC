<DOC>
<DOCNO> 240728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo04.html </URL>
<DATE> 2004/05/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Süper Lig'de bu sezon 18 takımda 6'sı yabancı 35 teknik adam görev yaptı 
</HEADLINE>
<TEXT>

     Birinci Süper Futbol Ligi'nin 2003-2004 sezonunda, 18 takımda, 6'sı yabancı toplam 35 teknik adam görev yaptı. 
     AA muhabirinin belirlemelerine göre sezon boyunca şampiyon Fenerbahçe'nin yanı sıra, 3. Beşiktaş, Denizlispor, Diyarbakırspor, Gaziantepspor ve Gençlerbirliği, sezona başladıkları teknik adamlarla yılı tamamladı. Bu takımların teknik adamlarının 4'ünün yerli olması göze çarptı. 
     Diğer 12 takımda ise daha çok ligdeki başarısızlık nedeniyle teknik adam değişikliğine gidildi. 
     6 yabancı teknik direktörün arasında 3 Rumen, 1'er de Alman, Sırp ve Boşnak çalıştırıcı bu sezon görev yaptı. Bunlardan Samsunspor'da Gigi Multescu, Bursaspor'da Gheorghe Hagi ve Elazığspor'da Sırp Milorad Mitroviç, görevlerinden ayrılmak zorunda kaldı. Fenerbahçe Teknik Direktörü Christoph Daum, Beşiktaş Teknik Direktörü Mircea Lucescu ve ikinci yarıda Bursaspor'a gelen Nejat Biyediç, sezon sonunu gördü. 
     Yerli teknik adamlardan 12'si koltuğunu koruyamazken, Yılmaz Vural, Adanaspor ve Çaykur Rizespor, trafik kazasında yaşamını yitiren Tevfik Lav, Ankaragücü ve Konyaspor, Ziya Doğan, Malatyaspor ve Trabzonspor, yabancı teknik adamlardan Gheorghe Hagi de Bursaspor ve Galatasaray olmak üzere 2'şer takımda birden çalışan antrenörler olarak dikkati çekti. 
     En çok teknik adam değiştiren kulüp olan ve ligden düşen takımlardan Elazığspor'da, Ümit Turmuş ve Milorad Mitroviç'den sonra Güvenç Kurtar da görevi bırakınca bordo-beyazlılar, son 3 haftaya antrenör Alaattin Tutaş yönetiminde çıktı. 
     Birinci Süper Futbol Ligi'nde bu sezon görev yapan teknik adamlar ve görev aldıkları hafta sayıları şöyle 
     Adanaspor Yılmaz Vural 17 , Ahmet Ziya Yüce 17 . 
     Akçaabat Sebatspor Ekrem Al 9 , Olkan Yavruoğlu 1 , Mehmet Birinci 24 . 
     Beşiktaş Mircea Lucescu 34 . 
     Bursaspor Gheorghe Hagi 12 , Ümit Kayıhan 11 , Nejat Biyediç 11 . 
     Çaykur Rizespor Hikmet Karaman 19 , Yılmaz Vural 12 , Erdoğan Yılmaz 3 . 
     Denizlispor Giray Bulak 34 . 
     Diyarbakırspor Sakıp Özberk 34 . 
     Elazığspor Ümit Turmuş 4 , Milorad Mitroviç 5 , Faruk Gökçe 1 , Güvenç Kurtar 21 , Alaattin Tutaş 3 . 
     Fenerbahçe Christoph Daum 34 . 
     Galatasaray Fatih Terim 26 , Gheorghe Hagi 8 . 
     Gaziantepspor Nurullah Sağlam 34 . 
     Gençlerbirliği Ersun Yanal 34 . 
     İstanbulspor Aykut Kocaman 32 , Fahrettin Ömerli 2 . 
     Konyaspor Hüsnü Özkara 16 , Mehmet Yıldırım 1 , Tevfik Lav 11 , Kemal Özdeş 6 . 
     Malatyaspor Ziya Doğan 17 , Mehmet Özdilek 17 . 
     Ankaragücü Tevfik Lav 12 , Rıza Çalımbay 21 , Mustafa Kaplan 1 . 
     Samsunspor Gigi Multescu 6 , Erdoğan Arıca 28 . 
     Trabzonspor Samet Aybaba 14 , Turgay Semercioğlu 5 , Ziya Doğan 15 . 
     
</TEXT>
</DOC>
