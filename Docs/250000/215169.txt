<DOC>
<DOCNO> 215169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo13.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor, İstanbulspor maçı hazırlıklarını tamamladı... 
</HEADLINE>
<TEXT>

     Çaykur Rizespor Teknik Direktörü Yılmaz Vural, İstanbulspor ile oynayacakları maçın zor geçeceğini belirterek,''Kazanmaktan başka sonuç düşünmek istemiyoruz'' dedi. 
     Yılmaz Vural, AA muhabirine yaptığı açıklamada, sakatlıkları sürenkaleci Murat Yiğiter ve Rapael'in yarınki maçta forma giyemeyeceğini belirtti. 
     Hafif sakatlıkları bulunan Zafer ile Saffet'in tedavilerinin sürdüğünü ve bu futbolcuların oynayıp oynamayacaklarının maç saatinde belli olacağını bildiren Vural, şöyle konuştu 
     ''Eksikliklerimizi mazeret olarak görmüyoruz. Her takımda sakat veya cezalı oyuncu olabiliyor. Bizim kaliteli oyunculardan kurulu geniş bir kadromuz var. Oynamayacak olan arkadaşlarımızı aratmayacaklar. İstanbulspor karşılaşmasını zor bir maç olarak görüyoruz. Yağışlı havada ve ağır bir zeminde oynayacağımızı tahmin ediyoruz. Futbolcularımız maçın önemini biliyor. Kazanmaktan başka sonuç düşünmek istemiyoruz. Herkes üzerine düşen görevi yerine getirirse sahadan 3 puan ile ayrılıp ileriye ümitle bakabiliriz.'' Vural, karşılaşmada taraftarları tribünde görmek istediklerini de kaydetti. 
     Bu arada, hazırlıklarını bugün Mehmet Cengiz Tesisleri'nde yaptığıter idmanı ile tamamlayan Çaykur Rizespor kampa girdi. Yeşil-mavili ekibin yarın İstanbulspor karşısına şu 11 ile çıkması bekleniyor 
     Murat Şahin, Kürşat, Koray, Alper, Serkan Özdemir, Şener, Duro, Cem Baki, Victoria, Okan, Fahri Saffet Akyüz 
     
</TEXT>
</DOC>
