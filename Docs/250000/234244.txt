<DOC>
<DOCNO> 234244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sontur30.html </URL>
<DATE> 2004/04/23/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ülkücülerden AKP İl Başkanlığı önünde gösteri .. 
</HEADLINE>
<TEXT>

     Ülkü Ocakları İstanbul Şubesi üyesi bir grup, AK Parti İl Başkanlığı önünde gösteri yaptı. 
     Grup adına açıklama yapan Ülkü Ocakları İstanbul Şube Başkanı Levent Temiz, ''tarihin hiçbir döneminde milli kimliği ve varlığı bu kadar tehdit edecek bir süreç yaşanmadığını'' iddia etti. 
     ''Bu süreçte devleti ve milleti korumakla yükümlü kurumların çoğunun derin bir sessizliğe büründüğünü'' ileri süren Temiz, bir avuç vatanseverin yeniden Anadolu yollarına düştüğünü ifade etti. 
     AK Parti'nin Kıbrıs politikasını eleştiren Temiz, AK Parti Genel Başkan Yardımcısı Dengir Mir Mehmet Fırat'ın sözlerine tepki gösterdi. 
     Sloganlar atan gruptakiler, daha sonra dağıldı. 
     
</TEXT>
</DOC>
