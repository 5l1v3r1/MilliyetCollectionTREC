<DOC>
<DOCNO> 249162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/guncel/gun06.html </URL>
<DATE> 2004/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa memnun 
</HEADLINE>
<TEXT>


GÜVEN ÖZALP Brüksel 

Avrupa Konseyi bünyesinde faaliyet gösteren İşkenceyi Önleme Komitesi'nin CPT Türkiye'deki cezaevlerindeki duruma ilişkin olarak yayımladığı rapor, işkencenin de artık yavaş yavaş silinmeye başladığını ve hükümetin "İşkenceye sıfır tolerans" mesajının yankı bulduğunu ortaya koyuyor. CPT raporunda, eskiden Türkiye'de cezaevlerinde çok yoğun olduğu artık gizlenmeyen ağır işkence vakalarının "çok nadir" olduğu vurgulanmakla birlikte, kötü muamele şik yetleri alındığına da işaret ediliyor. Cezaevi koşullarında cesaret verici gelişmelerin bulunduğuna dikkat çekilen raporda işkencenin giderek azaldığına işaret edilmesi AB önünde Ankara'nın elini güçlendirecek. CPT raporlarını referans olarak alan AB Komisyonu'nun bu rapordaki olumlu verileri İlerleme Raporu'na aktarmasına kesin gözüyle bakılıyor. 


</TEXT>
</DOC>
