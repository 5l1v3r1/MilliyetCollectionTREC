<DOC>
<DOCNO> 229476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/siyaset/siy04.html </URL>
<DATE> 2004/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'lılar 40 üniversite hastanesine gidebilecek 
</HEADLINE>
<TEXT>

   ANKARA Milliyet 

   
   SSK'lı hastalar, artık Türkiye genelindeki üniversitelere bağlı 40 tıp fakültesi hastanesinden yararlanabilecek. Çalışma ve Sosyal Güvenlik Bakanı Murat Başesgioğlu, dün SSK'lı hastalara üniversite hastanelerine paket fiyat programı çerçevesinde başvurma hakkı tanıyan "SSK - Tıp Fakültesi Hastaneleri Sağlık Hizmetleri Protokolü" imza törenine katıldı. SSK'nın hastalarına kendi sağlık tesislerinde hizmet vermeye çalıştığını belirten Başesgioğlu, "Ama bugün artık SSK mensuplarını sadece SSK sağlık tesislerine mahk m etmek mümkün değil" dedi. Ankara Üniversitesi Rektörü Prof. Dr. Nusret Aras da, uzun yıllardır çözümsüzlük nedeniyle "kangren" haline gelen SSK'lı hasta meselesinin protokolle çözüme kavuştuğunu söyledi. Aras, alacaklara ilişkin SSK'da muhatap bulamadıklarını belirterek, "Şimdi bu zihniyetin değiştiğini görüyorum. Bu sağlıklı ilişkinin faydasını hastalarımız da görecek" diye konuştu. 
   
   Hangi üniversiteler var 
   Abant İzzet Baysal, Adnan Menderes, Afyon Kocatepe, Akdeniz, Ankara, Atatürk, Celal Bayar, Cumhuriyet, Çukurova, Dicle, Dokuz Eylül, Ege, Erciyes, Fırat, Gazi, Gaziantep, Gaziosmanpaşa, Harran, İnönü, Kahramanmaraş, Karadeniz Teknik, Kırıkkale, Kocaeli, Maltepe, Marmara, Mersin, Mustafa Kemal, 19 Mayıs, Osmangazi, Pamukkale, Selçuk, Meram Tıp Fakültesi, Süleyman Demirel, Trakya, Uludağ, Yeditepe, Zonguldak Karaelmas, Başkent. 
   
   
   
</TEXT>
</DOC>
