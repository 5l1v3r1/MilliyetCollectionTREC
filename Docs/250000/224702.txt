<DOC>
<DOCNO> 224702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/yasam/yasz1.html </URL>
<DATE> 2004/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   'Renkli' taksici istemiyorlar ..    FRANKFURT Milliyet 
   Danimarka'da artan ırkçılık rüzg rında, taksicilerden özel hizmet Alman 'Focus' dergisi, Danimarka'daki taksi işletmelerinin, isteğe göre müşteriye siyah ya da beyaz tenli şoför gönderdiğini iddia etti. Yeni hizmete giren dokuz taksi şirketinden beşinin bu hizmeti sunduğunu ileri süren dergi, 'Bir köpek de gelecek' şifresinin yeterli olduğunu yazdı. Telefonda bu şifreyi veren müşteri, taksi şirketine Danimarkalı bir şoförü tercih ettiği mesajını veriyor. 
   
   California plajları sigaradan arınıyor    DIŞ HABERLER SERVİSİ 
   ABD'de restoran ve barlarda sigara içme yasağının ilk uygulandığı eyaletlerden California, birçok kentte plajda sigarayı da yasaklıyor. Geçen eylülde sigara içmenin yasaklandığı Solana plajının ardından geçen hafta da San Clemente'de yasak konuldu. Bazı çevreler ise durumu, özel yaşama çok fazla müdahale ediliyor gerekçesiyle eleştiriyor. 
   
   Yılan adam, yılan sokmasından öldü    DIŞ HABERLER SERVİSİ 
   Yılanlarla dolu bir kutuda en uzun süre yaşama rekoruyla Guinness Rekorlar Kitabı'na giren Taylandlı Boonreung Buachan, yılan sokması sonucu öldü. 'Yılan Adam' lakaplı 34 yaşındaki Boonreung'u, yılanlarla yaptığı şovu sırasında bir kobra soktu. Sara hastası Boonreung'ın, nöbet geçirdiği zannedilerek hastaneye yetiştirmediğini belirten doktoru, 'Yılan Adam'ın getirildiğinde ölmüş olduğunu söyledi. Boonreung, yılanlarla dolu cam bir kutuda 7 gün geçirerek, 1998'de Rekorlar Kitabı'na girmişti. 
   
   Gökçeada'ya Almanya'dan 'ölüm' geldi    Çanakkale DHA 
   Gökçeada Mal Müdürlüğü'ne vek leten atanan Ayşe Ceyhan, önceki akşam Kaleköy Resort Otel'de bir yemeğe katıldı. Saat 00.30 sıralarında çıkan Ceyhan, otoparkta eski nişanlısı Ahmet Kaptan'ı gördü. Çıkan tartışmada Kaptan, tabancasını çekerek 6 el ateş etti. Ceylan olay yerinde can verirken, Kaptan da polise teslim oldu. Birkaç gün önce Almanya'dan geldiği belirtilen Kaptan, "Ayşe nik hsız eşimdi. Son aylarda telefonlara çıkmıyordu. Onuruma yediremeyip öldürdüm" dedi. 
   
   Bıçaklı düello 2 can aldı    GÖKHAN KARAKAŞ İstanbul 
   Pendik'te, Şakir Yıldırım 30 ile kayınbiraderi Ömer Usta 19 arasında çıkan kavga kanlı bitti. Ağır yaralayan Yıldırım ve Usta hayatını kaybetti. İddiaya göre, inşaat işçisi Yıldırım, bir süre önce Aysun Usta'yla evlendi. Ancak Aysun Usta'nın ağabeyi Ömer bu evliliğe karşı çıktı. Dün Yıldırım'ın evine giden Usta, eniştesiyle tartıştı. Aysun Yıldırım'ın gözleri önünde bıçaklarını çeken 2 genç, kavgaya tutuştu. Bıçaklı düelloyu çığlıklar atarak izleyen Aysun Yıldırım dışarı çıkarak yardım istedi. Ancak aşırı kan kaybeden 2 genç hayatını kaybetti. 
   
   Bilezikleri için boğarak öldürdüler    DİNÇER ŞEREF İstanbul 
   Esenler'de yalnız yaşayan Sıdıka Çalış 60 , el ve ayakları bağlı, ağzı bantlı ve boğularak öldürülmüş halde bulundu. Çalış'ın, kolundaki çok sayıda bileziğin de olmadığı ve katil zanlısı tarafından alınmış olabileceği öne sürüldü. Eşinden ayrı yaşadığı ve 4 çocuklu olduğu bildirilen Sıdıka Çalış'ı, cezaevinde bulunan oğlunun arkadaşının son günlerde sık sık ziyaret ettiği, cinayete ilişkin bilgisine başvurulmak için bu kişinin arandığı öğrenildi. 
   
   
</TEXT>
</DOC>
