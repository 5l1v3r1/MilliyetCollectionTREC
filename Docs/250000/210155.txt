<DOC>
<DOCNO> 210155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/soneko28.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Davos... Gürcistan, acil yardım ve yatırım istedi... 
</HEADLINE>
<TEXT>

     Gürcistan'da eski devlet başkanı Eduard Şevardnadze'yi deviren halk hareketinin ardından yapılan seçimlerle iktidara gelen yeni devlet başkanı Mihail Saakaşvili, ülkesine ''acil yardım ve yatırım'' istedi. 
     Saakaşvili, Dünya Ekonomik Forumu toplantısı için geldiği İsviçre'nin Davos kentinde düzenlediği basın toplantısında, ''Gürcistan'da demokrasinin pekişmesinin ve ülkenin Balkan tipi bir çatışmaya sürüklenmemesi için acil ekonomik yardım ve yabancı yatırımların gelmesi gerektirdiğini söyledi. 
     Yapımı devam eden Bakü-Tiflis-Ceyhan BTC petrol boru hattının Gürcistan ekonomisi için büyük önem taşıdığını belirten Sakaşvili, hattın planlandığı gibi 2005 Nisan'ında faaliyete geçeceği sözünü verdi. 
     Rusya ile ilişkiler konusunda, ''Biz artık sömürge değil, Rusya ile iyi ilişkiler içinde olmak isteyen bağımsız bir ülkeyiz'' diyen Sakaşvili, Gürcistan'daki Rus üslerinin kapatılması gerektiğini tekrarladı. 
     
</TEXT>
</DOC>
