<DOC>
<DOCNO> 222248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonsiy09.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Siz efendisiniz, devlet hizmetkardır 
</HEADLINE>
<TEXT>

     AK Parti Genel Başkanı ve Başbakan Recep Tayyip Erdoğan, halka hizmetin hakka hizmet olduğunu söyleyerek, "Siz efendisiniz, devlet hizmetkardır" dedi. 
     Erdoğan, Şanlıurfa Topçu Meydanı'nda partisince düzenlenen mitingte partisinin üç "kırmızı çizgi"sinden bahsederek, şöyle konuştu 
     "Bunun bir tanesi, biz bölgesel milliyetçiliğe 'hayır' diyoruz. Yani Türkiye'nin bir bölgesini ihya et, bir bölgesini zayıf bırak. AK Parti'nin ilkelerinde bu bir kırmızı çizgidir. 
     İkinci kırmızı çizgimiz nedir Irka dayalı milliyetçiliğe de 'hayır' diyoruz. Türkiye'de maalesef bu konuda da hala bir cehaletin içindeyiz. Biz bütün bunları birer zenginlik olarak görüyoruz. Türkiye'de, Türkiye Cumhuriyeti vatandaşı olan 72 milyon herkes benim canımdır, ciğerimdir, başımın üzerinde yeri vardır, asla ayırt etmeksizin... Şunu unutmayın Siz efendisiniz, devlet hizmetkardır. Halka hizmet, hakka hizmettir. Biz bunun bilincindeyiz. 
     Üçüncü kırmızı çizgi ne Dine dayalı milliyetçiliğe de bizim ilkelerimizde yer yok. Efendim bu Hıristiyan, bu Müslüman, bu Alevi, bu Sünni, bunların hiçbirine yer yok." 
     
</TEXT>
</DOC>
