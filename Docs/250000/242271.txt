<DOC>
<DOCNO> 242271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/spor/spo05.html </URL>
<DATE> 2004/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula'ya taze kan 
</HEADLINE>
<TEXT>


Sezonun altıncı yarışı olan Monaco'da Jarno Trulli kariyerinin ilk zaferini elde etti. Alman pilot Schumacher sol ön tekerleğinde meydana gelen sorun nedeniyle kaza yaptı ve yarışı bıraktı 




Rekoru da kaçırdı 
FORMULA 1'DE Monaco Grand Prix'si, Trulli'nin zaferiyle sonuçlandı. Renault pilotu, katıldığı 119. Grand Prix'de 1.45.46.601'lik derecesiyle ilk kez birincilik sevincini yaşarken, ilk beş yarışın galibi Ferrari pilotu Michael Schumacher ise 46. turda sol ön tekerleğinde meydana gelen problem sonrası, Montoya'nın arkadan çarpması sonucu kaza geçirdi ve yarışı bırakmak zorunda kaldı. Alman pilot, üst üste altıncı yarışını kazanıp, rekor kırma şansını da kaybetti. 

Barrichello izledi 
TRULLİ'NİN ardından Button 1.45.47.098 ile ikinci, Rubens Barrichello üçüncü, Juan Pablo Montoya dördüncü oldu. Bu sonuçların ardından Michael Schumacher, Monaco'yu puansız kapamasına karşın genel klasmanda 50 puanla liderliğini korurken, markalar klasmanında da Ferrari 88 açık ara üstünlüğünü devam ettirdi. Formula 1'in yedinci ayağı önümüzdeki hafta Almanya'daki Nürburgring pistinde yapılacak. 

PİLOTLAR KLASMANI 1.M.Schumacher Ferrari 50p 2.R.Barrichello Ferrari 38p 3.J.Button BAR Honda 32p 4.J.Trulli Renault 31p 5.J.P.Montoya Williams BMW 23p 

MARKALAR KLASMANI 1.Ferrari 88p 2.Renault 52p 3.BAR Honda 40p 4.Williams BMW 35p 5.Sauber Petronas 7p 

</TEXT>
</DOC>
