<DOC>
<DOCNO> 218557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sonspo21.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Pistons, Atlanta Hawks'ı 105-83 yendi... 
</HEADLINE>
<TEXT>

     ABD Profesyonel Basketbol Ligi'nde NBA 18. hafta mücadelesi, bu sabaha karşı yapılan 10 maçla devam etti. 
     Merkez Grubu ikincisi Detroit Pistons, sahasında Atlanta Hawks'ı 105-83 yendi. 
     Pistons'da Mehmet Okur forma giymezken, Chauncey Billups'un 20 sayı, 7 ribaunt ve 8 asist, Richard Hamilton'ın 20 sayı, 1 ribaunt ve 4 asist ile Corliss Williamson'ın 17 sayı, 3 ribaunt ve 1 asistlik performansları takımlarını galibiyete taşıdı. 
     Böylece Pistons, 61. maçında 37. galibiyetini almış oldu. 
     Merkez Grubu yedincisi Hawks'da ise Stephen Jackson'ın 16 sayı, 4 ribaunt ve 2 asistlik ile Bob Sura'nın 14 sayı, 3 ribaunt ve 5 asistlik performansları galibiyet için yeterli olmadı. 
     Bu durumda Hawks, 58. maçında 39. yenilgisini almış oldu. 
     Merkez Grubu lideri Indiana Pacers, 3. sıradan takipçisi New Orleans Hornets'a 89-77 yenildi. 
     Pacers'da Jermaine O'neal'in 15 sayı, 8 ribaunt ve 2 asisti, Jamaal Tinsley'in de 14 sayı, 4 ribaunt ve 3 asisti Pacers'ı yenilgiden kurtaramadı. 
     Hornets'da ise Jamal Mashburn'ün 22 sayı, 9 ribaunt ve 2 asistlik, Baron Davis'in 18 sayı, 4 ribaunt ve 4 asistlik ile P.J.Brown'ın 17 sayı, 9 ribaunt ve 2 asistlik performansları göz doldurdu. 
     
     MAGICLİ TRACY MCGRADY, 35 SAYIYLA GÜNÜN SKORERİ 
     Gürcü asıllı Türk oyuncu Zaza Paculia'nın forma giymediği maçta Orlando Magic, Cleveland Cavaliers'a 112-107 gibi talihsiz bir skorla yenilirken, maçta Magicli Tracy Mcgrady, rakip potaya 35 sayı göndererek günün en skorer ismi oldu. 
     Cleveland'da Lebron James 30 sayı, 11 ribaunt ve 3 asist, Zydrunas Ilgauskas da 28 sayı, 5 ribaunt ve 1 asist kaydederek takımlarının yıldızı oldular. 
     Ligde 18. hafta mücadelesi, yarın sabaha karşı yapılacak 8 maçla devam edecek. 
     
     NBA'de günün maçlarında alınan sonuçlar şöyle 
     Boston Celtics-Toronto Raptors 88-75. 
     Orlando Magic-Cleveland Cavaliers 107-112. 
     Detroit Pistons-Atlanta Hawks 105-83. 
     New Orleans Hornets-Indiana Pacers 89-77. 
     Minnesota Timberwolves-Golden State Warriorus 91-81. 
     Houston Rockets-Portland Trail Blazers 89-85. 
     Milwaukee Bucks-Memphis Grizzlies 106-104. 
     Sacramento Kings-Utah Jazz 97-102. 
     Seattle Supersonics-Phoenix Suns 99-104. 
     Los Angeles Clippers-New York Knicks 96-94. 
     
</TEXT>
</DOC>
