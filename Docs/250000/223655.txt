<DOC>
<DOCNO> 223655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/yazar/civaoglu.html </URL>
<DATE> 2004/03/19/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Tek kişilik tiyatro 
</HEADLINE>
<TEXT>

   
   Denktaş, İsviçre'ye gider, son zamanların popüler söylemiyle "aslanlar gibi" müzakeresini yapardı. İngilizcesi iyidir. 
   Hukuk eğitimini İngiltere'de yapmıştır. Siyaset sirtakisinde, Rum'un adım atışlarından anlam çıkaracak deneyime sahiptir. Castro ile birlikte, devlet başkanları arasında iki duayenden biridir. Siyaset ustasıdır. 
   İsviçre'ye gitmeyerek, bu meziyetlerini hem KKTC yurttaşlarından, hem AB yol güzergahı üzerindeki Türkiye'nin geleceğinden, hem de tarihe kendisi için düşülecek kayıtlardan esirgiyor. 
   Oysa, tıpkı, New York'a gittiği, Kıbrıs'ta, Rum kesimiyle görüşme masasına sonuna kadar oturduğu gibi, İsviçre görüşmelerinde de bulunurdu. Olumlu puanları, hem KKTC, hem Türkiye, hem kendisi için sürdürebilirdi. 
   "İnandığım her şeyi savundum. Bütün deneyimlerimi, insanlarımız ve Türkiye için masaya koydum. N'apalım bu kadar olabildi" diyebilmek hakkı saygı görürdü. 
   İsviçre'de sağlanan sonuçları yetersiz mi buldu 
   Sonra... 
   Tarafların anlaşamadıkları noktalarda... 
   Annan'ın boşlukları doldurmasıyla ortaya çıkacak anlaşma kafasına yatmadı mı 
   Referandum aşamasına varıldığında, son sözleri iki tarafın toplumları söyleyecek. 
   O zaman... 
   Çıkardı meydanlara, şöyle derdi 
   "Çözüm için görüşmelerin her aşamasında bulundum. Sonuna kadar içtenlikle uğraştım... Sizlerin, uluslararası kimlik kazanmanız, birer geçerli pasaporta sahip olmanız, uluslararası hukukta artık sanki haymatlos vatansızmış gibi muamele görmemeniz için onurlu ve haklarınızı güvenceye alan bir anlaşma sağlamak uğruna her şeyimi ortaya koydum. Ne yazık ki, bu kadarı olabildi. Bu çözümün doğru, kalıcı, adil ve mutluluk getirici olmayacağını gördüm..." 
   Bunları der ve halkını referandumda HAYIR oyu vermeye çağırırdı. 
   Belki gene, bu HAYIR tavrı ile eleştiri alırdı ama kimse onun KKTC ve Türkiye'nin yolunu açacak bir çözüm sürecini kundakladığını iddia edemezdi. 
   "İlkeli politikacı olduğu" teslim edilirdi. 
   Ve Denktaş'ın referandumda HAYIR oyu çağrısı, belki daha etkili olabilirdi. 
   Şimdi ise, süreci yarıda bırakan... Deneyimlerini, yeteneklerini, hizmetini esirgeyen... Ankara'ya danışmadan TV'den - İsviçre'ye gitmeyeceğim - bir oldubitti duyurusuyla, seçim öncesi psikolojik fırsatçılık yapan görüntüler yakışıyor mu ona 
   
   Şeyh kim    Denktaş'ın gerekçesi de garip 
   "Rumların hiçbir şeyi kabul etmeyeceklerini biliyorum. O halde gitmeme bir sebep yok" diyor. 
   Bu söylem, Yassıada duruşmalarındaki Şeyh Selahattin'i anımsattı. 
   Dehşetengiz Başsavcı Altay Egesel, iddialarında, Bitlis milletvekili Şeyh Selahattin İnan'ı Kamran İnan'ın babası güya suçlarken, şöyle bir nakarat tutturmuştu 
   "TBMM'de falanca yasa çıkarken, Şeyh Selahattin gerçi yurtdışındaydı, oylamada bulunamadı ama fark etmezdi. Çünkü oturumda bulunsaydı olumlu oy kullanırdı. 
   Şeyh Selahattin, filanca grup toplantısında ve feşmekan komisyon toplantısında da yoktu ama fark etmez. Grupta ve komisyonda bulunsaydı, kararlara katılırdı. Buna eminim..." 
   İddialar böyle sürüp gitmekteyken, Şeyh Selahattin, mahkeme reisi Salim Başol'dan söz ister ve "Ben şeyhliğimi, Başsavcı Altay Egesel'e bıraktım keramet onda, bari şeyhlik de bende kalmasın" der. 
   Kahkahalar... 
   Denktaş, siyasette duayendir ama keramet sahibi şeyh değil... 
   Kaldı ki, "İsviçre'de Rumların hiçbir şey müzakere etmeyeceğinden, hiçbir şey vermeyeceğinden bu kadar eminse, neden Başbakanını, Dışişleri Bakanı oğlunu görüşmelere gönderiyor 
   Onları konu mankeni mi yapıyor " 
   Türkiye Başbakanı da İsviçre'ye giderek, daha sonraları Denktaş'ın "HAYIR" oyları isterken kullanacağı, konu mankeni mi olacak 
   Bir tek kişi için bu kadarı fazla değil mi 
   Bunları yazmak gerçekten üzücü. 
   Ancak... 
   Denktaş, bu kez rüzgara karşı yürüyor. KKTC'nin ötesinde, Türkiye'nin de AB yolunu kesebilecek tavrı ile sonuç alamaz. Yeni koşullar, artık eski aktörün tek kişilik tiyatrosuna gişe yaptırmaz. 
   
      
   
   
   
</TEXT>
</DOC>
