<DOC>
<DOCNO> 245209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/spor/spo04.html </URL>
<DATE> 2004/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözler tutulmadı 
</HEADLINE>
<TEXT>


Trabzonspor'un yıldız oyuncusu Gökdeniz, "İmzadan asla kaçmıyorum. Maddi ve manevi değerlerde anlaşırsak 10 yıllık sözleşme bile imzalarım. Bana paracı diyemezler. Sadece hakkımı arıyorum" dedi 


Taraftara mesaj yolladı 
AYLARDIR transfer gündeminden düşmeyen Trabzonsporlu Gökdeniz, suskunluğunu Milliyet için bozdu. Tatilde eşi ile birlikte sorularımızı yanıtlayan yıldız futbolcu çarpıcı açıklamalar yaptı. Sadece hakkını savunduğunu belirten ve taraftarları sağduyulu olmaya çağıran Gökdeniz, transferiyle ilgili şunları söyledi "Ben anlaşma imzalarım ya da imzalamam bu beni ilgilendirir. Ailem dahil başka kimseyi ilgilendirmez. Çünkü bu benim hayatım ve ben sorumluyum." 

'Toplumun önüne atıldım' 
"İLK görüşmemde yöneticimize, 'Benden fedak rlık bekliyorsunuz, peki siz bana fedak rlık yapıyor musunuz Futbolu bıraksam, ya da Allah korusun bir sakatlık geçirsem, çıkıp, bu çocuk zamanında bize çok yararlı oldu deyip, 200 - 300 milyar verir misiniz' şeklindeki soruma 'vermeyiz" yanıtını verdi. Ben imzadan asla kaçmadım. Maddi ve manevi değerlerde anlaşırsak 10 senelik de sözleşme yaparım. Benim yaşayacağım yer Trabzon. Ama beni toplumun önüne atıyorlar." 

'Bize kin beslemesinler' 
"KİMSE bize problem gözüyle bakmasın. Bize kin beslemesinler. Bir yöneticimiz var. Erda Aygün diye. Bir gazetede 'Fatih kaptanımızı alkışlamalıyız' demiş. Ama benle görüştükten sonra böyle bir teşekkür olmadı. Oysa ben hiç pazarlık yapmadım. Bir fiyat verdim, 'bu fiyattan aşağı inmem' dedim. Onlar da bana biz kendi fiyatımızdan yukarı çıkmayız dediler. Ben de 'tamam' dedim. Kimse bana bir Gökdeniz, bir Fatih, bir Hüseyin çıkarırız demesin. Bu imkansız." 

'Yıldırım beni aradı' 
"FENERBAHÇE'DEN para ya da ev aldığım söylentileri beni çok yıprattı. Kesinlikle asılsız ve yalan. Sadece Sayın Aziz Yıldırım ameliyatımın ardından 'geçmiş olsun" telefonu açtı. Olanları çarpıtmasınlar. Çok üstüme geliyorlar. Bana paracı diyemezler. Bana verilen birçok söz vardı, onlar tutulmadı. Bunları yöneticilere anlattığımda hep güldüler. Ben çıkıp basına konuşan bir oyuncu değilim. Çünkü kalbimde Trabzon sevgisi var. Benim yurdum burası." 

'Hedeflerim daha farklı' 
"BANA Hami'yi, Ogün'ü, Abdullah'ı örnek gösteriyorlar. 'Onlar da gitti bak böyle oldular' diye. Fakat herkesin kendi ayrı kariyeri ve düşünceleri var. Ağabeylerimizi örnek alıyoruz ancak bu benim hayatım ve hedeflerim daha farklı. Polemik yapılmasını değil, futbolculuğumun konuşulmasını istiyorum". 

'Vicdanım el vermiyor' 
"FUTBOL çok büyük bir pasta. Ama Türkiye'de böyle değil. Halkın alım gücü az. Burada 10 yıl içinde tüm aileni kurtarabilirsin. Ancak 2 ve 3. ligde durum farklı. Bu duruma vicdanım el vermiyor, üzülüyorum. Onlar da insan, ben de. Onlar da futbolcu, ben de. Burada herkese büyük iş düşüyor." 

'Okan ve Emre doğru yaptı' 

Hayali İspanya 
"AVRUPA'DA oynamayı çok istiyorum. Özellikle İspanya ilk tercihim. Menajerime bir teklif geldi, fakat hangi takım olduğunu sormadım bile. Çünkü bonservis bedeli ödemiyorlar. Sadece Chelsea ya da Real Madrid gibi büyük takımlar için para önemli değil. Diğerleri ciddi ekonomik kriz içindeler." 

'Mentalite farklı' 
"MESELA Emre ile Okan örneği var. Onlar kendilerine göre doğru olanı yaptılar ama yönetime ya da taraftara göre ihanet ettiler. Avrupa'da bir oyuncu altı ay önce başka bir kulüple anlaşıyor ancak taraftarından, yöneticisinden bir tepki görmüyor. Artık bu mentaliteyi bizim de yakalamamız lazım." 

'Giray hoca başka' 

"BENDE en büyük izi bırakan teknik adam Giray Bulak'tır. Bana, 'Sana formayı çok zor veririm ama verirsem de bir daha geri almam' demişti. Çok zor aldım formayı, sonra da çıkarmadım. Genç olmama rağmen bana güvendi ve beni oynattı. Buraya gelmemdeki en büyük pay Giray hocanındır. Samet Aybaba'nın da olgunlaşmamda payı vardır. Ziya hoca da bizim için bir şans." 

Thijs için geri sayım 

Son noktada 
TRABZONSPOR Futbol Şube Sorumlusu Erda Aygün, Belçikalı Bernd Thijs ile anlaşma noktasına geldiklerini söyledi. Aygün, yabancı transferi konusunda yaklaşık 3-4 aydır çalışmalar yaptıklarını belirterek, "Ziya hocamız da bu futbolcuyu birkaç kez izledi. Bize yararlı olacağını düşünüyoruz. Thijs ile anlaştık, ancak kulübüyle bonservis görüşmelerimiz sürüyor" dedi. 

'Gelmek istiyor' 
BELÇİKA'NIN Racing Genk takımının kaptanı olan tecrübeli oyuncuya iyi bir fiyat önerdiklerini kaydeden Erda Aygün, "Thijs bize gelmek istiyor ve kulübüne baskı yapıyor. İstediğimiz noktaya fiyatını çekebilirsek, bu transfer gerçekleşebilir" diye konuştu. Aygün, 15 Haziran'da başlayacak kamp çalışmalarına kadar tüm transferi noktalayacaklarını da sözlerine ekledi. 



</TEXT>
</DOC>
