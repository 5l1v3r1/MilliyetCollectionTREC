<DOC>
<DOCNO> 211053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sonspo06.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya Adana'ya şans tanımadı 2-0 
</HEADLINE>
<TEXT>

     Birinci Süper Lig'de Malatyaspor, Adanaspor'u her iki yarıda bulduğu birer golle 2-0 yenmeyi başardı. 
     17. dakikasında Malatyaspor'un kazandığı serbest vuruşu Ayman kullandı. Bu futbolcunun vuruşunda, meşin yuvarlak Adanasporlu savunma oyuncularına çarparak kornere çıktı. 
     20. dakikada Ayman'ın ceza alanına yaptığı ortada, Tolga'nın kafa vuruşunda kaleci Atilla, 2 hamlede meşin yuvarlağa sahip oldu. 
     26. dakikada kazanılan serbest atışı İlyas kullandı. Ceza alanına gelen topa Tolga gelişine vurdu. Meşin yuvarlak az farkla auta çıktı. 
     31. dakikada Malatyaspor'un golü geldi. Mithat'ın pasında topla ceza alanında buluşan İlyas, bekletmeden vurdu. Top, kalecinin solundan filelere gitti 1-0. 
     40. dakikada Ayman'ın pasıyla ceza alanında buluşan Atilla'nın vuruşunda, top kalecide kaldı. 
     Karşılaşmanın geri kalan dakikalarında başka gol olmayınca, maçın ilk yarısı Malatyaspor'un 1-0'lık üstünlüğüyle sona erdi. 
     
</TEXT>
</DOC>
