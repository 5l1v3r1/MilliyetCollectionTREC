<DOC>
<DOCNO> 220646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/tv/ekran.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın manzaraları 
</HEADLINE>
<TEXT>

   8 Mart Dünya Kadınlar Günü'nde bir çok program, konu ve konuklarıyla kadın sorunlarını ele alıyor 
      
   Sayan ve Bozkurt Lütfi Kırdar'da 
   Kanal D, 8 Mart Dünya Kadınlar Günü nedeniyle özel bir program hazırladı. Seda Sayan'ın sunduğu "Sabah Sabah Seda Sayan" KANAL D 10.00 ve Yasemin Bozkurt'un programı "Kadının Sesi" KANAL D 13.30 bugün, Lütfi Kırdar Kongre ve Sergi Salonu'nda yapılacak.Ünlü konukların katılacakları iki program da canlı yayınlanacak. 
   
   Başarı öyküleri 
   Hülya Aydın, bugün "Yeni Vizyon"daYıldız Kenter, Arzum Onan, Yonca Ebüzziya'nın ve Fatih Akın'ı ağırlıyor. 
   TV8 10.15 
   
   Kadınlar konuşuyor 
   CNN TÜRK, 8 Mart Dünya Kadınlar Günü'nde özel bir yayına imza atacak "Kadınlar Konuşuyor". Çiğdem Anad'ın sunacağı programa kuma kabul etmeyip kocasından ayrılan, kocasının dayağından kaçan, kadın sığınma evinde kalan, hamileyken dayak nedeniyle evinden kaçan kadınlar katılacak. 
   CNN TÜRK 15.05 
   
   Direnen kadınlar 
   Seynan Levent'in programı da özel bir bölümle ekranda. Dominik Cumhuriyeti'nin diktatörü Trujillo ve katledilen Mirabel kızkardeşlerin öyküsünün yer aldığı programda Nazım Hikmet'ten "Kadınlarımız" adlı şiir ekrana gelecek. 
   TRT 2 20.30 
   
   Çile çeken kadınlar 
   UĞUR Arslan bu hafta "çile çeken kadınlar"ın öykülerini anlatacak. 
   KANAL 7 22.00 
   
   
   Hanım'ın vedası    Nurselİ İdiz, Emrah, Özlem Conker, Engin Şenkan, Mustafa Avkıran gibi oyuncularla birlikte rol aldığı "Kınalı Kar"ın bu bölümünde diziden ayrılıyor. İdiz'in canlandırdığı "Hanım" karakteri, bir yangında yaşamını yitirecek. 
   KANAL D 21.20 
   
   
   İntikam planı    "Kampüsistan"da bir asistanın tacizine uğrayan Yeşim, onun cezalandırılmasını sağlamak için bir plan hazırlıyor. Kadroda Kaan Urgancıoğlu, Göksun Çam, Engin Hepileri, Burak Altay, Irmak Ünal, Tuğçe Kazaz gibi genç isimler var. 
   KANAL D 19.50 
   
   
   Gündemdekiler    Murat Birsel, TV8'de ilk "Gündemdekiler"de Meltem Cumbul'u ağırlıyor. Birsel konuğu ile Fatih Akın'ın yönettiği "Duvara Karşı" filmi, son dizisi ve evliliği üzerine konuşacak. 
   TV8 19.30 
   
   
   Onlar da gündemde    Murat Birsel'in ardından Tuluhan Tekelioğlu ile Kürşat Başar'ın sunduğu "Başka Yerde Yok" haftaya renkli başlıyor. Daha önce sunucusu olduğu programa konuk olan Deniz Akkaya, TRT'deki kısa "sunuculuk" macerasını, Meral Okay "Akademi Türkiye"yi, Semiha Yankı ise yeni albümünü anlatacak. 
   CINE5 18.30 
   
   
   
   
   
</TEXT>
</DOC>
