<DOC>
<DOCNO> 223859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/sontur25.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sosyetik fişleme"ye suç duyurusu .. 
</HEADLINE>
<TEXT>

     İstanbul Barosu'na üye bir grup avukat, bazı kaymakamlıklara gönderilen yazının yasalara aykırı olduğu gerekçesiyle savcılığa suç duyurusunda bulundu. 
     İstanbul Adalet Sarayı'na gelen İstanbul Barosu üyesi bir grup avukat, hazırladıkları suç duyurusu dilekçesini, ilgili başsavcılığa gönderilmek üzere Müracaat Savcılığı'na verdi. 
     Genelkurmay Başkanı, Kara Kuvvetleri Komutanı ve 2. Zırhlı Tugay Komutanı hakkında suç duyurusunda bulunulan dilekçede, 2. Zırhlı Tugay Komutanlığı'nın kaymakamlıklara gönderdiği yazıyla, yönetilenlerin ulusal üstü sözleşmelerde, Anayasa ve yasalarda teminat altına alınan temel hak ve özgürlüklerinin tehdit ve saldırıya uğradığı öne sürüldü. 
     Avukat Ayhan Erdoğan'ın, basın açıklaması yapmasının ardından grup adliyeden ayrıldı. 
     
</TEXT>
</DOC>
