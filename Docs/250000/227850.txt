<DOC>
<DOCNO> 227850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sondun07.html </URL>
<DATE> 2004/04/02/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yeni Zelanda'dan Türkiye'ye gideceklere 'terör' uyarısı 
</HEADLINE>
<TEXT>

     Yeni Zelanda, terör saldırısı riski gerekçesiyle, özellikle ''Anzak Günü'' için vatandaşlarını Türkiye'ye seyahat konusunda uyardı. 
     Yeni Zelanda Dışişleri Bakanı Phil Goff, ''Anzak Günü'' nedeniyle özel bir tehdidin varlığına ilişkin bilgi bulunmadığını, ancak Türkiye'de ''başka terör saldırıları olabileceğine ilişkin yüksek riskin sürdüğünü'' söyledi. 
     Goff, ''Bu zamanda Türkiye'ye gitmeyi düşünen Yeni Zelandalılar, riski ciddi olarak değerlendirmeli ve seyahatlerinin gerekli olup olmadığına karar vermeliler'' dedi. 
     Bakan Goff, Türk yetkililerin, İstanbul'daki bombalı saldırılardan bu yana güvenlik tedbirlerini artırdığını ve Anzak Günü'nde de sıkı güvenlik tedbirleri alacağını kaydetti. 
     Avustralya Dışişleri Bakanlığı da vatandaşlarına, 25 Nisan'daki ''Anzak Günü'' dolayısıyla Türkiye'ye seyahat uyarısında bulunmuştu. 
     
</TEXT>
</DOC>
