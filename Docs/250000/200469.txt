<DOC>
<DOCNO> 200469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/ekonomi/eko06.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, herkesi suçladı 
</HEADLINE>
<TEXT>

   İmar'da yetkisiz bono işlemi yapıldığı için eleştirilen SPK Başkanı, Merkez Bankası, BDDK ve Hazine'nin bilgisi olduğunu iddia etti 
   ANKARA ANKA 
   
   İmar Bankası'nın yetkisi olmamasına karşın karşılıksız repo ve bono - tahvil işlemi yaptığı için suçlanan Sermaye Piyasası Kurulu SPK bu işlemlerin yapıldığından Merkez Bankası, Bankacılık Düzenleme ve Denetleme Kurumu BDDK ve Hazine'nin haberi olduğunu belirtti. 
   
   'İnternetten anlaşılabilir' 
   SPK Başkanı Doğan Cansızlar, Başbakan Yardımcısı Abdüllatif Şener'e yöneltilen bir soru önergesi için hazırladığı yazıda, sermaye piyasası faaliyetinde bulunma yetkisine sahip kuruluşların SPK ve İMKB'nin web siteleri aracılığıyla kamuoyuna duyurulduğunu söyledi. Cansızlar, İmar Bankası'nın herhangi bir sermaye piyasası faaliyetinde bulunma yetkisinin olmadığının söz konusu internet sayfalarındaki listelerin incelenmesinden anlaşılabildiğini belirtti. Bir bankanın sermaye piyasasına aykırı işlemi olup olmadığını ancak kendi özel mevzuatına göre denetime yetkili Hazine, Merkez Bankası ve BDDK'nın denetimiyle tespit edilebileceğini savunan Cansızlar kurumları şöyle eleştirdi 
   Merkez Bankası Sermaye piyasasındaki yetkili kurumların listesini 1997'den bu yana her ay Merkez Bankası'na gönderdik. Dolayısıyla bankanın yaptığı izinsiz işlemlerin Merkez Bankası'nca tespiti mümkün. BDDK Sermaye piyasası kurumu niteliği taşımayan bankaların mevzuata aykırı bir işlemi olup olmadığı ancak BDDK'ca denetlenebilir. BDDK görevlileri bankanın yetkili olup olmadığını kolayca anlayabilirdi.Hazine Banka zaten 1994'ten beri önce Hazine ardından BDDK'nın gözetim ve denetiminde. 
   
</TEXT>
</DOC>
