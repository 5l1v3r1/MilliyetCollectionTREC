<DOC>
<DOCNO> 213077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/son/soneko05.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı sevgiliye daha az Türk çiçeği... 
</HEADLINE>
<TEXT>

     Antalya'da son aylarda yaşanan sel, fırtına ve soğuk hava, çiçek seralarını olumsuz etkilerken, ''14 Şubat Sevgililer Günü'' ve ''9 Mart Dünya Kadınlar Günü'' için Avrupa'ya yapılacak çiçek ihracatında düşüş yaşanacak. 
     Antalya Kesme Çiçek İhracatçı Birlikleri AKÇİB Yönetim Kurulu Başkan Vekili Osman Bağdatlıoğlu, son bir ay içinde üst üste yaşanan sel, fırtına ve soğuk gibi doğal afetlerden dolayı Antalya bölgesinde 1000 dönüm çiçek serasının zarar gördüğünü, üretimin azaldığını ve kalitenin düştüğünü söyledi. 
     Kesme çiçekte yüzde 30-35 ürün, yüzde 50 oranında da gelir kaybı olduğunu anlatan Bağdatlıoğlu, şöyle konuştu 
     ''Soğuk, fırtına ve sel olayları, çiçekte kalitenin bozulmasına neden oldu ve dünya pazarlarında rekabet şansımızı azalttı. Döviz kurlarındaki düşüş de çicek ihracatçılarına ikinci darbeyi vurdu. Bu nedenle 14 Şubat Sevgililer Günü ile 9 Mart Kadınlar Günü'nde ihracatçıların umutları söndü. Çiçek ihracatçılarının zararı çok.'' Bağdatlıoğlu, her yıl 14 Şubat Sevgililer Günü ile 9 Mart Kadınlar Günü'nde Avrupa'ya 15 milyon dal çiçek ihracatı gerçekleşirken, bu yıl ihracatta yüzde 35 düşüş yaşanacağını bildirdi. 
     
</TEXT>
</DOC>
