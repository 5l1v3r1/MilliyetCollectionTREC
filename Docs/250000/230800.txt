<DOC>
<DOCNO> 230800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/magazin/amag.html </URL>
<DATE> 2004/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ilişkiye ad lazım 
</HEADLINE>
<TEXT>

   Tuğçe Kazaz, 'Serdar Bilgili ile aramızda abi - kardeş ilişkisi var' diyor ama yaşananlar ilişkinin boyutunun farklı olduğunu gösteriyor... 
      Ali'ce 
Ali Eyüboğlu 
   
   Şu günlerde magazin dünyasında yanıtı en çok merak edilen soru şu "Tuğçe Kazaz'ın sevgilisi kim Kenan Doğulu mu, Serdar Bilgili mi " 
   Soru çok basit ama yanıtı zor. 
   Kazaz'ın ayrıldığı Kenan Doğulu ile barışıp, aşklarına kaldıkları yerden devam kararı aldıklarını söyleyen ve yazanlar var ama "arka sokaklar"daki tablo başka. 
   Kenan Doğulu, dün katıldığı bir canlı yayında Tuğçe Kazaz'la ilişkisi konusunda net bir açıklama yaptı. 
   Doğulu, "Zehirli kolu kestim, ayrıldık" dedi. 
   Tuğçe Kazaz'la 2 yıllık aşkı Kenan Doğulu'nun yolları geçtiğimiz ay ayrıldı. Bu ayrılığın üstünden bir hafta geçmeden Kazaz'la bu kez Beşiktaş Kulübü Başkanı Serdar Bilgili'nin yolları kesişti hem de magazincilerin her gece kaçamak yapanları takibe aldığı bir bölgede. 
   Şamata'daki samimi gece medyaya, "Tuğçe'nin yeni sevgilisi Serdar Bilgili" diye yansıdı. 
   
   Bize teşekkür etmişti 
   Kazaz, Doğulu'dan ayrılmasına neden olarak gösterilen Paris kaçamağı gibi Bilgili'yle aşk haberlerini de yalanladı. "Kenan'la her an barışabiliriz" diyen Kazaz, Bilgili'yle "abi - kardeş gibi" olduklarını söyledi. 
   "Abi - kardeş"e pek inanmasak da Kazaz'ın açıklamalarına yer verdik. Kazaz'dan "gerçeklere yer verdiğimiz için" teşekkür bile aldık. 
   Aynı Tuğçe Kazaz, geçtiğimiz cumartesi gecesi Etiler Şamdan'daydı. 
   
   Yanında kim mi vardı 
   İnanmayacaksınız ama yine "abi" dediği Serdar Bilgili. 
   Kazaz'la Bilgili'nin Şamdan'da saat 02.00 sularında başlayan eğlencesi 05.30'a kadar sürdü. 
   O gece Şamdan'a yolu düşenlerden biri de Kenan Doğulu'nun ağabeyi Ozan Doğulu idi. Her halde ortamı sevmedi, geldiği gibi gitti. 
   Cumartesi gecesi Bilgili'yle Kazaz'ın arasındaki samimiyet "abi - kardeş"ten çok öteydi. Bunu o gece 3.5 saatlik süre içinde Şamdan'a gelen herkes gördü. 
   Hatta, "Böyle 'abi - kardeş ilişkisi' olur mu " diye kızıp, kameralı cep telefonuyal Bilgili'yle Kazaz'ın fotoğrafını çeken bile oldu. 
   Cepteki görüntü, loş ışık altında ve flaşsız çekildiğinden çok berrak değil. Ama o gece Şamdan'da olanlar çok netti. Artık Tuğçe Kazaz'ın Serdar Bilgili'yle ilişkisine "abi - kardeş"ten başka bir ad koyması gerek. 
   
   
</TEXT>
</DOC>
