<DOC>
<DOCNO> 226184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/27/son/sontur24.html </URL>
<DATE> 2004/03/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Zonguldak'ta 2 dönüm ormanlık alan yandı... 
</HEADLINE>
<TEXT>

     Zonguldak'ın Gelik Beldesi Damarlı mevkiinde çıkan yangında, yaklaşık 2 dönüm ormanlık alan yandı. 
     Alınan bilgiye göre, henüz belirlenemeyen nedenle kayın ormanında başlayan yangın, rüzgarın da etkisiyle kısa sürede yayıldı. Kilimli ve Gelik Belde Belediyesi'ne ait itfaiye ekiplerinin, ormanlık arazinin iç kısımlarındaki yangına müdahale edememesi nedeniyle İl Orman Bölge Müdürlüğü'ne haber verildi. 
     Olay yerine gelen Orman Müdürlüğü ekipleri, vatandaşların da yardımıyla yangını kısa sürede söndürerek, soğutma çalışmalarına başladılar. 
     Ekiplere yardımcı olan bazı vatandaşlar, bölgede yer alan çok sayıdaki özel kömür ocağının ormanın içinden geçen kablolarla elektrik ihtiyacını karşıladığını, yangının da elektrik kontağından kaynaklanabileceğini öne sürdüler. 
     Yetkililer ise yanan kablolarda elektrik akımı olmadığını tahmin ettiklerini, yapacakları incelemelerden sonra da yangının çıkış nedeninin kesin olarak belirleneceğini kaydettiler. 
     
</TEXT>
</DOC>
