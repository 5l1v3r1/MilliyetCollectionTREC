<DOC>
<DOCNO> 231273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/soneko11.html </URL>
<DATE> 2004/04/14/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Forbes, ABD'nin en hızlı büyüyen 25 şirketini açıkladı... 
</HEADLINE>
<TEXT>

     Amerikan iş çevrelerinin yakından takip ettiği Forbes dergisi, yıllık geliri 5 milyar dolardan fazla ve 5 yıllık gelir artış ortalaması en az yüzde 23 olan ABD'nin en hızlı büyüyen 25 firmasını açıkladı. 
     Bu listeyi, büyük firmaların küçükler kadar hızlı büyüyemeyeceğine ilişkin yanlış, ancak yaygın kanaati ortadan kaldırmak üzere hazırladığını açıklayan dergiye göre, bu şirketlerden en övgüye değerini, sanal ortamda kitap satmakla başladıkları işi kendi sınırlarının çok ötesine taşıyarak büyüten yeni ekonominin temsilcilerinden ''amazon.com'' oluşturuyor. 
     Amazon.com'un sergilemiş olduğu performansla teknoloji şirketlerine yaklaştığı da verilen bilgiler arasında yer alıyor. 
     Geçen yıl yayınlanan listede bulunan Dell ve Microsoft gibi bilgisayar ve yazılım şirketlerinin bir daha bu listede görülmeyeceği tahminlerinin doğru çıktığını yazan Forbes'in listesine, 9 şirketle petrol ve gaz sektöründe faaliyet gösteren firmalar damgasını vurdu. 
     Forbes, sağlık sektöründe hizmet veren Caremark şirketinin, Mart ayında aldığı AdvancePCS şirketi yüzünden, bu yıl listede yer almasına rağmen gelecek yıl yapılacak listeye giremeyeceği öngörüsünde bulundu. 
     Derginin en hızlı büyüyen 25 büyük Amerikan firmasının sıralaması, faaliyet gösterdikleri sektör ve son bir yılda gelirlerindeki artış oranı şöyle 

1-Kinder Morgan Energy Petrol ve Gaz Boru Hatları yüzde 56,30 
2-ConocoPhilips Petrol yüzde 83,7 
3-Devon Energy Petrol ve Gaz Üretimi yüzde 77,6 
4-Valero Energy Petrol Arıtma Pazarlama yüzde 30,7 
5-Amazon.com Internet Üzerinden Pazarlama yüzde 33.8, gelecek yıl için tahmin edilen büyüme oranı yüzde 47,9 
6-Transmontaigne Petrol ve Gaz Üretimi yüzde 31,4 
7-Enterprise Products Partners Petrol ve Gaz Boru Hatları yüzde 49,1 
8-EchoStar Communications Kablo ve Uydu Yayını yüzde 19,8 
9-Tesoro Petroleum Petrol Arıtma Pazarlama yüzde 24,2 
10-L-3 Communications Uzay ve Savunma yüzde 26,2 
11-Plains All American Pipeline Petrol ve Gaz Boru Hatları yüzde 50,2 
12-Nextel Communications Kablosuz İletişim yüzde 24,1 
13-Cendant Müşteri Hizmetleri yüzde 29,2 
14-Countrywide Financial Finansman Kiralama Leasing yüzde 48,3 
15- Anadarko Petroleum Petrol ve Gaz Üretimi yüzde 33,2 
16- D R Horton Ev İnşaatı yüzde 25,4 
17- Northrop Grumman Uzay ve Savunma yüzde 52,3 
18- Lennar Ev İnşaatı yüzde 23,1 
19- Caremark Sağlık yüzde 33,2 
20- Wellpoint Health Networks Sağlık yüzde 17,4 
21- Performance Food Group Gıda Dağıtımı yüzde 24,4 
22- Pulte Homes Ev İnşaatı yüzde 21,1 
23- AES Elektrik yüzde 7,3 
24- Kohls Süpermarket yüzde 12,7 
25- Amgen Biyo-teknoloji yüzde 51,3 
     
</TEXT>
</DOC>
