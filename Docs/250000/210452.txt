<DOC>
<DOCNO> 210452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sonspo38.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rene Bolf, Auxerre'de... 
</HEADLINE>
<TEXT>

     Fransa Birinci Ligi takımlarından AJ Auxerre, kadrosunu Çeklerin milli futbolcusu Rene Bolf'u transfer ederek güçlendirdi. 
     Fransız takımının teknik direktörü Guy Roux, gazetecilere yaptığı açıklamada, Çek Cumhuriyeti'nin Banik Ostrava takımından transfer edilen Rene Bolf'un, bugün sağlık kontrolünden geçtiğini ve kendisiyle sözleşme imzalandığını söyledi. 
     Savunmanın ortasında görev yapan Bolf'un oldukça deneyimli ve güçlü bir futbolcu olduğunu vurgulayan Roux, 29 yaşındaki Çek futbolcunun, İskoçya'nın Glasgow Rangers takımıyla 5 yıllık sözleşme imzalayan Fransız milli oyuncu Jean Alain Boumsoung'un yerine takıma dahil edildiğini bildirdi. 
     Transferinin mali hükümleri konusunda bilgi verilmeyen Bolf'un, Çek Cumhuriyeti'nin Portekiz-2004 kadrosunda da yer aldığı ve milli takımın 12. Avrupa Futbol Şampiyonası elemelerindeki tüm maçlarında görev yaptığı bildirildi. 
     
</TEXT>
</DOC>
