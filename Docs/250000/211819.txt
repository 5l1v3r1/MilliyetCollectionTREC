<DOC>
<DOCNO> 211819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/magazin/amag.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar'ın adayları renkli ve farklı 
</HEADLINE>
<TEXT>

   'Yüzüklerin Efendisi'nin iktidarını ilan etme zamanı geldi. Bu yılki Oscar adayları arasında sürpriz çok, ama Sezar'ın hakkı Sezar'a 
      Alin Taşçıyan 
   
   Oscar yarışı 'Yüzüklerin Efendisi Kralın Dönüşü' ile 'Dünyanın Uzak Ucu' arasında geçecek besbelli. İlki 11, ikincisi 10 dalda o şık heykelciğe talip. 
   Görüntü, kurgu, sanat yönetimi ve diğer teknik dallarda 'Dünyanın Uzak Ucu'na bir diyeceğimiz yok, ama üçlemenin en Hollywoodvari halkası olarak Oscar 'Kral'ın hakkıdır. Kılıç - kostüm egemenliğinden bunalanlar, Clint Eastwood'un 'Gizemli Nehir'ini tercih ederse de şaşmayız. 
   Aslında aday olanlardan çok olamayanların şaşırttığı bir listesi var önümüzde. Tom Cruise, Nicole Kidman, Russell Crowe gibi yıldızların çok da iddialı oldukları rollerle adaylık elde edemeyişi, Amerikan Sinema Sanatları ve Bilimleri Akademisi üyelerinde farklı eğilimlere işaret ediyor bu yıl. 
   
   Akademi 'radikal'leşti 
   Akademi bu yıl özellikle En İyi Kadın Oyuncu ve En İyi Yardımcı Erkek Oyuncu kategorilerinde hayli radikal davrandı. Şubatta Bağımsız Filmler Festivali'nde İstanbul'un açılış filmi olarak izleyeceğimiz 'Balina Sırtında'da rol alan 13 yaşındaki Keisha Castle - Hughes'u, Hollywood'a yeni yeni ısınan Avustralyalı Naomi Watts'ı, yükselen İngiliz yıldızı Samantha Morton'ı, Diane Keaton ve Charlize Theron'un yanına alıverdi. 
   Yardımcı erkek oyuncularda durum daha şaşırtıcı, üç WASP White Anglo Saxon Protestan - Beyaz Anglo Sakson Protestan olmayan aday var Benicio del Toro Meksikalı, Djimon Hounsou Afrikalı kökenli Amerikalı. Tom Cruise'un rol arkadaşı Ken Watanabe ise Japon. Yardımcı oyuncu dalında aday gösterilen Tim Robbins'e yazık oldu, 'Gizemli Nehir'deki rolü aynı filmle En İyi Erkek Oyuncu adayı olan Sean Penn'inkiyle denkti. Farklı kategorilere düşmeleri anlamsız. 
   
   Coppola'nın kızı da var 
   Ödül dağıtımında farklılık yaratan adaylıklardan biri de festival çevrelerinde çoktan başyapıt olduğu kabul edilen Brezilya yapımı 'Tanrıkent'. En İyi Görüntü, Uyarlama Senaryo ve Kurgu'nun yanı sıra Fernando Meirelles'e En İyi Yönetmen adaylığı getiren 'Tanrıkent'in En İyi Film adayı gösterilmemesi gerçekten büyük haksızlık. 
   Akademi üyelerinin Hollywood'a özgü 'Amerikan ruhlu dönem filmleri'nden 'Zafer Yolu Seabiscuit'e zaaflarını anlamak mümkün ama 'Lost in Translation'da ne buldukları meçhul. 
   Coppola soyadı her kapıyı açar belki de. Oscar tarihinde dördüncü kez En İyi Yönetmen adayı olan, kadın Francis Ford Usta'nın kızı Sofia'dan başkası değil. Ancak, öncelikle Anglosaksonlara sonra çoğu Batı Avrupalıya pek hoş görünen 'Lost in Translation' biraz gelişmiş bir romantik - komediden öteye geçmez. 
   
   İşte Oscar adaylarından bazıları...    En İyi Film 
   Zafer Yolu Seabiscuit Gizemli Nehir Mystic River Yüzüklerin Efendisi Kralın Dönüşü Lost in Translation Dünyanın Uzak Ucu 
   
   En İyi Yönetmen 
   Fernando Meirelles Tanrıkent Peter Jackson Yüzüklerin Efendisi Kralın Dönüşü Sofia Coppola Lost in Translation Peter Weir Dünyanın Uzak Ucu Clint Eastwood Gizemli Nehir 
   
   En İyi Erkek Oyuncu 
   Johnny Depp Karayip Korsanları Ben Kingsley House of Fog and Sand Jude Law Soğuk Dağ Bill Murray Lost in Translation Sean Penn Gizemli Nehir 
   
   En İyi Kadın Oyuncu 
   Keisha Castle Hughes Balina Sırtında Diane Keaton Something's Gotta Give Samantha Morton Yeni Bir Ülkede Charlize Theron Cani Naomi Watts 21 Grams 
   
   En iyi Yardımcı Erkek 
   Alec Baldwin The Cooler Benicio del Toro 21 Grams Djimon Hounsou Yeni Bir Ülkede Tim Robbins Gizemli Nehir Ken Watanabe Son Samuray 
   
   En İyi Yardımcı Kadın 
   Shohreh Aghdashloo House of Sand and Fog Patricia Clarkson Pieces of April Marcia Gay Harden Gizemli Nehir Holly Hunter Onüç Renee Zellweger Soğuk Dağ 
   
   Yabancı Dilde En İyi Film 
   Barbar İstilaları Kanada Evil İsveç The Twilight Samurai Japonya Twin Sisters Hollanda Zelary Çek Cumhuriyeti 
   
   Canlandırma film 
   "Ayı Kardeş Brother Bear" "Kayıp Balık Nemo Finding Nemo" "Les Triplettes de Belleville" 
   
   Görüntü 
   Cesar Charlone "Tanrıkent" John Seale "Soğuk Dağ" Eduardo Serra "İnci Küpeli Kız" Russell Boyd "Dünyanın Uzak Ucu" Judianna Makovsky "Zafer Yolu" 
</TEXT>
</DOC>
