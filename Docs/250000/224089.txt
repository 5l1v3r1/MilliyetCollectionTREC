<DOC>
<DOCNO> 224089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sontur20.html </URL>
<DATE> 2004/03/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Karısının birlikte kaçtığı kişiyi öldürdü... 
</HEADLINE>
<TEXT>

     Balıkesir'in Sındırgı İlçesi'nden Manisa'ya gelen kişi, evini terk eden karısının birlikte kaçtığı kişiyi av tüfeğiyle öldürdü. 
     Alınan bilgiye göre, Sındırgı İlçesi'nde oturan 10 yıllık evli Melek B. 35 , evi terk ederek 3 ay önce tanıştığı Yüksel Demircan 30 ile kaçtı. Yaşar B, yaptığı araştırmada, karısı Melek B.'nin Manisa'ya kaçtığını tespit etti. 
     Otomobiliyle Manisa'ya gelen Yaşar B, Demircan'ın, Spil Mahallesi muhtarlık binasının bitişiğindeki kahvehanede oturduğunu gördü. Yaşar B, araçta bulunan pompalı tüfeği alarak kahvehaneye girdi. Kahvehanedeki müşterilerin çıkmasını isteyen Yaşar B, av tüfeğini Yüksel Demircan'a doğrultarak ateş etti. Demircan, olay yerinde öldü. 
     Kahvehaneden çıkan Yaşar B, havaya ateş ederek kaçmaya başladı. Bu sırada yoldan geçen Nurettin Taşkın, Nebi Günay ve Ziyanet Üstün Yağız adlı kişiler de isabet saçmalardan hafif yaralandı. 
     Polis, kaçan Yaşar B'yi arıyor. 
     
</TEXT>
</DOC>
