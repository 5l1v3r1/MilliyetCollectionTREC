<DOC>
<DOCNO> 240726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/son/sonspo02.html </URL>
<DATE> 2004/05/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
NBA... Pistons, Nets'i 81-75 yenerek seride durumu 3-3'e getirdi... 
</HEADLINE>
<TEXT>

     ABD Profesyonel Basketbol Ligi NBA konferansı play-off yarı finallerine, bu sabaha karşı yapılan Detroit Pistons-New Jersey Nets ve Sacramento Kings-Minnesota Timberwolves maçlarıyla devam edildi. 
     Doğu Konferansı'nda Detroit Pistons, deplasmanda New Jersey Nets'i 81-75 yenerek seride durumu 3-3'e getirdi. 
     Pistons'da oyuna sonradan giren Mehmet Okur, 22 dakika sahada kalırken, maçı 5 sayı, 6 ribaunt ve 2 blokla tamamladı. 3 sayılık atış kullanmayan Okur, 2 sayılık atışlarda 2'de 2 ve serbest atışlarda da 2'de 1 isabet oranı yakaladı. 
     24 sayı, 5 ribaunt ve 4 asistle maçı tamamlayan Richard Hamilton, takımına galibiyeti getiren en önemli oyuncu olurken, 14 sayı, 5 ribaunt, 4 blokla oynayan Rasheed Wallace ve 6 sayı, 20 ribaunt ve 3 asistle oynayan Ben Wallace, gecenin dikkati çeken diğer isimleri oldu. 
     New Jersey Nets'de ise Richard Jefferson'un 23 sayı, 7 ribaunt, 5 asist, Kenyon Martin'in 19 sayı, 7 ribaunt ve Jason Kidd'in 11 sayı, 8 asist, 5 ribauntluk performansları takımlarına galibiyeti getirmeye yetmedi. 
     
     SACRAMENTO KINGS, SERİDE EŞİTLİĞİ SAĞLADI 
     Doğu Konferansı'nda ise Minnesota Timberwolves'i 104-87 yenen Sacramento Kings, seride 3-3 eşitliği sağladı. 
     Kings'e galibiyeti getiren isim 22 sayı, 8 ribauntla maçı tamamlayan Peja Stojakoviç oldu. Brad Miller'ın 17 sayı, 7 ribaunt, 5 asisti, Mike Bibby'nin 16 sayı, 5 ribaunt, 10 asisti ve Doug Christie'nin 16 sayı, 3 ribaunt, 2 asisti, takımlarının galibiyetinde önemli rol oynadı. 
     Timberwolves'da ise Latrell Sprewell'in 27 sayı, 4 ribaunt ve Kevin Garnett'in 19 sayı, 10 ribaunt, 5 asistlik performansları, takımlarını yenilgiden kurtaramadı. 
     Ligde yarı final mücadelesi, çarşamba günü sabaha karşı yarın sabaha karşı Doğu Konferansı'nda yapılacak Miami Heat-Indiana Pacers 2-3 maçıyla devam edecek. 
     
</TEXT>
</DOC>
