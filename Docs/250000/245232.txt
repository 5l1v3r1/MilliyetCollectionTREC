<DOC>
<DOCNO> 245232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun12.html </URL>
<DATE> 2004/06/04/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kuzey ve Güney Kore anlaştı... 
</HEADLINE>
<TEXT>

     Kuzey ve Güney Kore arasında, iki ülke sınırları boyunca propaganda yayınlarının durdurulması ve Sarı Deniz'de meydana gelebilecek olası çatışmaların önlenmesi konusunda anlaşmaya varıldı. 
     Güney ile Kuzey Kore arasında, savaşın sona ermesinden sonra ilk kez geçen hafta generaller düzeyinde yapılan görüşmelerin ikinci turunun ardından ortak açıklama yayınlandı. 
     Buna göre taraflar, denizde bir çatışmaya yol açabilecek kargaşadan kaçınmak üzere donanmaların açık denizde iletişimini sağlayacak standart bir radyo frekansı ve sinyal sistemi sağlamayı, yasadışı balıkçılık faaliyetleriyle ilgili bilgi alışverişini ve özel bir doğrudan telefon hattı kurulmasını kabul ettiler. 
     Açıklamada, ağustos ayı ortasına kadar sınır hattında sürdürülen propaganda faaliyetlerine son verileceği, hoparlörlerle yapılan yayınların durdurulacağı, tabelaların söküleceği bildirilen açıklamada, Kuzey Kore nükleer programıyla ilgili tartışmalara değinilmedi. 
     İki ülke arasında, Güney Kore'deki Sorak Dağı'nda yapılan generaller düzeyindeki müzakereler 1 gün olarak planlanmasına karşın, uzayan görüşmeler neticesinde Kuzey Kore heyeti ülkeden ancak bu sabah ayrılabildi. 
     İki ülke, Kore Savaşı'nın 1950-19 ateşkesle sona ermesinden bu yana 51 yıldır teknik olarak hala savaş durumunda bulunuyor. 
     
</TEXT>
</DOC>
