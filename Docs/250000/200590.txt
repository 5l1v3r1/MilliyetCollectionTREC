<DOC>
<DOCNO> 200590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/soneko10.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi Ekim'de yüzde 12.3 arttı... 
</HEADLINE>
<TEXT>

     Sanayi üretimi bu yılın Ekim ayında, geçen yılın aynı ayına kıyasla yüzde 12.3 arttı. 
     Devlet İstatistik Enstitüsü DİE , 1997 bazlı aylık sanayi üretim endeksinin Ekim ayı sonuçlarını açıkladı. 
     Buna göre Ekim'de sektörel bazda üretim artışları ise madencilik sektöründe yüzde 9.1, imalat sanayiinde yüzde 12.6, elektrik, gaz ve su sektöründe yüzde 10.8 olarak gerçekleşti. 
     Geçen yılın aynı döneminde imalat sanayi sektörü yüzde 13.6, elektrik, gaz ve su yüzde 5 artarken madencilik sektörü yüzde 3.3 gerilemişti. 2002 yılının aynı döneminde toplam sanayi yüzde 12.1 artış göstermişti. 
     Ekim ayındaki yüzde 12.3'lik artış, bu yıl Ocak'ta kaydedilen yüzde 14.6 ile Eylül ayında sağlanan yüzde 12.7'lik artıştan sonraki en yüksek 3. artış oldu. Sanayi üretimi, Temmuz ayında yüzde 11.8, Ağustos ayında da yüzde 11.1 artmıştı. 
     
     10 AYLIK VERİLER 

     Toplam sanayi üretimi, 2003 yılının Ocak-Ekim dönemini içeren 10 aylık sürede de geçen yılın aynı dönemine göre yüzde 8.9 arttı. Geçen yılki artış oranı yüzde 8.8 idi. 
     Ocak-Ekim dönemi itibariyle madencilikte yüzde 4.8 gerileme kaydedilirken, imalat sanayii yüzde 9.5, elektrik, gaz ve su sektörü yüzde 8.7 büyüdü. 
     Geçen yılın aynı dönemde madencilik sektörü yüzde 9.5 gerilerken, imalat sanayi sektörü yüzde 10.3, elektrik, gaz ve su yüzde 5.6 artış göstermişti. 
     
     EN YÜKSEK ÜRETİM ARTIŞI DİĞER ULAŞIM ARAÇLARI İMALATI 

     İktisadi faaliyet kollarına göre, imalat sanayiinde Ekim ayında en yüksek üretim artışları yüzde 61.5 ile diğer ulaşım araçları imalatı, yüzde 59.9 ile büro, muhasebe bilgi işlem makineleri imalatı, yüzde 50.4 ile taşıt araçları ve karoseri imalatında, yüzde 49 ile basım ve yayım imalatı, yüzde 42 ile plastik kauçuk ürünleri imalatında kaydedildi. 
     Ekim'de, derinin işlenmesi, bavul-çanta üretiminde yüzde 24, tütün ürünleri imalatı yüzde 4.3, kok kömürü, rafine edilmiş petrol ürünleri imalatı yüzde 4.9 azadı. 
     Ocak-Ekim dönemi itibariyle ise büro, muhabese bilgi işlem makineleri yüzde 65, taşıt araçları ve karoseri imalatı yüzde 41.8, makina ve techizatı imalatı yüzde 32.1, basım ve yayım yüzde 27.6 artış kaydedildi. 
     Aynı dönemde, tütün ürünleri imalatı yüzde 14.7, derinin işlenmesi bavul ve çanta yüzde 22.7, elektrik makine cihaz imalatı yüzde 1.8, diğer ulaşım araçları imalatı yüzde 19.9, mobilya imalatı yüzde 10.1 oranında azaldı. 
     Aylık endekste, toplam sanayi üretiminin ortalama yüzde 70'ini oluşturan ve 918 işyerinden derlenen 403 madde kullanılıyor ve sanayi üretimi açısından ön bilgi olarak değerlendiriliyor. 
     
</TEXT>
</DOC>
