<DOC>
<DOCNO> 213599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sontur21.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki genç de aynı kızla evlenmek isteyince bıçaklar konuştu... 
</HEADLINE>
<TEXT>

     Sivas'ta aynı kızı oğullarıyla evlendirmek isteyen iki aile ile kız tarafı arasında, genç kızın nişan töreninde kavga çıktı. 
     AA muhabirinin aldığı bilgiye göre, Kılavuz Mahallesi'nde Buket Kip 18 ile Gökhan Şahin'in nişan töreni sırasında, eve gelen Yılmaz ailesinin fertleri, genç kızı, kendi oğulları Özkan Yılmaz 20 ile evlendirmek istediklerini söyleyerek tartışmaya başladı. 
     Kız tarafının bu isteğe olumlu yaklaşmaması üzerine, 3 ailenin fertleri kavgaya başladı. Ekmek bıçakları ve nacakların da kullanıldığı kavgada bazı kişiler hafif yaralandı. 
     Bunun üzerine olay yerine çağrılan polis ekipleri, Kip ailesinden 4, Yılmaz ailesinden 4, Şahin ailesinden de 3 kişiyi gözaltına aldı. Daha sonra bu kişiler, savcılık tarafından serbest bırakıldı. 
     
</TEXT>
</DOC>
