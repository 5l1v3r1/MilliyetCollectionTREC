<DOC>
<DOCNO> 231117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/13/son/sonyas14.html </URL>
<DATE> 2004/04/13/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
ABD'nin bu yılki güzellik kraliçesi Shandi Finnessey... 
</HEADLINE>
<TEXT>

     Burak Coşkun 

ABD'nin bu yılki güzellik kraliçesi, Missouri'li sarışın Shandi Finnessey oldu. 
     Los Angeles kentinde düzenlenen güzellik yarışmasında 50 aday arasından ''Miss Amerika 2004'' seçilen 25 yaşındaki Finnessey, ülkesini 1 Haziran'da Ekvador'da yapılacak ''Miss Universe'' yarışmasında temsil edecek. 
     Tacı, geçen yılın güzeli Susie Castillo tarafından takılan sarışın mavi gözlü Finnessey, en çok sevdiği yemeğin büyük boy hamburger olduğunu belirtiyor. 
     Lindenwood Üniversitesi'nde psikolojik danışmanlık alanında master yapan Miss Amerika 2004, televizyonculuk alanında çalışmak istediğini kaydediyor. 
     Bir çocuk kitabı da yayınlayan Finnessey, şimdiye kadar yaptığı en çılgın şeylerin, ''bungee jumping'' ve ''çamurda yağlı güreş'' olduğunu anlatıyor. 
     Miss Amerika'ya verilen ödüller arasında New York'ta bir yıl lüks bir dairede ikamet, sürekli seyahat, bir yıl maaş ve 45 bin dolar değerinde New York Film ve Televizyon Akademisi'nde 2 yıl eğitim bulunuyor. 
     Donald Trump ve NBC medya şirketinin ortaklığıyla düzenlenen bu güzellik yarışması, ilk olarak 1952'de Long Beach'te bir mayo firmasının tanıtımı için yapılmıştı. 
     
</TEXT>
</DOC>
