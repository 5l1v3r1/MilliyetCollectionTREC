<DOC>
<DOCNO> 207789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/dunya/dun02.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta etnik federasyon kurulamaz 
</HEADLINE>
<TEXT>

   
   ABD'nin Irak'taki sivil yöneticisi Paul Bremer, Irak'ta etnik temelde federal sistemin kurulamayacağnı söyledi. Bremer, Irak'ta koalisyonun denetimindeki televizyona yaptığı acıklamada, "Kürtlerin istediği federal sistemin, ülkenin birliğiyle uyuştuğunu düşünüyorum. Dünyada buna Hindistan, Almanya ve İsviçre gibi örnekler var" diye konuştu. Federal sistemle Irak'ın birliğini birleştiren bir formüle varılacağından emin olduğunu söyleyen Bremer, "Etnik temelde federal sistem kurulamaz" dedi. 
   Irak'ın kuzeyindeki Kerkük kentinin kesin statüsünün "seçilmiş Iraklılar tarafından belirleneceğini" de söyleyen Bremer'in bu açıklamasıyla Irak'ta 2005'te yapılacak seçimleri kastettiği ve Kerkük'ün statüsünün bu seçimden sonra belirlenmesinin beklendiği belirtiliyor. 
   
   Evime dönmek istiyorum    Bağdat'ta yayımlanan Elmeşrik gazetesine demeç veren Paul Bremer, 30 Haziran'da ülkesine dönmek istediğini belirterek, ileride ABD Büyükelçisi olarak da Irak'ta görev yapmak istemediğini söyledi. ABD'nin Irak'taki sivil yöneticisi, "30 Haziran'da ülkeme, ailemin yanına dönmek istiyorum" dedi. ABD tarafı, 15 Kasım 2003'te, 30 Haziran 2004'te yönetimi Iraklılara devretmek konusunda Irak Geçici Yönetim Konseyi GYK ile anlaşmıştı. 
   
   
</TEXT>
</DOC>
