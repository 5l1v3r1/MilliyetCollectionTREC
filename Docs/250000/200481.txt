<DOC>
<DOCNO> 200481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/magazin/amag.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni önce izleyin sonra yargılayın' 
</HEADLINE>
<TEXT>

   Kanal D'de sabah haberlerini sunacak olan Çağla Kubat, 'Mankenden spiker mi olur ' diyenlerden 'anlayış' istedi 
      BİRSEN ALTUNTAŞ 
   
   Geçen yıl Türkiye Güzeli seçilen Çağla Kubat, 15 Aralık'tan itibaren haftaiçi her gün saat 07.00 - 08.00 arası Kanal D'de sabah haberlerini sunacak. 
   Ancak yeni görevi için Can Gürzap'tan diksiyon dersleri alan Kubat, daha işe başlamadan gelen eleştirilere isyan etti. Önceki gün bir televizyon kanalında düzenlenen "Mankenden haber spikeri olur mu " konulu tartışmaya katılan Kubat, "Tartışmada çok eleştirildim. Bir insan yaptığı işin eğitimini elbette almalı ama haber spikerliğinin üniversite eğitimi maalesef yok" diye konuştu. 
   Kubat, güzellikten haber spikerliğine geçip başarılı olmuş Defne Samyeli ve Jülide Ateş'i örnek gösterip "Beni önce izlesinler acemilik döneminden sonra h l kötü buluyorlarsa, o zaman yargılasınlar ama başlamadan değil" ricasında bulundu. 
   
   Güvenenleri utandırmayacağım 
   Podyumlara çıktığından beri haber spikeri olmak istediğini ifade eden Kubat, sözlerini şöyle bitirdi 
   "Yaşantıma hep dikkat ettim. Zaten Fatih Altaylı da, ismimin hiç sansasyona karışmamasının benimle çalışmaya karar vermelerinde etkili olduğu söyledi. Tek bir iç çamaşırı defilesine çıkmadım. Bana güvenenlerin yüzünü kara çıkarmayacağım." 
   
   
</TEXT>
</DOC>
