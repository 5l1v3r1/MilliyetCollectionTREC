<DOC>
<DOCNO> 242648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/soneko16.html </URL>
<DATE> 2004/05/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fon'daki Bayındırbank 19.7 trilyon lira kar etti... 
</HEADLINE>
<TEXT>

     Tasarruf Mevduatı Sigorta Fonu TMSF bünyesindeki Bayındırbank'ın ilk üç aylık karı, yüzde 90'a yakın azalarak 20 trilyon liranın altına indi. 
     Bayındırbank'ın Muhasebe Uygulama Yönetmeliği MUY çerçevesinde hazırladığı enflasyona göre düzeltilmiş gelir tablolarına göre, Banka'nın ocak-mart dönemindeki karı 19 trilyon 749 milyar lira oldu. Banka'nın karı, geçen yılın aynı dönemindeki 177 trilyon 849 milyar liralık düzeyine oranla yüzde 88.9'luk hızlı bir düşüş gösterdi. 
     
     TOPLAM AKTİFLERİ 2.3 KATRİLYON LİRA 
     Banka'nın toplam aktifleri, mart ayı sonu itibariyle 2 katrilyon 264.8 trilyon lira olarak gerçekleşti. Bayındırbank'ın aktifleri, geçen yılın aynı dönemine göre yüzde 3.1 azaldı. Bayındırbank'ın mevduat ve kredilerinde de gerileme gözlendi. Banka'nın toplam mevduatı yüzde 26 azalarak 191 trilyon 432 milyar liraya, toplam kredileri yüzde 25.4 azalarak 33 trilyon 673 milyar liraya indi. Banka'nın toplam özkaynakları ise yüzde 2 artarak 976 trilyon 613 milyar lira olarak gerçekleşti. 
     
     FAİZ GELİR-GİDERİ 
     Yılın ilk üç ayında Bayındırbank'ın faiz gelirleri 79 trilyon 562 milyar lira, faiz giderleri 32 trilyon 859 milyar lira oldu. Faiz gelirleri geçen yıla göre yüzde 45.9, faiz giderleri yüzde 56.8 azaldı. 2003 yılının eş döneminde Banka'nın toplam faiz gelirleri 146 trilyon 948 milyar lira, faiz giderleri 76 trilyon 137 milyar lira olmuştu. 

ANKA 
     
</TEXT>
</DOC>
