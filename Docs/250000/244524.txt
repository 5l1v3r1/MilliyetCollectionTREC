<DOC>
<DOCNO> 244524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo30.html </URL>
<DATE> 2004/06/01/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Trabzonspor, Celaleddin ile anlaştı... 
</HEADLINE>
<TEXT>

     Trabzonspor, bu sezon dış transferde ilk olarak Celaleddin'le anlaşmaya vardı. 
     Daha önce Malatyaspor'dan futbolcunun bonservisini alan bordo-mavili kulübün transfer komitesi, bir süredir Celaleddin'in menajeri Süleyman Arslan ile yaptığı görüşmeleri bugün olumlu sonuçlandırdı. 
     Arslan, Trabzonspor'la prensipte anlaştıklarını ve birkaç gün içinde transfere resmiyet kazandıracaklarını söyledi. 
     Celaleddin ise Trabzonspor'a transferinden büyük mutluluk duyduğunu ifade etti. 
     Teknik Direktör Ziya Doğan'ın kendisi için ayrı bir yeri olduğunu kaydeden Celaleddin, ''Ziya hoca, bir baba gibi. Onunla çalışacak olmanın ayrı mutluluğunu duyuyorum'' dedi. 
     Celaleddin, tatil için Antalya'da bulunduğunu ve yarın İstanbul'a geçerek transferine resmiyet kazandıracağını kaydetti. Bir süredir bordo-mavili kulübün Celaleddin'in menajeri ile yaptığı görüşmenin olumlu sonuçlanmasında, Teknik Direktör Ziya Doğan'ın da önemli etkisi olduğu öğrenildi. 
     
</TEXT>
</DOC>
