<DOC>
<DOCNO> 217832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sontur48.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TGS'den açıklama "Başbakanın sansür istemi,basın... 
</HEADLINE>
<TEXT>

     Türkiye Gazeteciler Sendikası'ndan TGS yapılan açıklamada, ''Başbakan Erdoğan'ın sansür istemi, hükümetin son zamanlarda basın özgürlüğüne yönelik tehlikeli adımlarına yeni bir boyut kazandırdı'' denildi. 
     TGS Yönetim Kurulu'nca yapılan yazılı açıklamada, ''siyasal iktidarın, ülke menfaatleri adı altında, rica yoluyla veya talimatla basın üzerinde tahakküm kurmak istemesinin, sadece hükümet yanlısı yayın yapan tek sesli bir medya arzusunun bir belirtisi olduğu'' görüşüne yer verildi. 
     Açıklamada, şöyle denildi 
     ''Başbakan Erdoğan'ın, bugün basın kuruluşlarının temsilcileriyle yaptığı toplantıda, Kıbrıs konusunda yürütülen müzakereler hakkındaki haberlere sansür uygulanmasını istemesi, hükümetin son zamanlarda basın özgürlüğüne yönelik tehlikeli adımlarına yeni bir boyut daha kazandırdı. 
     TGS olarak, medya patronlarının, gazete ve televizyonların haber merkezlerine ve yayın politikasına müdahalesini engelleyecek yasal düzenlemeler yapılmasını hükümetten beklerken, Sayın Başbakan'ın haber merkezlerinden sansür uygulamasını istediğini görmek, medyaya yönelik olarak gelecekte yapılacak düzenlemelerden duyduğumuz endişeleri daha da artırdı.'' 
     
</TEXT>
</DOC>
