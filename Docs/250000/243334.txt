<DOC>
<DOCNO> 243334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonspo15.html </URL>
<DATE> 2004/05/27/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Ümit Milliler İstanbul'da toplandı... 
</HEADLINE>
<TEXT>

     Fransa'da 1-10 Haziran tarihlerinde düzenlenecek özel Toulon Turnuvası'na katılacak Ümit Milli Futbol Takımı'nın aday kadrosu, İstanbul'da toplandı. 
     Teknik direktör Raşit Çetiner tarafından belirlenen aday kadroda yer alan oyuncular öğle saatlerinde Holiday Inn Marina Otel'de biraraya geldi. Yurt dışından gelecek oyuncuların akşam üzeri İstanbul'da olacakları ve ay-yıldızlı ekibin akşam yapacağı idmanda tam kadro hazır bulunacağı bildirildi. 
     Milliler, 30 Mayıs Pazar günü Fransa'ya gidecek. 
     
     ADAY KADRO 
     Teknik direktör Çetiner'in belirlediği 22 kişilik aday kadroda, şu isimler yer alıyor 
     Mahmut Hanefi Erdoğdu, Semih Şentürk Fenerbahçe , Tayfun Cora, Tolga Zengin Trabzonspor , Bekir İrtegün, Şevki Koç Gaziantepspor , Adem Koçak, Umut Bulut Ankaragücü , Caner Altın, Can Ulun Samsunspor , Sabri Sarıoğlu Galatasaray , Mehmet Al Bursaspor , Emre Güngör Türk Telekomspor , Mehmet Topuz Kayserispor , Fevzi Elmas Sakaryaspor , Ali Turan Kayseri Erciyesspor , Mehmet Çoğum Çanakkale Dardanelspor , Volkan Ünlü Schalke 04 , Muhammed Yoldaş Clup Mons , Serkan Atak Bayern Münih , Barbaros Barut Unterhaiting , Kenan Şahin Bayer Leverkusen 
     
     MAÇ PROGRAMI 
     Ümit millilerin turnuvadaki maç programı şöyle 
     1 Haziran Salı 21.30 Fransa-Türkiye. 
     3 Haziran Perşembe 19.30 Türkiye-Kolombiya. 
     5 Haziran Cumartesi 19.00 Türkiye-Çin Halk Cumhuriyeti. 
     Gruplarında ilk 2 sırayı alan takımlar 8 Haziran'da yarı finalde karşılaşacak. 10 Haziran'da ise final ve üçüncülük maçları yapılacak. 
     
</TEXT>
</DOC>
