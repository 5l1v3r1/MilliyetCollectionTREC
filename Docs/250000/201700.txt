<DOC>
<DOCNO> 201700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/12/son/sontur22.html </URL>
<DATE> 2003/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'e Galatasaraylı üye adayı... 
</HEADLINE>
<TEXT>

     Yükseköğretim Kurulu'nda YÖK boşalan üyelik için Galatasaray Üniversitesi Hukuk Fakültesi öğretim üyesi Prof. Dr. Necmi Yüzbaşıoğlu aday gösterildi. 
     Ankara Üniversitesi Morfoloji binasındaki konferans salonunda, Prof. Dr. Ayhan Alkış başkanlığında gerçekleştirilen Üniversitelerarası Kurul toplantısı yaklaşık 2 saat sürdü. 
     Toplantıda, yükseköğretim yasa taslağıyla ilgili çalışmanın taslak üzerinde genel uzlaşma sağlanıncaya kadar sürmesi konusunda görüş birliğine varıldı. 
     Rektörler, ''bundan sonra topun YÖK'te olduğunu'' belirterek, YÖK Başkanı Prof. Dr. Teziç'in Cumhurbaşkanı ve Başbakan ile görüşeceğini, ardından da YÖK ile Üniversitelerarası Kurul'un ortak toplantı yapacağını ifade ettiler. YÖK ve Üniversitelerarası Kurul'un yapacağı ortak toplantının tarihinin henüz netleşmediği öğrenildi. 
     Bu arada, Üniversitelerarası Kurul toplantısında, görev süresi 14 Kasım 2003'de sona eren YÖK üyesi Prof. Dr. Köksal Baloş'un yerine, Galatarasay Üniversitesi Hukuk Fakültesi öğretim üyesi Prof. Dr. Necmi Yüzbaşıoğlu seçildi. 
     Prof. Dr. Yüzbaşıoğlu'nun YÖK üyeliği Cumhurbaşkanı'nın onayıyla kesinleşecek. 
     
</TEXT>
</DOC>
