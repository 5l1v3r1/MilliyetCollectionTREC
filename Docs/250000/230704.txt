<DOC>
<DOCNO> 230704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sontur04.html </URL>
<DATE> 2004/04/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kağıthane'de 2 kişi evlerinde öldürüldü 
</HEADLINE>
<TEXT>

     Kağıthane'deki bir bekar evinde kalan 2 kişi, tabancayla öldürüldükten sonra evleri ateşe verildi. 
     Alınan bilgiye göre, Gürsel Mahallesi Yeşiltepe Sokak 4 numaradaki 3 katlı binanın bodrumundan dumanların yükseldiğini gören vatandaşlar, durumu itfaiyeye bildirdiler. 
     Olay yerine giden Şişli itfaiye ekipleri, pencereden girdikleri evde Fahri Şahin 56 ve İmdat Akyol'un 48 cesetleriyle karşılaştılar. 
     Yapılan incelemede, Şahin ve Akyol'un tabancayla vurularak öldürüldükleri, daha sonra da evin ateşe verildiği anlaşıldı. 
     Cesetler, olay yerindeki incelemelerin ardından Adlı Tıp Kurumu morguna kaldırıldı. 
     İnşaatlarda çalıştıkları öğrenilen Şahin ve Akyol'un yanı sıra bekar evinde 1 kişinin daha kaldığı, kimliği henüz belirlenemeyen bu kişinin ise ortalarda görülmediği belirtildi. 
     Çevre sakinleri de, evdekilerin birlikte alkol aldıklarını, geç saatlerde bir kişinin pencere camını kırarak dışarı çıktıktan sonra hızla kaçtığını gördüklerini söylediler. 
     Polisin olayla ilgili başlattığı soruşturma sürüyor. 

     
</TEXT>
</DOC>
