<DOC>
<DOCNO> 241398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/20/son/soneko33.html </URL>
<DATE> 2004/05/20/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
THY ile Zorlu arasındaki anlaşma yarın imzalanıyor... 
</HEADLINE>
<TEXT>

     Türk Hava Yolları THY ile Zorlu O M şirketi arasında, ortak hizmet anlaşması yarın imzalanıyor. 
     THY ve Zorlu'dan yapılan açıklamalara göre, THY Genel Müdürü Abdurrahman Gündoğdu ile Zorlu Enerji Grubu Genel Müdürü Erhan Çetinok tarafından imzalanacak anlaşma, iki kuruluşun Türkiye ve çevre ülkelerdeki endüstriyel gaz türbinlerinin bakım işlemlerinde ortak hizmet vermelerini öngörüyor. 
     Türk ekonomisi için de büyük önem taşıyan anlaşmanın, ülkeye döviz tasarrufu ve gelir sağlaması bekleniyor. 
     Sahip olduğu entegre bakım merkezi Türk ve yabancı hava yolu şirketlerine yıllardır hizmet sunan THY ile Türkiye'nin enerji tesisleri bakım ve işletmesi konusunda faaliyet gösteren Zorlu O M'nin kabiliyetlerinin bir araya getirilmesi sayesinde, kullanıcının kendi sahasında yapılan bakımlardan fabrika seviyesi büyük bakıma overhaul kadar hertürlü bakım ihtiyaçlarının karşılanabileceği vurgulandı. 
     THY Yönetim Kurulu, ortaklığa yıllık 16 milyon dolarlık ek gelir getirmesi beklenen projede Zorlu Holding bünyesinde bulunan Zorlu O M ile gaz türbinli jeneratörlerin bakımı konusunda anlaşma imzalanması için Genel Müdürlüğü yetkilendirmişti. 
     
</TEXT>
</DOC>
