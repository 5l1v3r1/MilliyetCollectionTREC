<DOC>
<DOCNO> 243472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/yasam/ayas.html </URL>
<DATE> 2004/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Annelerine kavuştular 
</HEADLINE>
<TEXT>


Nijeryalı eşi uyuşturucudan tutuklanınca, oğlu ve kızını Türkiye'de bırakıp kayıplara karışan Alman annenin çocuklarına kavuşma çabası mutlu bitti 

Şükran Özçakmak 

ALMAN anne ve Nijeryalı babanın çocukları Richard 7 ile Juliet 10 , 5 yıl sonra hem kimliklerine hem de annelerine kavuştu. 1996'da baba Wilfred Newman Achilefu, uyuşturucu ticareti yaptığı iddiasıyla yakalanmış, anne Birgit Petra Boing ise çocuklarını kocasının Nijeryalı arkadaşı T. Ecbun Aladı'ya emanet edip ortadan kaybolmuştu. Komşuların şik yetiyle Aladı'nın çocukları dövdüğü ortaya çıktı. 

Güvenilir bulundu 
Mahkeme, çocukların SHÇEK'ye yerleştirilmesine ve avukat Neslihan Toroman'ın da kayyum atanmasına karar verdi. Toroman'ın ablası Sema Toroman, Juliet'in sorumluluğunu üstlendi. Juliet, Üsküdar Hasan Tan Çocuk Yuvası'na, Richard ise Bahçelievler Çocuk Yuvası'na yerleştirildi. Boing, cezasını tamamlayıp Ağustos 2003'te İstanbul'a geldi. Çocuklarının kimlik belgelerini çıkardı ve İstanbul Çocuk Mahkemesi'ne başvurdu. Anne Boing, çocuklarıyla Toroman kardeşlerin evinde kaldı. SHÇEK, annenin güvenilirliğine kanaat getirince de çocuklar, Dünya vatandaşlık belgesiyle Türkiye'yi terk etti. 

</TEXT>
</DOC>
