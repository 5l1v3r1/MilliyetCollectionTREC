<DOC>
<DOCNO> 210886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sonspo17.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü Stadında kar temizleme çalışmaları başladı... 
</HEADLINE>
<TEXT>

     İstanbul'daki yoğun kar yağışı sonrası yarın Beşiktaş ile Samsunspor arasında BJK İnönü Stadı'nda yapılacak lig maçı öncesi, statta kar temizleme çalışmaları başladı. 
     Kar temizleme çalışmalarında çok sayıda stat görevlisinin yanısıra, greyderler de saha kenarında biriken karları eski açık tribün tarafındaki kale arkasına taşıdı. 
     Stattaki kar temizleme çalışmalarının maç saatine dek tamamlanması bekleniyor. 
     Bu arada Lütfi Kırdar Uluslararası Kongre ve Sergi Sarayı'nda gerçekleştirilen siyah-beyazlı kulübün yıllık olağan mali ve idari genel kurul toplantısında konuşan Beşiktaş Kulübü Başkanı Serdar Bilgili, yarınki maçı oynamak istediklerini, bu nedenle kar temizleme çalışmalarının son hızla yapıldığını söyledi. 
     
</TEXT>
</DOC>
