<DOC>
<DOCNO> 219891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/ekonomi/eko07.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancılar Türkiye'ye koşuyor' 
</HEADLINE>
<TEXT>

   Doğuş Holding Yönetim Kurulu Başkanı Ferit Şahenk, yabancı yatırımcılarının Türk hisselerinde blok alımlar yaptıklarını söyledi 
   LEVENT KÖPRÜLÜ Cenevre 
   
   Doğuş Holding Yönetim Kurulu Başkanı Ferit Şahenk, yabancı yatırımcıların Türkiye'de hisse senedi yatırımlarının arttığını söyledi. Cenevre Otomobil Fuarı'nda soruları yanıtlayan Şahenk, "Türkiye'yi herkes farkediyor. Özellikle yabancılar hisse senetlerinde blok alımlar yapıyorlar" diye konuştu. 
   Otomobilde yeni modellerle bu yıl 1.2 milyar dolar ciro yapabileceklerini söyleyen Şahenk, "Pazar açıldı. NATO zirvesinde Türkiye'ye gelecek olan yetkilileri Audi'lerle taşımayı düşünüyoruz ve bunun görüşmelerini yapıyoruz" dedi. 
   
   'Sosyal boyut önemli' 
   Şahenk, Garanti Bankası ile Intesa arasındaki ortaklık görüşmelerinin sonuçsuz kalmasıyla ilgili soru üzerine de şunları söyledi "Ortaklıkta bizim için sosyal boyut önemli. Çalışanımıza karşı sorumluluğumuz var. Krizde tahmin edemeyeceğimiz şekilde bize destek oldular, acı reçeteyi bizden fazla içtiler. Çalışanımın yüzüne bakamayacağım anlaşmaya imza atmam." 
   
   
</TEXT>
</DOC>
