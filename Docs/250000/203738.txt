<DOC>
<DOCNO> 203738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/son/sonspo06.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Blackburn dağılıyor, Souness bırakıyor 
</HEADLINE>
<TEXT>

     İngiltere Süper Ligi’nde bu sezon hayal kırıklığı yaratan Blackburn Rovers’de takım içindeki huzursuzluk doruğa çıktı. 
     Tugay Kerimoğlu’nun forma giydiği Mavi Beyazlılar’da, 2-0’lık Aston Villa yenilgisi bardağı taşıran son damla oldu. Teknik direktör Graeme Souness, oyuncuları çok ağır bir dille eleştirerek 3.5 yıldır buradayım ama takımın bu kadar kötü futbolunu şimdiye dek izlemedim. Artık oynanan futbol bana zevk vermiyor. Sezon sonunda ayrılabilirimö şeklinde konuştu. 
     
     Tugay da ayrılacak 
     Geçtiğimiz sezon çok iyi bir grafik çizen Blackburn, bilindiği gibi sezon başında Dunn, Duff ve Gillespie gibi yıldız oyuncularını kaybetmişti. Ünlü ekip, kadroya buna rağmen kaliteli takviye yapmadı ve bu nedenle ligde bir türlü istediği sonuçları alamadı. Souness’in sezon sonunda takımdan ayrılmasına kesin gözüyle bakılırken, tecrübeli futbolcu Tugay’ın da İskoç çalıştırıcı ile birlikte aynı takıma gideceği ifade ediliyor. Özellikle Tottenham, Souness için şimdiden bastırıyor. 
     
</TEXT>
</DOC>
