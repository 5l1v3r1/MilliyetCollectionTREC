<DOC>
<DOCNO> 223277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/ekonomi/eko06.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol Ekonomi Bakanı IMF Başkanlığı için şanslı 
</HEADLINE>
<TEXT>

   İspanya'nın yeni Başbakan adayı Zapatero, IMF Başkanlığı için Ekonomi Bakanı Rodrigo Rato'yu desteklediklerini söyledi 
      
   IMF'nin Alman Horst Köhler'den boşalan başkanlık koltuğuna oturacak adaylar arasında, İspanyol hükümetinde Başbakan Yardımcılığı ve Ekonomi Bakanlığı yapan Rodrigo Rato şanslı olarak gösteriliyor. 
   
   Başkanlığa önce soğuk baktı 
   İspanya'da yapılan seçimlerden galip çıkan İspanyol Sosyalist İşçi Partisi'nin PSOE Genel Sekreteri Jose Luis Zapatero, Rato'nun IMF başkanlığına adaylığını desteklediklerini söyledi. Zapatero, "Rato'nun IMF Başkanı olması iyi bir haber olur ve bunun gerçekleşmesi için çalışacağız" dedi. 
   Aznar hükümetinde Başbakan Yardımcılığı ve Ekonomi Bakanlığı görevini yürüten Rato, Halkçı Parti'nin ikinci önemli ismi olarak tanınıyor. Rato, Köhler'in IMF Başkanlığını bırakmasının ardından bu görevi düşünmediğini söylerken, seçimlerden yeni ayrılıp muhalefete düşmelerinden dolayı artık IMF Başkanlığına sıcak baktığı iddia ediliyor. 
   
   
</TEXT>
</DOC>
