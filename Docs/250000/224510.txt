<DOC>
<DOCNO> 224510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sonsiy02.html </URL>
<DATE> 2004/03/22/ </DATE>
<TIME> 06.20 </TIME>
<AUTHOR>  </AUTHOR>
<HEADLINE>
Orgeneral Başbuğ'un ABD ziyareti başarılı... 
</HEADLINE>
<TEXT>

     Genelkurmay İkinci Başkanı Orgeneral İlker Başbuğ'un ABD'nin başkenti Washington'da yaptığı temasların başarılı geçtiği bildirildi. 
     Diplomatik kaynaklar, Başbuğ'un Washington temaslarının Amerikalı yetkililere verilmek istenen mesajların yerine ulaşması açısından son derece olumlu geçtiğini belirttiler. 
     Türkiye ile ABD arasında askeri boyuttaki ilişkilerin tekrar rayına oturduğunu ifade eden diplomatik kaynaklar, Başbuğ'un ''Amerikalılar ile 6 ayda 4 kez görüşüldüğünün bunun en somut göstergesi olduğunu söylediğine'' dikkati çektiler. 
     Amerikalı muhatabı Orgeneral Peter Pace'in davetlisi olarak resmi bir ziyaret için Washington'a gelen Başbuğ, ABD Savunma Bakan Yardımcısı Paul Wolfowitz ve diğer üst düzey Pentagon yetkilileriyle temaslarda bulunmuştu. 
     
</TEXT>
</DOC>
