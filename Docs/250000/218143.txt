<DOC>
<DOCNO> 218143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/siyaset/siy09.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP tanıtımında 'Öcalan' sloganları 
</HEADLINE>
<TEXT>

   RAMAZAN YAVUZ Diyarbakır DHA 

   
   SHP listelerinden seçime girecek olan DEHAP'ın Diyarbakır'da belediye başkan adaylarının tanıtım toplantısında Abdullah Öcalan lehine sloganlar atıldı. 
   Büyükşehir Belediye Başkan Adayı Osman Baydemir, alt kademe belediye başkan adayları Fırat Anlı, Yurdusev Özsökmenler, Zülküf Karatekin, Abdullah Demirbaş ile ilçe ve belde belediye başkanları, parti bayraklarının yanı sıra Türk bayrağının bulunduğu salonda, 4000 kişinin bulunduğu katılımcılara "Kürt" marşı" olarak bilinen "Ey rakip" eşliğinde tanıtıldı. 
   "Serok Apo", "Dişe diş kana kan, seninleyiz Öcalan" sloganları arasında konuşan Baydemir, Belediye Başkanı Feridun Çelik'in bağımsız adaylığı konusunda da, her aile içinde kırgınlıklar olabileceğini söyledi. 
   
   
</TEXT>
</DOC>
