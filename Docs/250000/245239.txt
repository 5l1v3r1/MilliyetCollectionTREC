<DOC>
<DOCNO> 245239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun19.html </URL>
<DATE> 2004/06/04/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
D-8 zirvesi için 15 bin asker 
</HEADLINE>
<TEXT>

     Fransa Savunma Bakanı Michelle Alliot-Marie, 2. Dünya Savaşı'nın sonunu getiren Normandiya Çıkartması'nın 60. yıldönümü dolayısıyla hafta sonu yapılacak törenler için ülke genelinde güvenlik önlemlerinin en yüksek seviyeye çıkartıldığını söyledi. 
     Europe-1 radyo kanalının sorularını yanıtlayan Alliot-Marie, ''törenler dolayısıyla alınan tedbirlerin, Fransa'da belki de şu ana kadar alınan en organize güvenlik önlemleri olduğunu'' belirtti. 
     ''Törenler dolayısıyla hükümetin özel bir tehdit almadığını'' kaydeden Fransız bakan, ''önlemlerin tamamen koruyucu amaçlı olduğunu'' belirtti. 
     Törenler çerçevesinde 17 devlet ve hükümet başkanını Fransa'ya geleceğini hatırlatan Alliot-Marie, hükümetin güvenlik önlemlerinin ''kırmızıya'' çıkartılmasına karar verdiğini söyledi. 
     Fransız bakan, ''törenler çerçevesinde 30 bin ordu mensubunun görevlendirildiğini ve bunlardan 15 bininin güvenlikle ilgili olarak polise yardımcı olacağını'' belirtti. 
     Törenlerin yapıldığı bölgede hava sahasının sivil hava ulaşımına tamamen kapatılacağını ifade eden Alliot-Marie, Awacs uçakların da bölgede devriye uçuşları yapacağını söyledi. 
     
</TEXT>
</DOC>
