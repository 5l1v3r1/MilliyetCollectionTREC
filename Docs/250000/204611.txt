<DOC>
<DOCNO> 204611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/soneko30.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı İran şu an için yardım talebinde bulunmadı 
</HEADLINE>
<TEXT>

     Bayındırlık ve İskan Bakanı Zeki Ergezen, İran'da bugün meydana gelen deprem dolayısıyla İran Büyükelçiliği'ne uğrayıp geçmiş olsun dileğinde bulunduklarını belirterek, ''Başta çadır olmak üzere bir ihtiyacları var mı diye sorduk. Şu an için bir talepleri bulunmuyor'' dedi. 
     Ergezen, konuya ilişkin yaptığı açıklamada, depremin olduğu kentin tarihi bir kent olduğunu ve depremin insanları uykuda yakaladığını belirterek, ölü sayısının 10 bine ulaşacağının söylendiğini kaydetti. 
     Bakan Ergezen, Büyükelçi'nin kendisinin ziyaretinden ve Başbakan ile diğer bakanların aramasından memnun kaldığını söyledi. 
     Mevsimin kış olmasının büyük sıkıntı yarattığını anlatan Ergezen, deprem olan kentin Tahran'a 1000 kilometre, Pakistan sınırına da 450 kilometre olduğunu belirterek, bunun kurtarma çalışmalarında sıkıntı yarattığını vurguladı. 
     Ergezen, hem Türkiye hem İran'ın deprem kuşağında olduğunu hatırlatarak, ''Bizim bunlara hazır olmamız lazım'' dedi. 
     
</TEXT>
</DOC>
