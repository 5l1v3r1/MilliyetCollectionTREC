<DOC>
<DOCNO> 206050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo14.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad Türkcan, Avrupa'nın en iyi "power forvet"i 
</HEADLINE>
<TEXT>

     Avrupa'nın en önemli basketbol internet sitesi konumundaki ''eurobasket.com'', Avrupa basketbolunda yılın ''en iyilerini'' belirledi. 
     Sitenin düzenlediği anket sonucuna göre ''en iyiler'' belirlenirken, Avrupa'da yılın oyuncusu olarak Avrupa Şampiyonu Litvanya Milli Takımı'nın, halen spor yaşamını İspanya'nın TAU Ceramica Vitoria takımında sürdüren oyun kurucusu Arvydas Macijauskas seçildi. 
     Ankette NBA Ligi takımlarından Sacramento Kings formasını giyen Sırp forvet Predrag Stojakoviç, ''yılın en iyi Avrupalı oyuncusu'', İspanya Ligi ACB takımlarından FC Barcelona'yı Erkekler Avrupa Ligi Şampiyonu yapan Sırp teknik adam Svetislav Pesiç de ''yılın en iyi antrenörü'' olarak belirlendi. 
     Rusya'nın USH CSKA Moskova takımının forvet oyuncusu Mirsad Türkcan da pozisyonunun en başarılı oyuncusu bulunarak ''yılın en iyi power forveti'' olurken, milli basketbolcu ''yılın en iyi 5''ine de seçildi. 
     Öte yandan ''Eurobasket.com''un değerlendirmesinde, Mirsad Türkcan ile birlikte NBA Ligi takımlarında forma giyen milli oyuncular Mehmet Okur ve Hidayet Türkoğlu, 2003 yılı Avrupalı oyuncular onur listesinde yer aldılar. 
     Ankete göre Avrupa basketbolunun en iyileri şöyle 
     
     Oyun Kurucu 
     Sarunas Jasikevicius Litvanya Maccabi Elite Tel Aviv-İsrail . 
     
     Yardımcı Oyun Kurucu 
     Arvydas Macijauskas Litvanya TAU Ceramica Vitoria-İspanya . 
     
     Kısa Forvet 
     Dejan Bodiroga Sırbistan-Karadağ FC Barcelona-İspanya . 
     
     Power Forvet 
     Mirsad Türkcan Türkiye USH CSKA Moskova-Rusya . 
     
     Pivot 
     Arvydas Sabonis Litvanya BC Zalgiris Kaunas-Litvanya . 
     
     Avrupa'da yılın en iyi 5'i 
     Arvydas Macijauskas, Dejan Bodiroga, Sarunas Jasikevicius, Mirsad Türkcan, Arvydas Sabonis. 
     
     Yılın en iyi Avrupalı oyuncular 5'i 
     Predrag Stojakoviç, Tony Parker Fransa-San Antonio Spurs , Dirk Nowitzki Almanya-Dallas Mavericks , Pau Gasol İspanya-Memphis Grizzlies , Arvydas Macijauskas. 
     
     Yılın Avrupalı oyuncular onur listesi 
     Dejan Bodiroga, Gordan Giricek Hırvatistan-Orlando Magic , Radoslav Nesteroviç Slovenya-San Antonio Spurs , Hidayet Türkoğlu Türkiye-San Antonio Spurs , Mirsad Türkcan, Mehmet Okur Türkiye- Detroit Pistons , Marko Jariç Sırbistan Karadağ-Los Angeles Clippers , Jiri Welsch Çek Cumhuriyeti-Boston Celtics . 
     
     Avrupa'da yılın teknik adamı 
     1-Svetislav Pesiç Sırbistan-Karadağ FC Barcelona . 
     2-Dusan Ivkoviç Sırbistan-Karadağ USH CSKA Moskov . 
     3-Ettore Messina İtalya UC Benetton Basket Treviso . 
     
</TEXT>
</DOC>
