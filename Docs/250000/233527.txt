<DOC>
<DOCNO> 233527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonsiy11.html </URL>
<DATE> 2004/04/21/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çiçek "TCK tasarısı hafta sonuna kadar tamamlanacak" 
</HEADLINE>
<TEXT>

     Adalet Bakanı Cemil Çiçek, TBMM Adalet Alt Komisyonu'nda görüşülen Türk Ceza Kanunu TCK Tasarısı'nın, bu hafta sonuna kadar tamamlanacağını söyledi. 
     Bakan Çiçek, dün vefat eden dayısının oğlu Salih Köse'nin cenaze törenine katılmak üzere gittiği Yozgat'ta Vali ve Belediye Başkanı'nı ziyaret etti. 
     Bakan Çiçek, Yozgat Valisi Gökhan Sözer'i makamında ziyaret ederek, ilin sorunları hakkında bilgi aldı. Çiçek, Yozgat Adliyesi mensuplarının da hazır bulunduğu valilikte, TCK Tasarısı ile ilgili bilgi verdi. Çiçek, ''TCK tasarısı bu hafta sonuna kadar tamamlanacak'' dedi. 
     Daha sonra 1984-1987 yılları arasında belediye başkanı olarak görev yaptığı Yozgat Belediyesi'ne geçen Bakan Çiçek'i burada Belediye Başkanı Yusuf Başer karşıladı. 
     Başer'den çalışmaları hakkında bilgi alan Çiçek, ziyaretin ardından vefat eden dayısının oğlu Salih Köse'nin evine gitti. 
     
</TEXT>
</DOC>
