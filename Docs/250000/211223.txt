<DOC>
<DOCNO> 211223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sondun29.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın yakalandığı çukura ziyaretçi akını... 
</HEADLINE>
<TEXT>

     Irak'ın devrik lideri Saddam Hüseyin'in Tikrit'te yakalandığı çukuru çok sayıda kişinin ziyaret etmesi nedeniyle Amerikan askerleri çukuru kapatmak istiyor. 
     Kürdistan Nwe gazetesine açıklama yapan Amerikan 4. Piyade Taburu askeri yetkilisi, Saddam Hüseyin'in Tikrit'in El Dora kasabasında bulunan El Hadra bahçesinde yakalandığı çukuru kapatmak için yetkililerden izin istediklerini söyledi. 
     Yetkili, Saddam'ın yakalandığı çukur ve evin birçok Iraklı tarafından ziyaret edilmek istendiğini belirtti. 
     Askeri yetkili şunları söyledi 
     ''Bu çukur ve evin güvenliği bizim askerlerimiz tarafından sağlanıyor. Yalnız her gün buraya yüzlerce kişi gelerek ziyaret etmek istiyor. Buranın gelecekte bir turizm yeri olmaması için bizce en iyi çözüm onu ortadan kaldırmaktır. Burayı yıkmak için müracaatta bulunduk, ama şu ana kadar herhangi bir cevap alamadık.'' 
     
</TEXT>
</DOC>
