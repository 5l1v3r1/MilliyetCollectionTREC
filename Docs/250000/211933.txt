<DOC>
<DOCNO> 211933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko18.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası mudilerine 2.26 katrilyon ödendi... 
</HEADLINE>
<TEXT>

     Kamu Bankaları Ortak Yönetim Kurulu Başkanı Zeki Sayın, dün akşam itibariyle, İmar Bankası'nda ödeme yapılması gereken 364 bin 355 kişiden 315 bin 402'sinin işlemlerinin tamamlandığını açıkladı. 
     Gazetecilere, İmar Bankası ödemeleri hakkında bilgi veren Sayın, kişi bazında yüzde 87'lik bölümün işlemlerinin tamamlandığını ifade etti. 
     Bu kapsamda, toplam 2.6 katrilyon lira olarak öngörülen ödemelerin 1.2 katrilyon lirasının 'nakit' olarak ödendiğini söyleyen Sayın, bunun dışında Ziraat Bankası hesaplarında 866 trilyon liranın vadeli hesaplarda, 188 trilyon liranın da vadesiz hesaplarda kaldığını ifade etti. 
     Toplamda 2 katrilyon 250 trilyon liralık işlem yapıldığını anlatan Sayın, bunun yüzde 47'sinin çekilmeyerek, Ziraat Bankası hesaplarında kaldığını ifade etti. 
     Ödemeler karşılığında TMSF'den 1.4 katrilyon lira nakit, 1.2 katrilyon lira tutarında da over night endeksli kağıt alındığını kaydeden Sayın, İmar Bankası hesaplarından sadece 5 milyon dolarlık kısmın dövize döndüğünü, bunun ise beklenenin çok altında olduğunu vurguladı. 
     Sayın ayrıca, Ziraat Bankası'nda İmar Bankası mudilerinin açtırdıkları vadeli hesapların, ortalama 3 ay civarında yoğunlaştığını kaydetti. 
     
</TEXT>
</DOC>
