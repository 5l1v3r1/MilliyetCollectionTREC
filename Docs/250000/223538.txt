<DOC>
<DOCNO> 223538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/son/sontur08.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da iki ayrı yangın... 
</HEADLINE>
<TEXT>

     Küçükçekmece'deki bir evde çıkan yangında, bir anne ile oğlu hayatını kaybetti. 
     Alınan bilgiye göre, Sefaköy Gültepe Mahallesi Reyhan Caddesi Selen Sokak'ta bulunan 3 katlı binanın 3. katındaki dairede yangın çıktı. 
     İtfaiyenin diğer katlara sıçramadan söndürdüğü yangın sonrası dairede yapılan araştırmada, dumandan boğularak ölen Ayten El 39 ile oğlu İbrahim El'in 12 cesetleri bulundu. 
     Yangının, yakılan mumun devrilerek halıyı tutuşturması sonucu çıkmış olabileceği belirtildi. 
     Bu arada, yangın çıkan Beyoğlu Dolapdere Ahmet Efendi Sokak'taki 2 katlı bir binada mahsur kalan 3 ve 12 yaşları arasındaki 3 çocuk, komşuları tarafından kurtarıldı. 
     Çocukların anne ve babasının olay sırasında evde olmadığı öğrenilirken, yandaki 2 katlı başka bir binaya da sıçrayan yangın, itfaiye ekiplerince daha fazla büyümeden söndürüldü. 
     
</TEXT>
</DOC>
