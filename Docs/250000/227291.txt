<DOC>
<DOCNO> 227291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/son/sonspo11.html </URL>
<DATE> 2004/03/31/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
NBA... Mavericks, Play-Off'u garantileyen 9. takım oldu... 
</HEADLINE>
<TEXT>

     ABD Profesyonel Basketbol Ligi'nde NBA 23. hafta mücadelesi, bu sabaha karşı yapılan 5 maçla devam etti. 
     Ortabatı Grubu dördüncüsü Dallas Mavericks, sahasında, Merkez Grubu beşincisi Cleveland Cavaliers'i 126-109 yendi ve Memphis Grizzies'ın ardından play-off'u garantileyen 9. takım oldu. 
     Ev sahibi ekipte 35 sayı, 18 ribaunt ve 4 asistlik göz dolduran oyunuyla Alman basketbolcu Dirk Nowitzki, galibiyette en çok söze sahip olurken, Steve Nash 31 sayı, 2 ribaunt ve 10 asistlik oyunuyla bu sezon en yüksek sayısına ulaştı. 
     Bunun yanında 19 sayı, 7 ribaunt ve 2 asistle Josh Howard ile 17 sayı, 4 ribaunt ve 2 asistle Marquis Daniels, galibiyeti getiren diğer isimler oldu. 
     Mavericks, 74. maçında 46. galibiyetini almış oldu. 
     Konuk ekipte ise Lebron James'in 28 sayı, 5 ribaunt ve 6 asisti, Zydrunas Ilgauskas'ın 26 sayı ve 4 ribauntu, Lee Nailon'un 23 sayı, 7 ribaunt ve 3 asisti, Carlos Boozer'in 23 sayı, 20 ribaunt ve 2 asisti yenilgiyi engelleyemedi. 
     Böylece Cleveland, 74. maçında 42. yenilgisini almış oldu. 
     
     WARRIORS, 7 MAÇLIK GALİBİYET SERİSİNE VEDA ETTİ 

     Günün bir diğer maçında Philedelphia 76'ers, sahasında Golden State Warriors'u 95-71 yenerek, Pasifik Grubu beşincisi rakibinin 7 maçlık galibiyet serisine son verdi. 
     Atlantik Grubu beşincisi ev sahibi takımda Aaron Mckie, 18 sayı, 6 ribaunt ve 3 asistlik, Samuel Dalembert de 18 sayı ve 13 ribauntluk performansları ile takımlarının en başarılı oyuncuları oldular. 
     Öte yandan Warriors'da, Mickael Pietrus'un 19 sayı, 4 ribaunt ve 1 asistlik, Erick Dampier'in 12 sayı ve 13 ribauntluk oyunları galibiyete yetmedi. 
     Bu durumda Philedelphia 76'ers 75. maçında 32. galibiyetini, Golden State ise 73. maçında 41. yenilgisini aldı. 
     Ligde 23. hafta mücadelesi, yarın sabaha karşı yapılacak 10 maçla devam edecek. 
     NBA'de günün maçlarında alınan sonuçlar şöyle 
     Phıladelphia 76'ers-Golden State Warriors 95-71. 
     Milwaukee Bucks-Indiana Pacers 95-86. 
     Dallas Mavericks-Cleveland Cavaliers 126-109. 
     Denver Nuggets-Seattle Supersonics 124-119. 
     Los Angeles Lakers-New Orleans Hornets 107-88. 
     
</TEXT>
</DOC>
