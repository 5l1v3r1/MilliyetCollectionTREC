<DOC>
<DOCNO> 214968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/son/sondun29.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaniçis "Anlaşmaya varılmasını memnuniyetle karşılıyoruz" 
</HEADLINE>
<TEXT>

     Yunanistan Dışişleri Bakanı Tasos Yaniçis, Atina'nın New York'ta Kıbrıs müzakerelerine başlanması yönünde anlaşma sağlanmasını memnuniyetle karşıladığını söyledi. 
     İktidar partisi PASOK'un genel başkanlığı görevine seçilen Yorgo Papandreu'dan Dışişleri Bakanlığı görevini bugün devraldığı, ancak devir-teslim töreninin Atina'daki yoğun kar yağışı nedeniyle 16 Şubat Pazartesi gününe ertelendiği açıklanan Yaniçis, gazetecilere New York'taki görüşmelere ilişkin bilgi verdi. 
     New York'ta varılan anlaşmayı ''tarihi bir fırsat'' olarak niteleyen Yaniçis, müzakerelerin 19 Şubat'ta BM Genel Sekreteri Kofi Annan'ın Özel Temsilcisi Alvaro De Soto'nun gözetiminde başlayacağını belirtti. 
     Müzakerelere paralel olarak teknik düzeyde görüşmelerin de yapılacağını kaydeden Yaniçis, 22 Mart'ta Annan'ın taraflarla bir görüşme yapacağını ve askıda kalan konular varsa 29 Mart'ta Türkiye veYunanistan'ın devreye gireceğini ifade etti. 
     Yaniçis, bu aşamadan sonra da taraflar arasında anlaşmazlıklar olması halinde Annan'ın kalan boşlukları dolduracağını ve 1 Mayıs itibariyle Kıbrıs'ta eşzamanlı olarak referanduma gidileceğini kaydetti. 
     Atina ve Rum yönetiminin Annan planının müzakerelere temel oluşturması yönündeki yaklaşımının şimdiye kadar Türk tarafınca reddedilmesine rağmen sonunda kabul gördüğünü söyleyen Yaniçis, ''Ankara ve Kıbrıs Türklerinin konuyu sürüncemede bırakma taktikleri aşılmış, ayrıca AB'nin teknik yardım sağlama ve danışmanlık rolünü alması sağlanmıştır'' dedi. niçis, İngiltere Başbakanı Tony Blair'in bugün Başbakan Kostas Simitis'e gönderdiği mektupta, AB Komisyonu'nun müzakerelerde olumlu rol oynayacağını vurguladığını açıkladı. 
     Komisyonu'nun müzakereler sırasında getirilen önerilerin AB müktesebatına uygun olup olmadığı konusunda işlev göreceğini bildiren Yaniçis, sorular üzerine, bu aşamadan sonra müzakere sürecinde sıkıntıyaşanmasını beklemediğini de kaydetti. 
     
</TEXT>
</DOC>
