<DOC>
<DOCNO> 231755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo36.html </URL>
<DATE> 2004/04/15/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Galatasaray'ın yarınki maçtaki muhtemel 11'i... 
</HEADLINE>
<TEXT>

     Birinci Süper Futbol Ligi'nde yarın sahasında Denizlispor ile karşılaşacak Galatasaray, Florya Metin Oktay Tesisleri'nde kampa girdi. 
     Sarı-kırmızılılarda sakatlıkları bulunan Hakan Şükür ve Orhan'ın durumunun akşam yapılacak idmandan sonra kesinlik kazanacağı bildirildi. 
     Belinde ağrıları olan Hakan'ın akşam doktor kontrolünden geçeceği, dün koşulara başlayan Orhan'ın ise antrenmanda deneneceği öğrenildi. Bu iki oyuncunun durumlarının iyi olması halinde maç kadrosuna dahil edilebilecekleri kaydedildi. 
     Galatasaray'da kart cezalıları Ayhan ve Mondragon, Denizlispor maçında forma giyemeyecek. 
     Geçen hafta sakatlıkları nedeniyle kadroya alınmayan Berkant ve Prates, cezası biten Necati, hastalığı geçen Volkan, yarınki maçta Teknik Direktör Hagi'nin görev vermesi halinde oynayabilecek. 
     
     MUHTEMEL 11 

     Galatasaray'ın yarınki maça şu 11 ile çıkması bekleniyor 
     ''Aykut, Suat, Bülent, Ömer, Ergün, Sabri, Petre, Volkan Cihan , Hasan, Necati, Ümit Arif . 
     Atatürk Olimpiyat Stadı'nda saat 20.00'de başlayacak maçı hakem Selçuk Dereli yönetecek. Karşılaşma Digitürk Lig TV'den naklen yayınlanacak. 
     Bu arada, Hollanda Tilburg Üniversitesi'nden 30 kişilik öğrenci grubunun, Florya Metin Oktay Tesisleri'ni ziyaret ettiği bildirildi. Öğrencilere, Galatasaray Kulübü'nün pazarlama ve satış stratejileri konulu bir prezantasyon yapıldığı kaydedildi. 
     
</TEXT>
</DOC>
