<DOC>
<DOCNO> 221692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/yasam/yas02.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa Türk kölesiydi...' 
</HEADLINE>
<TEXT>

   Amerikalı Profesör Davis'e göre, 1530 ile 1780 yılları arasında bir 'Türk Gölü' olan Akdeniz'de 1 milyondan fazla Avrupalı, köle olarak satıldı 
      DIŞ HABERLER SERVİSİ 
   
   ABD'nin Ohio Üniversitesi öğretim üyesi Profesör Robert Davis, 1 milyondan fazla Avrupalının 1530 - 1780 yılları arasında Kuzey Afrikalı köle tüccarları tarafından satıldığını söyledi. Davis, Osmanlı İmparatorluğu toprağı olan bölgelerde köle olarak satılan Avrupalıların özellikle İtalya, Fransa, İspanya ve Portekiz'in liman bölgelerinde yaşadığını belirterek, Akdeniz'de yolculuk eden herkesin esir alınma riski altında olduğunu söyledi. 
   
   Kölelik yaygındı 
   "Hıristiyan Köleler, Müslüman Efendiler" adlı kitabında korsanlar tarafından kaçırılan 1 ile 1 milyon 250 bin arası Avrupalı'nın Kuzey Afrika'da zorla çalıştırıldığını yazan Davis, köleliğin sanılandan çok daha yaygın olduğunu ileri sürdü. O dönemde bir Osmanlı gölü olan Akdeniz'de, Barbaros Hayrettin Paşa gibi Türk kaptanı deryalar hüküm sürüyordu. 
   
   
   
</TEXT>
</DOC>
