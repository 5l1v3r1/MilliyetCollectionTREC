<DOC>
<DOCNO> 217536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur32.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda genç kadına 20 bin dolarlık kapkaç... 
</HEADLINE>
<TEXT>

     Zeytinburnu'nda genç bir kadının otomobiline motosikletle yaklaşan 2 kişi, camını kırdıkları araçtan içinde 20 bin dolar bulunan çantayı olarak kaçtılar. 
     Alınan bilgiye göre, bir fabrikanın muhasebe bölümünde çalışan Nalan Canıtatlı 28 , Zeytinburnu'ndaki bir banka şubesinden 20 bin dolar çekerek, 34 AT 0555 plakalı otomobiliyle Bakırköy'deki evine gitmek için yola çıktı. 
     Demirciler Sitesi yakınında trafiğin yavaşlamasını fırsat bilerek motosikletle genç kadının otomobiline yaklaşan kimliği belirsiz 2 kişi, aracın sağ ön camını sert bir cisimle kırarak içinde para bulunan çantayı alarak kaçtılar. 
     Olayın ardından Kartaltepe Polis Merkezi'ne giden Canıtatlı'nın alınan ifadesinde, paranın babasına ait olduğunu söylediği belirtildi. 
     Polis, Canıtatlı'nın verdiği eşgal doğrultusunda kapkaççıların yakalanması için başlattığı çalışmayı sürdürüyor. 
     
</TEXT>
</DOC>
