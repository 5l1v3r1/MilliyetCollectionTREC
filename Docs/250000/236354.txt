<DOC>
<DOCNO> 236354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/guncel/gun90.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tehlikeli yaklaşımlar... 

Bir Marduk'tur gidiyor. 2012 yılında dünyanın çok yakınından geçecek olan "kayıp gezegen" Marduk, "Dünya'da çok büyük değişimlere sebep olacak çeşitli felaketlere yol açacak" deniyor. Her yıl Dünya atmosferine, 10 milyondan fazla göktaşı giriyor ve yanarak yok oluyor. Çakıl taşı kadar olanı bile atmosferi geçip dünyaya düşse, bulunduğu bölgeyi haşat edebiliyor. Şöyle bir bakınca dünyaya çarpma ihtimali olan gezegen, kuyruklu yıldız ve göktaşları az da değilmiş. İşte isimleri ve çarpma yıllar... 
1 Marduk gezegen , 2012 
2 QQ472003 göktaşı Mart 2014 
3 NT 7 göktaşı 2019 
4 1997 XF 11 göktaşı Kasım 2028 
5 İsimsiz bir göktaşı 2060 
6 Halley kuyruklu yıldız 2061 
7 Swift-Tuttle kuyruklu yıldız Ağustos 2126 
Rusya Bilimler Akademisi Astronomi Enstitüsü'nden Mihail Smirnov'un "Önümüzdeki 175 yıl böyle bir tehlike yok " demesi ne kadar rahatlatıcı bilinmez. ABD'nin Mars'a bu kadar kafayı takması hayra alamet değil. İşin kötüsü, bunların nereye çarpacağı da bilinmiyor. Yoksa atardık kapağı Kıbrıs'a... 

Felaket senaryosu... 

Ulan felek çarpmış zaten, kralı gelsin " demeyin. Marduk'u bilmeyiz de, 1993'te Dünyayı ziyaret eden, 2126'da bir daha gelecek olan Swift-Tuttle ile ilgili yazılan The Last Three Minutes Son Üç Dakika isimli kitabında Paul Davies İngiliz Fizik Profesörü -ki adamın bu konulardaki araştırmalarını yazmaya kalksak köşe yetmez , çarpma anını şöyle anlatmış Dünya'nın üzerine saatte 40.000 mil hızla, saniyede 10 trilyon tonluk buz ve kaya kütleleri gelir. Ses hızının 70 bin katında bir çarpma meydana gelir. Deniz seviyesinden itibaren gökyüzü yarılarak açılır. Binlerce kilometre küplük hava infilak eder. Şehir genişliğinde sapsarı bir alev on beş saniye içerisinde Dünya'yı deşmeye başlar. Gezegen 10 bin depreme uğramış gibi sarsıntıya tutulur. Yer değiştiren bir hava dalgası dünya üzerinde ne varsa siler süpürür, tüm yapıları dümdüz eder. Yoluna çıkan her şeyi ezer geçer. Çarpmanın etkisiyle meydana gelen kratere dünyanın içindekiler dökülmeye başlar. Kraterin içerisinde trilyonlarca ton kaya buharlaşır. Bir kısmı havaya sıçrar ve çoğu uzaya doğru fırlar. Hala bir kısmı, yüzlerce, hatta binlerce mil uzaktan kıtanın yarısına inmek üzere yukarıdadır. Erimiş olan atıkların bir kısmı okyanusa akarak, devasa tsunamilerin meydana gelmesine sebep olur. Tozlu atıklar atmosfere yayılır ve Dünya'nın çevresini kaplayarak, güneş ışığının gelmesini engeller. Güneş ışığı yerine, milyarlarca meteorun parlaklığı ışık saçar. Bu ışık, yakıcı ısısı ile yeri kavurur... 

Alternatif felaket senaryoları... 

1 Yıl 2037 AB'ye girmek için ne verebileceğimizi, nasıl bir jest yapabileceğimizi düşünüyor olabiliriz... 
2 Yıl 2126 Jest olsun diye Swift-Tuttle'ın yörüngesinin değiştirilip Anadolu'nun göbeğine çarptırılması için tezkere çıkartmaya çalışabiliriz... 
3 Yıl 2052 Tayyip Bey'le Rauf Bey arasındaki küskünlük, torunlarının torunları arasında kan davasına dönüşmüş olabilir... 
4 Yıl 2040 Deniz Baykal televizyona çıkarak CHP'nin son seçimde aldığı yüzde -200'lük oranın, başarı olduğunu ve istifa etmesini gerektiren bir durum olmadığını açıklayabilir... 
5 Hala dünyayı anlayamamış borç-vergi-reform-zam-enflasyondan başka bir şey konuşmamış dolar düşse dertlenen, çıksa kahrolan bir millet olarak, "Çarpmazsan şerefsizsin " diyebiliriz... 

Yeni yazarlar aranıyor .. 
Johannes Gutenberg gazeteye verdiği ilan 

Son Kelam 
"Tamam son bir 'kelime' söyleyip bitiriyorum. Beşiktaş'ın 3000 kongre üyesi gelse ve duruma müdahale etse Serdar başkan... şeklinde başlayan 'kelime' yaklaşık 5 dakika sürer " 

</TEXT>
</DOC>
