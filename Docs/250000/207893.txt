<DOC>
<DOCNO> 207893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/son/sondun24.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basını Talat zokayı yuttu 
</HEADLINE>
<TEXT>

     KKTC'de 14 Aralık seçimlerinin ardından başlayan ve bugün Cumhuriyetçi Türk Partisi CTP ve Demokrat Parti'nin DP koalisyon hükümeti konusunda anlaşmasıyla sonuçlanan hükümet kurma çalışmaları, Kıbrıs Rum Kesiminde de yakından izleniyor. 
     Hükümet kurma çalışmalarına ilişkin geniş haberler yayımlayan Rum basını, CTP Genel Başkanı Mehmet Ali Talat'ın, DP Genel Başkanı Sedar Denktaş ile anlaştığını yazdı. 
     Rum gazeteleri, konuyla ilgili haberlerini şu başlıklarla yansıttı 
     Politis, '' Sahte hükümet için Talat-Serdar anlaşması'', Mahi, ''Talat zokayı yuttu'', Fileleftheros, '' İşgal bölgelerinde partilerarası uzlaşı, Annan planı temelinde müzakereler hedefiyle Talat-Serdar Denktaş işbirliği yapacak'', Simerini, ''Talat-Serdar Denktaş birlikte hükümet kuracak'', Haravgi, ''İki partili hükümete doğru, Demokrat Parti'nin ısrarından sonra Cumhuriyetçi Türk Partisi, Barış ve Demokrasi Hareketini 'sahte' hükümetin dışında bırakacak görünüyor.'' 
     
</TEXT>
</DOC>
