<DOC>
<DOCNO> 211944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko29.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nema ödemesi Mart ayında yapılacak... 
</HEADLINE>
<TEXT>

     Mart ayında yapılması planlanan Zorunlu Tasarruf nema ödemelerine ilişkin bilgi veren Ziraat Bankası Genel Müdürü Can Akın Çağlar, ana para ödemelerinde yaşanan sorunlara değindi ve o dönemde Banka'nın hazırlıksız olduğunu, şirketlerinde bir çok sorunu bulunduğunu anlattı. 
     Yaşadıkları sorunlar konusunda örnekler veren Çağlar, bir ordu komutanının kendisini arayarak listede ölmüş göründüğünü aktardığını anlattı ve 37 milyon sayfalık evrakın sisteme aktarılmasında bu tür sorunlar olabildiğini vurguladı. 
     
     ZORUNLUDA ARTIK SORUN YOK 

     Şu anda sistem altyapısının oturduğunu ve artık ödemelerde sorun beklemediklerini açıklayan Çağlar, Mart ayında Hazine'den kendilerine para aktarılmasıyla birlikte ödemelere başlayabileceklerini söyledi. 
     Çağlar, Mart ayında ilk taksit olarak yaklaşık 1.4 katrilyon liranın hak sahiplerine ödeneceğini de sözlerine ekledi. 

     
</TEXT>
</DOC>
