<DOC>
<DOCNO> 232618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sonyas03.html </URL>
<DATE> 2004/04/18/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Porno film sektörüne AIDS darbesi, film çekimleri durduruldu 
</HEADLINE>
<TEXT>

     ABD'de yılda 10 binden fazla filmin çekildiği porno film sanayisi, AIDS tehdidinden darbe yedi. Los Angeles'daki porno film yapımcıları, oyuncular arasında salgın gösteren HIV nedeniyle çekimlerini durdurdu. 
     Çok sayıda porno oyuncusunun AIDS hastalığına neden olan HIV taşıdığının ortaya çıkmasından sonra 14 film şirketi ortak bir kararla ilk aşamada 8 Haziran'a kadar çekimleri durdurmaya karar verdi. 
     Son olarak iki oyuncunun HIV testinin pozitif çıkmasıyla, başka şirketlerin de aynı yönde karar almaları bekleniyor. 
     Bu film sanayisindeki oyunculara özel sağlık sigortası yapan şirket, halen HIV kaptıkları sanılan oyuncu sayısını 65 olarak açıklarken, bu kişilerin testlerinin tamamlanacağı 2 ay süreyle sektörde çalışmalarına izin verilmeyeceğini bildirdi. 
     Ünlü porno film oyuncularından aktör Darren James ve aktris Laura Roxx'un da HIV testlerinin pozitif çıktığı belirtiliyor. 
     
</TEXT>
</DOC>
