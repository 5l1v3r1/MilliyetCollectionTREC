<DOC>
<DOCNO> 205711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/son/sondun16.html </URL>
<DATE> 2004/12/31/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
5 milyon kişi evsiz, 5 gün sonra ilk kez yemek... 
</HEADLINE>
<TEXT>

     Dünya Sağlık Örgütü, Güney Asya'da son bilançoya göre 126 binden fazla insanın öldüğü, onbinlercesinin kayıp olduğu deprem ve tsunami felaketinde yaklaştı 5 milyon insanın yerinden olduğunu bildirdi. 
     Örgütün Güney Asya'daki sözcüsü Harsaran Pandey, bölgede 5 milyon kişinin evinden olduğunu ve risk altında bulunduğunu tahmin ettiklerini söyledi. 
     Pandey, Endonezya'da 1 ila 3 milyon, Sri Lanka'da 1 milyon geri kalanı Hindistan'da olmak üzere yaklaşık 5 milyon kişinin yerinden olduğunu kaydetti. 
     
     SAĞLIK KOŞULLARI ALARM VERİYOR 
     Birleşmiş Milletler Çocuklara Yardım Fonu'nun Unicef iletişimden sorumlu yetkilisi John Budd da, Endonezya'nın Sumatra adasının kuzeyindeki evsiz 500 bin civarında kişinin sağlık koşulları açısından çok zor durumda olduğunu bildirdi. 
     Bölgedeki sağlık koşullarına dikkat çeken Unicef yetkilisi, Endonezya'nın Aceh bölgesinde de yetim kalan 6 aylık ila 15 yaşındaki 900 bin çocuğun da sağlık, beslenme ve psikolojik açıdan yardıma muhtaç olduğunu kaydetti. 
     
     5 GÜN SONRA İLK YEMEK 
     Felaketin en çok etkilediği yerlerden Sumatra'nın kuzey batısındaki Meulaboh kentinde hayatta kalanlara da faciadan 5 gün sonra ilk kez gıda yardımı ulaştırıldı. 
     
</TEXT>
</DOC>
