<DOC>
<DOCNO> 246478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sondun49.html </URL>
<DATE> 2004/06/09/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Chirac "Irak'a müdahale etmenini NATO'nun görevi olduğunu sanmıyorum" 
</HEADLINE>
<TEXT>

     Fransa Cumhurbaşkanı Jacques Chirac, Irak'a müdahale etmenin NATO'nun görevi olduğuna inanmadığını belirtti. 
     ABD'nin Georgia eyaletindeki Sea Island'da yapılan G-8 zirvesine katılan Chirac, gazetecilere yaptığı açıklamada, ''Irak'a müdahale etmenin NATO'nun görevi olduğunu sanmıyorum'' dedi. 
     ABD öncülüğündeki Irak savaşına karşı çıkan Chirac'a, 30 Haziran'da iktidarın geçici yönetime devredilmesinin ardından Irak'ta güvenliği sağlama çabalarında NATO'nun yer alıp almayacağı olasılığı sorulmuştu. 
     Bush yönetiminden bir yetkili, daha önce yaptığı açıklamada, ABD Başkanı George W. Bush ve yakın müttefiki İngiltere Başbakanı Tony Blair'in kahvaltıda yaptıkları görüşmede, Irak güvenlik birimlerinin eğitimine NATO'nun olası katılımını ele aldıklarını bildirmişti. 
     
</TEXT>
</DOC>
