<DOC>
<DOCNO> 217000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur25.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP, Ankara'daki Başkan adaylarını açıkladı... 
</HEADLINE>
<TEXT>

     Büyük Birlik Partisi BBP , Ankara Büyükşehir Belediye Başkan adayının Ömer Köse olduğunu açıkladı. 
     BBP'nin Ankara'daki belediye başkan adayları, Sürmeli Otel'de düzenlenen törenle kamuoyuna duyuruldu. 
     ''Ülkücü hareket engellenmez'' ve ''Vur de vuralım, öl de ölelim'' sloganları eşliğinde otelin toplantı salonuna giren Genel Başkan Muhsin Yazıcıoğlu'na partililer büyük ilgi gösterdiler. Yazıcıoğlu, törende, partisine katılan yaklaşık 50 kişilik gruba rozetlerini taktı, gül verdi. 
     Burada partililere seslenen Yazıcıoğlu, ''Erdoğan liderliğindeki taşeron iktidar, Türkiye'nin değil, İngiltere, Amerika, İsrail ve AB'nin çıkarlarını savunuyor'' dedi. 
     Konuşmasında sık sık hükümete sert eleştirilerde bulunan Yazıcıoğlu, AK Parti hükümetini ''Milli Görüş'ün beceriksiz tüccar kanadı'' olarak nitelendirdi. 
     Partisinin ''Türkiye sevdalısı'' olduğunu ifade eden Yazıcıoğlu, tüm Cumhuriyet ve Kuvayi Milliye destekçilerini partisine davet etti. 
     BBP'nin Ankara'daki belediye başkan adayları şöyle 
     -Ankara Büyükşehir Ömer Köse, -Altındağ Hacı Karaca, -Keçiören Selahattin Bıyıklı, -Mamak Hüseyin Şahin, -Çankaya İbrahim Hakkı Denizmen, -Gölbaşı Murat Bahadır Akkoyunlu, -Yenimahalle H. Hüseyin Bozok, -Sincan Mustafa Koçak, -Etimesgut İlker Kayalıoğlu, -Akyurt Üzeyir Köse, -Ayaş Hasan Ekinci, -Bala Mevlüt Altıntop, -Beypazarı Kemal Türkoğlu, -Çamlıdere Cafer Karakaya, -Çubuk Adem Erkoçoğlu, -Elmadağ Mustafa Bozbıyık, -Evren Osman Üçler, -Güdül Sadık Karadoğan, -Haymana Osman Balcı, -Kalecik Satılmış Koçak, -Kızılcahamam Süleyman Özdere, -Kazan Erdoğan Özdemir, -Nallıhan Orhan Gencan, -Polatlı Serkan Koyuncu, -Şereflikoçhisar Cevat Karacan, -Pursaklar beldesi Cemal İçtuzer, -Karaali beldesi Mehmet Yüksel, -Bağlum beldesi Seyfettin Yıldız, -Yenikent beldesi Musa Uysal. 
     
</TEXT>
</DOC>
