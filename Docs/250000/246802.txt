<DOC>
<DOCNO> 246802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/son/soneko03.html </URL>
<DATE> 2004/06/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fenerbahçe, endekslere dahil edilecek... 
</HEADLINE>
<TEXT>

     Fenerbahçe Sportif A.Ş. hisseleri, 1 Temmuz tarihinden itibaren İstanbul Menkul Kıymetler Borsası İMKB Ulusal-100 ve Ulusal-50 Endeksleri'ne alınacak. 
     İMKB Yönetim Kurulu, 1 Temmuz-30 Eylül tarihleri arasında endekslere alınacak ve çıkarılacak hisse senetlerini belirledi. 
     Düzenlemeye göre, Fenerbahçe Sportif A.Ş., Garanti GMYO ve Banvit Ulusal-100 Endeksi'ne alınacak, Türk Ekonomi Bankası, Mardin Çimento ve Arsan Tekstil endeksten çıkarılacak. 
     Pınar Et ve Un, TSKB, Alarko Carrier, DYO Boya ve Çemtaş, Ulusal-100 Endeksi yedek hisse senetleri olarak belirlendi. 
     Bu dönemde, Fenerbahçe Sportif A.Ş., Park Elektrik Madencilik ve Tat Konserve ile birlikte Ulusal-50 Endeksi'ne de dahil edilecek. Menderes Tekstil, Sanko Pazarlama ve Tesco Kipa, Ulusal-50 Endeksi'nden çıkarılacak. 
     Ulusal-50 Endeksi yedek hisse senetleri Tire Kutsan, Anadolu Sigorta ve Deva Holding oldu. 
     1 Temmuz itibariyle Ulusal-30 Endeksi'ne Kardemir D alınacak, Netaş Telekom çıkarılacak. Ulusal-30 Endeksi yedek hisse senetleri de Anadolu Efes ve İş GMYO olarak açıklandı. 
     
</TEXT>
</DOC>
