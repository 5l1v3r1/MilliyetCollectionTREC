<DOC>
<DOCNO> 225259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sontur09.html </URL>
<DATE> 2004/03/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Milli Eğitim Bakanı Çelik ''Pazartesi okullar tatil'' 
</HEADLINE>
<TEXT>

     Milli Eğitim Bakanı Hüseyin Çelik, ''Milli Eğitim Bakanlığı'na bağlı tüm öğretim kurumlarını 29 Mart Pazartesi günü tatil ediyoruz'' dedi. 
     Seçim çalışmaları nedeniyle Van'da bulunan Milli Eğitim Bakanı Hüseyin Çelik, yaptığı açıklamada Milli Eğitim Bakanlığı'na bağlı tüm öğretim kurumlarında 29 Mart Pazartesi gününün tatil edildiğini söyledi. 
     Bakan Çelik, Türkiye genelinde vatandaşlarımız muhtarlık, il genel meclisi, belediye meclisi seçimi ve belediye başkanlığı seçimi olmak üzere dört kez oy kullanacaklarını vurgulayarak, şunları söyledi. 
     ''Bundan dolayı biz Milli Eğitim Bakanlığı olarak bir karar verdik. 29 Mart Pazartesi günü bütün Türkiye'de Milli Eğitim Bakanlığı'na bağlı ilk ve ortaöğretim okullarını tatil ediyoruz. Bunun nedeni öncelikle okulların seçim sonrası temizliklerinin yetiştirilememesi... Pazartesi günü öğrenciler, her tarafta kağıtların olduğu ortamda derse başlamamasını istemiyoruz. İkinci sebep öğretmenlerimizin büyük çoğunluğunun, sandık başkanı olarak görev almalarıdır.'' Bakan Çelik, bugün valiliklere konuyla ilgili genelgenin gönderileceğini sözlerine ekledi. 

     
</TEXT>
</DOC>
