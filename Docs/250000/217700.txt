<DOC>
<DOCNO> 217700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/soneko06.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Holding sermayesini artırıyor... 
</HEADLINE>
<TEXT>

     Doğan Şirketler Grubu Holding A.Ş., çıkarılmış sermayesini 588.2 trilyon liradan 735.3 trilyon liraya yükseltme kararı aldı. 
     Doğan Şirketler Grubu Holding'den Borsa'ya gönderilen açıklamaya göre, dün yapılan Yönetim Kurulu Toplantısı'nda, bağlı ortaklıklardan Doğan Yayın Holding A.Ş. hisse senetleri satışından elde edilen karın, Kurumlar Vergisi Kanunu'nun geçici 29. maddesi uyarınca şirket sermayesine eklenmesine karar verildi. 
     Toplantıda, çıkarılmış sermayenin, 426.4 milyar lira emisyon primlerinden, 17.6 trilyon lira iştirakler yeniden değerleme artışlarından, 108.3 milyar lira maliyet artış fonlarından, 123.5 trilyon lira iştirak Doğan Yayın Holding A.Ş. hissesi satış karından, 5.4 trilyon lira olağanüstü yedeklerden oluşan iç kaynakların eklenmesi suretiyle 147 trilyon 57.6 milyar lira yüzde 25 artırılarak 588 trilyon 230.6 milyar liradan 735 trilyon 288.2 milyar liraya yükseltilmesi kararı alındı. 
     
</TEXT>
</DOC>
