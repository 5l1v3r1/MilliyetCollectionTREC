<DOC>
<DOCNO> 229133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/guncel/gun20.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   'Yeşil kartlı' AKP'li istifa etti    AKP, yeşil kart sahibi olduğu ortaya çıkan Kadın Kolları MKYK üyesi Emine Alioğlu'nun Devlet Demiryolları'ndan şirketine 10 ihale alması nedeniyle karıştı. AKP, Alioğlu'ndan istifasını istedi. Alioğlu da "Ben bu işi yönetici olmadan da yapıyordum" diyerek istifasını verdi. 18 Ekim 2001'de Sincan Kaymakamlığı'n-dan yeşil kartlarını alan Emine ve Cavit Alioğlu çiftinin her yıl 31 Mart'ta kartın süresinin uzatılması için yapılması gereken vize işlemleri 2002, 2003 ve 2004'te gerçekleştirilmedi. Kaymakam Ertan Yüksel, "Vizesi olmayan yeşil kart kullanılamaz" dedi. 
   
   Hablemitoğlu savcısı çekildi    TÜRKER KARAPINAR Ankara 
   DGM Savcısı Cengiz Köksal, Aralık 2002'de uğradığı silahlı saldırıda ölen Ankara Üniversitesi öğretim görevlisi Doç. Necip Hablemitoğlu suikastıyla ilgili soruşturmadan, yazar Ergun Poyraz'ın yazdığı "Ak Papa'nın Temel İçgüdüsü" adlı kitapta 'soruşturmanın düzgün yürütülmediği' yönündeki iddiaları yüzünden çekildi. Poyraz hakkında 8 milyarlık tazminat davası açan Köksal'ın çekilmesiyle, 2.5 yıldır sürdürülen ve ilerleme kaydedilemeyen Hablemitoğlu soruşturması ortada kalmış oldu. 
   
   Haluk Kırcı için yakalama emri    GÖKÇER TAHİNCİOĞLU 
   Ödemiş Cumhuriyet Başsavcılığı, Salihli Ağır Ceza Mahkemesi'nin hakkındaki tahliye kararını 3 Nisan'da kaldırdığı Haluk Kırcı için dün yakalama müzekkeresi çıkarıldı. Başsavcılık, emri "yazılı" olarak Ödemiş Emniyet Müdürlüğü'ne tebliğ etti. Kırcı'nın önce tahliye edilmesi, sonra da kararın geri alınması, "Hata kimin " tartışmasını da başlattı. Bazı hukukçular, infaz hesaplama yöntemini yapan, Yargıtay 1. Ceza Dairesi'ni eleştirdi. Bazı hukukçular da Adalet Bakanlığı'nın "hatalı" olduğunu söyledi. 
   
      Bu da eğitmen maganda    DHA 
   Bodrum'da Özel Bitez Motorlu Taşıtlar Sürücü Kursu'nun sahibi ve eğitmeni Mustafa Koca, 100 kilometre hızla gittiği şirket otomobilinin direksiyonunu 6 yaşındaki yeğenine emanet ettiği sırada polise yakalandı. Koca, "Çok üzgünüm" dedi. 
   
   AİHM'den Zana mahk miyeti    GÜVEN ÖZALP Brüksel 
   1992'de Avrupa Parlamentosu'nda yaptığı konuşma nedeniyle bölücük suçlamasından ceza alan Leyla Zana'nın eşi eski Diyarbakır Belediye Başkanı Mehdi Zana'nın ifade özgürlüğü ve adil yargılamayı ihlal ettiği iddiasıyla Türkiye aleyhine açtığı davayı Avrupa İnsan Hakları Mahkemesi AİHM , karara bağladı. Türkiye'yi mahk m eden mahkeme, Ankara'nın Zana'ya 7500 euro'su maddi zarar 2500 euro'su mahkeme masrafı olmak üzere toplam 10 bin euro tazminat ödemesine karar verdi. 
   
   TEKEL kamyonu kayboldu...    TEKEL Başmüdürü Nuri Topal, 1 Nisan tarihinde Samsun'daki Ballıca Sigara Fabrikası'ndan Konya TEKEL Başmüdürlüğü'ne götürmek üzere 5 ton kısa Tekel 2001 sigarası yüklenen kamyonun kaybolduğunu bildirdi. Sigaraların satışa sunulabileceğini belirterek vatandaşları, toptan satıcı ve bayileri uyaran Topal, hariçten getirilen sigaraların alınmamasını, bu tür sigara satışının yapıldığı yerleri görenlerin Emniyet ve TEKEL Başmüdürlüğü'ne haber vermelerini istedi. 
   
   Türk okulunun 'su projesi' birinci oldu    İSTANBUL Milliyet 
   UNESCO tarafından 2003'ün Su Yılı ilan edilmesi dolayısıyla Kültür ve Sürdürülebilir Kalkınma ve Akdeniz Enformasyon Bürosu'nca MIO-ECSDE düzenlenen "Su ve Kültür" konulu proje kapsamında Özel Yüzyıl Işıl Lisesi'nin hazırladığı "Su Hayattır" projesi, Akdeniz ülkeleri arasında en iyi proje seçildi. Proje için lisenin öğrencilerinin, İstanbul'un su kaynakları ve suyun kullanım yerleri ile ilgili çalışmalar yaptığı ve 15 dakikalık bir film hazırlandığı ifade edildi. 
   
   Anadolu Ajansı 84 yaşında    ANKARA Milliyet 
   Anadolu Ajansı Yönetim Kurulu Başkanı ve Genel Müdürü Hilmi Bengi başkanlığındaki heyet, dün AA'nın 84. kuruluş yıldönümü dolayısıyla Anıtkabir'i ziyaret etti. Hilmi Bengi'nin üzerinde "Anadolu Ajansı" yazan kırmızı-beyaz karanfillerden oluşan çelengi mozoleye koymasının ardından, saygı duruşunda bulunuldu. Hilmi Bengi, Anıtkabir Özel Defteri'ne "84 yıldır iç ve dış kamuoyunu doğru ve tarafsız haberlerimizle aydınlatıyoruz" dedi. 
   
   Cezaevinde esrar tohumu ekecekti    İZMİR DHA 
   İzmir Buca Cezaevi'ndeki oğlu Ali Yıldırım'ı ziyarete giden Hatice Yıldırım'ın üzerinde hintkeneviri tohumu ele geçirildi. Ali Yıldırım'ın, tohumları ekip yapraklarından esrar elde etmeyi planladığı ortaya çıktı. "Uyuşturucu ticareti yapmak" suçundan cezaevinde tutuklu bulunan oğlu Yıldırım'ı ziyarete gelen anne Yıldırım, cezaevi girişinde arandı. Yıldırım'ın cüzdanının astarının içinde 77 hintkeneviri bitkisi tohumu çıktı. Gözaltına alınan Yıldırım hakkında soruşturma başlatılırken, Ali Yıldırım'ın annesinin getirdiği tohumları saksıda ekerek yapraklarından esrar elde etmeyi planladığı anlaşıldı. 
   
   Nişanyan ve Uluç'a tazminat davası    BAHRİ KARATAŞ İzmir DHA 
   İzmir'de Efes Müzesi'nin eski müdürü Mehmet Selahattin Erdemgil, kendisine basın yoluyla hakaret ettiği iddiasıyla turizimci Sevan Nişanyan ve Sabah gazetesi Yazarı Hıncal Uluç hakkında 50 milyar liralık manevi tazminat davası açtı. Erdemligil, "Mahk m olmasında benim etkili olduğumu düşünüyor. Bunu, yaptığı röportajlarda, bana karşı ağır saldırılar yöneltip hakaret ederek gösterdi" dedi. Uluç'un da bir yazısında Nişanyan'ın başından geçenleri anlatırken, kendisinin kişilik haklarına saldırıda bulunduğunu öne süren Erdemligil, Uluç ve bu yazıyı yayımlayan Yeni Asır gazetesini de dava etti. 
   
   15 yıllık başkan tersanede iş arıyor    Kocaeli'nin Gölcük ilçesine bağlı Değirmendere beldesinde 15 yıl belediye başkanlığı yapan Ertuğrul Akalın, 28 Mart'ta seçilemeyince, Tersane Komutanlığı'na memurluk için başvurdu. Akalın, 1989'da belediye başkanı seçilmeden önce kimya mühendisi olarak Tersane Komutanlığı'nda çalıştığını belirterek, seçimi kaybettikten sonra aynı iş için tekrar başvuruda bulunduğunu söyledi. Emekliliğine 1 yıl kalan Akalın, "Bu sürede Döner Sermaye'de çalışmak istiyorum. Buradan yatay geçişle başka bir yere de gidebilirim" dedi. 1989'da SHP'den başkan seçilen Akalın, 1994 ve 1999'daki seçimleri de kazanmış, 28 Mart'ta CHP'den aday olmuş, ancak seçilememişti. 
   
   
</TEXT>
</DOC>
