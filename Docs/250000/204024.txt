<DOC>
<DOCNO> 204024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sontur31.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cilt uzmanı kadına tecavüz iddiası 
</HEADLINE>
<TEXT>

     Amerika Birleşik Devletleri'nde cilt uzmanı olarak çalışan bir kadın tecavüze uğradığı iddiasıyla polise başvururken, olayla ilgili gözaltına alınan iki kişi olayın ''rıza ile'' gerçekleştiğini iddia etti. 
     ABD'de cilt uzmanı olarak çalışan ve Ankara'ya bir arkadaşının davetlisi olarak gelen S. B.'nin iddiasına göre, genç kadın dün gece arkadaşıyla yemek yedikten sonra bir bara gitti. Aldığı alkolün etkisiyle arkadaşıyla tartışan S. B., Tunalı Hilmi Caddesi üzerinde plakasını alamadığı bir araca bindi. Kaldığı eve gitmek üzere bindiği araçda bulunan iki kişinin silah tehdidi ile kendisini Mühye Köyü yakınlarına götürdüğünü belirten S. B., bu kişilerin tecavüzüne uğradığını sığındığını bildirdiği bir restorantdan polise bildirdi. 
     Adli Tıp Kurumu'nda muayene edilen S. B.'den alınan sperm örnekleri incelemeye alındı. 
     S. B.'nin verdiği bilgiler doğrultusunda barda otoparkçılık yapan bir kişi ile, restorantta çalışan bir kişi gözaltına alındı. Adı açıklanmayan bu kişiler, tecavüzün söz konusu olmadığını S. B.'nin rızası ile ilişki kurduklarını kaydettiler. 
     Emniyette ifadesi alınan iki kişi adliyeye gönderildi. 
     
</TEXT>
</DOC>
