<DOC>
<DOCNO> 238711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/spor/spo09.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara silbaştan 
</HEADLINE>
<TEXT>


İkinci Lig'de bitime bir hafta kala Süper Lig biletini alan Ankaraspor baştan aşağı yenilenecek. Teknik heyetten, stada kadar birçok değişikliğe gidilecek 

İLHAN GÜLER 


Kapsal'ın kaderi 
İKİNCİ Lig A Kategorisi'nde Kayserispor'u farklı yenerek, Süper Lig'i garantileyen Ankaraspor'u zorlu bir dönem bekliyor. Başkent ekibinde 20 oyuncunun sözleşmesinin bitecek olması kadroda değişim rüzgarları estirecek. Lacivert - Beyazlı yönetim ayrıca dördüncü kez kariyerine Süper Lig halkası ekleyen Teknik Direktör Reha Kapsal ile yolları ayırmaya hazırlanıyor. 

İki aday var 
KAPSAL'IN yerine Samet Aybaba ve Aykut Kocaman isimleri üzerinde duruluyor. Bu arada 13 trilyon lira harcanarak yenilenen Aktepe Stadı, Süper Lig için yeniden tadilata girecek. Tribünlerin genişletileceği bildirilirken, Büyükşehir Belediye Başkanı Melih Gökçek'in de, eski hipodromun karşısındaki araziye 30 bin kişilik bir stat yapılması için çalışma başlattığı öğrenildi. 


</TEXT>
</DOC>
