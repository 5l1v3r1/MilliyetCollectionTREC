<DOC>
<DOCNO> 224609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sontur34.html </URL>
<DATE> 2004/03/22/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
"Eritropretin" adlı kanser ilaçı yasaklandı.... 
</HEADLINE>
<TEXT>

     Sağlık Bakanlığı İlaç ve Eczacılık Genel Müdürlüğü, bazı kanserlerin tedavisinde kansızlığı gidermek için uygulanan ''Eritropoetin'' adlı ilacın kullanımını durdurdu. 
     Alınan bilgiye göre, ''Eritropoetin''le ilgili uluslarası yayın yapan ''Lancet'' ve ''Carcinogenesis'' adlı dergilerde olumsuz makalelerin yayınlanması nedeniyle, Sağlık Bakanlığı İlaç ve Eczacılık Genel Müdürlüğü Etik Kurulu acilen toplandı. 
     Toplantı kurul raporunda, dergilerde, ''Eritropoetin'' kullanılan baş-boyun kanserleri ve meme kanserlerinde yaşam süresinin kısaldığı, tümör ilerlemesinin hızlandığı ve ''Eritropoetin''in tümör gelişmesini kolaylaştırdığının ortaya koyulduğu belirtildi. 
     Raporda, dergilerde, ''bütün bu bulguların, kanserli hastaların tedavisinde eritropoetin içeren çalışmaların durdurulmasının gerektiği, esasen kanser hastalarında eritropoetin kullanımının yaşam süresini uzattığına ilişkin bir bilginin de mevcut olmadığının'' aktarıldığı belirtildi. 
     Raporda, ''Merkezi etik kurul raporu verilerinin ışığında, ülkemizde eritropoetin kullanılan klinik çalışmaların durdurulmasına karar verilmiş olup, karar ilgili yerel etik kurullara ve araştırıcılara bildirilmiştir'' denildi. 
     Uzmalardan alınan bilgiye göre, ''eritropoetin'', böbrekte kan yapıcı bir maddenin çoğaltılmasını sağlıyor. Yeni çalışmalarda üretilen ilaç ile kan yapıcı madde çoğaltılarak hastaya veriliyor, böylelikle kanserli hastanın kansızlığı düzenleniyordu. 
     
</TEXT>
</DOC>
