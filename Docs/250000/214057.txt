<DOC>
<DOCNO> 214057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/soneko15.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch, Türkiye'nin kredi notunu yükseltti... 
</HEADLINE>
<TEXT>

     Uluslararası kredi derecelendirme reyting kuruluşlarından Fitch, Türkiye'nin ''B'' olan uzun vadeli yerel ve döviz cinsinden kredi notunu ''B ''ya yükseltti. 
     Fitch'den yapılan açıklamaya göre, Türkiye'nin yerel ve yabancı para cinsinden uzun vadeli kredi notları B'den B 'ya çıkarılırken, bu kredilerin görünümü 'durağan' olarak belirlendi. 
     Kuruluş, Türkiye'nin kısa vadeli notunu ise B olarak teyit etti. 
     Açıklamada, sürdürülebilir istikrar için, enflasyon ve faiz oranlarındaki düşüşlerle, kambiyo kurlarına sağlanan kararlılığın önem taşıdığı vurgulanırken, bu gelişmelerin Uluslararası Para Fonu destekli ekonomik program çerçevesinde sürdürülen reform ve mali önlemlerden kaynaklandığı ifade edildi. 
     Türk hükümetinin AB'ye katılım sürecinde gereken daha kapsamlı ekonomik ve siyasi reformları yerine getirmekteki kararlılığının, sağlanan dış mali destekle birlikte, kısa vadeli parasal ve finansal kaygıları yatıştırdığı kaydedilen açıklamada, 2004 yılının mali görünümünün görece 'iyi' olduğu belirtildi. 
     Fitch açıklamasında, kaydedilen gelişmelere rağmen, kamu maliyesinin sürdürülebilirliği üzerindeki kaygıların dağılmadığı uyarısı yapılırken, özellikle yüzde 6.5'lik faiz dışı fazla hedefini tutturmak için ek önlemlere gerek duyulması ve özelleştirme programındaki yavaş ilerlemelerin kaygı konusu olduğu kaydedildi. 
     Kuruluş açıklamasında, Türk hükümetinin ekonomik programının güvenilirliğinde, IMF ve AB ile ilişkilerin büyük önem arzettiği de ifade edildi. 
     
     IMF PROGRAMI VE AB FAKTÖRÜ 

     IMF programının bu yıl sona edeceği hatırlatılan açıklamada, programın sona ermesinden sonra, IMF ile Türkiye arasında yeni bir anlaşmaya varılması gerektiği savunuldu. 
     Fitch açıklamasında, programın başarısı için, AB'nin Türkiye'ye üyelik konusunda cesaretlendirici bir karar vermesinin de önemli etkisi olacağı ifade edildi. 
     Standard Poor's geçen yıl Ekim ayında Türkiye'nin notunu 'B 'ya yükseltirken, Moody's'in notu da kendi not ölçeğinde ayng seviyeye denk gelen B1 seviyesinde bulunuyor. 
     
     FITCH, TÜRK BANKALARININ KREDİ NOTLARINI DA YÜKSELTTİ 

     Fitch, Türkiye'nin ülke notuna paralel, Türk bankalarının da döviz ve Türk lirası cinsinden uzun dönem kredi notlarını yükseltti. 
     Fitch'den yapılan açıklamada, Denizbank, Dışbank, Garanti Factoring, Garanti Finansal Kiralama, HSBC Bank, Koçbank, Pamukbank, Ziraat Bankası, Türk Ekonomi Bankası, Türkiye Garanti Bankası, Halk Bankası, İş Bankası, Türkiye Kalkınma Bankası, T. Sınai Kalkınma Bankası, Vakıflar Bankası ile Yapı ve Kredi Bankası'nın uzun vadeli Türk lirası ve döviz cinsi kredi notlarını, Türkiye'nin söz konusu notlarıyla aynı şekilde B'den B 'ya yükseltildiği ve görünümlerinin durağan olarak teyit edildiği bildirildi. 
     Akbank'ın ise döviz cinsinden uzun vadeli kredi notu aynı şekilde B'den B 'ya çıkarılırken, Türk lirası cinsinden uzun vadeli kredi notu B 'dan BB-'ye yükseltildi. Akbank'n görünümü de durağan olarak teyit edildi. 
     Fitch, varlık kalitesinde önemli düzelmeler görüldüğünü belirtiği Finansbank'ın uzun vadeli yerel para ve döviz kredi notlarını ise B olarak teyit ederken görünümünü durağandan olumluya çevridi. 
     Açıklamada, 2003 yılı mali raporunun açıklanmasından sonra Finans Bank'ın notunun gözden geçirileceği de bildirildi. 

     
</TEXT>
</DOC>
