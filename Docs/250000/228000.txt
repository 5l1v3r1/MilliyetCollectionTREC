<DOC>
<DOCNO> 228000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/sonspo13.html </URL>
<DATE> 2004/04/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Lakers seride 10 yaptı, Kobe Bryant 26 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 23. hafta mücadelesine, bu sabaha karşı yapılan 3 maçla devam edildi. 
     Pasifik Grubu'nda lider durumda bulunan ve play-off'lara katılmayı daha önce garantileyen Los Angeles Lakers, sahasında Houston Rockets'i 93-85 yenerek, üstüste 10. galibiyetini elde etti. 
     75 maçta 52 galibiyete ulaşan Lakers'da 26 sayı, 7 ribaunt ve 4 asistle maçı tamamlayan Kobe Bryant, galibiyetin mimarı oldu. 
     Lakers'da 20 sayı, 14 ribaunt ve 6 asistle oynayan Karl Malone, 18 sayı, 8 ribauntla oynayan Shaquille O'Neal ile 12 sayı ve 13 ribauntla oynayan Gary Payton, takımlarına galibiyeti getiren diğer isimler oldu. 
     Houston Rockets'da ise Çinli pivot Yao Ming, Karl Malone ve Shaquille O'Neal karşısında çok etkili olamazken, karşılaşmayı 6 sayı, 8 ribauntla tamamladı. Cuttino Mobley'in 26 sayı, 3 ribaunt, Steve Francis'in 17 sayı, 5 ribaunt ve Jim Jackson'ın 13 sayı, 12 ribanutluk performansları takımlarına galibiyeti getirmeye yetmedi. 
     Gecenin diğer maçlarında Portland Trail Blazers, Philadelphia 76ers'ı 88-82 yenerken, Dallas Mavericks, kendi sahasında Sacramento Kings'i 127-117'lik skorla geçmeyi başardı. Bu maçta Mavericks'de Kanadalı oyun kurucu Steve Nash'in 20 sayı, 19 asistlik performansı dikkati çekti. 
     Öte yandan grup birinciliğini ve play-off'a katılmayı daha önce garantileyen Merkez Grubu lideri Indiana Pacers, bugün maçı olmamasına karşın Doğu Konferansı birinciliğini de garantiledi. 
     Lige, TSİ yarın sabah yapılacak 12 maçla devam edilecek. 
     
</TEXT>
</DOC>
