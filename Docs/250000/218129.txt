<DOC>
<DOCNO> 218129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/magazin/mag01.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seymen Ağa 'mimar' olacak 
</HEADLINE>
<TEXT>

      İLKNUR GÜLMEZ 
   
   Asmalı Konak'ta 'Seymen Ağa' rolünü üstlenen Özcan Deniz, 'Haziran Ateşi' adlı yeni dizide de bir mimarı oynayacak. Deniz ile başrolü paylaşacak deneyimli bir kadın oyuncunun arandığı dizinin çekimleri, temmuzda başlayacak. Deniz'in, babası siyasetçi, annesi estetik cerrah olan bir mimarı oynayacağı dizinin konusu ise şöyle Yurtdışında mimarlık yapan Deniz, yakın bir arkadaşının düğünü için Türkiye'ye gelir. Düğünde tanıştığı kızla aralarında duygusal bir ilişki başlar. Deniz, evlenme teklifine 'Hayır' yanıtını veren kızı ailesiyle tanıştırır. Kız, kendisiyle evlenmek isteyen Deniz'in babasıyla da geçmişte bir ilişki yaşamıştır ama bunu iki taraf da açıklayamaz. 
   
   
</TEXT>
</DOC>
