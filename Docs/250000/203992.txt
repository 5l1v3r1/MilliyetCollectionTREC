<DOC>
<DOCNO> 203992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sonspo33.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke ile anlaşmadık, İlhan Mansız'a ceza vermedik 
</HEADLINE>
<TEXT>

     Beşiktaş Kulübü, yazılı bir açıklama yaparak, bazı gazetelerde yer alan haberleri yalanladı. 
     Siyah-beyazlı kulüpten yapılan açıklamada, ''Beşiktaş'ta İkinci Operasyon'' başlıklı haberde, Trabzonsporlu Fatih Tekke ile anlaşmaya varıldığı haberinin asılsız ve gerçek dışı olduğu belirtildi. 
     Ayrıca ''Tarihi ceza'' başlıklı İlhan Mansız'a 115 bin dolar ceza verildiği haberinin de asılsız olduğu belirtilerek, ''İlhan Mansız'a tarafımızca kesilen herhangi bir ceza olmadığını bilgilerinize sunarız'' denildi. 
     Bu arada açıklamada, bir gazetede Beşiktaş'ın lig şampiyonluğunun 10 olarak gösterildiği de belirtilerek, ''Futbol Federasyonu tarafından tescil edilmiş toplam 12 adet şampiyonluğumuz bulunmaktadır. Yapılan haberlerde bu konuda gerekli hassasiyetin gösterileceğine inanıyoruz'' ifadesi yer aldı. 
     
</TEXT>
</DOC>
