<DOC>
<DOCNO> 232141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonyas15.html </URL>
<DATE> 2004/04/16/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Balıkesir ve İzmir'de çete operasyonu... 
</HEADLINE>
<TEXT>

     Balıkesir ve İzmir jandarma komutanlığı ekiplerinin, Ayvalık ve Bergama ilçelerinde düzenlediği operasyonlarda, 10 kişi tutuklandı. 
     Alınan bilgiye göre, Balıkesir'e bağlı Ayvalık ve İzmir'in Bergama ilçelerinde gerçekleştirilen operasyonlarda, Ayvalık'ta 16, Bergama'da 5 kişi olmak üzere toplam 21 kişi gözaltına alındı. 
     Balıkesir ve İzmir il jandarma komutanlıkları kaçakçılık ve organize suçlar ekiplerinin 6 aydır sürdürdükleri çalışmalar sonucunda, Ayvalık'ta liderliğini Mustafa Yatkın'ın 45 yaptığı ''gasp, tehdit, adam kaçırma, çek-senet tahsilatı, silah ve mühimmat, tarihi eser ve uyuşturucu madde kaçakçılığı'' suçlarını işledikleri ileri sürülen 11 kişi gözaltına alındı. 
     Jandarma ekipleri, liderliğini İlhan Kılıç'ın 42 yaptığı çek-senet tahsilatı ve buna bağlı olarak ''tehdit, darp, adam yaralama'' suçlarını işleyen organize suç örgütünden 5 kişi olmak üzere, toplam 16 kişiyi gözaltına aldı. 
     Zanlılarla birlikte çok sayıda silah da ele geçirildi. 
     İzmir İl Jandarma Komutanlığı'nca Bergama ilçesinde, grup liderliğini Halil T'nin yaptığı suç örgütüne yönelik başlatılan soruşturma sonucunda ise 5 kişinin gözaltına alındığı, olayla ilgili soruşturmanın devam ettiği bildirildi. 
     Zanlıların ev ve iş yerlerinde yapılan aramalar sonucunda, 3 adet tabanca, 4 adet tüfek, 10 adet senet, 10 tane sikke, 12 adet mermi ele geçirildi. 
     Ayvalık'ta gözaltına alınan Mustafa Yatkın, Ahmet Budak, Hakan Fuat Komili, Serkan Topyürek, Süreyya Dalga, İlhan Kılıç, İbrahim Baş, Şinasi Uzun, Emre Ulus, Gültekin Baş tutuklanarak cezaevine gönderilirken, 6 kişi tutuksuz yargılanmak üzere serbest bırakıldı. 
     
</TEXT>
</DOC>
