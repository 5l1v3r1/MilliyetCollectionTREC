<DOC>
<DOCNO> 202820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/dunya/dun03.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Turu... 
</HEADLINE>
<TEXT>

   
   İran, nükleerde teslim oldu    İran, Nükleer Silahların Yayılmasını Önleme Anlaşması'nın NPT izinsiz ve sıkı denetimlere izin veren ek protokolü bugün imzalıyor. İran Atom Enerjisi Kurumu Başkanı ve Cumhurbaşkanı yardımcısı Gulamrıza Agazade, İran'ın bugün Viyana'daki Uluslararası Atom Enerjisi Ajansı'nın UAEA binasında ek protokole ön imza atacağını söyledi. İran, ekimde uranyum zenginleştirme çalışmalarını askıya alacağını belirtmişti. 
   
   Askeri uçak düştü 7 ölü    Fransa'nın güneybatısındaki Ariege bölgesinde bir askeri uçağın düşmesi sonucu, uçakta bulunan 7 asker öldü. Devlet Başkanı Jacques Chirac'ın makamından yapılan açıklamada, uçağın, İspanya sınırı yakınındaki Ariege dağlık bölgesinde paraşüt eğitimi sırasında bilinmeyen bir nedenden dolayı düştüğü belirtildi. Uçağın düştüğü yerde 6 askerin cesedini bulunduğu, öldüğü tahmin edilen diğer askerin aranmasına devam edildiği bildirildi. 
   
   Fransız diplomatlar grevde    Fransa Dışişleri Bakanlığı'nda yapılan bütçe kesintisinden şik yetçi olan Fransız diplomatlar, toplusözleşme görüşmelerinden sonuç çıkmayınca bugün ikinci kez greve gidiyor. 6 sendika tarafından yapılan çağrıda, Dışişleri Bakanlığı personelinin tamamının greve katılması istendi. 24 saatlik greve, ülke içindekilerin yanı sıra yurtdışındaki bakanlık görevlilerinin de katılacağı belirtildi. 
   
   
   
   
</TEXT>
</DOC>
