<DOC>
<DOCNO> 214049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/09/son/soneko07.html </URL>
<DATE> 2004/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell, ABD'deki davasında anlaştı... 
</HEADLINE>
<TEXT>

     Turkcell İletişim Hizmetleri A.Ş., halka arz sırasında yatırımcıları yanlış bilgilendirdiği gerekçesiyle ABD'de açılan dava ile ilgili uzlaşma anlaşması imzaladığını açıkladı. 
     Turkcell'den Borsa'ya gönderilen açıklamada, Turkcell aleyhine 22 Kasım 2000 tarihinde New York Güney Bölgesi, Bölge Mahkemesi'nde şirketin halka arzı sırasında yatırımcıları yanlış bilgilendirdigi iddiasıyla Amerikan hukuk sisteminde ''class action'' olarak anılan bir sınıf davası açıldığı anımsatıldı. Açıklamada, şunlar kaydedildi 
     ''Dava ile ilgili şirketimiz, Mahkeme'nin onayına bağlı olmak kaydıyla bir uzlaşma anlaşması imzalamıştır. Mahkemece onaylandığı takdirde şirketimiz aleyhindeki iddiaları ortadan kaldıracak olan bu anlaşmaya göre, davacılara toplam 19.2 milyon dolarlık nakit ödemede bulunulacaktır. 
     Şirket yonetimi davacıların iddialarının mesnetsiz olduğuna inanmakla birlikte, Turkcell'in uzlaşmaya vararak sınıf davasının yaratacağı belirsizlik ve mahkeme sürecinden kaynaklanacak masraflardan kurtulmasının şirket hissedarlarının menfaatine olduğunu ve uzlaşmayı takiben şirketin operasyonel faaliyetlerine yoğunlaşarak büyüme ve liderlik odaklılığını sürdüreceğini düşünmektedir.'' 
     
</TEXT>
</DOC>
