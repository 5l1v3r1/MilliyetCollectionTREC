<DOC>
<DOCNO> 202373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/spor/bbas.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyaka altılı buldu 76-67 
</HEADLINE>
<TEXT>

   Yeşil-Kırmızılı takım evinde ağırladığı Tekelspor'a şans tanımadı, ligdeki 10. maçında 6. galibiyetini elde etti 
      
   ERKEKLER Basketbol Ligi'nde 10. haftanın son maçında Pınar Karşıyaka, Tekelspor'u kendi evinde 9 sayı farkla devirdi, altılıncı galibiyetini elde etti. Konuk ekibin daha etkili olduğu ve 19 - 18 önde bitirdiği ilk periyot çok çekişmeli geçti. İkinci çeyrekte toparlanan ev sahibi pota altındaki üstünlüğünü skora da yansıtınca devreyi 39 - 32 önde kapattı. Yeşil - Kırmızılı takım ikinci yarıda da farkın kapanmasına izin vermedi ve karşılaşmayı kazanıp beşinci sıraya yerleşti. 
   
   Maçın karnesi 
   HAKEMLER Mehmet Keseratar, Altuğ Köselerli, Erşan Kartal 
   PINAR KARŞIYAKA Mehmet Kahyaoğlu 7 6, Domercant 9 28, Onur 8 17, İnanç 7 11, Johnson 7 6, Mehmet Yağmur 6 4, Caner 4 , Kınloch 5 4, Orbay 3 
   TEKELSPOR Murat 7 15, Pelle 7 14, Ufuk 7 13, Hyman 6 8, Gökhan 6 12, Zaza 4 , Dawson 5 4, Fatih 4 1, Engin 4 , Barış 4 
   1. PERİYOT 19 - 18 Tekel , 2. PERİYOT 39 - 32 Karşıyaka , 3. PERİYOT 57 - 51 Karşıyaka , MAÇ SKORU 76 - 67 Karşıyaka 
   
   O şimdi asker    Büyük skandal 
   BASKETBOL Erkekler Bölgesel Ligi B Grubu'nda hafta sonunda Akhisar'da oynanan Akhisar Belediyespor - Uşak Emniyetgücü maçında tam bir hakem skandalı yaşandı. Merkez Hakem Komitesi, askere gittiğinden haberdar olmadığı Isparta Bölgesi hakemlerinden A.Nazmi Ertokuş'u bu karşılaşmaya baş hakem olarak atadı. 
   
   'Hakem bulun' 
   FEDERASYON temsilcisi ile yardımcı hakem Ahmet Ayvaz, maçtan yaklaşık 1 saat önce salona gelmesine karşın baş hakem A.Nazmi Ertokuş ortalıkta görünmedi. MHK, "Ertokuş askere gitmiş. Bir hakem bulun" talimatı verince, 79 kilometre uzaktan Manisa Bölgesi hakemi Alper Uyar çağırıldı ve maç 2.5 saat geç başladı. 
   
   Potada bugün 
   FIBA Europe League - A GRUBU 
   Ankara Atatürk Salonu 
   18.00 Türk Telekom - Unics Kazan Rus. 
   
   
</TEXT>
</DOC>
