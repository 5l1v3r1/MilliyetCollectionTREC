<DOC>
<DOCNO> 215760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sonspo15.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana 5 Ocak Stadı'nda milli maç telaşı... 
</HEADLINE>
<TEXT>

     Adana 5 Ocak Stadı, yarın yapılacak Türkiye-Danimarka özel karşılaşması öncesi revize edildi. 
     5 Ocak Stadı Müdürü Bülent Demiryapar, AA muhabirine yaptığı açıklamada, UEFA standartlarına uygun olan tesislerde bulunan soyunma odaları, duşlar ve tuvaletlerin son kez bakım ve onarımlarının yapıldığını söyledi. 
     Sporcu ve hakemlerin soyunma odalarının çıkışında bulunan körüklü tentelerin değiştirildiğini belirten Demiryapar, şunları kaydetti 
     ''Milli maçta Türkiye ve Danimarka takımları ile hakem ve diğer görevlilerin rahatlığı için tüm önlemleri aldık. Kale arkalarında bulunan saç örtüleri yükselttik. Basın tribününün koltuklarını yeniden gözden geçirdik. Gazetecilerin görevlerini rahat yapmaları ve birikim yaşanmaması için yeni telefon ve elektrik hatları çektik. Şu anda bir eksiğimiz kalmadı.'' Türkiye-Danimarka özel karşılaşmasının bilet satışlarının 5 Ocak Stadı gişelerinde bugün sabah başlatıldığını ve büyük ilgi gördüğünü belirten Demiryapar, ''Yığılmaları önlemek için sporseverlerin biletlerini erken almalarını öneriyoruz'' dedi. 
     
</TEXT>
</DOC>
