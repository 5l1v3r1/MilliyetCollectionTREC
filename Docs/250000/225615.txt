<DOC>
<DOCNO> 225615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sontur39.html </URL>
<DATE> 2004/03/25/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Erzurum'da 5.1 büyüklüğünde deprem oldu 
</HEADLINE>
<TEXT>

     Erzurum'da 5.1 büyüklüğünde deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 21.30'da merkez üssü Erzurum'un Çat ilçesi olan 5.1 büyüklüğünde deprem kaydedildi. 
     Erzurum'da meydana gelen 5.1 büyüklüğündeki depremin ardından 8 artçı sarsıntı kaydedildi. 
     Atatürk Üniversitesi Deprem Araştırma Merkezi'nden alınan bilgiye göre, merkez üssü Erzurum'un Çat ilçesi olan 5.1 büyüklüğündeki deprem, 10 saniye sürdü. 
     Depremin ardından 2.7 ve 3.3 büyüklüğü arasında 8 artçı sarsıntının meydana geldiği bildirildi. 
     Erzurum'daki deprem Kars, Tunceli ve Bingöl'de de hissedildi. 
     Depremin çevre illerde de hissedildiği bildirildi. 
     Erzurum Valisi Mustafa Malay, yaşanan depremin ardından şu anda kendilerine intikal eden herhangi bir olumsuzluk olmadığını söyledi. 
     Vali Malay, AA muhabirine yaptığı açıklamada, saat 21.30 sıralarında meydana gelen, merkez üssü Erzurum'un Çat İlçesi olan 5.1 büyüklüğündeki depremin ardından bütün ilçelerle irtibata geçtiklerini söyledi. 
     Şu anda kendilerine intikal eden herhangi bir olumsuzluk olmadığını belirten Vali Malay, bazı vatandaşların korkudan geçici şok geçirdikleri yönünde bilgi geldiğini ifade etti. 
     Şok geçirenlerin hastanelere kaldırıldıklarını belirten Vali Malay, kent merkezinde vatandaşların korku ve panikten evlerinin dışında olduklarını ifade etti. 
     Vali Malay, aşırı yüklenmeden dolayı telefon hatlarında kilitlenme yaşandığını, bu durumun kısa süre sonra normale döneceğini kaydetti. 
     Malay, Kriz Merkezi'nin şu anda çevre il ve ilçelerde hasar olup olmadığı yönünde çalışmasını sürdürdüğünü de bildirdi. 
     
</TEXT>
</DOC>
