<DOC>
<DOCNO> 244701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/soneko13.html </URL>
<DATE> 2004/06/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
S P'den Koçbank'a kredi notu... 
</HEADLINE>
<TEXT>

     Kredi derecelendirme kuruluşu Standard Poor's S P , Koçbank'a uzun dönem B ve kısa dönem B counterparty kredi notlarını verdi. 
     Koçbank'dan yapılan açıklamaya göre, görünümün son derece olumlu olduğu kaydedildi. 
     Bankaya verilen kredi notunun, Türkiye'deki yüksek risk, bankacılığın ve ekonomik ortamın bir yansıması olarak nitelendirildiği belirtilen açıklamada, göz önünde tutulan diğer faktörler arasında, bankanın finansal konumunun yeterliliği, markanın adı, içinde yer aldığı grubun gücü ve hissedarların desteğinin bulunduğu bildirildi. 
     S P'nin kredi analisti Magar Kouyoumdjian, konuyla ilgili yaptığı değerlendirmede, ''Koçbank diğer yerel rakiplerine oranla daha küçük olmakla beraber iyi bir franchise yapısına ve güçlü bir bilançoya sahip. Ayrıca, Türkiye'nin düzelmekte olan ekonomik ve parasal ortamında iyi bir konumda bulunuyor. Yine de bankanın orta dönemdeki hırslı büyüme planı dikkatle izlenmeli, özellikle de büyük bir bankanın satın alınması söz konusu olursa'' dedi. 
     Koç Grubu'nun ve UniCredito Italiano SpA'nın desteği ile Koçbank'ın yeterli finansal güce ve sisteme sahip olduğunu, bu doğrultuda Türkiye'nin değişken ekonomik koşullarına ve bankacılık yapısına uyum sağlamak için oluşturduğu ciddi ve akıllıca bir stratejisi olduğunu belirten Kouyoumdjian, olumlu ekonomik gelişmelerin devam ettiği bir ortamda bankanın yeni imkanlardan yararlanma fırsatı bulacağını kaydetti. 
     
</TEXT>
</DOC>
