<DOC>
<DOCNO> 213644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/siyaset/siy04.html </URL>
<DATE> 2004/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıdaki 'Neşter'e şifreli önlem alındı 
</HEADLINE>
<TEXT>

   Yargıtay'daki soruşturmayı yürüten h kime ayrı bir oda ve bilgisayar tahsis edildi. Başkanlık, bilgilerin diğer birimlerce görülmesini önlemek için bilgisayara şifre konulmasını istedi 
   GÖKÇER TAHİNCİOĞLU Ankara 

   
   Yargıtay'daki bazı üyelerin, yargı mensuplarına baskı yaptıkları ve rüşvet karşılığı davaların sonucunu etkilemeye çalıştıkları iddialarıyla ilgili soruşturma başladı. Soruşturmayı yürüten "muhakkike" ayrı bir oda ve bilgisayar tahsis eden Yargıtay Başkanlığı, bilgilerin Yargıtay'ın diğer birimlerince görülmesini önlemek için bilgisayara şifre konulmasını istedi. 
   Ankara DGM Başsavcılığı'nın başlattığı Neşter Operasyonu 2'de adı geçen Yargıtay üyeleri hakkındaki bilgi ve belgeler, Yargıtay Başkanlığı'na gönderildi. Yargıtay Başkanlık Divanı da bir üyeye ön rapor hazırlattı. 6 klasörden oluşan bilgi ve belgeleri tek klasöre indiren, delillerin özetini çıkaran üyenin raporunu görüşen Başkanlık Divanı, adı geçen tüm üyeler hakkındaki soruşturmayı Yargıtay 10. Ceza Dairesi Başkanı Şener Güngör'ün yürütmesine karar verdi. 
   
   Özel oda tahsisi 
   Muhakkik tayin edilen Güngör, soruşturmaya ilişkin belgeleri incelemeye başladı. Rahat çalışması için Güngör'e dairedeki odasından ayrı bir oda tahsis eden, bir zabıt k tibi görevlendiren Yargıtay Başkanlığı, soruşturma için ayrı bir bilgisayarı da kullanıma verdi. Başkanlık, bilgisayara sadece Güngör ve k tibinin bileceği bir şifre konulmasını istedi. 
   Güngör'ün, sadece ön raporu değil, DGM'den gelen dosyaların tümünü incelemeye aldığı öğrenildi. Yaklaşık 30 Yargıtay üyesinin isminin bulunduğu delillerde, özellikle 9 üyenin isminin öne çıktığı kaydedildi. Güngör'ün de soruşturmada öncelikle bu üyeler hakkındaki iddiaları araştırdığı kaydedildi. 
   
   
   
</TEXT>
</DOC>
