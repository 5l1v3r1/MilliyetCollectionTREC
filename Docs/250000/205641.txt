<DOC>
<DOCNO> 205641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/magazin/axmag02.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yıl ışıkları 
</HEADLINE>
<TEXT>


İstanbul da, dünyanın diğer metropolleri gibi yeni yıla ışıl ışıl girecek. Milliyet, kentin reng renk sokaklarını gezip sizin için görüntüledi 

Ali Eyüboğlu 

ANADOLU yakasında, Bağdat Caddesi'ndeki mağazalar ve Kadıköy Belediyesi'nin cılız ışıklandırması dışında yeni yıla ilişkin bir coşku yok. Metrocity ile Akmerkez, yeni yıl için aydınlatma hazırlıklarını günler öncesinden tamamladı. Her yılbaşı öncesi ışıldayan İstiklal Caddesi, bu yıl ışıklandırma yarışında yok. Bu kulvarda zirve Nişantaşı'na kaldı. 

ŞİŞLİ Belediye Başkanı Mustafa Sarıgül, sponsorların desteğiyle ışıl ışıl donattırdığı Nişantaşı sokaklarını, yeni yıla ve yılbaşı gecesi düzenlenecek sokak partilerine hazırlattı. Yılbaşı kutlamaları ve sokak partisi sona erene kadar, çocukların yapılanlara zarar vermesini engellemek için Nişantaşı'na özel güvenlik elemanları bile tahsis edildi. 


</TEXT>
</DOC>
