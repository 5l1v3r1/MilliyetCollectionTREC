<DOC>
<DOCNO> 215714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/soneko15.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank 153.1 trilyon lira net kar açıkladı... 
</HEADLINE>
<TEXT>

     Finansbank, enflasyondan arındırılmış mali tablolara göre geçen yıl 153 trilyon 76 milyar lira net kar açıkladı. 
     Finansbank Genel Müdürü Sinan Şahinbaş, düzenlediği basın toplantısında, bankanın 2003 yılı mali sonuçları hakkında bilgi verdi. 
     Geçtiğimiz yıl bankanın, vergi, karşılıklar ve enflasyon düzeltmesi öncesi karının 354 trilyon 698 milyar lira olduğunu bildiren Şahinbaş, bankanın 93 trilyon lira tutarındaki karşılıklar ve 31.2 trilyon lira tutarındaki enflasyon muhasebesi sonrası karının 2002'ye göre yüzde 16 artışla 230.2 trilyon lira olduğunu kaydetti. 
     Sinan Şahinbaş, bankanın 2003 yılı net karının ise vergi provizyonu sonrası 153 trilyon 76 milyar lira olarak gerçekleştiğini söyledi. 
     Şahinbaş'ın verdiği bilgiye göre, geçen yıl Finansbank'ın sektördeki toplam krediler içindeki payı geçen yıl yüzde 5.43'e, toplam mevduattaki payı da yüzde 2.28'e yükseldi. 
     
</TEXT>
</DOC>
