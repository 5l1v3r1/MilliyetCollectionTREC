<DOC>
<DOCNO> 247921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/15/dunya/axdun02.html </URL>
<DATE> 2004/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Feleknas Uca yine seçildi 
</HEADLINE>
<TEXT>



Doğu Almanya kökenli Alman Demokratik Sosyalizm Partisi PDS tarafından 7. sırada aday gösterilen Türkiye kökenli Feleknas Uca 27 , Avrupa Parlamentosu'na yeniden girmeyi başardı. Uca, yaptığı açıklamada, "Her zaman demokrasi ve insan hakları için mücadele ettik. İşlerimizin devamı açısından ikinci kez AP'ye seçilmem çok önemli" dedi. Uca, Türkiye'de demokrasinin gelişmesi için AB üyeliğini desteklediklerini ifade etti. Sosyal Demokrat Parti SPD tarafından 10. sıradan aday gösterilen Vural Öger ile Birlik 90 Yeşiller Partisi tarafından 6. sırada aday gösterilen Cem Özdemir'in AB'ye seçildikleri daha önce belli olmuştu. AP'ye 14 temsilci gönderecek olan Finlandiya'da 3 koltuk kazanan Sosyal Demokrat Parti'nin SDP aday listesinde birinci sırada olan Türk asıllı Nesrin Can, Parlamento'ya girmeye hak kazandı. 


</TEXT>
</DOC>
