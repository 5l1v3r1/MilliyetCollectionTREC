<DOC>
<DOCNO> 207347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur03.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de bir evde çıkan yangında baba ile kızı yanarak öldü... 
</HEADLINE>
<TEXT>

     Şişli'de bir evde çıkan yangında, baba ve kızı yanarak öldü. 
     Ayazağa Yeşiltepe Mahallesi 50. Sokak'taki 4 katlı Maden Apartmanı'nın en üst katında, sabaha karşı yangın çıktı. 
     Elektrikli battaniyeden çıktığı sanılan yangın, sokaklara uygunsuz park edilen araçlar ve buzlanma nedeniyle itfaiye ekiplerinin gecikmesi üzerine, çatı katına da sıçradı. 
     Yangın, Şişli itfaiye ekiplerinin yaklaşık 1 saat süren çalışması sonucu daha fazla yayılmadan söndürüldü. 
     Yangının çıktığı dairede yapılan incelemede, bir sabun fabrikasında işçi olarak çalışan Kazım Maden 50 ile kızı Filiz Maden'in 10 yanmış cesetleri bulundu. 
     Baba ve kızının cesetleri, Şişli Etfal Eğitim ve Araştırma Hastanesi Morgu'na kaldırıldı. 
     Bu arada, aynı apartmanda kalan Maden ailesinden 3 kişinin ise yangından kendi imkanlarıyla kurtuldukları öğrenildi. 
     
</TEXT>
</DOC>
