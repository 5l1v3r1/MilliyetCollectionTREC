<DOC>
<DOCNO> 238903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sonyas10.html </URL>
<DATE> 2004/05/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
7 yaşındaki çocuk, babasının hayatını kurtardı 
</HEADLINE>
<TEXT>

     Avustralya'da, 7 yaşında bir çocuk, birlikte kaza geçirdiği babasına yardım getirmek için kaburga kemikleri kırık olduğu halde engebeli arazide 2 kilometre yol kat ederek evine ulaştı. 
     Tyler Moon ile babası David, cumartesi günü Sidney'in 200 kilometre güneyinde otomobillerinin devrilmesi üzerine ağır yaralandılar. 
     Kaburga kemiklerinin kırılmasına ve akciğerlerinden yaralanmasına karşın küçük Tyler kıpırdayamaz haldeki babasını kurtarmak için sendeleyerek, engebeli ve çalılık arazide yola koyuldu. 
     Tyler 2 kilometre ötedeki evlerine ulaşarak annesine kazayı haber verdikten sonra yığıldı kaldı. 
     Baba ile oğulun hastanede tedavi gördükleri, durumlarının iyi olduğu bildirildi. 
     Tyler'ın annesi, ''O benim gözümde her zaman bir kahramandı. Şimdi herkesin gözünde kahraman'' dedi. Küçük çocuğa cesaret madalyası verilmesi düşünülüyor. 
     
</TEXT>
</DOC>
