<DOC>
<DOCNO> 226588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/29/son/sonsiy02.html </URL>
<DATE> 2004/03/29/ </DATE>
<TIME> 03.40 </TIME>
<AUTHOR>  </AUTHOR>
<HEADLINE>
Topbaş Her verilen oyun yükünün farkındayım 
</HEADLINE>
<TEXT>

     AK Parti İstanbul Büyükşehir Belediye Başkan Adayı Kadir Topbaş, İstanbullularla birlikte yeni bir dönem, bir süreç başlatacaklarını ifade ederek, "Her verilen oyun bendeki yükünün ve mesuliyetinin farkındayım. Çocuklarımızın ve geleceğimizin mesuliyetini hissediyorum" dedi. 
     Kadir Topbaş, partisinin İstanbul İl Başkanlığı'nda yaptığı açıklamada henüz kesin olmayan neticelere göre, İstanbullular verdiği görevin öneminin farkında olduğunu belirterek, "Bu 5 yıl önemli bir zaman dilimi. İstanbullular'la birlikte, halkımızla birlikte yeni bir dönem, bir süreç başlatacağız" dedi. 
     Topbaş, şunları kaydetti 
     "Bu şehri layık olduğu o güzelliğe, İstanbullular'la birlikte taşıyacağız. İstanbul, Türkiye'nin tırmanmakta olduğu, çıkmakta olduğu basamaklar için en önemli anahtarlardan biridir. Kurallı bir şehir oluşturmak ve yaşamımızı burada güzel kılmak üzere varız." Topbaş, muhalefet partilerinin kazandığı belediyelerle aralarında bir sorun yaşanıp yaşanmayacağının sorulması üzerine "Birlikte çalışacağız" yanıtını verdi. 
     
</TEXT>
</DOC>
