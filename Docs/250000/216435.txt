<DOC>
<DOCNO> 216435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/yazar/pulur.html </URL>
<DATE> 2004/02/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Babası da ders verdi oğlu da... 
</HEADLINE>
<TEXT>

   
   BABASI Kabataş Lisesi'nde hocamızdı Münir Raşit Öymen, sınıfta kürsüye çıkar ders verirdi, aradan elli yıl geçti bu defa oğlu Onur Öymen, Meclis kürsüsüne çıktı herkese ders verdi, tabii anlayanlara... 
   
   ANNAN'ın Kıbrıs için hazırladığı plan neydi 
   Biz 30 yıldır Kıbrıs'ta neyi savunduk 
   İki kesimli, iki toplumlu bir devletin kurulmasını... 
   Ya şimdi, üzerinde görüşülmeyi kabul ettiğimiz Annan planı ne diyor 
   
   CHP sözcüsü Onur Öymen, bu planın ne dediğini şöyle anlattı 
   "Güney'de bir Rum devleti olacak ama, mütecanis bir Rum devleti olacak mütecanis tek çeşitli, tek türlü, türdeş, bir cinsten ". 
   Güney'deki Rum devleti böyle de, Kuzey'deki Türk devleti nasıl 
   "Kuzey'de ise bir Türk - Rum devleti olacak, mütecanis bir Türk devleti olmayacak. 
   Annan planının son, üçüncü şeklinde deniliyor ki Kuzey'e oradaki Türk nüfusunun yüzde 21'i kadar Rum geçecek. Yani 42 bin Rum geçecek." 
   Plan başka ne diyor 
   Karpas bölgesine, evvelce burada yaşamış olan 12 bin kişi daha dönecek... 
   "Annan planına göre 65 yaşını aşmış Rumlar yanlarına birer refakatçi alarak Kuzey'e gelip yerleşme hakkına sahiptirler. Bunların sayısı 35 bindir, birer de refakatçi 70 bin eder. Her, 65 yaşındaki Rum bu hakkını kullanmayabilir, diyelim 20 bin kişi kullandı, o zaman ortaya çıkan tablo, yaklaşık 80 bin kişilik Rum topluluğun daraltılmış Türk kesimine gireceğini gösteriyor. 
   İşte iki kesimliği ortadan kaldıran budur." 
   
   BAŞKA ne diyor Annan planı 
   "Rumlara terk edilecek topraklardan 52 bin ile 65 bin Türk Kuzey'e, daraltılmış bölgeye geçecek... 80 bin Rum, 60 bin Türk, 140 bin insan... Bu insanlar nasıl yaşayacaklar Suları bırakıyorsunuz Güney'de, verimli tarım topraklarını bırakıyorsunuz, bunları Kuzey Kıbrıs'ta nasıl barındıracaksınız " 
   
   PEKİ, Kuzey ile Güney arasındaki sınırları kim koruyacak 
   Bir çatışma çıkarsa ne olacak 
   Dİyeceksiniz, niye çatışma olsun 
   Eğer çatışma düşünülmeseydi, Annan planında Barış Gücü olur muydu 
   Barış Gücü şimdiye kadar ne yaptı, bundan sonra ne yapacak 
   Sınırları kimse koruyamayınca, Türk bölgesine EOKA da, PKK da ellerini kollarını sallaya sallaya, yol geçen hanına girer gibi girmeyecekler mi 
   Peki, Türk askeri yok mu 
   Onur Öymen'i dinleyin 
   "Kıbrıs'ta kalan Türk birlikleri hiçbir şey yapamayacak Plana göre Türk birliklerinin üç yetkisi var 1- Karargahın içinde eğitim yapmak, 2- Malzeme techizatın bakım ve onarımı, 3- Törenlere katılmak." 
   
   ONUR Öymen'in verdiği dersin özeti bu... 
   Ama derste uyuyan, amiral battı oynayan, ya da sınıftan kaçanların bu dersten bir şey öğrenmelerine imkan var mı 
   
      
   
</TEXT>
</DOC>
