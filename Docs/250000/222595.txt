<DOC>
<DOCNO> 222595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/15/son/sonyas15.html </URL>
<DATE> 2004/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatılmaya ya da sayısal lotoya sigorta yapılır 
</HEADLINE>
<TEXT>

     Hollanda'daki bir sigorta şirketi, aldatılmaya ya da sayısal lotoda 52 hafta boyunca 2 bile tutturamamaya karşı sigorta yapıyor. 
     Sir Huckleberry Insurance Company isimli sigorta şirketinin kurucusu Knut Karsten Eicke, müşterilerinin kendilerini ikiz çocuk doğurmaya ya da uzaylılar tarafından kaçırılmaya karşı sigortalatabildiğini belirterek, hazırlanan sigorta poliçelerinin çok pahalı olmadığını ve genellikle hediye olarak alındığını söyledi. 
     Yaklaşık 30 standart poliçesi olan Eicke'nin şirketi, damatları gelinin son anda hayır demesine karşı, evlileri aldatılmaya karşı, cep telefonu sahiplerini kapsama alanına çıkmaya karşı ya da gençleri hayranı oldukları müzik topluluğunun dağılmasına karşı sigortalıyor. 
     Şirketin, şanssızlar için de bir poliçe seçeneği mevcut 52 hafta süreyle sayısal lotoda 2 bile tutturamayanlar 28 euro'luk sigorta poliçesi karşılığında 10 bin euro kazanıyor. 
     Ne kadar alışılmadık olsa da poliçelerin gerçek olduğunu ifade eden 60 yaşındaki Eicke, şirketin Hollanda yasalarına uygun olarak kurulduğunu ve devlet denetiminde bulunduğunu kaydetti. 
     Poliçelerini internet üzerinden satan şirketin adresi www.sir-huckleberry-ins.com 
     
</TEXT>
</DOC>
