<DOC>
<DOCNO> 202097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/ekonomi/eko01.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Devlet harcamalarında kart kullanırsa şeffaflaşır' 
</HEADLINE>
<TEXT>

   Visa Türkiye Ofisi Genel Müdürü Berna Ülman, dünyada hükümet ve devletlerin harcamalarda kart kullanarak şeffaflık sağladığını ve yolsuzluğu önlediğini söyledi 
      Finans Sohbetleri KADİFE ŞAHİN 
   
   Dünyada hükümet ve devletlerin ödeme sistemlerinde kredi kartı kullanmalarının yolsuzlukların önlenmesinde etkili olduğunu ve usulsüzlüklere ilişkin şikayetleri azalttığına dikkat çeken Visa Türkiye Ofisi Genel Müdürü Berna Ülman, Türkiye'de de bu yönde harekete geçilmesi için kamu kuruluşlarıyla görüştüklerini söyledi. 
   Uluslararası bir kuruluş olarak bu konudaki sorumluklarını yerine getirmeye çalıştıklarını söyleyen Ülman, Visa'nın 19 ülkede uygulanan 1000 programı ile hükümet ve devletlerin harcamalarında şeffaflık elde ettiğini ve verimlilik sağladığını ifade etti. Türkiye'de bunun örneklerinin henüz olmadığını söyleyen Ülman, kamu kuruluşlarının gelir elde ederken ve harcamalarda bulunurken kredi kartı ödemelerinden yararlanmamasının sistemi hantallaştırdığını ve verimsizliğe yol açtığını kaydetti. 
   
   'Parfüm alınamaz' 
   Kartla yapılan ödemelerde uçaktan, yemeğe konaklamaya kadar bütün harcamalarda iş dışında bir amaç için harcama yapılmasının mümkün olmadığını belirten Ülman, kartlı kullanımlarda sistemin belli yerlere açık belli yerlere kapalı olduğunu bildirdi. Ülman, şöyle konuştu 
   "Ödemelerde sistem, kart kullanımını belli yerlere açabilirsiniz belli yerlere kapayabilirsiniz diyor. Böylelikle ortaya şeffaflığı koyuyor. İşle ilgili seyahatlerde kartı uçaktan, yemeğe, konaklamaya kadar bütün harcamalarda kullanabiliyorsunuz. Örneğin gidip mücevher, parfüm alamıyorsunuz, işlemleriniz takip ediliyor." 
   Kamu kuruluşunun ihtiyacına yönelik olarak programların uygulanmasının mümkün olduğunu belirten Ülman, devlet ve kamu kuruluşlarında satın alma emri ile başlayan ve satın almanın gerçekleşmesine kadar uzanan uzun sürecin bu programlar sayesinde kısaldığını ve verimlilik sağlandığını söyledi. 
   Seyahatlerde kullanılan kartla harcırah ödemelerinde kontrolün sağlandığını belirten Ülman, "Harcamalar üzerine getirilebilecek kısıtlamalar sayesinde kontrol sağlanıyor. Kamu kuruluşların istekleri doğrultusunda belli üye işyerlerinin kodlarını açıyoruz" dedi. 
   
   Bankalar hazır 
   Bankalar ile yakın çalışma içinde olduklarını belirten Ülman, bankaların kamuya hizmet vermeye hazır olduklarını bildirdi. 
   Kamunun da buradaki fizibiliteyi görmesi gerektiğini belirten Ülman, "Kamu bu fizibiliteyi gördükten sonra çok yüksek tasarruflar sağlayacağımıza inanıyorum" diye kaydetti. 
   
   Visa'nın işyerlerine verdiği hizmetler    SATIN ALMA KARTI 
   Kamu kuruluşlarında satınalma emri, tahsilat, muhasebeleştirme ve ödeme fonksiyonlarını birleştirerek satın alma süreçlerini kolaylaştırıyor. 
   
   SEYAHAT KARTI 
   Kullanıcılara nakit avans işlemlerine gerek kalmadan nakte ulaşma imk nı sağlıyor. 
   Seyahat hizmetleri sağlayıcıları ile daha uygun koşullarda fiyat pazarlığına olanak yaratıyor. 
   İş seyahatlerinde olan kullanıcılara kartının çalınması halinde acil kart yenileme, seyahat destek ve acil nakit imk nı veriyor. 
   Seyahat harcamaları üzerinde kontrol sağlıyor. 
   
   FİLO KARTI 
   İş yeri sorumluluğunda olan araba filosunun akaryakıt alım ve bakım harcamaları diğer kullanım masrafları için kullanılıyor. 
   Kart kullanımları onaylanmış sağlayıcılar, tutar, kullanım bazında kısıtlanabilir. 
   
   
</TEXT>
</DOC>
