<DOC>
<DOCNO> 211022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sondun13.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
M.Ali Talat ve Serdar Denktaş Ankara'ya gitti... 
</HEADLINE>
<TEXT>

     KKTC Başbakanı Mehmet Ali Talat ve Dışişleri Bakanı ve Başbakan Yardımcısı Serdar Denktaş, Kıbrıs konusunda temaslarda bulunmak üzere Ankara'ya gitti. 
     Talat, Geçitkale Havaalanı'na yaptığı açıklamada Ankara'da, ''Kıbrıs konusunun geldiği bu önemli aşamada Türk hükümet yetkilileriyle görüşeceklerini'' söyledi. 
     Ne konuşacaklarının Ankara'da belli olacağını ifade eden Talat, KKTC Cumhurbaşkanı Rauf Denktaş'ın Ankara'da bulunduğuna işaret ederek, tarafların yaptığı çalışmaların hep birlikte değerlendirileceğini kaydetti. 
     Talat, Serdar Denktaş'ın bu akşam adaya döneceğini, kendisinin ise başka bir program için İstanbul'a gideceğini belirtti. 
     
</TEXT>
</DOC>
