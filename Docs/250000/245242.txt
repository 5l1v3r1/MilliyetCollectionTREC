<DOC>
<DOCNO> 245242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/04/son/sondun22.html </URL>
<DATE> 2004/06/04/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Fransa eşcinsellere evliliği tartışıyor 
</HEADLINE>
<TEXT>

     Fransa'da Yeşil Parti Genel Sekreteri ve aynı zamanda Gironde bölgesindeki Begles kasabası Belediye Başkanı olan Noel Mamere'in eşcinsel bir çiftin yarın resmi nikahını kıymakta ısrar etmesiyle başlayan tartışma giderek büyüyor. 
     Başbakan Jean-Pierre Raffarin ve adli organların sert tepkilerine rağmen Mamere, ''daha önce söz verdiği gibi eşcinsel çiftin nikahını kıymakta kararlı olduğunu'' bildirdi. 
     Raffarin, mecliste yaptığı konuşmada, ''Mamere'i hukuk devleti ilkelerine aykırı hareket etmekle suçlamış ve resmi nikahı kıyması halinde Yeşil Parti liderinin kanunlar önünde suç işlemiş duruma düşeceğini'' söylemişti. 
     Bu arada, Girando bölgesi savcılığı, eşcinsel çiftin evlilik için gösterdikleri ikamet adreslerinin sahte olduğunu açıkladı ve nikahın kıyılmaması için başka bir neden daha olduğunu bildirdi. 
     Eşcinsel evlilikle ilgili yasa tasarısı hazırlanması halinde bunu destekleyeceklerini açıklayan Sosyalist Parti de bugün yaptığı açıklamada, Mamere'in emrivaki biçimde eşcinsel çiftin evliliğini kıyma girişimini onaylamadığını belirtti. 
     Mamere, daha önce basına yaptığı açıklamada, evliliğin iptal edilmesi halinde Avrupa İnsan Hakları Mahkemesi'ne AİHM başvuracağını bildirmişti. 
     
</TEXT>
</DOC>
