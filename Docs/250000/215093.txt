<DOC>
<DOCNO> 215093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/spor/spo15.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Yanlış ceza    FENERBAHÇE maçı sonrasında hakeme saldırdığı gerekçesiyle iki yıl ceza alan yöneticinin Cezayir Aydın olmadığı, PFDK'nın yanlış kişiye ceza verdiği ortaya çıktı. Elazığ Başkanı Baki Aydın, PFDK Başkanı Talay Şenol'u arayarak, olayların kahramanının Hayri Sancar olduğunu belirtti. Ancak Şenol, Bordo - Beyazlılar'a Tahkim Kurulu'na müracaat etmeleri tavsiyesinde bulundu. 
   
   Afrika Kupası'nda Nijerya üçüncü    TUNUS'TA düzenlenen 24. Afrika Futbol Şampiyonası'nda üçüncülüğü, Mali'yi 2-1 yenen Nijerya kazandı. Nijerya'nın gollerini bir dönem Fenerbahçe formasını giyen Jay Jay Okocha ile Odemwingie attı. Mali'nin tek sayısı ise Abouta'dan geldi. Tunus ile Fas bugün oynanacak finalde karşı karşıya gelecek. 
   
   Nihatlı Sociedad A.Bilbao önünde    İSPANYA Ligi'nde Nihat'ın formasını giydiği Real Sociedad bugün Athletic Bilbao'yu ağırlayacak. TSİ 22.30'da başlayacak maçta Nihat'ın ilk 11'de sahaya çıkması bekleniyor. Almanya Ligi'nde ise TSİ 16.30'da başlayacak maçlarda Mustafa Doğan'ın oynadığı Köln, Hamit Altıntop'lu Schalke'yle mücadele ederken, Yıldıray Baştürk'lü Bayer Leverkusen de Hannover karşısında galibiyet arayacak. 
   
   Inter'de öfke    İTALYA Kupası'nda Juventus'a penaltılarla 7 - 6 elenen Inter, hakeme ateş püskürdü. 67. dakikada Cordoba'nın atılmasıyla 10 kişi kalmasına rağmen üstün oynayan ve 90'da Adani ile 2 - 2'lik eşitliği bulan Inter'de, 57 dakika forma giyen Emre'nin ikinci yarıda cezaalanı içinde düşürülmesini es geçen hakem Pellegrino, Mavi - Siyahlı yöneticilerden büyük tepki aldı. 
   
   Hentbolda kupa sınavı    HENTBOLDA Avrupa Bayanlar Kupa Galipleri Kupası'nda yer alan Üsküdar Belediyesi bugün Fransız rakibi Handball Metz Metropole'yi ağırlayacak. 19.00'da başlayacak ve Ümraniye Haldun Alagaş Spor Salonu'nda oynanacak karşılaşmanın rövanşı da 22 Şubat'ta Metz'de yapılacak. 
   
   TV'de bugün    CNN TÜRK 23.05 Süper Lig Cumartesi 
   TRT 1 22.30 R.Sociedad - A.Bilbao Canlı 
   TRT 2 16.30 Bochum - B.Münih Canlı 
   TRT 1 24.20 Boks S.Ş.Sam-Crasniqui Canlı 
   TV 8 21.30 Perugia - Chievo Canlı 
   LİG TV 12.00 Kayseri - İzmirspor Canlı 
   NTV 16.05 Porstmouth - Chelsea Canlı 
   NTV 18.05 Almanya Ligi'nde Geçen Hafta 
   
   2. Lig'de bugün    12.00 Kayserispor - İzmirspor 
   13.30 Göztepe - Erciyesspor 
   13.30 Mersin İdman Yurdu - Türk Telekom 
   
   
</TEXT>
</DOC>
