<DOC>
<DOCNO> 206694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/spor/aspo.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM İSTİYOR AMA... 
</HEADLINE>
<TEXT>

   Fenerbahçe Teknik Direktörü, transferi yılan hikayesine dönen Alex de Souza için, "Ne pahasına olursa olsun onu almalıyız. Bize büyük fayda sağlayacak" açıklamasını yaptı 
      MEHMET DEMİRCAN 

   
   'Büyük yetenek' 
   FENERBAHÇE Teknik Direktörü Christoph Daum, noel tatilinden döner dönmez havalimanında Milliyet aracılığıyla ilginç mesajlar verdi. Alman çalıştırıcı, Brezilyalı Alex'in alınmasını ısrarla tekrarladı, "O çok büyük bir yetenek. Fenerbahçe'ye gelmesini çok istiyorum. Transferin ne aşamada olduğunu bilmiyorum ancak bu iş ne pahasına olursa olsun bitmeli. Alex bize büyük fayda sağlar" dedi. Alman hoca, Nobre için de "Onu izlemedim ve de talep etmedim" açıklamasını yaptı. 
   
   Ağız değiştirdi 
   DAUM, Samandıra Tesisleri'nde düzenlediği basın toplantısında ise ağız değiştirdi ve "Benim Nobre'yi istemediğim şeklinde bir haber yayılmış. Böyle bir şey söylemedim. Sadece canlı olarak izlemediğimi ifade ettim" diye konuştu. Alman hoca Ortega için de "Gelmesini bekliyoruz ama durumu karışık. Ortega ile İspanyolca bilen eşim aracılığıyla görüştüm. Bana sözleşmesinin hangi koşullarda düzenlendiğini sordu. Ben de 'sorumluluğum sportif olaylarla ilgili' karşılığını verdim" dedi. 
   
   'Memnun değilim' 
   KALECİ konusuna da açıklık getiren Alman teknik adam, "Ne Adanalı Murat, ne de Diyarbakırsporlu Şenol gündemimizde. Rüştü'ye h l kapımız açık. O'nun geri dönmesini isterim. İspanya'daki durumu nedir bilmiyorum ancak Fenerbahçe'ye gelirse çok sevinirim" ifadesini kullandı. Gelecek hafta transfer çalışmalarının netleşeceğini kaydeden Daum, "Real Madrid'in bile kadrosu beğenilmiyor, transfer yapılıyor. Ben de kadromdan memnun olduğumu söyleyemem" diye konuştu. 
   
   
</TEXT>
</DOC>
