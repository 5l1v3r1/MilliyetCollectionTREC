<DOC>
<DOCNO> 239573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/siyaset/siy07.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'a hayran 
</HEADLINE>
<TEXT>


SEFA KARAHASAN Lefkoşa 


Kara Kuvvetleri Komutanı Orgeneral Aytaç Yalman, KKTC Cumhurbaşkanı Rauf Denktaş'a hayranlık duyduklarını söyledi. Kıbrıs Türk Barış Kuvvetleri Komutanlığı'nda denetleme ve incelemelerde bulunmak üzere dün KKTC'ye gelen Yalman, Denktaş'ı ziyaretinde, "Özellikle tarihi kişiliğiniz ve son bir yıl içerisinde milli davaya yapmış olduğunuz katkılar nedeniyle hayranlık duygularımı ifade etmek istiyorum" dedi. Denktaş'ı çok sevdiklerini belirten Yalman, şöyle konuştu "Yeni bir sayfa açılmıştır. Kıbrıs Türk halkının huzuru ve Türkiye'nin menfaatleri daha kapsamlı korunacak. Bütün gücümüz ve kalbimizle sizin yanınızdayız." Denktaş'ın ardından Başbakan Mehmet Ali Talat'ı ziyaret eden Yalman, TSK'nın her zaman Kıbrıs Türkünün yanında olduğunu belirtti. 



</TEXT>
</DOC>
