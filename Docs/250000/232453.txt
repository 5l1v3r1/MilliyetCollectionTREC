<DOC>
<DOCNO> 232453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/spor/spo11.html </URL>
<DATE> 2004/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Birbirlerini yediler 1-1 
</HEADLINE>
<TEXT>

   Vestel Manisa ile Kocaelispor'un randevusundan galip çıkmadı, iki takımın da Süper Lig hesapları baltalandı. Gergin geçen maçta sert tartışmalar yaşandı 
      
   İkisine de yetmedi 
   İKİNCİ Lig A Kategorisi'nde Vestel Manisa ve Kocaelispor'un randevusundan çıkan beraberlik tarafların Süper Lig umutlarını tüketti. 44'te Metin'in kaptırdığı topla başlayan Kocaelispor atağında Ercan fileleri havalandırdı. 53'te Coşkun'un golü, ofsayt gerekçesiyle sayılmadı. İkinci devrede Vestel baskı kurdu, aradığı golü 90 1'de Murat Karakoç'la buldu. Ancak bu sonuç iki takımı da güldürmedi. 
   
   Maçın karnesi 
   HAKEMLER Bülent Demirlek, Süleyman Özay, Ahmet Çalışkan 
   VESTEL MANİSASPOR Bülent Ataman 4 - Mustafa Sert 4 , Bülent Ertuğrul 4 , Hakan Çimen 4 - Metin Aslan 3 Oktay Dk.46 4 , Nezir 3 , Deniz 4 Özkan Dk.77 3 , Kenan 4 , Murat Karakoç 4 - Coşkun 4 , Mahmut 3 Uğur Dk.77 4 
   KOCAELİSPOR Hakan Arıkan 6 - Ömer 6 , Cihat 7 , Dideva 6 - Kaan 5 , Uğur 6 Serhat Dk.70 5 , Engin 6 , Cem Sinan 6 , Mehmet 7 - Ercan 7 Yaşar Dk.74 4 , Yüksel 6 
   GOLLER Ercan Dk.44 , Murat Karakoç 90 1 
   SARI KARTLAR Hakan Çimen, Nezir, B.Ataman, B.Ertuğrul V.Manisa , Ömer, Kaan, Mehmet, Ercan, Yüksel, Uğur Kocaeli 
   KIRMIZI KARTLAR Oktay Dk.87 , Ömer Dk.89 
   
   Sinirler gerildi    KRİTİK maçta 81. dakikada sahaya konfeti yağması üzerine üç numaralı anons yapıldı. 87'de Oktay'ın kırmızı kart görmesiyle ortam iyice gerildi, ev sahibi oyuncular faule maruz kalan Cihat'ın üzerine yürüdü. Bu sırada bazı konuk futbolculara tokat atıldığı gözlendi. Hakem dört numaralı anonsu yaptırırken, oyun yaklaşık dört dakika durdu. Hakem Bülent Demirlek, olayların yatışmasının ardından Kocaelispor'dan Ömer'e kırmızı kart gösterdi. Vestel Manisa'da beraberlik sonrası ismi yeniden tartışmaya açılan Teknik Direktör Mustafa Denizli görevinin başında olduğunu söyledi. 
   
   
</TEXT>
</DOC>
