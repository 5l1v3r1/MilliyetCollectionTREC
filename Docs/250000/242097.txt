<DOC>
<DOCNO> 242097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/yasam/ayas.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Seks gücünü aşk artırır...' 
</HEADLINE>
<TEXT>


Sanayileşmiş toplumda stresin cinselliği öldürdüğünü anlatan seks terapisti Dr. Bernard Levinson'a göre, cinsel gücü artıran tek şey aşk 

Pınar Aktaş 

Güney Afrika Cinsel Sağlık Derneği Başkanı, Ereksiyon Bozuklukları Uluslararası Danışma Konseyi üyesi ve 20 yıllık seks terapisti Dr. Bernard Levinson, bazı yiyeceklerin seks gücünü artırdığı yönündeki iddiaların asılsız olduğunu savunarak, "Dünyada seks gücünü artıran tek şey aşktır. Aşkın seksi öldürdüğü hik yedir" dedi. 
Dr. Levinson, Cinsel Eğitim, Tedavi ve Araştırma Derneği'nin 24 - 26 Mayıs'ta The Marmara Otel'de düzenleyeceği "5. Ulusal Cinsellik ve Cinsel Tedaviler Kongresi"ne katılmak üzere geldiği İstanbul'da sorularımızı yanıtladı 

Hastalarınız en çok hangi nedenle size geliyorlar 
Erkek, stres nedeniyle ereksiyon olamıyor. Kadın da stres altında. Ailesi ve işiyle başa çıkması gerekiyor. Aşk geride kalıyor ve kadınlar sevişmek istemiyor. Tüm sanayileşmiş toplumlarda bu aynı. 

Ereksiyon problemiyle gelen erkeklere ne tavsiye ediyorsunuz 
Önce konuşuyorum. Karısını da görmek istiyorum. Bazen kadını gördüğüm zaman sorunun nedenini anlıyorum. Kadın korkunç olabilir. 

Ortalama süre 5 dakika 
Seks gücünü ne artırır 
Dünyada seks isteğini artıran tek şey aşık olmaktır. Aşkın seksi öldürdüğü hikayedir. 

Peki cinsel gücü artırdığı öne sürülen yiyecekler 
Hiçbir yiyecek cinsel gücü artırmaz. Ben beynin gücüne inanıyorum. 

Kadınların cinsel isteğiyle ilgili ne söylersiniz 
Kadınlar için ilaca gerek yok, kadının cinsel gücü için çok hassas şeyler var. Ufak bir jestle sekse hazır olabilir, kırıcı bir hareketle kapanabilir. 

Çok fazla seksten söz eden erkekler sorunlu denilebilir mi 
Evet, onlar konuşarak seks yaparlar. 

Sevişme süresi ne kadardır 
Ortalaması 5 dakikadır. Çok kısa. Buna ön sevişme dahil değil. 

'Güçlü anne' modeli 
Türklerin cinsel hayatlarıyla ilgili ne biliyorsunuz 
Akdeniz ülkelerinde "güçlü anne modeli" problemi var. Erkek evlendiğinde eşiyle uyum kuramıyor, aklı annesinde oluyor. 

Türkler seks hayatlarını nasıl iyileştirsinler 
Karınızı tanımaya zaman ayırın, o sandığınızdan daha seksi olabilir. Mesajım erkeklere, çünkü sorun genelde erkeklerde. 


</TEXT>
</DOC>
