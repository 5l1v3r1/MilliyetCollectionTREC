<DOC>
<DOCNO> 240350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sontur23.html </URL>
<DATE> 2004/05/15/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Avcılar'da maganda kurşunu... 12 yaşındaki Aslıcan'ın durumu ciddi... 
</HEADLINE>
<TEXT>

     Avcılar'da dün akşam saatlerinde silahla yaralanan 12 yaşındaki çocuğun sağlık durumu ciddiyetini koruyor. 
     Alınan bilgiye göre, Denizköşkler Mahallesi Erişir Sokak üzerinde nereden geldiği belli olmayan bir merminin isabet etmesi sonucu ağır şekilde yaralanan Aslıcan Demirrenk'in 12 , İstanbul Üniversitesi Tıp Fakültesi Hastanesi'ndeki tedavisi sürüyor. 
     Hastane yetkilileri, çocuğun sağlık durumunun ciddiyetini koruduğunu bildirdi. 
     Polis yetkilileri ise bazı görgü tanıklarının silah sesini duydukları yöne ilişkin değişik beyanlarda bulunduğunu ifade etti. 
     Yetkililer, olayla ilgili soruşturmanın sürdüğünü, çocuğun yaralanmasına yol açan ve rastgele atıldığı ileri sürülen merminin hangi silahtan ateşlendiğinin belirlenmesine çalışıldığını kaydettiler. 
     
</TEXT>
</DOC>
