<DOC>
<DOCNO> 223950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/yasam/yas02.html </URL>
<DATE> 2004/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yedek kalbini' yanında taşıyor 
</HEADLINE>
<TEXT>

   BİVAD adlı yapay kalp sayesinde nakil bekleyen hastalar, günlük hayatlarını sürdürebiliyor, hatta araç bile kullanabiliyor 
      DIŞ HABERLER SERVİSİ 
   
   ABD'de kalp nakli için organ bekleyen hastalar, kısaca BİVAD denilen yapay kalplerle evlerinde günlük faaliyetlerini sürdürebiliyor. 
   Bu türden 8. hasta olan Michael King, dün Inova Fairfax Hastanesi'nden taburcu edildi. Ailesiyle olmasının yanı sıra yürüyüş ve egzersiz de yapabilecek King, acil durumlarda arabasını dahi kullanabilecek. 
   ABD Federal Gıda ve İlaç İdaresi FDA tarafından önceki gün onaylanan yapay kalpler sayesinde hastalar hastane ortamında kalp naklini beklemek zorunda kalmıyor. 
   Sistem, kalbe bağlanan hortumlardan vücuttaki kanın bir tür torbaya dolmasını sağlıyor. Torbanın dolduğunu algılayan sensörler kompresörü devreye sokuyor ve kanı vücuda pompalıyor. Hastanın kalbi bu sürece hiçbir katkı yapmıyor, sadece kanın içinden geçtiği bir kanal olarak işlev görüyor. 
   Yaklaşık 100 bin dolara yaklaşık 133 milyar lira mal olan yapay kalp yerleştirilen hastalara evlerine gitmeden önce, cihazların kullanımına ilişkin eğitim veriliyor. 
   
   
   
</TEXT>
</DOC>
