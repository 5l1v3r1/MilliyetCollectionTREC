<DOC>
<DOCNO> 200920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sonspo31.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma koruması eşliğinde antrenman... 
</HEADLINE>
<TEXT>

     Bursaspor, hafta sonu sahasında yapacağı Diyarbakırspor maçının hazırlıklarını, jandarma koruması eşliğinde sürdürdü. 
     Taraftarların, Çaykur Rizespor yenilgisini protesto etmek için gelebileceği düşüncesiyle, Vakıfköy Orhan Özselek Sosyal Tesisleri çevresinde konuşlanan jandarma, tesislere giden diğer yollarda da önlem aldı. 
     Geçen hafta Çaykur Rizepor maçı öncesi tesislere gizlice giren bir grup taraftar, futbolcları protesto etmişti. 
     
     ANTRENMAN 
     Bursaspor, Diyarbakırspor maçı için iki ayrı çalışma yaptı. 
     Öğle saatlerinde, yedek oyunculardan kurulu kadro, Üçüncü Futbol Ligi'nde mücadele eden OYAK Renault ile bir hazırlık maçı yaptı. 
     Vakıfköy Orhan Özselek Sosyal Tesisleri'nde oynanan maçtan 5-3 galip ayrılan yeşil-beyazlı takımın gollerini, Sertan 2 , Mehmet Al, Tayfun ve Ömer atarken, OYAK Renault'un golleri Fatih Koyugölge 2 ve Onur'dan geldi. 
     As oyuncuların yer aldığı diğer grubun antrenmanı ise ısınma koşularıyla başladı. Teknik Direktör Ümit Kayıhan, ikinci bölümde takımı 3 gruba ayırdı. Gruplar, minyatür sahada çift kale maç yaptı. 
     Tüm futbolcuların katıldığı antrenman, yarı sahada çift kale maçla sona erdi. 
     Bursaspor, Diyarbakırspor maçının hazırlıklarına yarın, basına ve taraftarlara kapalı olarak taktik ağırlıklı antrenmanla devam edecek. 
     
</TEXT>
</DOC>
