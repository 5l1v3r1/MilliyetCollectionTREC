<DOC>
<DOCNO> 200477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/guncel/agun.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'de Türklerin gittiği o okuldaydık 
</HEADLINE>
<TEXT>

   Türkiye'den giden bazı gençlerin eğitim aldığı Şam'daki Ebun Nur İslam Merkezi, ilkokuldan yüksek lisans eğitimine kadar her kademede eğitim olanağı sunuyor 
      Pınar Aktaş 
   
   Milliyet, İstanbul'daki patlamalarla bağlantısı olduğu gerekçesiyle Suriye'den iade edilen ve savcılıkça serbest bırakılan 20 kişiden bazılarının okuduğu Şam'daki Ebun Nur İslam Merkezi'ne gitti. 
   Ebun Nur, Şam Havaalanı'ndan yaklaşık 30 kilometre uzaklıkta. Türkiye'den gelen öğrenciler için hava veya karayolu seçenek olarak gösteriliyor. 
   Bünyesinde hazırlık kursları, ilkokul ve ortaokul eğitimi, Arapça öğrenimi için hazırlık okulu, enstitü, Şeyh Emin Kuftaru Kuran Kursu, İslami İlimleri Dışarıdan Bitirme Bölümü, kız ve erkek öğrencilerin ayrı ayrı eğitim gördüğü İslami Davet ve Usul ed - Din fakültelerinin yanı sıra Tefsir ve Kuran İlimleri, Fıkhul Mukaran Kıyaslamalı fıkıh ve İslami İlimler Yüksek Lisans bölümleri bulunuyor. 
   
   Pasaportlar teslim ediliyor 
   Ebun Nur'da okumak için külliyenin koyduğu bazı kurallar bulunuyor. Öğrencilere "Suriye Arap Cumhuriyeti - Evkaf Bakanlığı - Din Eğitim Müdürlüğü, İrşat ve Davet Kursu - Ebun Nur İslam Merkezi" başlığı altında bir yazılı taahhüt imzalatılıyor. Her kurs için ayrı şartlar aranıyor. Arapça eğitimi için taahhütler arasında İslam emir ve yasaklarına uymak, hedefin sadece İslami ilimleri öğrenmek olması, evli olmamak, eğitim sezonu boyunca Suriye dışına çıkmamak var. 
   Ayrıca öğrencilerden iç tüzüğe uymaları, gerekli İslami kıyafete riayet etmeleri ve okula girişten hemen sonra pasaportlarını okula teslim etmeleri isteniyor. Eğer öğrenci Arapça temel eğitim kursunda ilk yıl yüzde 80 başarılı olursa eğitim, yeme ve yatma ücretlerini ödemekten muaf tutuluyor. Okul öğrencilerin davranışlarını takip edip beğenmediği öğrenciyi geri gönderebiliyor. 
   
   İslam'ı iyi öğrenmek için 
   Ebun Nur İslam Merkezi'ndeki yabancı öğrenciler okulu ve eğitimi anlattı. Suriye ile Türkiye sınırındaki İtlib kentinden küçük bir köyden Ebun Nur'a okumaya gelen Roukaia Moubark 23 , bir yıldır din eğitimi alıyor. İslam'ı bu okulda iyi öğreneceğini düşündüğü için Ebun Nur'u tercih ettiğini söyleyen Moubark, eğitim için yıllık 60 dolar ödediğini, kitapları için 60 dolar harcadığını ve arkadaşlarıyla beraber bir evde kaldığını anlattı. 
   Okulda İngiltere, Fransa, Lübnan, Türkiye, Çin gibi ülkelerden birçok öğrenci bulunduğunu ve aylığı 10 dolardan az olan okul yatakhanesinde kaldıklarını söyledi. 
   Türk öğrencilerden birkaçıyla tanıştığını ancak samimiyetinin olmadığını anlatan Moubark, çok küçük yaşta çocukların da okulda İslami eğitim aldığını söyledi. 
   Pardösü ve türbandan oluşan kıyafetinin şeriata uygun olup olmadığını sorduğumuz Moubark, "İslam kalpten bir inançtır. Ne giyindiğiniz önemli değildir. Ama kıyafet de İslam'ı gösterir. Bu konuda okuldan bize herhangi bir baskı yapılmıyor. Çin'den gelen iki kız var. H l kapanmadılar. İngiliz arkadaşlarım ise kapanmayı tercih etti" dedi. 
   
   Şeyh ailesi kurdu    Ebun Nur, Şam'da Rukneddin semtinde bulunuyor. Merkezin yöneciliğini Şeyh Ahmet Kuftaru'nun oğlu Şeyh Salah Kuftaru yapıyor. Birinci katta davet ve irşat kursu, erkek öğrencileri için eğitim, akşamları ise yine erkek öğrenciler için dini eğitim veren fakülte olarak kullanılıyor. İkinci katta ise kız öğrenciler eğitim görüyor. Akşam saatlerinde İslami Davet Fakültesi ile Usulud Din Fakültesi kız bölümü eğitimi ile diplom şer - i kız şeriat diploması bölümü bulunuyor. Üçüncü katta 2 bin 480 metrekarelik cami namazg hı yer alıyor. Dördüncü ve beşinci katlarda da iki ayrı cami namazg hı olarak kullanılıyor. 
   
   
   
</TEXT>
</DOC>
