<DOC>
<DOCNO> 221376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/dunya/dun03.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyatlara Türk güvenlik danışmanı 
</HEADLINE>
<TEXT>

   ATİNA Milliyet 

   
   YUNANİSTAN'DA ağustosta yapılacak olimpiyat oyunlarının güvenlik boyutuyla ilgili olarak Türk danışmanlar devreye sokuluyor. Güvenlik sorununa büyük önem veren Yunanistan, bunun için 650 milyon euro'luk bir bütçe ayırmış durumda. Bu kapsamda, aralarında Türkiye'nin de bulunduğu 9 ülkeden uzmanların yer alacağı bir danışmanlar heyeti oluşturuldu. Heyette, teröre karşı mücadelede deneyimli Türkiye'den uzmanların yanı sıra İngiltere, ABD, İsrail, Rusya, Avustralya, Almanya, Fransa ve İspanya'dan yetkililer bulunacak. Bu arada, olimpiyatlara yönelik olası terörist saldırılar karşısında hazırlıkları üst düzeye çıkarmak amacıyla dün Girit'ten başkent Atina'ya kadar bölgeyi kapsayan alanda büyük bir güvenlik tatbikatı başlatıldı. "Herkül'ün Kalkanı" adını taşıyan çok gizli tatbikatta 2 bin Yunanlı güvenlik görevlisi yer alıyor, yüzlerce Amerikalı subay da komuta - kontrol düzeyinde katkıda bulunuyor. 
   
   
   
</TEXT>
</DOC>
