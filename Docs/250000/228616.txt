<DOC>
<DOCNO> 228616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/05/son/sondun41.html </URL>
<DATE> 2004/04/05/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
İspanya'da banka soyguncusu 5 rehineyi serbest bıraktı 
</HEADLINE>
<TEXT>

     İspanya'nın doğusundaki Alicante kentinde, silahlı olduğu belirtilen bir kişinin, soymak için girdiği bankada rehin tuttuğu 8 kişiden 5'ini serbest bıraktığı bildirildi. 
     Olay yerinde bulunan Reuters muhabiri, alkol ve uyuşturucu madde isteyen soyguncunun, 3'ü kadın 5 rehineyi serbest bıraktığını söyledi. 
     Polis sözcüsü, ''soyguncuyla rehineleri serbest bırakması ve teslim olması için anlaşmaya çalıştıklarını'' belirtti. 
     Soyguncu olduğu belirtilen kişi, İspanyol televizyon kanalı Telecinco'da yayımlanan telefon konuşmasında ''Polise gerçekten kızgınım. Uzun zamandır buradayız ve bu masum insanları serbest bırakmak istiyorum, ama polis bana istediklerimi vermeyecek'' dedi. 
     Alicante'nin güneyinde bulunan bankayı kordon altına alan 40 kadar polisin, 3 kişiyi halen rehin tutan kişiyi ikna etmeye çalıştığı belirtildi. 
     Görgü tanıkları, 6 kişilik bir polis grubunun bankanın hemen yanındaki binaya girdiğini kaydetti. 
     Soyguncunun tabancası ve üzerinde el bombası olduğu sanılıyor. 
     
</TEXT>
</DOC>
