<DOC>
<DOCNO> 201083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun07.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Munch'un "Çığlığı"nda gök neden kızıl 
</HEADLINE>
<TEXT>

     Norveç'in izlenimci ve sonradan dışavurumcu büyük ressamı Edward Munch'un 1863-1944 , çağın insanının ruhsal acılarının simgesi olan ''Çığlık'' resmi neden lavların parlak kızılını ışıldar Bu sorunun yanıtı, gökbilimcilerden 110 yıl sonra geldi. 
     Teksas Eyalet Üniversitesi öğretim üyesi Prof. Dr. Donald Olson ve meslektaşları, Endonezya'nın Krakatoa Yanardağı'nın neredeyse tüm dünyayı aydınlatan muazzam indifasının Munch'a büyük esin verdiğini, yağlıboya resmin, tümüyle üstadın hayal gücüne dayanmadığını aktarıyorlar. 
     1883'teki Krakatoa püskürmesi, yeryüzünde insan soyunun kaydedebildiği en muazzam yanardağ patlamalarından biriydi. Öyle ki, yerkürenin öbür yarısında semalar geceleri onun atmosfere püskürttüğü yanan küllerle aylar boyu kızıl alacakaranlıklara gömülüyordu. 
     Sky and Telescope dergisinde yayımlanan gökbilimcilerin açıklamasına göre, Munch'un 1893'te, yani Krakatoa'nın püskürmesinden 10 yıl sonra yaptığı ve bugün Oslo Ulusal Galeri'de sergilenen başyapıtı, temel ilhamını, Kasım 1883'den Şubat 1884'e dek, ''20 bin km öteden'' dünyanın öteki ucundan gelen yanardağ fışkırmasının Avrupa ve Norveç'in semalarını geceler boyu kızıllara garketmesinden alıyordu. 
     Önce annesini ve ardından da iki kardeşini ve babasını kaybeden Munch, veremi, ölümü, ''Hasta Çocuk'' 1886, Ulusal Galeri, Oslo , ''Ölüm Odası'' 1892, Munch Müzesi, Oslo , ''Ölüm Döşeği'' 1895, Rasmus Meyers Koleksiyonu, Bergen ve ''Ölü Anne'' 1899, Sanat Salonu, Bremen resimlerinde nakletti. 
     -O YERDE- Prof. Olson, tespitlerini doğrulamak için Norveç'in başkenti Oslo'ya yaptıkları dolaşmanın heyecanını şu cümleyle anlattı 
     ''Munch'un Krakatoa ışıklarını arkadaşlarıyla sokakta yürürken gördüğü dönemeci dolandık ve 120 yıl önce, resmi yapışından 10 yıl önce güneybatıdan, dünyanın öte yarısından gece semadan gelen kızıl ışıltıya baktığı tam noktayı belirlemiştik.'' 
     
</TEXT>
</DOC>
