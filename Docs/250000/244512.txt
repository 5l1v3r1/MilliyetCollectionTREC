<DOC>
<DOCNO> 244512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo18.html </URL>
<DATE> 2004/06/01/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
A. Sebatspor 4 veya 5 oyuncu alarak transferi kapatacağız... 
</HEADLINE>
<TEXT>

     Akçaabat Sebatspor, dış transferde 4 veya 5 oyuncuyu kadrosuna katmayı amaçlıyor. 
     Kulüp Başkan Yardımcısı Baki Eyüboğlu, AA muhabirine yaptığı açıklamada, iç transferde bir sorun yaşamadıklarını ve tüm oyuncularla sözleşme imzalayacaklarını söyledi. 
     En son kaptanları Erman Özgür'le prensipte anlaştıklarını belirten Eyüboğlu, ''İç transferde istediğimiz oyuncular kalıyor. Dış transferde 4 veya 5 oyuncu alacağız'' dedi. 
     Metin Aktaş'ın takımdan ayrılmasıyla kaleci gereksini doğduğunu kaydeden Eyüboğlu, Milosevski ve Saido'nun transferlerini gerçekleştirmeye çalıştıklarını belirtti. 
     
     GİDECEK OYUNCULAR BELLİ OLUYOR 
     Bu arada Akçaabat Sebatspor'dan ayrılacak oyuncuların da belirlemeye başlandığı bildirildi. 
     Teknik Direktör Mehmet Birinci, yabancı oyuncular Osie, Sumiala ve Marek ile Macit, İbrahim Parlayan ve Yasin'in gönderilecek oyuncular arasında yer aldığını söyledi. 
     Birinci, Metin Aktaş'ın da takımdan ayrılacağını ve 1-2 oyuncuyu daha gönderilebileceklerini kaydetti. 
     Öte yandan, Akçaabat Sebatspor yarın Bolu'da, 14 Haziran'da ise Gerede Dorukkaya'da kampa girecek. Kırmızı-beyazlıların dönüş programı ise TSYD Trabzon Şubesi Kupası'na göre yapılacak. 
     
</TEXT>
</DOC>
