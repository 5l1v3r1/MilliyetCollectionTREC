<DOC>
<DOCNO> 243952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sondun23.html </URL>
<DATE> 2004/05/30/ </DATE>
<TIME> 20.23 </TIME>
<AUTHOR>  </AUTHOR>
<HEADLINE>
Bağdat'ta, sivil araçlara saldırı... 
</HEADLINE>
<TEXT>

     Irak'ın başkenti Bağdat'ın batısında, silahlı kişilerin, iki sivil araca ateş açtıkları bildirildi. 
     Polis, saldırıda ölenler olduğunu bildirdi. 
     Bölgedeki Reuters muhabirleri, ateşe maruz kalan 2 aracın çarpıştığını ve olay yerinde 2 cesedin bulunduğunu kaydettiler. 
     
     SALDIRIDA 2 KİŞİ ÖLDÜRÜLDÜ, 3 KİŞİ KAÇIRILDI 

     Irak'ın başkenti Bağdat'ta, sivil araçlara açılan ateşte 2 kişinin öldüğü, 3 kişinin de kaçırıldığı bildirildi. 
     Görgü tanıkları ve polisin verdiği bilgiye göre, saldırganlar, yabancı müteahhitlerin kullandığı türden 3 araca ateş açtı. Saldırıda, Batılı oldukları tahmin edilen 2 kişi öldü. 
     Saldırganların, araçlardan sürükleyerek çıkardıkları 3 kişiyi de kaçırdıkları belirtildi. 
     Saldırıdan sonra bölge sakinlerinin 2 aracı ateşe verdiği ve polisle aralarında çatışma çıktığı bildirildi. 
     
</TEXT>
</DOC>
