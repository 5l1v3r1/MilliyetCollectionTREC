<DOC>
<DOCNO> 229414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/son/sontur38.html </URL>
<DATE> 2004/04/07/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
İşadamı Ayan'ın otomobili terk edilmiş halde bulundu... 
</HEADLINE>
<TEXT>

     Pelit Pastaneleri'nin sahibi Selahattin Ayan'ın içinde yüklü miktarda para ve değerli evrakla birlikte dün akşam Şişli'den çalınan otomobili, Avcılar'da terk edilmiş halde bulundu. 
     İstanbul Polisi'nin gece boyunca bulmak için çaba harcadığı 34 PP 300 plakalı Mercedes marka otomobilin, Avcılar'da boş bir alanda terk edildiği belirlendi. 
     Bunun üzerine olay yerine giden polislerce muhafaza altına alınan otomobilde yapılan ilk incelemelerde, çalınan para ve evraka rastlanmadı. 
     Otomobil, teknik incelemeden geçirilmek üzere Gayrettepe'deki Asayiş Şube Müdürlüğü'ne getirildi. 
     Bu arada, otomobili 3 kişi tarafından çalınan Selahattin Ayan da Şişli Polis Merkezi'ne giderek, konuya ilişkin ifade verdi. 
     Polis yetkilileri, olayın gasp değil, hırsızlık olarak görüldüğünü belirterek, konuya ilişkin çalışmaların sürdürüldüğünü kaydettiler. 
     
</TEXT>
</DOC>
