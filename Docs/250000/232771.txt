<DOC>
<DOCNO> 232771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun60.html </URL>
<DATE> 2004/04/19/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Annan, Kıbrıs'ta görev yapacak yeni Bm gücü için izni imzaladı 
</HEADLINE>
<TEXT>

     BM Genel Sekreteri Kofi Annan'ın, BM Güvenlik Konseyi'nin talebi ve 31 Mart'ta son hali verilen plan çerçevesinde silahlanması yasaklanan Kıbrıs'ta görev alacak yeni BM Operasyon Gücü için gerekli yetki iznini onayladığı kaydedildi. 
     BM Güvenlik Konseyi tarafından talep edilen bu karar çerçevesinde kurulacak görev gücünün referandum sonrasında anlaşmanın herhangi bir sebeple uygulamaya girmemesi ya da ertelenmesi durumunda da bir olasılık ordusu olarak görev yapacağı kaydedildi. 
     BM Genel Sekreteri Kofi Annan'ın Sözcüsü Fred Eckhard tarafından yapılan açıklamaya göre, Kıbrıs'ta görev yapacak yeni BM Operasyon Gücü'nün yetki alanında, diğer bazı görevlerin yanısıra, tarafların askerlerini çekmesi, yerel askeri güçlerin dağıtılması ve polis faaliyetlerinin durdurulması gibi eylemlerin Annan Planı'na uygun olarak yapılıp yapılmadığını izlemek ve onaylamak da bulunacak. 
     2 bin 500 kişiden oluşacak bu gücün tüm Ada'da hareket özgürlüğünün olacağı kaydedilirken, yerel ya da uluslararası kişilerden oluşacak önemli miktarda da sivil personelin bu güç kapsamında çalışacağı kaydedildi. 
     
</TEXT>
</DOC>
