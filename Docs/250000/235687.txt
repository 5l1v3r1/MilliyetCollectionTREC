<DOC>
<DOCNO> 235687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sontur37.html </URL>
<DATE> 2004/04/28/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Cem Sabancı toprağa verildi... 
</HEADLINE>
<TEXT>

     Vatani görevini yaptığı Burdur'da geçirdiği kalp krizi sonrası vefat eden Cem Sabancı'nın 23 naaşı toprağa verildi. 
     Cem Sabancı'nın babası Sabancı Holding'in kurucusu Hacı Ömer Sabancı'nın kardeşi Hacı Mehmet Sabancı'nın oğlu Kaya Sabancı ve annesi Aynur Sabancı ile diğer aile üyeleri Teşvikiye Cami'nde taziyeleri kabul ettiler. 
     Aynur Sabancı, taziyeleri kabulü sırasında oğlunu yetersiz tedavi nedeniyle kaybettiklerini öne sürerek, bunu kabullenemediğini söyledi. 
     Türk bayrağı ve Beşiktaş bayrağına sarılı tabutun başında askerler de nöbet tuttu. 
     Cenazede, Cem Sabancı'nın fotoğrafının basılı olduğu t-shirtleri giyen arkadaşları kılınan namazın ardından gözyaşları içinde bir süre tabutu taşıdılar. 
     Cem Sabancı'nın naaşı kılınan cenaze namazının ardından Edirnekapı'da bulunan aile kabristanına defnedildi. 
     Cenaze törenine, Şevket Sabancı, Güler Sabancı, Tansu ve Özer Çiller çifti, Kadir Has, Jak Kamhi, Zeynel Abidin Erdem, Adnan Şenses gibi isimlerin bulunduğu sanat, iş ve spor dünyasından pek çok kişi katıldı. 
     
</TEXT>
</DOC>
