<DOC>
<DOCNO> 241208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/19/son/sonspo17.html </URL>
<DATE> 2004/05/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Kutlualp Alex'le ilglili spekülatif haberler Fenerbahçe'ye zarar veriyor 
</HEADLINE>
<TEXT>

     Transfer çalışmalarını sürdüren Fenerbahçe'nin kulüp asbaşkanı ve dışilişkiler sorumlusu Hakan Bilal Kutlualp, Brezilyalı Alex ile anlaştıkları şeklindeki haberlere tepki gösterdi. 
     Kutlualp, AA muhabirine yaptığı açıklamada, bu tür spekülatif haberlerin Fenerbahçe'ye zarar verdiğini ifade ederek, ''Alex ve diğer oyuncularla ilgili transfer çalışmalarımız devam ediyor. Alex Fener'de şeklindeki haberler kulübe zarar veriyor'' dedi. 
     Özellikle Alex konusunda bugüne kadar böyle çok haber yapıldığını vurgulayan Hakan Bilal Kutlualp, ''Ben Brezilya'dayken Malatyaspor maçına Alex ile geleceğimizi yazdılar. Böyle bir şey olmadı. Bunu yazan sevgili kardeşlerimiz üzüntü duymuyorlar mı Herhangi bir oyuncu transfer edersek, bunu önce resmi internet sitemizde ve televizyonumuzda duyururuz'' diye konuştu. 
     Alex'in kulübü Cruzerio'nun 30 Haziran'da sözleşmesi sona eren Brezilyalı oyuncuyla 1 yıllık yeni anlaşma imzalayıp, Fenerbahçe'den para koparmak istediği şeklindeki haberlerle ilgili de Kutlualp, ''Fenerbahçe'de yöneticilerin hepsi değerli ve iş tecrübeleri olan insanlar, böyle oyunlara gelmez'' dedi. 
     Hakan Bilal Kutlualp, Hırvat futbolcu Tomas konusunda ise henüz bir karar verilmediğini belirterek, ''Tomas sevdiğimiz bir oyuncu. Şu anda yabancı sayısının ne olacağı belli değil. Bu konu önümüzdeki günlerde belli olacak'' diye konuştu. 
     
</TEXT>
</DOC>
