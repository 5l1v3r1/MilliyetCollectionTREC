<DOC>
<DOCNO> 241525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/astro/index.html </URL>
<DATE> 2004/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal açıdan canlı bir gün 
</HEADLINE>
<TEXT>


İkizler burcundaki Ay, gün boyunca renkli, canlı bir atmosfere işaret ediyor. Özellikle akşam saatlerinde sohbet, toplantılar ve arkadaşlıklar açısından pozitif enerjiler söz konusu. Koç'lar için hareketli ve akıcı bir gün. Çok sayıda konuşma ve iletişim konuları onlara iyimserlik katabilir. Boğa'lar parasal konularda orijinal düşünceler geliştirerek yeni kazançlar elde edebilir. Beklenmedik fırsatları değerlendirmek onların yararına olacaktır. İkizler için enerjilerini olumlu kullanabilecekleri bir gün. Kişisel girişimleri bir çok konuda başarıyı da getirecek. Duygularını ifade etmekten mutlular. Yengeç'ler kendilerini toparlamalı. Pek çok konuda gerçekçi olmak onlara yarar sağlayabilir. Aksi halde bazı kayıplar yaşamaları olası. Aslan'lar yeni düşünceler ve planlarla dolu. Düşüncelerini çok rahat ortaya koyabilir ve dostlardan yardım alabilirler. Başak'lar son derece hevesli ve kararlı olacaklar. Onları öne çıkaracak fırsatlar ortaya çıkabilir. Kariyerleriyle ilgili kararları ön planda olmalı. 
Terazi'ler pozitif enerjiler altındalar. Onlar için hızlı ve verimli bir gün olabilir. İş hayatında fazla iddialı olmaktan kaçınmaları gerekir. Akrep'ler duygularının esiri olmamalı. Dikkatlerini daha çok ortaklaşa konulara vermeliler. Duygusal olarak kendilerini ifade edememek onları yorabilir. Yay'lar yakın ilişkilerden yana şanslılar. Olaylar karşısında yapıcı oldukları sürece başarılı olacaklar. Oğlak'lar günlük işlerini iyi organize edebilirler. Sağlık konusunda ilerleme kaydetmek mümkün. İş ortamında uyumdan yanalar. Kova'lar keyifli bir gündeler. Duygusal olarak kendilerini kolay ifade edebilirler. Aşk hayatında hareketlilik var. Balık'lar için günlük işlerini ve evle ilgili konuları halledebilecekleri bir gün. Çabuk hareket etmek onlar için çok kolay. 




</TEXT>
</DOC>
