<DOC>
<DOCNO> 216719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sondun02.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman, Lenny Krevitz'e geri döndü... 
</HEADLINE>
<TEXT>

     Oscarlı ünlü yıldız Nicole Kidman, nişanlandığı ve yılbaşında yollarını ayırdığı ünlü şarkıcı Lenny Kravitz ile Florida'da tatil yaparken görüntülendi. 
     Internetteki ''imdb'' sitesindeki habere göre, geçen hafta çok sayıda görgü tanığının önünde elele tatil yaparken görüldü. 
     Yanlarında Kravitz'in eski eşi oyuncu Lisa Bonet ve aktris Marisa Tomei'nin de bulunduğu mini tatilde gece kulüplerini gezen Kravitz ile Kidman'ın çok neşeli oldukları gözlendi. 
     Kidman'ın yakın bir arkadaşı, ayrılığın ünlü çifte yaramadığını ifade ederek, ''Yılbaşı tatilini ayrı ayrı geçiren Lenny ve Nicole birbirlerini özlediklerini farkettiler'' açıklamasında bulundu. 
     Birkaç ay birlikte olduktan sonra nişanlanan Kidman ile Kravitz, yeni yıl arefesinde yollarını ayırmıştı. Kidman'dan ayrıldıktan sonra Michelle Rodriguez ve Brezilyalı oyuncu Isis Arruda ile görüntülenen Kravitz, bir süredir yalnız görülüyordu. 
     Nicole Kidman ile Lenny Kravitz, gece kulüplerinde görüntülendikten sonra Kidman'ın eski eşi Tom Cruise, bir televizyon programında çiftin birlikte olduğunu açıklamıştı. Cruise'un bu açıklamalarına sinirlendiğini ifade eden Kidman, bir süre sonra Kravitz ile ayrıldığını ilan etmişti. 
     
</TEXT>
</DOC>
