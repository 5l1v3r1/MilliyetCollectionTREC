<DOC>
<DOCNO> 233455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sondun65.html </URL>
<DATE> 2004/04/21/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
Güvenlik konseyi Kıbrıs toplantısı 22 00'a ertelndi 
</HEADLINE>
<TEXT>

     BM Güvenlik Konseyi Kıbrıs konusundaki karar tasarısını oylayacağı oturumunu TSİ 22.00'ye erteledi. 
     Konsey üyelerinin bu saate kadar tasarı taslağı üzerindeki konsültasyonlarını kendi aralarında sürdürecekleri belirtildi. Diplomatik kaynaklar, karar tasarısının dili üzerinde uzlaşmaya varılmak üzere olduğunu belirterek, tasarının büyük olasılıkla 22.00'deki oturumda oylanıp kabul edilebileceğini kaydettiler. 
     
     TSK muaf 
     BM kaynakları, karar tasarısının silah ambargolarının uygulanmasında başvurulan BM Sözleşmesi'nin 7. bölümüne atıf yaptığını ve bunun teknik bir zorunluluk olduğunu kaydederken, atıf yapılan 7. bölümün Türk Silahlı Kuvvetleri'ne muafiyet getirmesinin de sevindirici olduğunu vurguluyorlar. 
     Aslında 7. bölümün özellikle 1960 döneminde Ada'ya kaçak silah sokan Rumlar için sıkıntı yaratması gerektiğini kaydeden BM diplomatik kaynakları, Kıbrıs'a S-300 füzelerini ve diğer silahları getirenlerin Rum tarafı olduğunun da unutulmaması gerektiğini belirtiyorlar. 
     Tasarıda, BM Sözleşmesi'nin 7. maddesine atıf yapılmasının ayrıca BM Genel Sekreteri'nin talebi olduğu da kaydediliyor. 
     
</TEXT>
</DOC>
