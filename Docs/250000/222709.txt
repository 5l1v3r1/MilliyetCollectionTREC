<DOC>
<DOCNO> 222709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sondun16.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz bakanın kızı, paraşüt kazasında öldü 
</HEADLINE>
<TEXT>

     İngiliz hükümetinin Avrupa ile ilişkilerden sorumlu Devlet Bakanı Denis MacShane'nin kızı, Avustralya'da geçirdiği paraşüt kazasında öldü. 
     MacShane ve ünlü haber spikeri eski eşi Carol Barnes'in kızı 24 yaşındaki Clare'in 5 bin metre yükseklikten kendisini bıraktıktan sonra paraşütünün açılmaması sonucu öldüğü açıklandı. 
     Melbourne'daki kazanın ardından açıklama yapan Carol Barnes ve Denis MacShane, kızlarının kendisini boşluğa bırakmadan önce Melbourne'da yaşamını paylaştığı erkek arkadaşını öptüğünü ve bunun da veda haline geldiğini bildirdi. 
     Devlet Bakanlığı tarafından aile adına yapılan açıklamada da ''Kızımız Clare yaşadığı gibi öldü. Sporun verdiği heyecanı hissederek ve yaşamın kıyılarında gezerek yaşadı ve aynı şekilde de yaşamı sona erdi'' denildi. 

     
</TEXT>
</DOC>
