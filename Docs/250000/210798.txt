<DOC>
<DOCNO> 210798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/spor/spo04.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon savunmasız 
</HEADLINE>
<TEXT>

   Bordo - Mavililer'de Konya maçı öncesi defans bölgesindeki Tayfun, Erdinç, D'Haene, Mehmet Kahraman ve Volkan'ın eksikliği can sıktı 
   
   K bustan kurtulamadı 
   KONYASPOR maçının hazırlıklarını sürdüren Trabzonspor'da, savunmada sakat ve cezalı oyuncuların artması Teknik Direktör Turgay Semercioğlu'nu güç durumda bıraktı. Tayfun'un ayağının kırılması, Erdinç'in cezalı olması, D'Haene'nin hafta içindeki çalışmada sakatlanması, Mehmet Kahraman'ın h l iyileşememesi, yeni transfer edilen Volkan'ın da idman eksiğinin bulunması sıkıntı yarattı. 
   
   'En büyük handikap' 
   TURGAY Semercioğlu, Kulüp Doktoru Mesut Çelebi ile görüşerek, sakat ve hasta oyuncuların durumu hakkında bilgi aldı. Genç teknik adamın, "D'Haene'yi mutlaka hazırlayın" talimatını verdiği bildirildi. Bazı aksiliklerle karşılaştıklarını belirten Trabzonspor'un hocası, "Savunmadaki eksikler en büyük handikapımız. Konya maçına kadar sorunların en aza inmesini umut ediyoruz" dedi. 
   
   Pusuya yattılar    TRABZONSPOR, Konyaspor maçının hazırlıklarını dün yaptığı tek çalışmayla sürdürdü. Basına kapalı olarak yapılan idman sonrası Bordo - Mavili futbolcular tesislerde kampa alındı. Turgay Semercioğlu, Konyaspor'un teknik heyet konusunda kan değişikliğine gittiğini hatırlatıp, oyuncularına uyarılarda bulundu. 
   
   Paar'da sorun tazminat    KARADENİZ ekibinin sakatlığı nedeniyle sözleşmesini feshetmek istediği Belçikalı Van de Paar'la ilgili problemin tazminattan kaynaklandığı öğrenildi. Bu oyuncunun menajeri ile görüşen yönetim, mukavelenin fesh edilmesi halinde verilecek olan 200 bin Euro tazminat yerine 50 - 60 bin Euro ödeme yaparak sorunu çözmek istiyor. 
   
   
</TEXT>
</DOC>
