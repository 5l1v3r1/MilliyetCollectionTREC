<DOC>
<DOCNO> 229022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo15.html </URL>
<DATE> 2004/04/06/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yıldırım G.Saray-Beşiktaş derbisi tarihe kara bir leke olarak geçecek 
</HEADLINE>
<TEXT>

     Fenerbahçe Kulübü Başkanı Aziz Yıldırım, Galatasaray-Beşiktaş derbisinin yaşanan hakem hataları nedeniyle Türk spor tarihine kara bir leke olarak geçeceğini söyledi. 
     Aziz Yıldırım, Fenerbahçe Burnu'ndaki kulüp binasında düzenlediği basın toplantısında, hakem Ali Aydın'ın derbi maçta hatalar yaptığını belirterek, ''Hakem hata yapmıştır, hata olabilir ama arkasında kasıt varsa bu tehlikelidir. 6 yıldır adaletten söz ediyorum ve herkes için bütün kulüpler için adalet istiyoruz. Ancak derbi maçtan sonra yeni bir noktaya geldik. Ali Aydın'ın yaptığı hatalar bizi şüpheye itmiştir. Bu hatalar sonucunda da hem Fenerbahçe, hem Trabzonspor hem de Galatasaray kulüpleri mağdur olmuştur. Pazar gecesi Türk spor tarihine kara bir leke olarak geçecektir. Maalesef yetkililer çıkıp açıklama yapmaktan kaçınıyor. Artık o maçtan sonra son 6 haftanın nasıl geçeceği konusunda endişeler taşıyoruz'' diye konuştu. 
     

     
</TEXT>
</DOC>
