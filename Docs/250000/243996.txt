<DOC>
<DOCNO> 243996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/30/son/sonspo12.html </URL>
<DATE> 2004/05/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
NBA... Timberwolves, Lakers'ı 98-96 yenerek durumu 3-2 yaptı... 
</HEADLINE>
<TEXT>

     ABD Profesyonel Basketbol Ligi'nde NBA Batı Konferansı play-off final serisinin 5. maçında Minnesota Timberwolves, kendi sahasında Los Angeles Lakers'ı 98-96 yenerek seride durumu 3-2'ye getirdi. 
     Minnesota Timberwolves'de gecenin yıldızı ''yılın en değerli oyuncusu'' seçilen Kevin Garnett oldu. Karşılaşmada 30 sayı, 19 ribaunt ve 4 asistlik performans sergileyen Garnett, galibiyetin mimarı oldu. 
     Timberwolves'de karşılaşmayı 28 sayı, 4 ribaunt ve 5 asistle tamamlayan Latrell Sprewell ile 14 sayı, 3 ribaunt ve 1 asistle oynayan Fred Hoiberg, gecenin dikkati çeken diğer oyuncuları olarak göze çarptı. 
     Los Angeles Lakers'da ise Kobe Bryant'ın 23 sayı, 6 ribaunt ve 7 asisti takımına galibiyeti getirmeye yetmezken, Shaquille O'Neal'ın 17 sayı, 13 ribaunt, 4 blok, Karl Malone'un 17 sayı, 9 ribaunt, 3 asist ve Derek Fisher'ın 17 sayı, 4 ribaunt ve 4 asistlik performansları takımlarını yenilmekten kurtaramadı. 
     Ligde yarın sabaha karşı, Doğu Konferansı play-off final serisinde Detroit Pistons-Indiana Pacers karşılaşması yapılacak. Seri, 2-2 eşitlikle devam ediyor. 
     
</TEXT>
</DOC>
