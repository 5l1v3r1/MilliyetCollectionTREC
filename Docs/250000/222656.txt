<DOC>
<DOCNO> 222656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/yasam/yas01.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Da Vinci Şifresi'ne 'çalıntı' suçlaması 
</HEADLINE>
<TEXT>

   Lewis Perdue, 'Da Vinci Şifresi'nin yazarı Dan Brown'ı, hik yelerini çalmakla suçluyor ve dava açmaya hazırlanıyor 
      DIŞ HABERLER SERVİSİ 
   
   Dünyada ve Türkiye'de geçen yılın en çok satan romanı olan ve bu başarısını 2004'ün ilk aylarında da sürdüren 'Da Vinci Şifresi - The Da Vinci Code'un yazarı Dan Brown, fikir hırsızlığıyla suçlanıyor. 
   Brown'a 'telif hakkı ihlali' davası açmaya hazırlanan yazar Lewis Perdue, 'Da Vinci Şifresi' romanında anlatılan öykünün büyük bölümünün, kendisinin 1983'te yazdığı 'Da Vinci Mirası' ve 1985'te yazdığı devam romanı 'Tanrı'nın Kızı'ndan çalıntı olduğunu öne sürüyor. 
   Her 3 romanda da kadın kahraman, kendisini Katolik Kilisesi'nin kadın bir mesih olduğuna ilişkin delilleri gizlemek amacıyla yürüttüğü harek tın ortasında buluyor. ABD'de Adli Dilbilim Enstitüsü Başkanı John Olsson yaptığı incelemede, Purdue'nun iddialarını doğrular nitelikte bulgular elde ederek, bunu raporlaştırdı. 
   Her iki romanda var olan benzerliklerden bazıları şunlar 
   Romanlarda macera, bir sanat uzmanının işyerinde öldürülmesiyle başlıyor. Öldürülen uzmanlar, ölmeden önce kendi kanlarıyla ipucu bırakıyor.Öldürülen uzmanı tanıyan erkek kahraman, cinayetle suçlanıyor.Bırakılan ipucu, erkek ve kadın kahramanı bir tabloya yönlendiriyor.Kadın kahraman, bir Zürih bankasındaki kiralık kasayı açan altın bir anahtara sahip.Romanlarda önemli bir yer tutan Leonardo Da Vinci'nin not defteriyle ilgili iki yazar da aynı yanlışı yapıyor. Da Vinci notlarını arkalı önlü 18 keten k ğıda yazmıştı. Oysa iki yazar da romanlarında Da Vinci'nin not defterinden 'parşömen' diye bahsediyor. 
   
   Mahkemeye sunacak 
   Romanları birbirleriyle karşılaştıran Olsson, şimdiye kadar bu kadar bariz bir fikir hırsızlığı örneği görmediğini söyledi. Olsson, "Romanlar arasında böyle yüzlerce benzerlik var" dedi. İddiayı ortaya atan yazar Purdue, raporun, benzerliklerin sadece yüzde 40'ını içerdiğini vurgulayarak, "Kalanını mahkemeye saklıyorum" dedi. 
   
   
</TEXT>
</DOC>
