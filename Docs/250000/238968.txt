<DOC>
<DOCNO> 238968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/yasam/yas03.html </URL>
<DATE> 2004/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vize için BJK'yi mi kullandı 
</HEADLINE>
<TEXT>


İddia Çakıcı, sahte pasaporta BJK Yönetim Kurulu üyesi kisvesi altında vize aldı... 

ERDAL KILINÇ İstanbul 

Organize suç örgütü lideri olduğu gerekcesiyle mahk m olan ve yurtdışına kaçan Alaattin Çakıcı'nın, sahte fotoğraflı pasaportuna vize almak için, Beşiktaş Spor Kulübü Başkanı Serdar Bilgili imzalı rica yazısıyla İtalya Konsolosluğu'na başvurduğu öne sürüldü. 
İddialara göre, Yargıtay'ın hakkındaki kararı sonrası 'Brutus' adlı yatla Rodos'a kaçan Çakıcı'nın pasaportu alışıyla ilgili şu bilgilere ulaşıldı 
Çakıcı, İbrahim Arı adına düzenlenmiş gerçek pasaportu, Nesim Malki cinayeti sanığı işadamı Erol Evcil aracılığıyla temin etti. Bu pasaporta, Çakıcı'nın fotoğrafı yapıştırıldı ve sıra vize almaya geldi. 

Bilgili Haberim yok 
Bunun için, Beşiktaş Yönetim Kurulu üyesi gibi gösterilen İbrahim Arı'ya 'vize için yardımcı olunmasını rica eden', Başkan Serdar Bilgili imzalı, BJK antetli k ğıda basılı yazı, İtalya Konsolusluğu'na gönderildi. Konsolosluk da, BJK Yönetim Kurulu üyesi sandıkları Arı'ya üç aylık Schengen vizesi verdi. Yeğen Barış Çakıcı için de, Yıldıray Akın adına hazırlanan pasaportla, 'BJK danışmanı' olarak vize müracaatı yapıldığı iddia edildi. 
Konuyla ilgili Bilgili'nin ifadesine başvurulacağı, belgelerdeki imzaların Polis Kriminal Laboratuvarı'nda inceleneceği bildirildi. 
Konuyla ilgili olarak konuştuğumuz Bilgili, iddialar hakkında bilgi sahibi olmadığını söyledi. İbrahim Arı'nın Beşiktaş Yönetim Kurulu üyesi olmadığını da belirten Bilgili, "Ne öyle bir şey var, ne de haberim var. Nereden çıkıyor bilmiyorum. Benim hiç böyle bir şeyden haberim yok" dedi. Bilgili, polisin konu hakkında kendisiyle temasa geçmediğini de belirtti. 

Engin Önceden alınmış vize 
Konuyla ilgili olarak kulübün menajeri Sinan Engin ve seyahat sorumlusu Kerem Eymür'ün de DGM savcılığınca ifadeleri alındı. "Olayla ilgim yok" diyen Engin, vize kolaylığı sağlanması için BJK antetli k ğıtta imzası olduğu iddialarıyla ilgili de, "İmzamızın olduğu kaşeler kullanılmış olabilir. Bir ay önce alınmış bir vize" dedi. 

Çiçek'in yanındaki esrarengiz kadın kim 

Alaattin Çakıcı'nın sağ kolu sabıkalı Adnan Çiçek'in, Menemen yakınlarında yaptığı kaza sırasında yanında bir kadın olduğu öne sürüldü. Sağlık durumu ciddi olan Çiçek'in kaza yaptığında Çakıcı'nın konvoyunda olmadığı, esrarengiz kadının ise kazayı hafif sıyrıklarla atlattıktan sonra izini kaybettirdiği öğrenildi. Kaçmak için İstanbul'dan İzmir'e giden Çakıcı'ya, Çiçek'in cipiyle eskortluk yaptığı iddia edilmişti. 


</TEXT>
</DOC>
