<DOC>
<DOCNO> 205685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/yazar/guclu.html </URL>
<DATE> 2004/12/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK, hükümeti pes ettirdi 
</HEADLINE>
<TEXT>


Milli Eğitim Bakanı Hüseyin Çelik, milyonlarca öğrenci, öğretmen ve velinin dört gözle beklediği konularda önemli açıklamalarda bulundu. Şoke edici gelişme ise hükümetin ÖSS konusunda havlu atması oldu. YÖK yasasına yönelik değişikliğin ileri bir tarihe ertelendiğini belirten Çelik, "Yapılacak değişiklikler 2005 ÖSS'ye yetişmez" dedi. 
Bakan Çelik, öğrenci affı konusunda da YÖK'ün kendilerine zaman kaybettirdiğini dile getirerek, "Yönelttiğimiz sorulara açık cevaplar verilmiyor. Boşuna zaman kaybediyoruz" şeklinde konuştu. 
Üniversiteye giriş sisteminin kesinlikle değişmesi gerektiğini hatırlatan Çelik, "Ama bu konuya ne zaman el atsak kamuoyu ayağa kalkıyor. Oysa herkesin ortak arzusu YÖK yasasının değişmesi yönünde" dedi. Önceki gece Genç Bakış'a konuk olan Çelik, merakla beklenen konularda şu açıklamalarda bulundu 
Tüm liseler önümüzdeki yıldan itibaren 4 yıla çıkıyor. Mevcut öğrenciler bu durumdan etkilenmeyecek.İlköğretim 8'inci sınıf öğrencilerinin tamamı, zorunlu olmasa da OKS'ye Ortaöğretim Kurumları Sınavı girecek. Kolejler ve süper liseler de bu sınava dahil olacak. ÖSS'de olduğu gibi önce puanlar açıklanacak, sonra tercihlere göre yerleştirme yapılacak. Düşük puan alanların klasik liselere devam etmemesi gibi bir uygulama söz konusu olmayacak.Gelecek yıl şubat ve temmuzda iki kez öğretmen alımı yapılacak.İş ve Teknik Eğitim dersi kaldırılmayacak, adı Teknoloji Eğitimi olarak değiştirilecek.Bedava ders kitabı uygulamasına gelecek yıl da devam edilecek.Yabancı dille eğitim, anadolu liselerinin tümünden kaldırılmayacak. Yabancı dil öğretmen kadrosu yeterli olan okullar, şu ana kadar olduğu gibi bir kısım derslerini yabancı dille yapmaya devam edecekler.İngilizce öğretmenleri, pratiklerini artırmaları için hizmet içi eğitime alınacak.2005 yılı içerisinde 60 bin okuldan 40 binine bilgisayar ve internet erişimi sağlanacak.Öğretmenlere bedava laptop verilmeyecek. Ama toptan fiyatının da altında düşük ücretle toplu alım ve düşük faizli banka kredisi için destek sağlanacak.Okullara yapılacak bilgisayar bağışlarına vergi muafiyeti uygulanacak.Teknik öğretmen fazlalığı olduğu için bu alanda yeni atama yapılmayacak.Yakın zamanda öğretmen maaşlarında artış gerçekleşmeyecek. Zorunlu hizmet bölgelerindeki öğretmenler için öngörülen ek tazminat Bakanlar Kurulu'nda bekliyor.Müfredata yönelik değişiklikler gelecek yıl da devam edecek.Günlük harcamalar için okullara bütçe ayrılacak.Yılbaşından itibaren öğrenci bursları, üç ayda bir değil her ay verilecek. 

Öğrenciler tepkili 
Milli Eğitim Bakanı Hüseyin Çelik'in, ÖSS'ye yönelik sınav değişikliğini tarih vermeden ertelemesi tepkilere neden oldu. Öğrenciler, Çelik'e "Türkiye'yi hükümet mi yönetiyor, yoksa YÖK mü Oyumuzu ÖSS'yi değiştireceğiz dediğiniz için AKP'ye verdik. Sözünüzü yerine getirin " şeklinde çok sert uyarılarda bulundular. Çelik'in bu sorular karşısında açıkça söylemese de bu bizi aşıyor yönündeki yaklaşımı, sadece salonu dolduran 1 500'e yakın öğrenciyi değil, ekranları başındaki izleyicileri de kızdırdı. 
Görünen o ki ekonomi, AB, Anayasa değişiklikleri ve daha pek çok konuda öyle ya da böyle radikal değişiklikler gerçekleştiren hükümet, YÖK ve ÖSS konusunda tıkanma noktasına geldi. 
AKP'nin Acil Eylem Planı'nda yer alan, ancak üçüncü kez ertelenen YÖK ve ÖSS'ye yönelik düzenlemeler, önümüzdeki günlerde, hükümeti büyük bir sıkıntı içerisine sokarsa hiç şaşırmamak gerekir. 
MUTLU YILLAR... 



</TEXT>
</DOC>
