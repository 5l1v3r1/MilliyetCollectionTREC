<DOC>
<DOCNO> 203632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/spor/spo15.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   3. Lig'de tatil başladı    ÜÇÜNCÜ Lig'de dün oynanan maçlarla ilk yarı sona erdi. 1. Grup'ta Karaman, 2. Grup'ta Gençlerbirliği ASAŞ, 3. Grup'ta Pendikspor ve 4. Grup'ta Alanyaspor maratonun ilk perdesini zirvede tamamladı. Ligde ikinci yarı 24 Ocak 2004 yapılacak müsabakalarla start alacak, zorlu yarış 16 Mayıs 2004 tarihinde noktalanacak. 
   
   İzmir Tekel şampiyon    ANTALYA'DA yapılan Serbest Güreş Birinci Ligi müsabakalarında İzmir Tekelspor şampiyon oldu. Düşme hattı müsabakalarında ise puan alamayan Ankara Jandarmagücü ile 2 puanlı Gebze Belediyesi Güreş İhtisas, İkinci Lig'e düştü. İkinci Lig'den Birinci Lig'e yükselme maçları ise 27 Aralık'ta Ankara'da yapılacak. 
   
   Kupa Aslan'ın    SUTOPUNDA Türkiye Kupası'nda Galatasaray, bitime bir hafta kala birinciliği garantiledi. Tek devreli lig usülüne göre yapılan maçlarda dün İYİK'i 9-5 yenen Sarı - Kırmızılılar, Türkiye'yi gelecek yıl Şampiyonlar Ligi'nde temsil etmeye hak kazandı. 
   
   Sultanlar kampta    AZERBAYCAN'DA yapılacak 2004 Atina Olimpiyat Oyunları'na hazırlanan Bayan Voleybol Milli Takımımız dün İstanbul Dedeman Oteli'nde kampa girdi. Filenin Sultanları ilk çalışmasını Antrenör Reşat Yazıcıoğulları yönetiminde Şişli Terakki Vakfı Tesisleri'nde gerçekleştirdi. 
   
   Judocular kapıştı    BÜYÜKLER Bireysel ve Kulüplerarası Türkiye Judo Birinciliği dün Ordu'nun Ünye ilçesinde sona erdi. İlk sırayı alan sporcular şöyle ERKEKLER 81 Kilo Mustafa Uyukan, 90 Kilo Özgür Yılmaz. 100 Kilo Selçuk Aksoy. Artı 100 Kilo Tufan Durmuz. BAYANLAR 63 Kilo Hatun Muhçu. 70 Kilo Hülya Bilek. 78 Kilo Seda Karadağ. Artı 78 Kilo Zehra Kaya. 
   
   Çankaya Belediye havlu attı 32-29    HENTBOLDA Erkekler Avrupa Kupa Galipleri Kupası 4. tur rövanşında Çankaya Belediyesi, deplasmanda Norveç temsilcisi Sandefjord TIF takımına 32-29 yenildi ve kupaya veda etti. Başkent ekibi, Ankara'daki ilk maçta da rakibine 30-26 yenilmişti. 
   
   
</TEXT>
</DOC>
