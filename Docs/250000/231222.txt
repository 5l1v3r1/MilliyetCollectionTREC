<DOC>
<DOCNO> 231222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sondun13.html </URL>
<DATE> 2004/04/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Filipinler, Irak'tan askerlerini çekmeyi düşünüyor 
</HEADLINE>
<TEXT>

     Filipinler Devlet Başkanı Gloria Arroyo, Irak'taki durumun daha da kötüleşmesi halinde bu ülkedeki askerlerini çekeceklerini açıkladı. 
     Arroyo, yaptığı yazılı açıklamada, ''Barış gücündeki askerlerimizin görevine devam edip etmemesi Irak'taki güvenlik durumunun gidişatına bağlı. Filipin hükümeti Irak halkının devletini oluşturmasına yardım etmeye kararlı, ancak Irak'taki kuvvetlerimizin güvenliği başlıca endişe kaynağımız'' dedi. 
     ABD'nin Güneydoğu Asya'daki en sadık müttefiklerinden biri olan Manila yönetimi, 50 kadar askerini Irak'a göndermişti. Bunun dışında Filipinli 20 kadar polis ve tıp görevlisi de Irak'ta bulunuyor. 
     Bu arada, Pazartesi günü Irak'taki Honduras askeri üssüne 3 havan topu atıldığı, saldırıda ölen ya da yaralanan olmadığı belirtildi. 
     Handorus Savunma Bakanı Federico Breve, ''Tegucigalpa üssüne 3 havan topuyla saldırı düzenlenmiştir. Honduraslı askerlere bir zarar gelmemiştir'' ifadesini kullandı. 
     
</TEXT>
</DOC>
