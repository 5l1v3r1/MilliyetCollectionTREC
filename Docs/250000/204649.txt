<DOC>
<DOCNO> 204649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur08.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya... Selde kaybolan çocuğun cesedi bulundu... 
</HEADLINE>
<TEXT>

     Antalya'nın Akdamlar Köyü'nde dün meydana gelen sel felaketinde, kurtarma çalışmaları sırasında devrilen dozerin altında, dozer operatörüyle birlikte, kaybolan çocuğun da bulunduğu anlaşıldı. 
     Antalya Valisi Alaaddin Yüksel, Ak Parti Antalya Milletvekili Fikret Badazlı ve daire müdürleri, dün sel felaketinin yaşandığı Akdamlar Köyü'ne gittiler. 
     Vali Yüksel ve beraberindekilerin inceleme yaptığı sırada, devrilen iş makinesinin altında 2 ceset bulunduğu anlaşıldı. Ekipler, dozerin altında kalanların, iş makinesinin operatörü Murat Mecek 43 ile mahsur kaldığı yerden kurtarıldıktan sonra güvenli bir bölgeye getirilirken, iş makinesinin devrilmesi sonucu kaybolan Metin Özer 14 olduğunu belirledi. Ekipler, cesetleri iş makinesinin altından çıkarmak üzere çalışmalara başladılar. 
     Metin Özer'in babası Murat ve annesi Muazzez Özer de çocuklarının öldüğünü öğrenince sinir krizi geçirdiler. 
     Vali Yüksel, bölgede incelemelerini sürdürürken, ilgililerden yapılması gerekenler ve ihtiyaçlar hakkında bilgi aldı ve talimatlar verdi. 
     Bu arada, Doyran Köyü'nde dün sel sularına kapılarak kaybolan 3 kişiden Nuriye Negiz'in cesedi de bulundu. Diğer 2 kişinin arama çalışmaları ise sürüyor. 
     
</TEXT>
</DOC>
