<DOC>
<DOCNO> 221766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/son/sondun51.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Jonny Hallday'e tecavüz suçlaması... 
</HEADLINE>
<TEXT>

     Fransa'nın ünlü şarkıcısı Johnny Hallyday, bugün Nice mahkemesinde yapılan duruşmada, kendisine tecavüz ettiğini iddia eden genç kadınla yüzleştirildi. 
     Fransız medyasının yoğun ilgi gösterdiği duruşma, 3 saat sürdü. Mahkeme sonrası gazetecilerin sorularını yanıtlayan ünlü şarkıcı, Marie-Christine Vo isimli kadınla, duruşma sırasında konuşmadığını söyledi. 
     Genç kadın, 2001 yılında Cannes kentinde özel bir yatta, ünlü müzisyenin kendisine tecavüz ettiğini öne sürüyor. 
     Johnny Hallyday'in avukatı, basına yaptığı açıklamada, özel yatta garson olarak çalışan genç kadının, mahkemeye sunduğu belgelerin sahte olduğunu iddia etti ve şahitlerin ünlü müzisyenin lehinde görüş bildirdiklerini söyledi. 
     
</TEXT>
</DOC>
