<DOC>
<DOCNO> 227951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/son/soneko45.html </URL>
<DATE> 2004/04/02/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
BBC'nin yeni başkanının ismi doğrulandı Michael Grade 
</HEADLINE>
<TEXT>

     İngiliz yayın kuruluşu BBC'nin yönetim kurulu başkanlığına, yine bir TV yöneticisi olan Michael Grade'in getirileceği, resmi olarak doğrulandı. 
     İngiltere Başbakanı Tony Blair'in ofisinden yapılan açıklamada, Michael Grade'in, BBC'nin yeni yönetim kurulu başkanı olduğu teyit edildi. 
     BBC News 24'teki haberde, Grade'in Haziran ayında istifa eden Gavyn Davies'in yerine geleceği duyurularak, görevin kendisine teklif edildiği, Grade'in de teklife olumlu yanıt verdiği kaydedilmiş ancak haber resmen teyit edilmemişti. 
     61 yaşındaki Grade, yine bağımsız bir kamu televizyonu olan Channel 4 televizyonunun yöneticiliğini yapıyordu. 
     Grade, Yüksek Mahkeme Yargıcı Lord Hutton'ın Dr. David Kelly'nin ölümü konusundaki raporunun ardından istifa eden eski yönetim kurulu başkanı Gavyn Davies'in yerini alacak. 
     Gavyn Davies, BBC muhabiri Andrew Gilligan tarafından 29 Mayıs 2003'teki Today programında aktarılan bazı bilgilerin yanlış olduğunu kabul ederek özür dilemiş ve istifa etmişti. 
     
</TEXT>
</DOC>
