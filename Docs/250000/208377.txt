<DOC>
<DOCNO> 208377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/sonspo02.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Ali Şen başkanlığa adaylığını mı koyuyor ... 
</HEADLINE>
<TEXT>

     Fenerbahçe Kulübü'nde kongreye kısa bir süre kala, eski yöneticilerden Şadan Kalkavan, eski başkanlardan Ali Şen'in başkanlığa aday olabileceğini söyledi. 
     Kalkavan, seçimler öncesinde 24 Ocak'ta yapılacak Yüksek Divan Kurulu Başkanlığı seçiminde adaylarının Orhan Keçeli olduğunu belirterek, ''Eğer adayımız kazanırsa, Ali Şen başkanlığa adaylığını koyacak. Kendisiyle yapmış olduğum son konuşmada, Ya aday olursun, ya da bir daha ben toplantılara katılmam dedim. Ali Şen de, Keçeli'nin seçilmesi halinde başkan adaylığına sıcak bakıyor'' diye konuştu. 
     Öte yandan, aralarında Şadan Kalkavan, Kazım Bayülken ve Onur Kayador'un da bulunduğu muhalefetin güçlü isimleri, bu akşam Ali Şen'in vereceği yemekte biraraya gelecek. 
     

     
</TEXT>
</DOC>
