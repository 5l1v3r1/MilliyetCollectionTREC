<DOC>
<DOCNO> 231979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun52.html </URL>
<DATE> 2004/04/16/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Küçük Peggy'yi öldüren Türk'e ömür boyu hapis istendi 
</HEADLINE>
<TEXT>

     Almanya'nın Hof kenti yakınlarındaki Lichtenberg kasabasında, Peggy Knobloch adlı küçük bir kıza tecavüz edip öldürmekle suçlanan akli dengesi bozuk Ulvi K.'nın 26 duruşmasında savcı, ömür boyu hapis talebinde bulundu. 
     Hof Eyalet Mahkemesi'nde bugün devam eden duruşmada, savcı ayrıca diğer bazı çocuklara cinsel tacizde bulunduğu gerekçesiyle Ulvi K.'nın psikiyatri kliniğine yatırılmasını talep etti. 
     Ulvi K.'nın duruşmasında bugüne kadar dinlenen çok sayıda tanık, Peggy'yi öldürüldüğü tahmin edilen tarihten sonra da Türkiye'de gördüklerini öne sürdü. 
     Cesedi bugüne kadar bulunamayan Peggy, 7 Mayıs 2001 tarihinde kaybolmuştu. Babası Türk, annesi Alman olan Ulvi K., Peggy'yi öldürdüğünü ve babasının cesedi ortadan kaldırdığını söylemiş, daha sonra ifadesini geri almıştı. 
     Ulvi K. hakkında, 30 Nisan Cuma günü karar alınması bekleniyor. 
     
</TEXT>
</DOC>
