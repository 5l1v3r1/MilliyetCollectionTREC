<DOC>
<DOCNO> 213006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/spor/bnba.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
All-Star mı, popstar mı 
</HEADLINE>
<TEXT>

   NBA'in gövde gösterisi yaptığı bir organizasyon haline dönüşen All-Star'da mücadele edecek oyuncuların seçimi, "en iyilerden" çok "en popüler" olanlardan yapılmaya başlandı 
   NBA'e yakın plan METE AKTAŞ 

      
   15 Şubat Pazar günü Los Angeles şehrinde Lakers ve Clippers'a ev sahipliği yapan Staples Center'da oynanacak 53. NBA All - Star maçında, Batı ve Doğu Konferası takımlarında ilk beşte başlamaya hak kazanan oyuncular geçtiğimiz hafta açıklandı. İnternet ortamında da oy verilmesinin sağlanmasıyla global bir halk oylaması sonucunda belirlenen All - Star beşleri arasında Toronto Raptors forveti Vince Carter kullanılan 5.3 milyon oyun 2.127.183'ünü alarak beş yıllık kariyerinde dördüncü kez en çok oy alan oyuncu olmayı başardı. 
   Halk oylamasında en çok oyu alarak konferanslarında ilk beş başlamaya hak kazanan oyuncular şunlar oldu 
   Doğu Konferansı Vince Carter Toronto , Jermaine O'Neal Indiana , Ben Wallace Detroit , Allen Iverson Philadelphia , Tracy McGrady Orlando 
   Batı Konferansı Kevin Garnett Minnesota , Tim Duncan San Antonio , Yao Ming Houston , Kobe Bryant Lakers , Steve Francis Houston 
   
   Sağlıksız oylama 
   NBA'in gövde gösterisi yaptığı bir organizasyon haline dönüşen, bu sene de 42 farklı dilde 212 ülke tarafından izlenecek "All-Star Haftasonu"nda, ilk beş seçimlerinin taraftarların oylarıyla belirlenmesi, NBA'in hayranlarına verdiği değeri simgelemesi açısından büyük önem taşısa da, son yıllarda bu yöntemin pek sağlıklı olmamaya başladığını gözlemliyoruz. Oy verenlerin "en iyi" oyunculardan çok "en popüler" oyunculara ilk beşte başlatma payesini verme çabası oylama sonuçlarına gölge düşürüyor. Bu yöntemden en çok memnun olan kişi ise hiç şüphesiz Vince Carter. Carter, müthiş bir sezon geçirmemesine rağmen, basketbolseverler h l Carter'ın 2000'de kazandığı smaç yarışmasındaki performansının büyüsü altında olduğundan, 2.00'lik akrobatik forveti ilk beşe layık gördüler. Aynı şekilde Carter'ın kuzeni olan Tracy McGrady de takımı Orlando, ligin en kötü galibiyet yüzdesine sahip takımı olmasına rağmen, geçen yıl sayı kralı olup, Magic'i Play - Off'a taşıması sayesinde aldığı primden yiyerek en çok oy alan oyunculardan biri oldu. 
   Benzer bir tablo Batı ilk beşinde de mevcut. Arkasına 1.3 milyar Çinli'yi alan Yao Ming, arka arkaya 2. defa ligin en dominant pivotu Shaquille O'Neal'dan fazla oy alarak ilk beş başlamaya hak kazandı. Bir diğer Houston oyuncusu, guard Steve Francis de sanırım Çinliler'in "Hazır elimiz değmişken Steve'de oy verelim bakarsın Yao'ya daha fazla pas atmaya başlar" düşüncesi sayesinde bu kadar oy aldı. Zira istatistik olarak kariyerinin en kötü sezonunu geçiren Francis'in, Minnesota'da büyük işler başaran Sam Cassell ve Sacramento'lu Mike Bibby'den daha çok oy almasını başka türlü açıklamanın imkanı yok. 
   
   Adalet yerini bulsun 
   Dilerim NBA coachları bu sezon ortaya koydukları muazzam performanslarıyla All - Star ilk beşinde oynamayı fazlasıyla hakkeden ama popüler olmadıkları için bir kenara itilen Sam Cassell, Baron Davis, Peja Stojakovic, Anderi Kirilenko, Michael Redd gibi oyuncuları All - Star kadrosuna alarak onurlandırır ve bu sayede gerçek basketbolseverleri de ödüllendirirler. 
   
   Bu maç kaçmaz    SACRAMENTO KINGS-SAN ANTONIO SPURS 6 Şubat Cuma 
   GEÇEN hafta San Antonio'nun sahası SBC Center'da karşılaşan iki ekip kozlarını bu kez Sacramento'nun sahası Arco Arena'da paylaşacak. Geçtiğimiz hafta oynanan maçta gülen taraf 96 - 91'lik galibiyete ulaşan Kings olmuştu. Batı Konferansı'nın iki güçlü takımının kozlarını paylaşacağı maç, haftanın en zevkli karşılaşmalarından biri olmaya aday. 
   
   Haftanın takımı    PORTLAND TRAIL BLAZERS 
   SORUNLAR yumağı Portland, coach Maurice Cheeks'in ilk beşte yaptığı revizyon sonrasında başarılı sonuçlar almaya başladı. Rasheed Wallace'ı pivot oynatmaya başlayan, Zach Randolph'u 4 numaraya çeken, kısa forvete taze Blazer Darius Miles'ı, skorer guarda da Derek Anderson'ı monte eden Cheeks, oyun kurucu dümenine Damon Stoudamire'ı full - time geçirmesinin ardından Portland arka arkaya 3'ü deplasmanda olmak üzere 4 galibiyet aldı. 
   
   Haftanın beşi    Erick DAMPIER Golden State 
   Kevin GARNETT Minnesota 
   Jason KIDD New Jersey 
   Lamar ODOM Miami 
   Michael REDD Milwaukee 
   
   Haftanın olayı    1- NBA Başkanı David Stern'ün 1 Şubat 2004 günü görevi başındaki 20. yılını doldurması. 
   2- BOSTON Celtics Coachu Jim O'Brien'ın görevinden istifa etmesi ve yerine yardımcılarından John Carroll'ın getirilmesi. 
   
   Haftanın oyuncusu    KEVIN GARNETT Minnesota Timberwolves 
   BU sezon En Değerli Oyuncu MVP ödülünün en güçlü adayı olarak gözüken Minnesota'nın "franchise" oyuncusu Kevin Garnett, sergilediği performanslarla geçtiğimiz haftaya da damgasını vurmayı bildi. Wolves, haftayı 4 maçta 3 galibiyetle noktalarken, "Big Ticket" haftayı 25.8 sayı 14.3 ribaund 6.0 asist 2.25 blok ortamalarıyla noktaladı. Garnett, takımının Warriors'a kaybettiği maçta 20 sayı, 20 ribaund, 10 asistlik oyunu ile bir triple - double'a imza atarken, Philadelphia karşısında 32 sayı 13 ribaund 9 asist 3 blok ile oynadı. All - Star forvet ayrıca NBA tarafından Şubat ayının en iyi oyuncusu seçildi. 
   
   Ne dedin    Shaq "Başkan David Stern'e mesajım bu oyundan daha iyi anlayan ve maçı ele geçirmeye çalışmayan hakemler bulması. İnsanlar iyi oyuncular görmek için iyi paralar ödüyorlar, bırakın da adam gibi oyunumuzu oynayalım. Bazı s....... hakemler maçları ele geçirmeye çalışmaktan vazgeçsinler". 
   K - CAL TV muhabiri "Shaq, şu an canlı yayındayız, küfür etmesen " 
   Shaq "S....de değil." 
   
   Lakers'ın deplasmanda Toronto'yu 84 - 83 yendiği maç sonrasında K - CAL TV muhabirine bir röportaj veren Shaq, maçı yöneten hakemler aleyhine zehir zemberek laflar söyleyerken, canlı yayında birkaç defa da ağır küfürler etmesi röportajı yapan muhabiri zor durumda bıraktı. Bu arada Shaq bu demecinden dolayı NBA'den 1 maç men cezası aldı. 
   "Ağzım çok acıyor. İki gündür ancak kızımın yediği mamalardan yiyebildim". İdman sırasında aldığı darbe sonucunda ağzı yarılan ve 9 dikiş atılan Boston Celtics forveti Jumaine Jones, henüz birkaç haftalık kızı ile aynı şekilde beslendiğini söylüyor. 
   
   Sayılarla geçen hafta    46 L.A Lakers'ın süper yıldızları Shaquille O'Neal, Kobe Bryant ve Karl Malone sakatlıklardan ötürü bu sezon şu ana kadar toplam 43 maçta forma giyemediler. 
   36 NBA yönetimi geçen hafta THG ve gestrinon adlı iki uyarıcı maddenin kullanımı yasaklayarak, uyuşturucu ve uyarıcı madde adedini 36'ya çıkarttı. 
   33 A Ocak ayını 8 galibiyet 9 mağlubiyet ile kapatan San Antonio Spurs, böylece 33 ay sonra ilk defa bir ayı 50 galibiyet yüzdesinin altında bir derece ile tamamladı. B Sixers' takımı, Hornets'ı 85 - 82 mağlup ettiği maçta ilk çeyrekte 33 sayı atıp bu sezon bir çeyrekte en fazla attığı sayıya ulaşırken, maçın ikinci yarısının tamamında sadece 33 sayı atarak bu sezon bir yarıda attığı en az sayıyı üretti. 
   10 Evinin garajındaki kolileri taşırken elini yanlışlıkla bir pencere camına çarpan ve kırılan cam yüzünden işaret parmağında derin yarık oluşan Lakers yıldızı Kobe Bryant'a 10 dikiş atıldı. 
   1 Geçen hafta Nets coachu Byron Scott ve Celtics coachu Jim O'Brein'ın görevlerinden ayrılmalarının ardından 2002 - 03 sezonu sonundan bu yana coachluk değişikliğine gitmeyen tek Doğu Konferansı takımı Atlanta Hawks oldu. 
   
   Atlantik grubu TAKIM G M Galb. New Jersey 26 20 56.5 New York 22 27 44.9 Boston 22 27 44.9 Miami 21 28 42.9 Philadelphia 20 28 41.7 Washington 14 32 30.4 Orlando 13 336 26.5 
   
   Merkez grubu TAKIM G M Galb. Indiana 36 13 73.5 Detroit 33 16 67.3 Milwaukee 26 21 55.3 New Orleans 26 22 54.2 Toronto 21 24 46.7 Cleveland 18 29 38.3 Atlanta 15 34 30.6 Chicago 13 33 26.5 
   
   Ortabatı grubu TAKIM G M Galb. Minnesota 33 13 71.7 San Antonio 32 18 64.0 Dallas 29 18 61.7 Denver 29 21 58.0 Houston 26 21 55.3 Memphis 26 21 55.3 Utah 24 24 50.0 
   
   Pasifik grubu TAKIM G M Galb. Sacramento 33 12 73.3 LA Lakers 28 17 62.2 Seattle 23 23 50.0 Portland 21 25 45.7 LA Clippers 21 25 45.7 Golden State 20 26 43.5 Phoenix 18 32 36.0 
   3 Şubat Salı itibariyle 
   
   Sayı 1. Allen Iverson Philadelphia 27.3 2. Tracy McGrady Orlando 27.0 3. Peja Stojakovic Sacramento 25.2 
   
   Ribaund 1. Kevin Garnett Minnesota 14.0 2. Ben Wallace Detroit 13.1 3. Tim Duncan San Antonio 12.8 
   
   Asist 1. Jason Kidd New Jersey 9.6 2. Stephon Marbury New York 8.7 3. Steve Nash Dallas 8.0 
   
   Blok 1. Ben Wallace Detroit 3.13 2. Theo Ratliff Atlanta 3.08 3. Andrei Kirilenko Utah 2.81 
   
   Top çalma 1. Allen Iverson Philadelphia 2.50 2. Baron Davis New Orleans 2.40 3. Ron Artest Indiana 2.11 
   3 Şubat Salı itibariyle 
   
   Hido ile Memo yine kazandı    Hidayet'ten 3 sayı 
   NBA'DE, Hidayet Türkoğlu ve Mehmet Okur'un ilk beşte oynadıkları maçlarda San Antonio Spurs ile Detroit Pistons rakiplerini deplasmanda devirmeyi başardı. Son şampiyon Spurs, Hido'nun 28 dakika sahada kalıp 3 sayı, 5 ribaundla tamamladığı maçta, grupta son sırada yer alan Utah Jazz'ı 83-65 mağlup etti. 
   
   Okur 7 sayı attı 
   MERKEZ Grubu'nda ikinci sırada bulunan Detroit Pistons uzatmaya giden maçta Miami Heat'i 102 - 100 yenmeyi başararak, galibiyet serisini 4. maçında da sürdürdü. Pistons'ta 30 dakika forma şansı bulan Mehmet, bu sürede 7 sayı, 10 ribaunt 5 savunma-5 hücum ve 3 blokluk performans gösterdi. Okur, serbest atışlarda 3'te 1, 2 sayılık atışlarda da 10'da 3 isabet buldu. 
   
   Diğer sonuçlar Indiana Pacers - Los Angeles Lakers 85 - 72 Atlanta Hawks - Los Angeles Clippers 95 - 101 New Orleans Hornets - New Jersey Nets 70 - 91 Memphis Grizzlies - Golden State Warriors 106 - 101 Denver Nuggets - Portland Trail Blazers 116 - 97 Phoenix Suns - Houston Rockets 99 - 79 Seattle Supersonics - Chicago Bulls 109 - 97 
   
</TEXT>
</DOC>
