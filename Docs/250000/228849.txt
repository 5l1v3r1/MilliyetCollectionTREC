<DOC>
<DOCNO> 228849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/spor/spo15.html </URL>
<DATE> 2004/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Erciyes coşkulu    İKİNCİ Lig A Kategorisi'nde haftanın en karlı ekibi olan ve ikinciliğe çıkan Erciyesspor'da yüzler gülüyor. Vestel Manisa ve Sakaryaspor'un puan kaybetmesi sevinci ikiye katlarken, Başkan Memduh Büyükkılıç, "Süper Lig ipini göğüsleyeceğiz" dedi. Oyunculara 2.5'ar milyar lira prim dağıtılacak. 
   
   Korukır'ın isyanı    YİMPAŞ Yozgatspor'u 2-1 yenerek Süper Lig yolunda yeniden umutlanan Kocaelispor'da, Teknik Direktör Engin Korukır "Canımızı zor kurtardık" dedi. Ev sahibi taraftarların yedek kulübelerine taş ve koltuk fırlattığını belirten Korukır, "Ben böyle çirkinlik görmedim. Engin'in sırtına davul bile attılar" dedi. 
   
   Grekocular bugün gidiyor    AVRUPA Grekoromen Güreş Şampiyonası'na katılacak Milli Takımımız, bugün İsveç'in Haparanda kentinde yapılacak. 8-11 Nisan tarihleri arasındaki şampiyonaya katılacak Türk kafilesinde Bayram Özdemir, Ercan Yıldız, Bünyamin Emik, Şeref Eroğlu, Erkan Ülvan, Serkan Özden, Hamza Yerlikaya, Nazmi Avluca, Mehmet Özal, Yekta Yılmaz Gül bulunuyor. 
   
   Süreyya döndü    ATİNA Olimpiyatları'na Amerika'da hazırlanan Süreyya Ayhan dün Türkiye'ye döndü. Hocası ve kocası Yücel Kop ile 4.5 aydır çalışan başarılı atletimiz, "Dünyanın bütün atletleri de oradaydı. Benim gibi herkesin gözü olimpiyatlarda. Ama çok iyi bir dönem geçirdim. İyi durumdayım, hedefim altın madalya" diye konuştu. 
   
   Gençler yenildi    21. Avrupa Genç Erkekler Basketbol Şampiyonası Yarı Final Eleme Grubu'ndaki 5. maçında, Türkiye, Sırbistan Karadağ'a 80 - 66 yenildi. İlk dört maçını kazanarak finallere katılma hakkını garantileyen Ay - Yıldızlı ekibimiz karşılaşmanın ilk yarısını ise 35 - 35 geride kapadı. 
   
   'Keskin bir güç'    MALLORCA ile 1-1 berabere kalan Real Sociedead'ta yine Nihat en iyi olarak gösterildi. Milli futbolcumuzu sahanın en iyisi olarak seçen AS, "Türk oyuncu, geçen sezonki oyun düzeyine ulaşmış gibiydi" dedi. Marca ise "Nihat keskin bir güçtü" yorumunda bulundu. 
   
   Ümit, FenER Meydanı'nda    FENERBAHÇE Kaptanı Ümit Özat, bugün 22.00'de Fenerbahçe TV'ye konuk olacak. Haber Müdürü Yalçın Türk'ün hazırlayıp sunduğu FenER Meydanı programında canlı olarak merak edilen sorulara yanıt verecek olan Ümit'e soru sormak isteyenler fbtv fenerbahce.org adresine mail gönderebilecek. 
   
   Şampiyonlar Ligi'nde bugün    21.45 Arsenal - Chelsea 1-1 
   21.45 Monaco - Real Madrid 2-4 
   
   
</TEXT>
</DOC>
