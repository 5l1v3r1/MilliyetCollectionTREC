<DOC>
<DOCNO> 201094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun19.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanoğlu, küresel ısınmaya yol açmaya 8 bin yıl önce başlamış 
</HEADLINE>
<TEXT>

     Antarktika'da, tarih öncesi hava kabarcıkları üzerinde yapılan inceleme, insanoğlunun küresel iklimi değiştirmeye, sanayi devriminden binlerce yıl önce başladığına dair delliler ortaya koydu. 
     Antarktika buzulu içine sıkışmış hava kabarcıklarını inceleyen bilim adamları, insanların ormanları temizlemeye, bitki ve hayvan yetiştirmeye başlamasıyla 8 bin yıl öncesinden itibaren atmosferdeki karbondioksit oranının yükselmeye başladığını saptadılar. Metan seviyesinin ise bundan 3 bin yıl sonra artmaya başladığı belirtildi. 
     Virginia Üniversitesi profesörlerinden Bill Ruddiman, küresel ısınmaya yol açan, sera etkisi bulunan bu gazların bileşik etkisinin yavaş ancak sürekli olduğunu söyledi. 
     Gazların aynı zamanda, 400 bin yıllık atmosferik tarihe hakim olan gidişatı bozduğunu belirten Ruddiman, ''Bazı kuralları olan 395 bin yıllık bir tarih ile bu kuralları altüst eden 5 bin yıllık bir tarih söz konusu'' dedi. 
     Amerikan Jeofizik Birliği'nin toplantısında bu teorisiyle ilgili gazetecilere bilgi veren Ruddiman'ın araştırmasının ayrıntıları, ''Climatic Change'' dergisinin Aralık sayısında yayınlanacak. 
     Bilim adamları, küresel ısınmada insanoğlunun etkisinin, fabrikaların kurulmasıyla başladığına inanıyorlardı. 
     Karbondioksit ve metan seviyelerinde tarih öncesi değişimler olduğunun farkına varılmıştı, ancak bunlar doğal sebeplere atfedilmişti. 
     
</TEXT>
</DOC>
