<DOC>
<DOCNO> 227425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/magazin/amag.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
G.O.R.A.'yı 'devlet baba' kurtaracak 
</HEADLINE>
<TEXT>

   Fragmanları 'coming soon' pek yakında diye biten ancak bir türlü gelemeyen film için, Devlet Bakanı Şener devrede 
      Serhat Oğuz 
   
   Cem Yılmaz'ın yılan hik yesine dönen filmi G.O.R.A.'yı Başbakan Yardımcısı ve Devlet Bakanı Abdüllatif Şener kurtaracak. Şener'in talimatı üzerine filmin eksiklerinin tamamlanması için Tasarruf Mevduatı Sigorta Fonu TMSF , yapımcı ekibe maddi destek sağlayacak ve Yılmaz'la gelirin paylaşımı için anlaşma yapılacak. 
   
   Yılmaz hayranı 
   Uzan Grubu'na el konulmasıyla birlikte, G.O.R.A.'nın yapımcısı Türk Filmi şirketine de konulan ihtiyati tedbir sonucu merakla beklenen filmin gösterimi çıkmaza girdi. Filmin mimarı Cem Yılmaz'ın bütün girişimlerine rağmen geçen yıl vizyona girmesi planlanan film, kapalı kapılar ardından kurtulamadı. Gelişmeleri takip eden ve Yılmaz'ın hayranı olan Şener, TMSF yöneticilerine, "Sanatçının emeğinin boşa gitmesine izin veremeyiz. Bu film artık izleyicinindir. Sorunları halledin de artık izleyelim" diyerek pürüzlerin giderilmesini istedi. 
   
   Ankara'ya davet 
   G.O.R.A. ile ilgili inceleme yapan TMSF yetkilileri, filmde ve montajda bazı eksikler bulunduğunu belirledi ve tamamlanması için yapımcı ekibe maddi destek sağlanması kararlaştırıldı. Şener, önümüzdeki günlerde Yılmaz'ı, Ankara'ya davet ederek müjdeyi verecek. Filmin geliri TMSF'ye kalırken, Yılmaz'a ve ekibe de belli oranda ödeme yapılacak. Ödeme oranı, Ankara'daki görüşmede belirlenecek. 
   
   
   
   
</TEXT>
</DOC>
