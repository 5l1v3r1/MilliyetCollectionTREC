<DOC>
<DOCNO> 246706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/magazin/mag04.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadrolu' padişah, pansiyoncu oluyor 
</HEADLINE>
<TEXT>


İLKNUR GÜLMEZ 

'Zerda' dizisinin 'Mahmut Ağa'sı Burak Sergen ile Nergis Kumbasar, gelecek ay Kanal D'de yayımlanacak 'Tam Pansiyon' adlı komedi dizisi için bir araya geldi. 'Ağa'yı oynadığı bir diziden sonra bir komedide rol almanın kendisi için avantaj olduğunu vurgulayan Sergen, şunları söyledi "Senaryo çok hoşuma gitti. Dizide, bir adada pansiyonculuk yapan ve eşinden ayrılmış üç çocuk babasını oynayacağım. Son yıllarda dizilerde neredeyse kadrolu padişah, katil, tetikçi ve ağa durumundaydım. Bu kalıplar içine sokulmak beni rahatsız ediyor ama beni hep 'Padişahı, katili oyna' diye zorladılar. Ben tam da bu dizide oynayacağım Osman karakterinde bir adamım." 


</TEXT>
</DOC>
