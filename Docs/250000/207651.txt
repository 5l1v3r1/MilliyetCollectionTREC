<DOC>
<DOCNO> 207651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/10/spor/aspo.html </URL>
<DATE> 2004/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay benim güzel kızım 
</HEADLINE>
<TEXT>

   Bayan Milli Takımımız, Azerbaycan'daki Olimpiyat Oyunları elemelerinde Polonya'yı devirdi, finale yükseldi. Ay-Yıldızlı ekibimiz bugün saat 14.00'te Almanya önünde Atina biletini kovalayacak 
      
   Ders verdiler 
   FİLENİN Sultanları, Avrupa Şampiyonası'nda altını kaptırdığımız, Japonya'daki Dünya Kupası'nda da boyun eğdimiz Polonya'yı Azerbaycan'da yıktı, finale çıktı. Maça gergin başlayan bayanlarımız, ilk seti 25 - 23 kaybetti. Daha sonra oyunda üstünlüğü ele alan bayanlarımız, 25-16, 25-18 ve 25-18'lik setlerle sonuca gitti. Millilerimiz bugün 14.00'te Almanya önünde Atina vizesi arayacak. 
   
   Maçın karnesi    ZEKİ KUBAN 

   HAKEMLER Mocry Slovakya , Volodymyr Ukrayna 
   TÜRKİYE Bahar 8 , Natalia 9 , Özlem 8 , Neslihan 9 , Esra 8 , Aysun 9 , Gülden 8 Libero , Pelin 8 , Seda 8 
   POLONYA Sliwa 7 , Glinka 6 , Swieniewicz 6 , Mroz 5 , Fratczak 7 , Skowronska 5 , Mariola Libero 5 , Likporas 6 , Niemczyk 6 , Belcik 5 , Przybysz 5 
   SETLER 23 - 25, 25 - 16, 25 - 18, 25 - 18 
   
   Sultanlara tebrik    Voleybolcularımızı ilk tebrik eden resmi bir ziyaret için Bakü'de bulunan Devlet Bakanı ve Başbakan Yardımcısı Abdullah Gül ile GSG Müdürü Mehmet Atalay oldu. Gül, "Sizinle gurur duyuyoruz" diye konuştu. Cumhurbaşkanı Ahmet Necdet Sezer de, Federasyon Başkanı Hüsnü Can'a kutlama telgrafı gönderdi. 
   
   'Teşekkür ederiz'    MİLLİ Takımımız'ın antrenörü Reşat Yazıcıoğulları, Polonya'nın müthiş servis atan bir takım olduğunu ve bu servisleri kırarak başarıya ulaştıklarını söyledi. Polonya'nın Azerbaycan'a bilerek yenilip Türkiye'ye rakip olmasına ise Yazıcıoğulları, "Bizi tercih ettikleri için teşekkür ederiz. Atina'ya bir adım kaldı, artık bizim için rakip farketmez" diye konuştu. 
   
   Neslihan'a hücum    İTALYAN Modena'nın ardından Asystel Novaro'nun da Neslihan ve kulübü Güneş Sigorta'ya menajerler vasıtasıyla teklif götürdüğü ortaya çıktı. Japonya'nın Pioner Red Wings ve Hisamitsu Springs kulüpleri de transfer için devreye girdi. Bakü'de tüm menajerlerin genç yıldızı yakın takibe aldığı gözleniyor. 
   POLONYA maçını canlı yayınlayan Eurosport'un İspanya yayınında spiker Neslihan'a övgüler yağdırdı. Spiker, "Ne Neslihan ama Fantastik... Şu anda Avrupa'nın en güçlü oyuncularından biri. Neslihan demek sayı demek" yorumunu yaptı. Eurosport, savunmada başarılı olduğumuzda Neslihan, Natalia ve Aysun ile kolay sayı bulduğumuzu vurguladı. 
   
   
</TEXT>
</DOC>
