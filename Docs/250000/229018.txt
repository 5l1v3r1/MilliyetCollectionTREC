<DOC>
<DOCNO> 229018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/sonspo11.html </URL>
<DATE> 2004/04/06/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hakemler, Ali Aydın'a destek çıktı... 
</HEADLINE>
<TEXT>

     Türkiye Faal Futbol Hakemleri ve Gözlemcileri Derneği TFFGHD , Galatasaray-Beşiktaş karşılaşmasının ardından maçın hakemi Ali Aydın ile ilgili yapılan yorumlar ve acımasız eleştirilerin inanılmaz boyutlara ulaştığını bildirdi. 
     TFFHGD'den yapılan yazılı açıklamada, bütün spor kamuoyu ölçülü ve ılımlı olmaya çağrıldı. Açıklamada, insan unsurunun olduğu yerde, hatanın olması kaçınılmaz olduğu belirtilerek, "Hakemler bütün dünyada dün olduğu gibi yarınlarda da hatalı kararlar vereceklerdir. Ancak ceza alanından topu kaleye sokamayan her oyuncunun, kulübün trilyonlarca lirasını yanlış bir transferle harcayan yöneticinin, yanlış taktikten maçı kaybeden her teknik sorumlunun görevi bırakmasının söz konusu edilmediği yerde, hata yapan hakemi düdüğü bırakmaya davet etmek, eşitlik ilkesiyle bağdaşmamaktadır" denildi. 

     
</TEXT>
</DOC>
