<DOC>
<DOCNO> 238894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/son/sonyas01.html </URL>
<DATE> 2004/05/10/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Sürücüler, internetten ucuz benzin bulmaya çalışıyor... 
</HEADLINE>
<TEXT>

     ABD'de benzin fiyatlarındaki aşırı artış New York sakinlerini bisiklet kullanmaya sevkediyor. 
     Kentte hergün 100 binden fazla insanın bisikletle ulaşımı sağladığı ve bu sayının her geçen gün arttığı bildirildi. 
     New York Belediye Başkan Yardımcısı ve bisiklet tutkunu Daniel Doctoroff, kentte bisiklet kullanımını yaygınlaştırmak amacıyla mayıs ayını 2004 Bisiklet Ayı ilan ettiklerini belirterek, bu amaçla tüm New York'ta çeşitli etkinlikler düzenleyeceklerini açıkladı. 
     Bisikletin harika bir spor ve harika bir işe gitme yolu belirten Doctoroff, New York'ta ABD'nin diğer kentlerinden fazla sayıda bisikletle işe gidip gelen olduğunu söyledi. 
     Doctoroff, bisikleti özendirmek ve yaygınlaştırmak amacıyla Manhattan bölgesinde 50 kilometreden fazla bisiklet yolu inşa edileceğini belirtti. 
     
     İNTERNETTEN BENZİN FİYATI 
     Bu arada, Amerikalı sürücüler kentlerindeki en ucuz benzini satan istasyonu bulabilmek için sürekli Internet'te geziniyorlar. Son 13 yılın en yüksek ham petrol fiyatlarından ötürü giderek artan benzin fiyatları nedeniyle Amerikalı sürücüler, yeni açılan ve en ucuz benzin fiyatlarını veren Internet sitelerini sürekli ziyaret ediyorlar. 
     ABD'deki 60 bin benzin istasyonunu her hafta denetleyen Amerikan Otomobil Kurumu'nun AAA verilerine göre, ortalama normal benzinin galonu 3,8 litre 1,84 dolara yaklaşık 2 milyon 700 bin TL satılıyor. 
     Çok yakıt tüketen arazi araçları ve kamyonetlerin yaygın olarak kullanıldığı ABD'de bir arazi aracının sahibinin internetten bulduğu ucuz benzinde bir depoda sağladığı tasarruf 2,5 doları aşmıyor. 
     
</TEXT>
</DOC>
