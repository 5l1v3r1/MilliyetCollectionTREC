<DOC>
<DOCNO> 212010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sontur04.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da lodos yüzünden sobadan sızan gazdan 2 kişi öldü... 
</HEADLINE>
<TEXT>

     Bursa'da, şiddetli lodosun etkisiyle soba ve şofbenden sızan gazdan zehirlenen 2 kişi öldü. Kentte dün gece 67 kişi zehirlenirken, son 24 saatte 189 kişi hastaneye başvurdu. 
     Bursa Sağlık Müdürü Osman Ayyıldız, AA muhabirine yaptığı açıklamada, Çirişhane Mahallesi'nde oturan Salih Eker'in 39 , şofbenden sızan gazdan zehirlendiğini ve kaldırıldığı SSK Bölge Hastanesi'nde hayatını kaybettiğini söyledi. 
     Ayyıldız, Atıcılar Mahallesi'nde oturan Muhittin Kırgız'ın da 24 , lodosun etkisiyle sobadan sızan karbonmonoksit gazından zehirlenmesi sonucu evinde öldüğünü bildirdi. 
     Bursa'da, dün gece 67 kişinin soba veya şofbenden sızan gazdan zehirlenerek hastanelerde tedavi altına alındığını ifade eden Ayyıldız, son 24 saatte 189 kişinin hastaneye başvurduğunu kaydetti. 
     Bu arada, hızı zaman zaman saatte 70 kilometreye ulaşan lodos, kentin yüksek kesimlerinde etkili oldu. Teferrüç ve Davutdede mahallelerinde bazı evlerin çatıları uçtu, park halindeki otomobiller hasar gördü. 
     
</TEXT>
</DOC>
