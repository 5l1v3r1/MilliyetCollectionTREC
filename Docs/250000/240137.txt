<DOC>
<DOCNO> 240137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonyas14.html </URL>
<DATE> 2004/05/14/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Almanlardan Athena'ya övgü Max'tan daha fazla coşturdu 
</HEADLINE>
<TEXT>

     Alman basını, yarın İstanbul'da yapılacak Eurovision Şarkı Yarışması finaline geniş yer verdi. 
     Frankfurter Allgemeine gazetesi, Almanya'nın İstanbul Başkonsolosu Reiner Möckelmann'ın verdiği davete katılan Athena grubunun söylediği şarkıyla, davetlileri yarışmada Almanya'yı temsil eden Max Mutzke'den daha fazla coşturduğunu yazdı. 
     Alman ekibinden sorumlu Jürgen Meier-Beer'in, Max'a çok güvendiğini, ancak Athena grubunu favoriler arasında gördüğünü söylediği belirtildi. 
     Berliner Morgenpost gazetesi, ''Sonuçta gerçekleşti Max, Ralph Siegel'e karşı'' başlığıyla verdiği haberde, Max'ın Türk bayrağı önünde çekilmiş fotoğrafı yer aldı. 
     Haberde, Alman şarkıcı ve besteci Ralph Siegel'in, Almanya'daki ön elemelerde kaybetmesine rağmen, Malta adına bestelediği ''On Again, Off Again'' adlı parçayla yarışa katıldığı belirtildi. 
     Siegel'in, 1982 yılında Nicole'ün Eurovision Şarkı Yarışması'nı kazandığı ''Ein bisschen Frieden'' Biraz Barış adlı parçanın bestecisi olduğu hatırlatıldı. 
     
</TEXT>
</DOC>
