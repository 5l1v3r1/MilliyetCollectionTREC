<DOC>
<DOCNO> 214478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/soneko07.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş özelleştirmesi Resmi Gazete'de... 
</HEADLINE>
<TEXT>

     Türkiye Petrol Rafinerileri A.Ş'de TÜPRAŞ yüzde 65.76 oranınındaki İdare hissesinin Efremov Kautschuk GMBH'ye satışına ilişkin Özelleştirme Yüksek Kurulu ÖYK kararı, Resmi Gazete'nin bugünkü sayısında yayımlandı. 
     Karar kapsamında, 13 Ocak 2004 tarihinde yapılan ihale neticesinde, TÜPRAŞ'ta yüzde 65.76 oranındaki İdaresi hissesinin, 1 milyar 302 milyon dolar bedelle en yüksek teklifi veren Efremov Kautschuk GMBH'ye, ihale şartnamesi ve ihale dokümanları çerçevesinde satışı onaylandı. 
     Bu arada Efremov Kautschuk GMBH'nin, İdare tarafından verilen süre içerisinde Hisse Satış Sözleşmesi'ni imzalamaktan imtina etmesi veya ihale şartnamesinde yer alan yükümlülüklerini yerine getirmemesi halinde, geçici ve ek geçici teminatı nakde çevrilerek, İdare lehine irad kaydedilecek ve ihale iptal edilecek. 
     Hisse Satış Sözleşmesi ile ilgili diğer hususların belirlenmesi ve satış sözleşmesinin imzalanması ile karar gereklerinin yerine getirilmesi hususları da, Özelleştirme İdaresi Başkanlığı'nın yetkisinde olacak. 
     
</TEXT>
</DOC>
