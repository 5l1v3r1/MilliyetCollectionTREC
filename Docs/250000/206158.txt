<DOC>
<DOCNO> 206158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/03/spor/spo15.html </URL>
<DATE> 2004/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Okan Buruk Perugia yolunda    İTALYA'DA Perugia kulübü, Okan Buruk'un transferi konusunda Inter ile uzlaşma sağlandığını açıkladı. Perugia'nın internet sitesinde yayınlanan açıklamada, Inter ile yapılan görüşmelerde Okan ve Karagounis'in transferleri için el sıkışıldığı ifade edildi. Okan'ın bugün İtalya'ya gidecek menajeri Ahmet Bulut ise Perugia ve Siena'nın Okan'ı istediğini, transfer görüşmelerinin birkaç gün içinde sonuçlanacağını söyledi. 
   
   Yabancılara davet    ÇAYKUR Rize, yabancı transferinde girişimlerini hızlandırdı. Yeşil-Beyazlılar'ın, Portekizli Nene ve Bulgar Nicolai ile prensip anlaşmasına vardığı açıklandı. İki futbolcu imza için Türkiye'ye davet edildi. 
   
   Gürcüler geldi    İKİNCİ yarıda üst sıralara tırmanmanın hesaplarını yapan Akçaabat Sebat kampta denemek için iki Gürcü futbolcu getirdi. 24 yaşındaki Zura ve 22 yaşındaki Vitali için son kararı Mehmet Birinci verecek. 
   
   Adana'da isyan    MADDİ kriz nedeniyle sıkıntı yaşayan Adanaspor'da gerilim doruk noktaya tırmandı. Uzun süredir alacaklarını tahsil edemeyen Turuncu - Beyazlılar, Antalya kampına gitmek istemedi. Bu yüzden program bir hafta ertelendi. 
   
   Halterde değişim    HALTER Federasyonu Başkanı Kenan Nuhut, Büyük Bayanlar Milli Takımı'na getirilmesi planlanan yeni teknik kadroyu açıkladı. Nuhut, Bulgar Valentin Gemiciev, Ergun Batmaz ve Nurcihan Gönül'ün birlikte çalışacağını açıkladı. 
   
   CINE 5'te bugün    20.30 Real Madrid - Murcia 
   Şifresiz - Canlı 
   
   
</TEXT>
</DOC>
