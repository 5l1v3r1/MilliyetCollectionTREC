<DOC>
<DOCNO> 229602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko10.html </URL>
<DATE> 2004/04/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Renault, Clio Symbol FIDJI'yi Türkiye pazarına sundu 
</HEADLINE>
<TEXT>

     Renault, özel seri üretim Clio Symbol FIDJI'yi 24 milyar liradan başlayan anahtar teslim fiyatlarıyla Türkiye pazarına sundu. 
     Renault Mais'ten yapılan açıklamada, 1999 yılının Kasım ayında yapılan lansmanından bu yana yaklaşık 70 bin adet satılan Clio Symbol'ün, kendi segmentinde yaklaşık yüzde 37,3 oranında pazar payı ile açık ara liderliği elinde bulundurduğu bildirildi. 
     Açıklamada, Clio Symbol FIDJI ''özel seri üretim'' versiyonunun lansmanı ile Türkiye'nin en çok satılan otomobili olan Clio Symbol satışlarının daha da ileri seviyelere ulaştırılmasının planlandığı kaydedildi. 
     Açıklamaya göre, çekici bir dış görünüm sunarak otomobilin sert ve dinamik hatlarını ortaya çıkaran bir Clio Symbol FIDJI'de 14 inç alüminyum alaşımlı jantlar, elektrikli, buğu çözücülü, gövde renkli dış dikiz aynaları ve ön sis farları standart olarak sunuluyor. 
     Clio Symbol FIDJI'de 1.4, 1.4 16v ve 1.5 dCi motor seçeneklerinin yanı sıra 1.4 16v motor ile otomatik vites seçeneği de bulunuyor. Klima ve güvenlik paketi ABS Yolcu Hava Yastığı ise opsiyonel olarak sunuluyor. 
     Clio Symbol FIDJI'nin önerilen anahtar teslim fiyatları, 1.4 motorda 24 milyar, 1.4 16v motorda 25.6 milyar lira, 1.5 dCi motorda 28 milyar 30 milyon, 1.4 16v motor otomatik vites modelinde 28 milyar 650 milyon lira olarak bildirildi. 

     
</TEXT>
</DOC>
