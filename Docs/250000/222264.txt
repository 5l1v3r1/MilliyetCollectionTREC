<DOC>
<DOCNO> 222264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sonspo07.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Zaza'lı Orlando, Seattle'a 101-115 yenildi... 
</HEADLINE>
<TEXT>

     ABD Profesyonel Basketbol Ligi'nde NBA 20. hafta mücadelesine, bu sabaha karşı yapılan 6 maçla devam edildi. 
     Gürcü asıllı Türk vatandaşı Zaza Paculia'nın 1 dakika oyunda kaldığı maçta Orlando Magic, sahasında Seattle Supersonics'e 101-115 yenildi ve 68. maçında 49. yenilgisini aldı. 
     Magic'de, başarılı oyun grafiğiyle dikkati çeken Tracy Mcgrady, 40 sayı, 6 ribaunt ve 3 asistlik performansıyla günün en skorer ismi oldu ancak 19 sayı, 2 ribaunt ve 2 asistli takım arkadaşı Tyronn Lue gibi o da yenilgiyi engelleyemedi. 
     Seattle'da ise Ray Allen'ın 26 sayı, 6 ribaunt ve 6 asistlik, Brent Barry'nin 25 sayı, 2 ribaunt ve 10 asistlik, Vladimir Radmanovic'in 21 sayı, 2 ribaunt ve 2 asistlik başarılı performansları takımlarını galibiyete taşıdı. 
     Seattle böylece, 66. maçında 28. galibiyetini almış oldu. 
     
     BOSTON, PLAYOFF ŞANSINI TEKRAR YAKALADI 

     Günün en bol skorlu 2. maçında Boston Celtics, deplasmanda Washington Wizards'ı 111-102 yendi ve son 2 maçtaki yenilgi serisine son verdi. 
     68. maçında 30. galibiyetini alan Atlantik Grubu ikincisi Boston, bu galibiyetle playoff şansını tekrar yakalamış oldu. 
     Boston'da Paul Pierce, 37 sayı, 12 ribaunt ve 4 asist, Chucky Atkins de 17 sayı, 3 ribaunt ve 5 asistle galibiyete katkıda bulundu. 
     Atlantik Grubu altıncısı Wizards ise bu yenilgiyle, 65. maçında 45. yenilgisini aldı. 
     Wizards'da Gilbert Arenas'ın 28 sayı, 6 ribaunt ve 8 asistlik, Etan Thomas'ın 21 sayı ve 7 ribauntluk ile Jerry Stackhouse'un 19 sayı, 3 ribaunt ve 6 asistlik performansları galibiyet için yeterli olmadı. 
     Ligde 20. hafta mücadelesi, yarın sabaha karşı yapılacak 9 maçla sona erecek. 
     
     NBA'de günün maçlarında alınan sonuçlar şöyle 

     Washington Wizards-Boston Celtics 102-111. 
     Orlando Magic-Seattle Supersonics 101-115. 
     New Orleans Haornets-Golden State Warriorus 102-84. 
     Houston Rockets-Memphis Grizzlies 88-80. 
     Chicago Bulls-Los Angeles Lakers 81-88. 
     Phoenix Suns-Dallas Mavericks 90-113. 
     
</TEXT>
</DOC>
