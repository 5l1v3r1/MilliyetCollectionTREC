<DOC>
<DOCNO> 201053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/yasam/yas05.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane önünde yarım saat ambulans bekledi 
</HEADLINE>
<TEXT>

   Üç hastaneye yürüme mesafesinde kaza geçiren Ayhan Kurt, 30 dakika boyunca ambulans bekledi sonra da iki ambulans birden geldi 
      RAMAZAN ÇETİN Denizli DHA 
   
   Denizli Devlet Hastanesi'ne 150 metre, 112 Acil Servis Merkezi'ne 100 metre, Pamukkale Üniversitesi Tıp Fakültesi Hastanesi'ne 20 metre uzaklıkta motosikletinden düşüp yaralanan genç pizzacı, yaklaşık yardım saat ambulans bekledi. Ayhan Kurt 24 , kaygan zeminde motosikletin dengesini kaybedip kaldırıma yuvarlandı. Boyun ve başından yaralanan Kurt'a olay yerinden geçen bir kadın doktor müdahale etti. Yardım istenen Tıp Fakültesi Hastanesi yetkilileri, acil servisin taşındığını belirtti. Bunun üzerine aranan 112 Acil Yardım'da ise ambulansın olmadığı öğrenildi. Bu sırada Tıp Fakültesi Hastanesi'nin ambulansı olay yerine geldi ancak ambulansta tahta sedye ve boyunluk olmadığını gören doktor, travma ihtimalini gözönüne alarak tekrar 112'den ambulans istedi. 
   
   Çifter çifter 
   Acı içinde kıvranan Kurt, 30 dakika bekledikten sonra, iki ambulans birden geldi. Kurt'un kafa travması geçirdiği, durumunun iyi olduğu bildirildi. 112'den Sorumlu İl Sağlık Müdür Yardımcısı Dr. Mustafa Yorgancıoğlu, "112'nin iki ambulansı görevdeydi. İşlerini bitirir bitirmez gittiler" dedi. 
   
   
</TEXT>
</DOC>
