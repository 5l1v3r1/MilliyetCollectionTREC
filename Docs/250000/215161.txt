<DOC>
<DOCNO> 215161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/14/son/sonspo05.html </URL>
<DATE> 2004/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Basketbol Ligi'nde Beşiktaş ile Galatasaray karşılaşacak... 
</HEADLINE>
<TEXT>

     Türkiye Basketbol Ligi'nin 18. haftasında ezeli rakipler Beşiktaş ile Galatasaray yarın karşı karşıya gelecek. 
     BJK Süleyman Seba Spor Salonu'nda saat 16.30'da başlayacak ve TRT 2'den naklen yayınlanacak maçı Fatih Söylemezoğlu, Serhat Büker, Tunçtan Durmuşcan hakem üçlüsü yönetecek. 
     Ligde 17. hafta maçları sonrasında Beşiktaş 13 galibiyet, 4 yenilgi ve 30 puanla 3., Galatasaray ise 6 galibiyet, 11 yenilgi ve 23puanla 10. sırada yer alıyor. 
     Sezonun ilk yarısında Abdi İpekçi Spor Salonu'nda yapılan maçı Beşiktaş 89-71 kazanmıştı. 
     
     BEŞİKTAŞ CEPHESİ 
     Beşiktaş Antrenörü İhsan Bayülken, maç öncesi temkinli konuşarak, ''2 takım arasındaki maçlar her zaman kalite, zevk ve mücadele açısından belirli bir düzeyde olmuştur. Yarın da aynı şekilde geçmesini bekliyoruz'' dedi. 
     Galatasaray'ın, aldığı yeni yabancı oyuncularla takımını güçlendirdiğini dile getiren Bayülken, ''Biz de takım olarak iyi durumdayız. Eksiğimiz yok. Karşılaşmaya taraftarımızı da bekliyoruz'' diye konuştu. 
     
     GALATASARAY CEPHESİ 
     Galatasaray Teknik Menajeri Cihansever Yeşildağ da ligde son haftalarda aldıkları yenilgilerle çok kötü bir performans çizdikleriniifade ederek, bu gidişe ''dur'' demek zorunda oldularını söyledi. 
     ''Üzerimizde adeta bir ölü toprağı var'' diyen Yeşildağ, şöyle konuştu 
     ''Beşiktaş ile yapacağımız maç çok önemli. Bu karşılaşmayı kazanarak ayağa kalkmak istiyoruz. Ayrıca, play-off'lar öncesinde de maçı kazanmamız önemli. Başka şansımız yok. Galibiyete Beşiktaş'tan daha fazla ihtiyacımız var. Zevkli bir maç olacak.'' 
     
</TEXT>
</DOC>
