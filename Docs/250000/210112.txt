<DOC>
<DOCNO> 210112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sondun25.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington'da "Kızılderili Müzesi"... 
</HEADLINE>
<TEXT>

     Onbeş yıllık proje ''Kızılderili Müzesi'', ABD'nin başkenti Washington'da eylül ayında kapılarını ziyaretçilere açacak. Müze, yerlilerle onlara zulmeden ülke arasındaki ''uzlaşmayı'' simgeleyecek. 
     Kendisi de güneyli bir Çeyen yerlisi olan müze müdürü Richard West, müzenin ''kızılderili topluluklarının, medeniyet dediğimiz olguya yaptığı engin kültürel katkının tanınması'' anlamına geldiğini belirtti. 
     West, ''ABD'de nicedir ötekiler olarak kabul ediliyorduk, bundan sonra biz olabileceğiz'' şeklinde konuştu. 
     Müzedeki koleksiyon, 800 bin nesne ve 125 bin fotoğraftan oluşuyor. Ünlü şefler ''Geronimo''nun şapkası ve ''Oturan Boğa''nın davulu da, sergilenecek parçalar arasında yer alıyor. 
     16 dönüm arazi üzerinde inşa edilen müzeye, 214 milyon dolar harcandı. Bunun 119 milyon dolarını Kongre karşıladı. 
     Kızılderililer, asırlarca süren katliamlardan sonra 19. yüzyılda belli bölgelere yerleştirilmişlerdi. 
     
</TEXT>
</DOC>
