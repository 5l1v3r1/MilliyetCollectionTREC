<DOC>
<DOCNO> 236710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/son/sonspo25.html </URL>
<DATE> 2004/05/02/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Bursaspor 4 - Çaykur Rizespor 2 maç sonucu 
</HEADLINE>
<TEXT>

     Birinci Süper Futbol Ligi'nde Bursaspor, Çaykur Rizespor'u 4-2 yendi. 
     Karşılaşmanın ikinci yarısına hızlı başlayan Bursaspor, oyunu rakip kaleye yığdı. Rakibe oyun kurma şansı tanımayan yeşil-beyazlı takım, bu bölümde bulduğu üç golle galibiyete ulaştı. 
     Konuk Çaykur Rizespor ise Bursaspor'un baskısına fazla direnemedi. Bursaspor sahasına geçmekte zorlanan Karadeniz temsilcisi, 90 dakika sonunda sahadan mağlup ayrıldı. 
     İkinci yarının hemen başında Zafer'in sol kanatta kullandığı korner atışı sırasında, tribünlerden yabancı maddeler gelmesi üzerine oyun 5 dakika durdu. 
     
     İlk Yarı 

     Birinci Süper Futbol Ligi'nde yapılan Bursaspor-Çaykur Rizespor maçında, konuk takım ilk yarıyı 2-0 önde kapadı. 
     Karşılaşmaya hızlı başlayan Bursaspor, kanatlardan geliştirdiği ataklarla Çaykur Rizespor defansını abluka altına aldı. Okan ve Osterc ile yakaladığı net pozisyonları değerlendiremeyen Bursaspor, kalesinde gördüğü iki golün ardından adeta şoka girdi. 
     Konuk Çaykur Rizespor ise defans ağırlıklı bir oyun tercih ederken, Bursaspor kalesine hızlı hücumlarla gelmeye çalıştı. Fahri ve Okan ile iki gol bulan Karadeniz temsilcisi, skor üstünlüğünü ele aldıktan sonra savunmaya ağırlık verdi. 
     9. dakikada sol kanattan hareketlenen Erol topu ön direğe ortaladı. Pozisyonu iyi takip eden Murat Şahin, topu Okan'dan önce yumruklayarak, kalesindeki tehlikeyi önledi. 
     11. dakikada gelişen Çaykur Rizespor atağında sol kanattan hareketlenen Zafer, topu ceza sahası içine ortaladı. Egemen araya girerek, Saffet'ten önce topu kornere attı. 
     13. dakikada Erol'un yaklaşık 20 metreden kaleye gönderdiği topu, Murat Şahin son anda yumruklayarak, kornere çeldi. 
     15. dakikada Tamer'in kendi yarı alanından ceza sahası içine gönderdiği topa, Osterc gelişine vurdu. Meşin yuvarlak, üstten auta çıktı. 
     16. dakikada Çaykur Rizespor 1-0 öne geçti. Zafer'in pasıyla ceza sahası yayı içinde buluşan Fahri'nin yerden vuruşunda top, kaleci Serdar'ın sağından filelere gitti 1-0 
     22. dakikada Bursaspor, net bir gol pozisyonundan yararlanamadı. Tayfun'un pasıyla sol kanattan ceza sahası içine giren Okan, kaleci Murat Şahin ile karşı karşıya kaldığı pozisyonda, topa vurmakta gecikince, rakip defans oyuncuları tehlikeyi uzaklaştırdı. 
     29. dakikada sol kanattan hareketlenen Serkan, topu penaltı noktası üzerine ortaladı. Pozisyonu iyi takip eden Okan'ın kafa vuruşunda, top ağlarla buluştu. 
     36. dakikada sağ kanattan hareketlenen Tamer, topu ceza sahası içine ortaladı. Osterc'in kafa vuruşunda top, az farkla üstten auta çıktı. 
     Kalan sürede başka pozisyon olmayınca ilk yarıyı Çaykur Rizespor 2-0 önde kapadı. 
     
     İkinci Yarı 

     61. dakikada Bursaspor aradığı golü buldu. Grozdiç'in korner atışında penaltı noktası üzerine gelen topa, Egemen kafayla vurdu. Kaleci Murat'tan dönen topu, Osterc ayağının ucuyla tamamladı 2-1 
     70. dakikada Bursaspor beraberliği yakaladı. Soldan hareketlenen Tamer, topu ceza sahası içine ortaladı. Penaltı noktası üzerine gelen topa, Mehmet gelişine vurarak, filelere gönderdi 2-2 
     84. dakikada sol kanattan hareketlenen Frasineanu'nun ceza sahasına gönderdiği topu, Okan kaleci Murat'tan önce kaptı. Tecrübeli futbolcu topu Frasineanu'nun önüne aktardı. Bu oyuncunun düzgün vuruşunda top filelere gitti 3-2 
     90. dakikada sol kanattan hareketlenen Mehmet, topu ceza sahası içine ortaladı. Pozisyonu iyi takip eden Okan, plase bir vuruşla skoru tayin etti 4-2 
     Karşılaşma, Bursaspor'un 4-2'lik üstünlüğüyle sona erdi. 
     
     KÜNYE 

     Stat Atatürk Hakemler Cüneyt Çakır xx, Alpaslan Dedeş xx, Evren Dölek xx Bursaspor Serdar xx, Miu xx, Tayfun x Dk. 46 Grozdiç xxx , Osterc x, Okan x, Orhan x Dk. 60 Mehmet xxx , Egemen xxx, Tamer xxx, Erol xxx, Serkan x Dk. 37 Frasineanu xxx , Mustafa Gürsel xx Çaykur Rizespor Murat Şahin xx, Fahri xxx, Koray xx, Zafer x Dk. 77 Sedlak x , Okan xx, Serkan xx, Saffet xx Dk. 63 Miranda x , Cem Baki xxx, Kürşat xx, Ünal xx, Gürol xx Dk. 84 Alper 
     Goller Dk. 16 Fahri, Dk. 29 Okan, Dk. 61 Osterc, Dk. 70 Mehmet, Dk. 84 Frasineanu, Dk. 90 Okan Sarı Kart Dk. 39 Egemen, Dk. 85 Grozdiç, Dk. 88 Osterc, Dk. 90 Miu Bursaspor , Dk. 43 Cem Baki Çaykur Rizespor 
     
</TEXT>
</DOC>
