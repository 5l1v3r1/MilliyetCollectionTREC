<DOC>
<DOCNO> 203808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/dunya/dun06.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani, Kremlin'e çıktı 
</HEADLINE>
<TEXT>

      CENK BAŞLAMIŞ Moskova 

   
   Irak Kürdistan Yurtseverler Birliği KYB lideri ve Irak Geçici Yönetim Konseyi GYK üyesi Celal Talabani, demokratik, parlamenter ve federatif bir ülke kurmak istediklerini söyledi. 
   Talabani'nin de yer aldığı GYK heyeti, dün Kremlin'de Devlet Başkanı Vladimir Putin'le görüştü. Putin, Irak'taki petrol projelerine yakın bir gelecekte 4 milyar dolardan fazla yatırım yapmaya hazır olduklarını ifade etti. 
   GYK Başkanı Abdülaziz El Hekim, Moskova'nın Irak'ın yeniden yapılanmasında etkin rol oynamasından yana olduklarını, Putin'den Rus şirketlerinin ihaleler kazanması durumunda Rusya'nın alacaklarının yüzde 65'ini sileceği sözü aldıklarını açıkladı. Talabani de, görüşme sonrası gazetecilere, Irak'ta demokratik, parlamenter ve federatif bir yapı kurmak istediklerini söyledi. 
   
   
   
</TEXT>
</DOC>
