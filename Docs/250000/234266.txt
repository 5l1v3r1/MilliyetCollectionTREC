<DOC>
<DOCNO> 234266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/dunya/dun03.html </URL>
<DATE> 2004/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkı tabutları gördü 
</HEADLINE>
<TEXT>

      SEMA EMİROĞLU New York 

   
   ABD Savunma Bakanlığı'nın Pentagon , Irak Savaşı'nda ölen askerlerin ülkelerine tabutlar içinde dönüşlerinin fotoğraflanmasına getirdiği yasak, hükümet kısıtlamalarıyla mücadele eden bir internet sitesi tarafından delindi ve yüzlerce "yasak" tabut fotoğrafı ABD medyasında yayımlandı. 
   Memory Hole www.thememoryhole.org adlı web sitesi, Bilgi Özgürlüğü Kanunu'na dayanarak Pentagon'a başvurdu ve Irak'tan Delaware'deki Dover Askeri Üssü'ne getirilen ABD bayrağına sarılı tabutların fotoğraflarını istedi. Bunun üzerine Hava Kuvvetleri Komutanlığı'na bağlı bir birim, ordu fotoğrafçıları tarafından çekilen 361 adet resmi web sitesine verdi. 
   Pentagon, Hava Kuvvetleri'nin kararının "hata" olduğunu belirterek, başka resim dağıtılmayacağını bildirdi. 
   
   
   
</TEXT>
</DOC>
