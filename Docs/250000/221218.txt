<DOC>
<DOCNO> 221218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sondun38.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz hokeyinde rakip takım oyuncusunun boynunu kırdı 
</HEADLINE>
<TEXT>

     ABD Ulusal Buz Hokeyi Ligi NHL maçında, bir oyuncu rakip takım oyuncusunun boynunu bir yumrukla kırdı. Oyuncu liglerden süresiz uzaklaştırıldı. 
     Sertliğin hakim olmasına karşın NHL'de benzeri görülmemiş şiddet gösterisinde, Vancouver Canucks takımının oyuncusu Todd Bertuzzi, Colorado Avalanche'ın orta saha oyuncusu Steve Moore'un arkadan kafasına yumruk attıktan sonra yüklenerek yere yıktı ve yüzünü buza yapıştırdı. 
     2 takımın oyuncuları bilinçsiz haldeki Moore'u saldırgan oyuncudan güçlükle ayırırken, Moore hastaneye kaldırıldı. 
     Vancouver polisi saha ortasındaki saldırıyla ilgili soruşturma başlattı. 
     Colorado takımının oyuncusu, ''7 yıllık hokey geçmişimde böyle şey görmedim. Önceden tasarlanarak bilinçli yapılmış bir saldırı'' diye konuştu. 
     Moore, saldırıya uğramadan kısa bir süre önce rakip takımın kalesine bir gol atmıştı. 
     
</TEXT>
</DOC>
