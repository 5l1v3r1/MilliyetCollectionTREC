<DOC>
<DOCNO> 217001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sontur26.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Turgut Altınok, AK Parti ile yoluna devam edeceğini açıkladı 
</HEADLINE>
<TEXT>

     AK Parti'den Keçiören Belediye Başkanlığı'na aday gösterilen Turgut Altınok, AK Parti ile yoluna devam edeceğini belirterek, Keçiören Belediye Başkanı adaylığının sürüp sürmeyeceği konusundaki soruları yanıtlamadı. 
     Turgut Altınok, AK Parti Genel Başkanı ve Başbakan Recep Tayyip Erdoğan'ın, Kocatepe Kültür Merkezi'nde belediye başkan adaylarını açıklamasının ardından çıkışta gazetecilerin sorularını yanıtladı. 
     Altınok, bir soru üzerine AK Parti'nin verdiği kararı herkesin değerlendireceğini belirtti. 
     AK Parti ile yola devam edeceğini ifade eden Altınok, Keçiören adaylığı konusunda hayal kırıklığı yaşamadığını söyledi. 
     Altınok, siyasette her zaman düz bir çizgide yoluna devam ettiğini ifade ederek, ''Hiçbir zaman günübirlik siyaset yapmadım. Birgün siyah, birgün ak demedim. İlkeli bir çizgim oldu. Siyasette ilkeli ve düz çizgiden yanayım. siyasette ilkeli ve düz insanlar olursa, yolumuz düz ve ülkemizin geleceği aydınlık olur.'' diye konuştu. 
     Gazetecilerin ısrarla ''Keçiören'de AK Parti ile devam edecek misiniz '' sorularına, ''Göreceğiz onu'' demekle yetindi. 
     Aday tanıtımı sırasında kürsüye gelmediğinin anımsatılması üzerine Altınok, o sırada yolda olduğunu söyledi. 
     
</TEXT>
</DOC>
