<DOC>
<DOCNO> 216943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/son/sondun36.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta isyanla suçlanan 2 polis tutuklandı 
</HEADLINE>
<TEXT>

     Irak'ta isyanla bağlantılı olduğu iddia edilen 2 Irak polisinin tutuklandığı bildirildi. 
     Irak'taki Amerikan ordusundan yapılan açıklamada, askerlerin, devrik lider Saddam Hüseyin'in Fedayiin milisine bağlı 2 polisi dün tutukladığı belirtildi. 
     Fedayiin üyelerinin Irak'taki saldırıların çoğunun sorumlusu olduğu tahmin ediliyor. 
     Bu arada, Felluce kentinde isyancılar, gece yarısı kentteki duvarlara, alternatif bir Irak hükümetinin kurulduğunu duyuran afişler yapıştırdılar. 
     ''Şeytanın güçleri, silahlarımızın sesini boğamayacak'' yazılı afişlerin Irak Kurtuluş Cephesi adlı pek bilinmeyen bir örgüt tarafından dağıtıldığı belirtiliyor. 
     
</TEXT>
</DOC>
