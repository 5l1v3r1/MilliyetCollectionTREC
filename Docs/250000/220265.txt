<DOC>
<DOCNO> 220265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/06/son/soneko05.html </URL>
<DATE> 2004/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, IMKB'de işlem gören 11 ortaklığın hisse senetlerini kayda aldı 
</HEADLINE>
<TEXT>

     Sermaye Piyasası Kurulu, bu hafta toplam 20 adet menkul kıymet ihraç talebini kayda alırken, bu kıymetlerin toplam tutarı 43 trilyon 164.2 milyar lira oldu. 
     Sermaye Piyasası Kurulu SPK Haftalık Bülteni'ne göre, bu hafta hisse senetleri İMKB'de işlem gören ve aralarında Eczacıbaşı İlaç ve Eczacıbaşı Yatırım ile Aselsan'ın bulunduğu 11 ortaklığın hisse senetleri kayda alındı. Hisse senetleri kayda alınan İMKB'de işlem gören diğer ortaklıklar arasında Alcatel Teletaş, Bagfaş, ÇBS Boya, Ege Endüstri, İntema, Raks Elektronik, Raks Ev Aletleri, Raks Elektronik ve Gorbon Işıl bulunuyor. Kurul kaydına alınan bu hisse senetlerinin toplam nominal tutarı 239 milyar lira oldu. 
     Kurul, Esgimtaş Esnaf ve Sanatkarlar Gıda ve İhtiyaç Maddeleri Temin Tedarik Sanayi ve Ticaret A.Ş'nin 500 milyar lira bedelli, Ünal Tarım Ürünleri İhracat ve Sanayi A.Ş'nin 3 trilyon 800 milyar lira bedelli, Evren Menkul Kıymetler Yatırım Ortaklığı A.Ş'nin 1 trilyon 902 milyar lira bedelli, Gedik Yatırım Ortaklığı A.Ş'nin 1 trilyon 50 milyar lira bedelli ve Mustafa Yılmaz Yatırım Ortaklığı A.Ş.'nin 675 milyar lira bedelli, Mazhar Zorlu Holding A.Ş'nin 500 milyar lirası ve Yeşilova Halı Yün İpliği ve Battaniye Fabrikası Ticaret A.Ş'nin de 40 milyar lirası iç kaynaklardan karşılanmak üzere bedelsiz hisse senedini kayda aldı. 
     SPK, toplam 13 trilyon 920 milyar liralık MNG Bank A.Ş.'nin B Tipi Değişken Yatırım Fonu, MNG Bank A.Ş.'nin A Tipi Değişken Yatırım Fonu, Garanti Yatırım Menkul Kıymetler A.Ş.'nin B Tipi Tahvil ve Bono Fonu ile Garanti Yatırım Menkul Kıymetler A.Ş.'nin A Tipi Değişken Fonu katılma belgelerinin kayda alınmak üzere yaptıkları başvuruları değerlendirmeye alındı. 
     Kurul, Karadeniz Bakır İşletmeleri A.Ş., Türk Ytong Sanayi A.Ş., Doğan Şirketler Grubu Holding A.Ş. ile Hes Hacılar Elektrik Sanayi ve Ticaret A.Ş.'nin de hisse senedi ihracı nedeniyle yaptıkları kayda alınma başvurusunu incelemeye aldı. Söz konusu ortaklıklarca ihraç edilmek istenen bedelli hisse senetlerinin toplam nominal tutarı 32 trilyon 500 milyar lira, iç kaynaklardan karşılanmak üzere bedelsiz dağıtılacak hisse senedi tutarı 151 trilyon 858 milyar lira. 
     SPK, Migros Türk T.A.Ş'nin ve Parsan Makine Parçaları Sanayii A.Ş'nin mevcut kayıtlı sermaye tavanını yükseltme başvurusunu incelemeye alırken, Ceylan Giyim Sanayi ve Ticaret A.Ş'nin menkul kıymet ihraç başvurusunu, talebi üzerine işlemden kaldırdı. SPK, İMKB'de hisse senetleri işlem gören ortaklıklardan Yapı Kredi Yatırım Ortaklığı A.Ş., Atlantis Yatırım Ortaklığı A.Ş. ve Mustafa Yılmaz Yatırım Ortaklığı A.Ş.'nin hisse senetlerinin Kurul kaydına alınması müracaatını da incelemeye aldı. Kurul kaydına alınması istenen hisse senetlerinin toplam nominal tutarı 19 milyar 570 milyon lira. 
     
</TEXT>
</DOC>
