<DOC>
<DOCNO> 247116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/soneko09.html </URL>
<DATE> 2004/06/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
IMF Uzmanları Deppler ve Kiekens çalışmalarını tamamladı... 
</HEADLINE>
<TEXT>

     IMF Avrupa Bölümü sorumlusu Michael Deppler ve İcra Direktörü Willy Kiekens, 4. Madde çerçevesindeki çalışmalarını tamamlarken, Türkiye Masası Şefi Rıza Moghadam başkanlığındaki heyet çalışmalarına devam edecek. 
     19 Haziran'a kadar Ankara'da kalacak olan Moghadam başkanlığındaki heyet, bundan sonraki çalışmalarını 8. Gözden Geçirme çerçevesindeki çalışmalar çerçevesinde yoğunlaştıracak. 
     Bugün ve haftasonundaki çalışmalarını ağırlıklı olarak Hazine'de sürdürecek olan IMF heyeti, görüşmelerde yüzde 6.5'lik faiz dışı fazlanın sağlanması konusunda alınması gereken önlemler, sosyal güvenlik reformu, yeni bankacılık yasası, özelleştirme, Fon bankalarının varlıklarının satılması, kamu bankalarının satış stratejileri konularını ele alacak. 
     8. Gözden Geçirme'nin en geç Ağustos ayı başında, IMF tatile girmeden, İcra Direktörleri Kurulu'nca onaylanarak tamamlanması bekleniyor. 
     8. Gözden Geçirme'nin tamamlanarak onaylanmasının ardından, yaklaşık 660 milyon dolarlık bir kredi dilimi serbest bırakılacak. 
     
</TEXT>
</DOC>
