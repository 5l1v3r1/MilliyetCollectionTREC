<DOC>
<DOCNO> 238476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/dunya/dun03.html </URL>
<DATE> 2004/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>



Çocuklar da nasibini almış 
İngiliz televizyonu ITV, Ebu Gıreyb Cezaevi'nde insanlık dışı muameleye tabi tutulan esirler arasında biri kız, 2 Iraklı çocuğun da bulunduğuna ilişkin bir haber yayınladı. ITV, aynı hapishanede tutulduğu sırada 2 Iraklı çocuğa işkence yapıldığına tanık olduğunu söyleyen El Cezire TV kameramanı Şuayib El Baz'a dayanarak, Iraklı 12 yaşındaki bir kız çocuğunun, ağabeyi başka hücrede çığlıklarını duyarken, soyularak dövüldüğünü kaydetti. Kameraman, 15 yaşındaki Iraklı hasta bir erkek çocuğun da su dolu ağır iki kovayı taşıyarak koridorda koşmaya zorlandığına, durduğunda bir asker tarafından sopayla dövüldüğüne, yere yığılınca da soyularak üzerine soğuk su döküldüğüne tanık olduğunu söyledi. 

İran'da ikinci tur muhafazak rların 
İran'da meclis seçimlerinin ikinci turu muhafazak rların zaferiyle sonuçlandı. Resmi sonuçlara göre, seçimde 57 milletvekilliğinden 40'ını muhafazak rlar kazandı ve meclisteki sandalyelerin 3'te 2'sinden fazlasını ele geçirdi. Son turda reformcular 8 sandalye daha kazanırken, 9 sandalyeyi de bağımsızlar aldı. Kaderi henüz belli olmayan 4 sandalye dışındaki bu sonuçla muhafazak rların 290 sandalyeli meclisteki milletvekili sayısı 195'e çıktı. Seçimlerin ilk turu, 20 Şubat'ta yapılmış, yeni mecliste, çoğunluğu bu kez 2000 seçimlerinin galibi reformcular değil, muhafazak rlar elde etmişti. Yeni mecliste, İran Cumhurbaşkanı Hatemi'nin önderlik ettiği reformcular toplam 48 sandalye elde edebildi. Hatemi, dün biri eski Cumhurbaşkanı Rafsancani'ye yakınlığıyla bilinen 2 yeni yardımcısını atayarak hükümetteki değişiklikleri tamamladı. 

Geride 200 köpek bıraktı 
Devrik Acar lideri Aslan Abaşidze'nin 200 civarında köpek beslediği ve nadide bir silah koleksiyonu bulunduğu ortaya çıktı. Gürcistan Başsavcısı Irakliy Okruaşvili, Abaşidze'ye ait bütün malların açık artırmada satılacağını, bunların arasında Hummer marka üç lüks aracın da bulunduğunu açıkladı. Gürcü kanalı Mze, Abaşidze'ye ait bir köpek çiftliğinin görüntülerini yayınladı. Kanal, büyük çoğunluğu Kafkas çoban cinsi olan 200 köpeğin aylık masrafının 20 bin doları bulduğunu bildirdi. Kanal, Abaşidze'nin en sevdiği köpek olan Basmaç'ın sahibinin Moskova'ya gitmesinden bu yana yemekten kesildiğini belirtti. 



</TEXT>
</DOC>
