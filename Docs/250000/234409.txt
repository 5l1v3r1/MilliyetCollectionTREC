<DOC>
<DOCNO> 234409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/24/son/soneko08.html </URL>
<DATE> 2004/04/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Coşkun Dış ticaret açığının büyümüş olması kimsenin endişesi olmasın 
</HEADLINE>
<TEXT>

     Sanayi ve Ticaret Bakanı Ali Coşkun, dış ticaret açığının büyümüş olmasından kimsenin endişe etmemesi gerektiğini belirterek, ''Diğer değerlerle beraber değerlendirildiğinde herhangi bir sorun bulunmamaktadır'' dedi. 
     Türkiye Metal Sanayicileri Sendikası'nın MESS 38. Olağan Genel Kurulu'nun açılışında konuşan Coşkun, dünyada hızlı bir yapılanma sürecinin devam ettiğini kaydederek, geçen asırlardaki siyasi ve ideolojik gücün yerini hızla ekonomik ve bölgesel güce devrettiğini söyledi. 
     Bu değişimin adının küreselleşme, global pazar olduğunu ifade eden Coşkun, ''Ülkeler arasındaki ticari sınırlar kalkmıştır. Bunun sonucu tek kelimeyle rekabettir. Hükümetin ekonomide aldığı hedef, rekabet gücü yüksek Türkiye'ye ulaşmaktır'' dedi. 
     Ali Coşkun, 3 Kasım seçimlerinden önce yeni kurulan partilerinin ekonomiden sorumlu Genel Başkan Yardımcısı olarak bazı televizyon kanallarında tartışma programlarına çıktığını anımsatarak, şöyle kunuştu 
     ''O zaman çok değerli bilim adamlarımız bana şunu söylüyorlardı. Sayın Coşkun hem enlasyonu küçülteceğiz kontrol altına alacağız hem de yüzde 5-7 büyüyeceğiz diyorsunuz ve bunu sürdürülebilir bir büyüme olarak devam ettireceğiz diyorsunuz. İktisatta böyle bir kaide yok Ben de aksini iddia ettim. Çünkü her kaide uygulandığı zamana, zemine ve o ülkenin şartlarına bağlıdır. İşte sonuç böyle. Onun için şu andaki dış ticaret açığının büyümüş olmasından kimsenin endişesi olmasın. Diğer değerlerle beraber değerlendirildiğinde herhangi bir sorun bulunmamamaktadır.'' Coşkun, yıllardır para ile para kazanan ve ümidini dövize, faize ve borsaya bağlayan, ekonomiyi bu üçgende düşünen birçok kesimin bazı politikaları olduğunu kaydederek, kendilerinin dövize müdahelelerini tahrik etmek için çeşitli söylentiler bulunduğunu belirtti. 
     
     ''BUNUN FEDAKARLIKLA YAPILDIĞINI TAKDİR ETMEKTEYİZ'' 
     Bakan Coşkun, konuşmasını şöyle sürdürdü 
     ''Ama şunu söyleyelim, biz rekabete açık serbest piyasa koşullarının kendi kaideleri içinde devam etmesinden yanayız. Çünkü devlet kesimleri ekonomiye doğrudan müdahale etmediği takdirde serbest pazarda ekonomi kendi dinamiklerini oluşturmakta, kendi dengelerini kurmaktadır. Dövizde yaşadığımız olay budur. Bunu sabırla geçirmemiz gerekmektedir. Eğer bütün bunlara rağmen iharacatta büyüme devam ediyorsa, tabii ki bunun fedakarlıkla yapıldığını takdir etmekteyiz.'' Ali Coşkun, büyük bir borç yüküyle karşı karşıya kalındığını ancak borçların ödenmesinde herhangi bir sorun kalmadığını ifade ederek, ''Çünkü faizlerin inmesi, vadelerin uzaması sonucunda borçların çevrilebilirliğinde herhangi bir sıkıntı yok. Ama mali disiplini devam ettirmek zorundayız. O bakımdan sanayicimizden, çalışanlardan biraz daha sabır, biraz daha metanet beklemektediyz'' dedi. 
     Coşkun, girişimicinin önündeki baürokratik engellerin kaldırıldığını, şirket kurmanın 19 işlemden 2 işleme indirildiğini hatırlattı. 
     Ali Coşkun, Avrupa Birliği ilişkilerinin de çok olumlu yönde seyrettiğini, bu konuda sivil toplum kuruluşları ve özellikle kamu niteliğindeki kuruluşların gösterdiği desteğe hükümet olarak teşekkür borçlu olduklarını söyledi. 
     2004 yılının Türkiye için çok önemli bir yıl olduğuna işaret eden Coşkun, ''Kıbrıs meselesi inşallah bugün hayırlı olarak sonuçlanır'' dedi. 
     Türkiye'de bu yıl içinde yapılacak olan uluslararası toplantılara da değinen Coşkun, şunları kaydetti 
     ''Ekonominin aslında istikrar içinde sürdürülebilir büyümeyi devam ettireceği, enflasyonun tekli rakamlarda kalacağı, reel faizlerin de uluslararası düzeydeki makul seviyelere ineceği yıl 2005 yılı olarak seçilmiştir ve gidişat iyidir. Hep beraber bu gidişatı devam ettirebilirsek geleceğimizin güvencesi olan yavrularımıza daha güçlü bir Türkiye bırakacağımıza inanıyorum.'' 
     
</TEXT>
</DOC>
