<DOC>
<DOCNO> 230696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sonspo27.html </URL>
<DATE> 2004/04/12/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Fatih Terim Hagi, önemli işler yapacak, destek olunmalı... 
</HEADLINE>
<TEXT>

     Galatasaray Teknik Direktörlüğü görevinden ayrılan Fatih Terim, yerine getirilen Gheorghe Hagi'ye destek verilmesi gerektiğini söyledi. 
     Hagi'nin önemli işler yapacağına inancını ifade eden Terim, ABD'de okuyan kızının yanına gitmeden önce Atatürk Havalimanı'nda yaptığı açıklamada, ''Önemli işler yapacaktır, destek olunmalı. Seyirciden yana şüphem yok, ama genel manada söylüyorum. Başarılı olacaktır, karamsarlığa kapılmaya gerek yok'' dedi. 
     Galatasaray'ın önemli ve büyük bir kulüp olduğunu kaydeden Terim, ''Büyük kulüplerin böyle zamanda önemli reaksiyonları olur. Önemli başarılar alırlar, bundan kimsenin şüphesi olmasın'' diye konuştu. 
     Terim, Galatasaray Futbol Şubesi Sorumlusu Ergün Gürsoy'un medyada yer alan açıklamaları konusunda ise ''Burada benim adım kullanılmadı. Kendisi mahatabım değil. Eğer muhatabım olursa, bu başkan olur'' açıklamasını yaptı. 
     
</TEXT>
</DOC>
