<DOC>
<DOCNO> 200151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/spor/spo03.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'e de neşter 
</HEADLINE>
<TEXT>

   Son iki haftada yıldızları kenara çeken Galatasaray Teknik Direktörü'ne, PFDK'dan 15 gün hak mahrumiyeti cezası çıktı. İstanbulspor maçında Fatih Terim de tribünde oturacak 
      CEMAL ERSEN 

   
   Malatya maçı yaktı 
   GALATASARAY Teknik Direktörü Fatih Terim, bugünkü İstanbulspor maçında operasyon uygulayıp, tribüne yolladığı yıldızlarıyla birlikte oturacak. Malatyaspor maçında hakem İsmet Arzuman'ın kararlarına söz ve mimiklerle tepki gösterip, tartışan tecrübeli teknik adama, Profesyonel Futbol Disiplin Kurulu'ndan 15 gün hak mahrumiyeti cezası çıktı. 
   
   İtiraz edecekler 
   TEKNİK Direktör Fatih Terim, bu karar neticeside İstanbulspor sınavında kulübeye inemeyecek. Sarı - Kırmızılılar'ın karara itiraz edip, cezanın düşürülmesini talep edeceği açıklandı. Tahkim Kurulu'nun Galatasaray'ın itirazını uygun bulması durumunda, Fatih Terim'in Trabzonspor maçında yeniden takımının başında sahaya çıkabileceği açıklandı. 
   
   Cim-Bom sıkıntılı    SÜPER Lig'de bugün İstanbulspor ile kozlarını paylaşacak olan Galatasaray'da, sakatların durumu teknik kadroyu kara kara düşündürüyor. Juventus maçında bileğinden sakatlanan kaleci Mondragon ile aşil tendonundaki problemi tekrarlayan Frank de Boer dün akşam yapılan son çalışmaya katıldı. İki futbolcunun son durumlarının bugün yapılacak son konrollerden sonra netlik kazanacağı açıklandı. 
   
   
   
</TEXT>
</DOC>
