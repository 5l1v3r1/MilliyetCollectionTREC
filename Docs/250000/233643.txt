<DOC>
<DOCNO> 233643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/21/son/sonyas17.html </URL>
<DATE> 2004/04/21/ </DATE>
<TIME> 20.48 </TIME>
<AUTHOR>  </AUTHOR>
<HEADLINE>
KTÜ dekanın memurunu dövdüğü iddiası 
</HEADLINE>
<TEXT>

     Karadeniz Teknik Üniversitesi KTÜ personeli Mustafa Yılmaz, Fatih Eğitim Fakültesi Dekanı Prof. Dr. Abdullah Çavuş tarafından darp edildiği iddiasıyla, Cumhuriyet Başsavcılığı'na suç duyurusunda bulundu. 
     İddiaya göre, bir süre önce KTÜ Yapı İşleri Dairesi'nden, Fatih Eğitim Fakültesi'ne tayin edilen Mustafa Yılmaz, görev yerini görmek üzere gittiği fakültede Dekan Prof. Dr. Çavuş ile karşılaştı. 
     Prof. Dr. Çavuş ile tanışmak isteyen Yılmaz ile dekan arısında tartışma çıktı. Tartışmanın büyümesi üzerine Prof. Dr. Çavuş'un, Yılmaz'ı darp ettiği ileri sürüldü. 
     Yılmaz, Cumhuriyet Başsavcılığı'na verdiği dilekçede, dekanın kendisine hakaret ettiğini, bununla da yetinmediğini ve kendisini darp ettiğini ileri sürerek şikayetçi oldu. 
     Darp edildiğini iddia eden Yılmaz'ın 3 gün rapor aldığı öğrenildi. 
     
</TEXT>
</DOC>
