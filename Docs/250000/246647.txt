<DOC>
<DOCNO> 246647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonyas02.html </URL>
<DATE> 2004/06/09/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Baba Bush, 80. doğum günün paraşütle atlayarak kutlayacak... 
</HEADLINE>
<TEXT>

     Bülent Keneş 

ABD Başkanı George W. Bush'un babası eski ABD Başkanı George Bush, bu hafta sonu gireceği 80. yaş gününü, paraşütle atlayarak kutlayacak. 
     Geçen hafta sonunu, yardımcılığını yaptığı eski ABD Başkanı Ronald Reagan'ın ölümünden dolayı yas tutarak geçiren baba Bush, cuma günü de Reagan için Washington'daki Ulusal Katedral'de düzenlenecek cenaze törenine katılacak. 
     Cenaze töreninden sonra Houston'a geri dönecek olan eski Başkan Bush ve karısı Barbara, pazar günü College Station'da paraşütle atlayarak doğum gününü kutlayacak. 
     Eski bir donanma pilotu olan ve 2. Dünya Savaşı sırasında zarar gören bir uçaktan kurtulmayı başaran eski Başkan Bush, 75. doğum gününde de paraşütle atlamıştı. 
     Paraşütle atlaması sırasında baba Bush'a, ''Altın Şövalyeler'' adlı ordu paraşüt takımı da eşlik edecek. Ancak atlayış sırasında baba Bush'un herhangi bir paraşütçüye bağlı olmayacağı kaydedildi. 
     
</TEXT>
</DOC>
