<DOC>
<DOCNO> 247652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/guncel/gun09.html </URL>
<DATE> 2004/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma Terör AB'yi kullanıyor 
</HEADLINE>
<TEXT>



TUNCELİ İl Jandarma Komutanı Albay Yusuf Kaya, teröristlerin AB'yi "silah gibi" kullandığını söyledi. Ovacık karayolunda düzenlenen terörist saldırı sonucu şehit düşen Uzman Jandarma Çavuş Cemal Ünlü 26 ile Jandarma Komando Er Mehmet Zeki Erden için Elazığ İl Jandarma Alay Komutanlığı'nda tören düzenlendi. Kaya, törende yaptığı konuşmada, insanın yaşama hakkını ortadan kaldırmayı amaçlayan terörizmin devam ettirilmeye çalışıldığını ifade etti. Kaya "Özellikle hak, hukuk, adalet, AB gibi değerlerin arkasına saklanan bu canilerle taraftarları, bu değerleri bir yandan silah gibi kullanırken, diğer yandan aynı değerleri çiğnemektedir. Bununla da en büyük mutluluğu duymaktadır" dedi. 


</TEXT>
</DOC>
