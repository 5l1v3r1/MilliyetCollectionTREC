<DOC>
<DOCNO> 205442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sontur04.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Genelkurmay Başkanı ile Kıbrıs'ı konuştuk... 
</HEADLINE>
<TEXT>

     Başbakan Recep Tayyip Erdoğan, Genelkurmay Başkanı Orgeneral Hilmi Özkök ile Kıbrıs konusunu görüştüklerini belirtirken, hükümeti kurmakla görevlenidihilen CTP lideri Mehmet Ali Talatın, geniş tabanlı hükümet kurmasından memnuniyet duyacaklarını söyledi. 
     Başbakan Erdoğan, MYK toplantı için AKP Genel Merkezi'ne gelişinde gazetecilerin sorularını yanıtladı. 
     Erdoğan, Genelkurmay Başkanı Özkök ile görüşmesi için "Kıbrısı konuştuk" dedi. Erdoğna, Mehmet Ali Talat'ın hükümeti kurmakla görevlendirilmesi ile ilgili soruyu ise şöyle yanıtıladı 
     "KKTC için inşallah hayırlı olmasını diliyoruz. Ve bir an önce Sayın Talat'ın hükümeti kurmakta başarılı olmasını diliyoruz. Hele hele böyle geniş tabanlı hükümet olursa biz de buna memnuniyetle bakarız. KKTC'nin bu konuda kaybedecek vakti yok. Onun için kendilerine başarılar diliyorum." Erdoğan Kıbrıs ile ilgili zirve toplanıp toplanmayacağına ilişkin soruyu "Henüz öyle bir şey yok" diye yanıtladı. 
     
</TEXT>
</DOC>
