<DOC>
<DOCNO> 209450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/sondun28.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu itiraf etti Azınlıklar geçmişte çok çekti 
</HEADLINE>
<TEXT>

     Yunanistan Dışişleri Bakanı Yorgo Papandreu, Batı Trakya'daki azınlığın ''geçmişte çok çektiğini'' söyledi. Seçim kampanyası çerçevesinde geldiği Batı Trakya'nın Gümülcine kentinde Türk azınlık temsilcileriyle de görüşen Papandreu, ''geçmişte azınlıkların içte bir Truva atı gibi görüldüklerini'' belirtti. 
     Papandreu, ''Eskiden sınır bölgelerinde bulunan bir azınlığın, komşu ülkeler tarafından sınırları değiştirmek amacıyla kullanılabilecek bir tehdit oluşturabileceği görüşü hakimdi. Bu nedenle dışlanan azınlık, Balkanlar'daki diğer azınlıklar gibi çok çekti'' dedi. 
     Kıbrıs konusunun ve Kıbrıslı Türklerin bugünkü durumunun buna bir örnek oluşturduğunu savunan Papandreu, çatışma mantığının azınlıklara zarar verdiğini kaydetti. 
     
</TEXT>
</DOC>
