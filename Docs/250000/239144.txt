<DOC>
<DOCNO> 239144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/11/son/sontur06.html </URL>
<DATE> 2004/05/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Mersin'den KKTC'ye giden Ro-Ro gemisi battı .. 
</HEADLINE>
<TEXT>

     Kuzey Kıbrıs Türk Cumhuriyeti KKTC Karpas Burnu yakınlarında ro-ro gemisi battı. Gemide bulunan 26 kişiden 24'ünün kurtarıldığı, kaybolan iki kişiyi ise arama çalışmalarının devam ettiği bildirildi. 
     AA muhabirinin aldığı bilgiye göre, dün akşam Mersin Limanı'ndan hareket eden KKTC bandıralı TIR yüklü 848 grostonluk DOLPHIN 2 adlı gemi, Karpas Burnu'nun 15 mil kuzeydoğusunda, bu sabah saat 06.00 sıralarında yardım çağrısı yaptı. Bu geminin yakınlarında bulunan Denizcilik Şirketi'ne ait Bozcaada adlı feribot, yardım çağrısına karşılık verdi ve saat 07.45'de arama kurtarma çalışmalarına başladı. 
     Saat 08.30'da ise KKTC'de konuşlu bulunan Genelkurmay'a ait bir helikopter kurtarma çalışmalarına katılmak üzere havalandı. Arama kurtarma çalışmalarına TCSG-108 ve TCSG-89 botlar ile Zafer adlı ro-ro gemisi ve KKTC Güvenlik Kuvvetleri Komutanlığı'na GKK ait helikopter de katıldı. 
     Batan gemide 11'i personel 26 kişiden 24'ü kurtarılarak Bozcaada feribotu ile Gazi Magosa'ya götürüldü. Gemide 7 TIR, 6 kamyon ile konteynerlerin bulunduğu bildirildi. 
     Kıbrıs Türk Kıyı Emniyeti ve Gemi Kurtarma Şirketi Müdürü Kaptan Yusuf Burak, gelen ilk bilgilere göre geminin ortadan bölünerek tamamen battığını söyledi. 
     Sahil Güvenlik Akdeniz Bölge Komutanlığı yetkilileri, kaybolan Rahmi Yıldız ve Fehmi Öztekin'i arama çalışmalarının sürdürüldüğünü belirterek, çalışmaların 72 saat devam edeceğini bildirdiler. 
     

     
</TEXT>
</DOC>
