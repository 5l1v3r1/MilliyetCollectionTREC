<DOC>
<DOCNO> 212156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/son/sondun22.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlara göre skandal... Belçikalı milletvekili ''parti'' değiştirdi 
</HEADLINE>
<TEXT>

     Belçika basını ve kamuoyu, bir milletvekilinin parti değiştirmesinden kaynaklanan ''şoku'' yaşıyor. 
     Hıristiyan Demokrat Parti CDH üyesi olan milletvekili Richard Fournaux, Liberal Parti'ye MC geçeceğini açıkladı. 
     Gazete, radyo ve televizyonların flaş haber olarak duyurdukları ve geniş yer verdikleri bu gelişme, çeşitli yorumlara ve siyasi açıklamalara yol açtı. 
     CHD, açıklamasında, Fournaux'yu ''siyasi ahlaksızlık ve satılmışlıkla'' suçlayarak, 22 yıllık bu politikacının siyasi yaşamının artık son bulduğunu öne sürdü. 
     Belçika radyosunda yanısıtılan bir hukukçu yorumunda, bir politikacının partisinden ihraç edilmedikçe başka bir siyasi oluşuma katılmasının ''seçmene ihanet'' olduğu belirtildi. 
     Belçikalı hukukçular, bu tür ''siyasi yozlaşmanın'' önlenmesi için Portekiz örneğinin izlenmesini öneriyor, bu ülkenin anayasasına göre, partisinden ayrılan bir siyasetçinin milletvekilliğinin düştüğünü ve parlamentoyu terk etmek zorunda bırakıldığını belirtiyorlar. 
     Belçika basını, parti değiştiren bir milletvekiline yeni partisinde de şüpheyle bakılacağını ve gelecek seçimlerde seçilme şansının çok düşük olduğunu anlatıyor. 
     Liberal Parti, konuya ilişkin açıklama ve yorum yapmaktan kaçınıyor. 
     
</TEXT>
</DOC>
