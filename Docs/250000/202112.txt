<DOC>
<DOCNO> 202112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/15/magazin/mag02.html </URL>
<DATE> 2003/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dönmeyi düşünmüyorum' 
</HEADLINE>
<TEXT>

   Deniz Seki "Ya ben, ya cinayet işlediği ortaya çıkan Bayhan" dedi Bayhan birinci seçilip kendisi de yuhalanınca jürilikten çekildi.. Popstar yine en çok izlenen ve konuşulan oldu... 
      Birsen Altuntaş 
   
   Ahmet San 
   'Bence Deniz dönecek' 
   Deniz'in sözlerinin arkasında durması açısından yaptığı davranış doğru ama o geçen haftaki sonuca tepki gösterdi. O yüzden bu hafta döneceğini düşünüyorum. Ayrıca önümüzdeki hafta Bayhan'ın yaşanan protesto nedeniyle daha da alt sıralarda yer alacağını düşünüyorum. Çünkü Bayhan yüksek puanları son iki haftada yaşanan olaylar sonrasında almaya başladı. Farklı fikirler ortaya konulması da ve kavga ortamlarının yaşanması çok normal". 
   
   Saldırının nedeni 
   Yarışma çıkışı otomobilindeyken silahlı saldırıya uğrayan San, yaşadığı olayla ilgili olarak da "Bir gasp girişimi" dedi. Ahmet San, "Şimdiye kadar hiç tehdit edilmedim. Bu olayın Popstar yarışmasıyla da bir ilgisinin olduğunu kesinlikle düşünmüyorum" diye konuştu. 
   
   Deniz Seki 
   'Zor durumdayım' 
   Türk halkı, anlatmak istediğimi sanırım anlamadı. Yarışma, formatından uzaklaşmaya başladı. Jüri konuştukça halk, müziği bile dinlemeden oy vermeye başladı. Bayhan'ın topluma kazandırılmasını ben de çok isterim ama sicili bu kadar kabarık birinin böyle bir yarışmada yer alıp, h l oy verilerek taçlandırılması çok enteresan. Dönmeyi düşünmüyorum. Bir sözleşmem var, zor durumdayım, kararımın arkasında durmak zorundayım. Türk halkı sicili kabarık birini birinci seçebiliyorsa, ben de pek l gitme hakkına sahibim". 
   
   Armağan Çağlayan 
   'Halk jüriye tepkili' 
   Deniz Hanım bir sanatçı ve duygusal davranması çok normal. Artık biz yarışmacılar ve ekiple eylül ayından beri akraba gibi olduk. Eğer dönmezse kalan arkadaşlara haksızlık olur. Umarım döner. Türk halkı jüriye olan tepkisini gösteriyor. Eğer Deniz Hanım, Bayhan'ın cuma akşamı bu kadar üstüne gitmeseydi, Bayhan birinci olmazdı. Siz jüri üyesi olarak bir yarışmacıyla ne kadar kavga ederseniz, halk, o insanın o kadar ekranda kalmasını sağlıyor. 
   
   Ercan Saatçi 
   'Çözüm getirsin' 
   Bence Deniz kesin geri gelecek. Benim de zaman zaman yuhalandığım zamanlar oldu. Armağan, Deniz'den çok daha fazla yuhalandı. Bu görev gereği sorumluluktur. Canlı yayında 'küstüm' demenin anlamı yoktu. Her şeyden önce bir kadın ama güçlü durmalı. Katilden popstar olamayacağını söylüyor. O zaman Deniz, çözümü söylesin. Bu çocuğun, Bayhan'ın ne olacağını söylesin Yargı gereğini yapmış, 'Bu adam varsa, ben yokum' diyorsan, mutlaka bir çözüm yolu göstermek de zorundasın. 
   
   Fatih Aksoy Genel Yayın Yönetmeni 
   'Halkla kavga edilmez' 
   Deniz kişisel bir davranış sergiledi. Deniz'in görevinin başına dönmesi daha doğru. Önümüzdeki cumaya kadar bir karar vereceğiz. Jüri şu anda sadece görüş belirtiyor. Aslında jürinin kendi arasında ve yarışmacılarla kavga yaşanmıyor. O anda insanlar görüşlerini söylüyor. Farklı görüşleri olan da bunu söylüyor. Halkla kavga edilmez. Seki'yi de bu insanlar yarattı. Bu yarışmada jüri 12 kişiyi seçti, bundan sonra halk oy veriyor ve bu oyu verirken de neye göre verir, kimse bilemez. Ama şöyle bir şey var, Türk halkı tıpkı siyasi yaşamdaki gibi her zaman mağdur olanı destekler, bu da iyidir. 
   
   
</TEXT>
</DOC>
