<DOC>
<DOCNO> 244802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/02/son/sontur07.html </URL>
<DATE> 2004/06/02/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
El Kaide davası... 3. gün duruşması başladı... 
</HEADLINE>
<TEXT>

     Terör örgütü El-Kaide'nin Türkiye yapılanması içinde faaliyet gösterdikleri ve İstanbul'da 15 ile 20 Kasım 2003 tarihlerinde 4 ayrı yere düzenlenen bombalı saldırılara karıştıkları iddiasıyla haklarında dava açılan 69 sanıktan 3. gün duruşması için çağırılan 2'si kadın 14'ünün yargılanmasına başlandı. 
     İstanbul 2 No'lu DGM'deki duruşma için tutuklu sanıklar Ahmet Aslanoğlu, Abdullah Demir, Mehmet Yılmaz, Suat Sarman, Hayrettin Basınlı, Cahit Öztürk, Yusuf Dural, Ziya Çelik, Murat İdrak, Ahmet Selami Demir, Muhammetül Emin Bastın ve Tarkan Kalaycı Kandıra 1 No'lu F Tipi Cezaevi'nden, davanın gıyabi tutuklu sanığı Gürcan Baç'ın resmi nikahlı olmayan eşi Mediha Yıldırım ve yine gıyabi tutuklu sanık Habip Akdaş'ın eşi Cemile Akdaş da Gebze Cezaevi'nden getirildi. 
     Sanık ve avukatların salondaki yerlerine alınmasıyla başlayan duruşmada, kimlik tespitlerine geçildi. 
     
</TEXT>
</DOC>
