<DOC>
<DOCNO> 211042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/soneko06.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve otoyollar "para basıyor"... 2003 gelirleri için... 
</HEADLINE>
<TEXT>

     Boğaziçi ve paralı otoyollar kazandırmaya devam ediyor. 
     İstanbul boğaziçi köprüleri ile işletmedeki 5 paralı otoyolun geçen yıl toplam gelirlerine ilişkin veriler açıklandı. 2003 yılı Aralık ayı sonu itibari ile Birinci boğaziçi, Fatih Sultan Mehmet köprüleri ile 5 paralı otoyoldan toplam 273.4 trilyon liralık bir gelir elde edildi. 2002 yılında ise boğaziçi köprüleri ile otoyollardan geçiş yapan araçlardan toplam 224 trilyon lira toplam gelir elde edilmişti. 
     Böylece bir önceki yıla göre araç geçişlerine yapılan zamma paralel olarak boğaziçi köprüleri ile otoyollar gelirleri bir önceki yıla göre yaklaşık 50 trilyon lira düzeyinde artmış oldu. 
     Geçen yılın toplamında İstanbul boğaziçi köprüleri ile Fatih Sultan Mehmet köprülerinden 133 trilyon 673 milyar 427 milyon lira gelir elde edilirken, aynı dönemde paralı otoyollardan ise 138 trilyon 645 milyar 836 milyon lira gelir elde edildi. Bu gelirin 65 trilyon 326 milyar 128 milyon liralık bölümü İstanbul boğaziçi köprüsünden geçiş yapan araçlardan elde edilirken Fatih Sultan aynı dönemde Fatih Sultan Mehmet köprüsünden ise 70 trilyon 247 trilyon 249 milyon lira gelir sağlandı. 
     İşletmedeki paralı otoyollardan sağlanan gelirin büyük bölümü 1. bölge kapsamında bulunan otoyollardan sağlandı. 1. bölge hudutları içinde bulunan otoyollardan 44 trilyon 137 milyar 967 gelir elde edilirken bu bölgeyi 42 trilyon 491 milyar 034 milyon lira ile 17. bölge izledi. 
     Öte yandan 2003 yılı gerçekleşmelerine göre, İstanbul boğaziçi köprüleri ile 5 otoyoldan toplam 216 milyon 706 bin 20 araç geçiş yaptı. 
     
</TEXT>
</DOC>
