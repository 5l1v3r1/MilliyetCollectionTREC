<DOC>
<DOCNO> 225562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/sonspo20.html </URL>
<DATE> 2004/03/25/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kırgız basını Başarısız teknik adam Hagi, Galatasaray'da 
</HEADLINE>
<TEXT>

     Kırgızistan'da yayınlanan Obşestvenniy Reyting gazetesi, Hagi'nin, Galatasaray teknik direktörlüğü görevine getirilmesini, ''Başarısız teknik adam Hagi, Galatasaray'a teknik direktör oldu'' şeklinde değerlendirdi. 
     Gazetenin bugünkü sayısında yer alan haberde, Hagi'nin 1990'lı yıllarda Galatasaray'da top koşturduğu ve ayrılırken takıma 4 şampiyonluk getirdiği, 2000 yılında da bu takım ile UEFA Kupası'nı kazandığı hatırlatıldı. Haberde Fatih Terim'in teknik direktörlükten istifa etmesinin ardından sarı-kırmızılı takımın başına Hagi'nin getirildiği ifade edildi. 
     Gazetede ayrıca, ''Staue, Real Madrid, Breshia, Barsu ve Galatasaray takımlarında futbolcu olarak başarılar kazanan Hagi'nin Bursaspor ve Romanya Milli Takımı'ndaki teknik direktörlük çalışmaları başarısızlıkla sonuçlandı'' ifadelerine yer verildi. 
     
</TEXT>
</DOC>
