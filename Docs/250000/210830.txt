<DOC>
<DOCNO> 210830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/yazar/okur.html </URL>
<DATE> 2004/01/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
ABD'li şirketler Başbakan'dan ne isteyecek 
</HEADLINE>
<TEXT>

   
   Başbakan Recep Tayyip Erdoğan'ın ABD gezisi önemli. Biz, işin siyasi boyutu yerine ekonomik boyutuna bakıyoruz. Türkiye'de yatırım yapan ABD'li firmaların sorunları ne ABD yönetimi tarafından Başbakan Erdoğan'a iletilmesi beklenen dosyada acaba neler var 
   Merak ediyorsanız, listeyi incelemenizi isteriz. 
   İlk sırada tarım - gıda sektörü yer alıyor. Ve bakın sorunlar nasıl irdeleniyor. İlk sırada Cargill yer alıyor. 
   Cargill 1997 yılında Bursa'da mısır bazlı nişasta üretmek üzere 90 milyon dolarlık yatırım yapan Cargill, "tarım arazisine yatırım" yapıldığı gerekçesiyle 4 ayrı davayla karşı karşıya geldi. Hükümetten aldığı özel izinle faaliyetini sürdüren Cargill, kalıcı bir hukuki çözüm istiyor. Cargill'in iddiası, bu süreç 80 milyon dolarlık ve 100 yüzde ihracata dönük iki projenin askıya alınmasına neden oldu.Et ithalatı Mc Donalds ve Burger King gibi iki büyük fast food zinciri Türkiye'de et ithalatına izin verilmediği gerekçesiyle et fiyatlarının ABD'den bile yüksek olduğunu söylüyorlar. Ve et ithalatı için izin çıkması gerektiğini söylüyorlar.Vergiler Tarım alanında Türkiye'nin uyguladığı vergilerin ABD'nin uyguladığı ithalat vergilerine göre çok yüksek olduğu iddiası.Kola vergisi Kolalı içeceklerden alınan ilave vergilerin sektörün büyümesine engel olduğu iddiası. Sektörün Türkiye'de 500 milyon dolar yatırımı olduğu, 6 bin 700 kişiye istihdam sağladığı ifade ediliyor. Ve bu nedenle 4 yıldır büyümediği iddia edilen sektörde, yüzde 10'luk lüks tüketim ve sağlığa zararlı ürünlere uygulanan verginin kalkması durumunda Coca Cola ve Pesi Cola'nın ilave yatırım yapmayı arzuladıkları belirtilecek.Telekomünikasyon Motorola - Telsim arasında yaşanan problem yine Başbakan Erdoğan'ın gündemine sunulacak. Enerji Yap - İşlet - Devret ve İşletme Hakkı Devirleri ile ilgili sorun yaşayan GE Howard Energy, NRG Energy, PSEG Global, Peabody Energy, Pacificorp, National Power gibi şirketlerin durumu yine gündeme gelecek. Halen PSEG şirketinin Hazine garantisinin iptal edilmesinden dolayı açtığı dava devam ediyor. İlaç Ciddi sorun olarak Başbakan'ın karşısına çıkacak. Veri imtiyazı ya da veri konuması altında tartışma sürüyor. ABD'li şirketler satışa sundukları ilaçların araştırma verilerine dayanan yerli jeneriklerine Sağlık Bakanlığı tarafından satış ruhsat veriliyor olması nedeniyle ciddi lobi çalışması yapıyorlar. Sosyal sigorta kuruluşlarının kimyasal eşdeğer ilaçlar arasında en ucuz fiyatlı ilacın bedelini ödeme politikasının yerli jenerik ilaçlara rekabet şansı yarattığını iddia ediyorlar. 
   
      
   
</TEXT>
</DOC>
