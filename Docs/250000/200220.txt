<DOC>
<DOCNO> 200220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/son/sonspo11.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 1-Akçaabat Sebatspor 1 maç bitti 
</HEADLINE>
<TEXT>

     Stat 19 Mayıs . 
     Hakemler Yılnur Önen, İrfan Çakır, Metin Kıtmır . 
     Samsunspor Shorunmu, Serkan Aykut, Evren, Adnan, Şenol, Celil, Müslim, Kirita, Caner, Kenan, Da Silva . 
     Akçaabat Sebatspor Metin Aktaş, Hamza, Erman, Marek, Semavi, Muzaffer, Sedat, Mehmet, İbrahim, Selahattin, Abdurrahman . 
     Birinci Süper Lig'de Samsunspor ile Akçaabat Sebatspor arasındaki karşılaşma 1-1 berabere sona erdi. 
     İki takımın da dikkatli başladığı karşılaşmada ilk atak evsahibi ekipten geldi. 
     3. dakikada Evren'in kale alanınan sağ köşesinden yaptığı ortaya Serkan Aykut'tan önce müdahale eden kaleci Metin, olası bir golü önledi. 
     11. dakikada sağ taraftan ceza alanına giren Müslim, Adnan ile yaptığı verkaç sonucu aldığı topa sert vurdu. Meşin yuvarlak direkten döndü. 
     12. dakikada Evren'den aldığı pasla ceza alanı önünde buluşan Adnan'ın vuruşunda top direğin yanından auta çıktı. 
     24. dakikada konuk ekip 1-0 öne geçti. Bu dakikada Erman'ın ceza alanının sağından yaptığı ortayı Shorunmu yatarak tokatladı. Ancak dönen topu filelere gönderen İbrahim, takımını 1-0 öne geçiren golü attı. 
     33. dakikada Evren'in ceza alanının sağından yaptığı ortada, kale alanı içinde topu önünde bulan Caner'in volesinde, top direğin üstünden auta gitti. 
     Karşılaşmanın geri kalan dakikalarında gol olmayınca ilk yarı1-0 Akçaabat Sebatspor'un üstünlüğüyle sona erdi. 
     
     İKİNCİ YARI 

     51. dakikada Selahattin'in ceza alanının sol köşesine yakın bir noktadan vurduğu şutta topu kaleci Shorunmu iki hamlede önledi. 
     57. dakikada evsahibi ekip beraberliği yakaladı. Bu dakikada Adnan'ın orta alandan gönderdiği topla ceza alanı önünde buluşan Serkan Aykut, meşin yuvarlağı kaleci Metin'in üzerinden aşırarak filelere gönderdi 1-1. 
     61. dakikada ceza alanı içinde topla buluşan Serkan Aykut, uygun durumdaki Celil'i gördü. Topla buluşan Celil'in vuruşunda, top üstten auta çıktı. 
     64. dakikada Erman'ın ceza alanının sol köşesinden vurduğu topu, kaleci Shorunmu son anda tokatlayarak kornere attı. 
     77. dakikada Erman'ın ceza alanının sağ tarafından yaptığı ortaya kale alanındaki Orhan sert vurdu. Ancak top yandan auta çıktı. 
     90. dakikada Evren'in sağ taraftan kullandığı serbest vuruşta, ceza alanındaki Kirita topa kafayla vurdu. Ancak top üstten auta çıktı. 
     Maç da 1-1'lik eşitlikle sonuçlandı. 
     
</TEXT>
</DOC>
