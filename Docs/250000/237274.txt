<DOC>
<DOCNO> 237274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonspo31.html </URL>
<DATE> 2004/05/04/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Özdilek Konyaspor maçında sahadan galibiyetle ayrılmak istiyoruz 
</HEADLINE>
<TEXT>

     Malatyaspor Teknik Direktörü Mehmet Özdilek, Konyaspor maçında sahadan galibiyetle ayrılmak istediklerini söyledi. 
     Özdilek, AA muhabirine yaptığı açıklamada, bir yandan ligin son iki maçına hazırlandıklarını ve bir yandan da gelecek sezonun çalışmasını gerçekleştirdiklerini belirtti. 
     Cumartesi günü kendi sahalarında bu sezon son kez oynayacaklarını ifade eden Özdilek, şunları söyledi 
     ''Konyaspor maçı hazırlığını moralli olarak sürdürüyoruz. Kendi sahamızda seyircilerimize iyi futbol izlettirmenin yanı sıra sahadan galibiyetle ayrılmak istiyoruz. Yeni sezon için hazırlıklarımızı sürdürüyoruz. Sözleşmesi biten futbolcular var. Onlarla görüşmeler sürüyor. Dış transferde alacağımız futbolcular var. Lig bitince görüşüp anlaşmaya çalışacağız. Transferde titiz davranıp iyi tercih yapmak istiyoruz.'' 
     
</TEXT>
</DOC>
