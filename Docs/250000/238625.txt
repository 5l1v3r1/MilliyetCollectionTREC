<DOC>
<DOCNO> 238625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/09/son/sonspo31.html </URL>
<DATE> 2004/05/09/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Daum, Fenerbahçe'yi şampiyon yaparak Fener tarihine geçti 
</HEADLINE>
<TEXT>

     -Birinci Süper Futbol Ligi'nde 2003-2004 sezonu şampiyonu olan Fenerbahçe'de, teknik direktör Christoph Daum, kulüp tarihinde bir ilke imza attı. 
     Christoph Daum, ligde 15. şampiyonluğunu kazanan Fenerbahçe'yi şampiyon yapan ilk Alman teknik adam olarak tarihe geçti. 
     Christoph Daum ile birlikte 5. Alman teknik adam dönemini yaşayan Fenerbahçe, daha önce Alman teknik adamlarla şampiyonluk yaşamamıştı. 
     Fenerbahçe'de daha önce Alman teknik adamlardan Friedrich Raush, Holger Osieck, Joachim Löw ve Werner Lorant görev yapmıştı. 
     
     DAUM'UN KARİYERİNDEKİ 4. ŞAMPİYONLUK 

     Fenerbahçe'yi şampiyonluğu ulaştıran Christoph Daum, kariyerindeki 4. lig şampiyonluğunu yaşadı. 
     Alman teknik adam, daha önce Almanya'da 1991-92 sezonunda VFB Stutgart, 1994-95 sezonunda Beşiktaş, 2002-2003 sezonunda Avusturya'nın Austria Wien ve bu sezon da Fenerbahçe ile ligde mutlu sona ulaştı. 
     
     YUGOSLAVLAR İLE 5 ŞAMPİYONLUK 

     Fenerbahçe, lig tarihinde elde ettiği 15 şampiyonluğun 5'ini Yugoslav teknik adamlarla kazandı. 
     Macar ve Brezilyalı teknik adamlarla 3'er, İngiliz ve Rumen çalıştırıcılarla da 1'er kez şampiyon olan sarı-lacivertliler, yerli çalıştırıcılardan yalnızca Mustafa Denizli ile 2000-2001 sezonunda şampiyonluk sevinci yaşadı. 
     Fenerbahçe'nin şampiyonluk yaşadığı teknik direktörler şöyle 
     Ignace Molnar Macar 1959, 1967-68 
     Laszlo Szekely Macar 1960-61 
     Miroslav Kokotoviç Yugoslav 1963-64 
     Oscar Hold İngiliz 1964-65 
     Tarian Ionescu Rumen 1969-70 
     Waldeira Parreira Didi Brezilyalı 1973-74, 1974-75 
     Tomislav Kaleperoviç Yugoslav 1977-78 
     Branko Stankoviç Yugoslav 1982-83 
     Todor Veselinoviç Yugoslav 1984-85, 1988-89 
     Carlos Alberto Parreira Brezilyalı 1995-96 
     Mustafa Denizli 2000-2001 
     Christoph Daum 2003-2004 
     

     
</TEXT>
</DOC>
