<DOC>
<DOCNO> 221408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/siyaset/siy04.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklerin "Olmayacak şik yetlerinden" bunaldılar 
</HEADLINE>
<TEXT>
   AİHM de vize koyacak 
   Avrupa İnsan Hakları Mahkemesi, son başvurularla tüm ülkeleri geçerek birinci sıraya oturan Türklere karşı önlem almaya gidiyor. AİHM, 'önem arz etmeyen şik yetlerin reddi'ni sağlayacak... 
      Belma AKÇURA 

   Avrupa İnsan Hakları Mahkemesi AİHM , çalınan koyundan kirlenen pantolona, havlayan köpekten protez dişe kadar türlü şik yetin kendisine taşınmasına önlem alma yoluna gidiyor. "Olmayacak şik yetlerle mahkemeyi bunaltıyorlar" diyen AİHM Yargıcı Feyyaz Gölcüklü, AİHM'nin sözleşmeye ek bir protokolle 'önem arz etmeyen şik yetlerin reddi'ni aradığını söyledi. AİHM Yargıcı Rıza Türmen de mahkemenin yapısında değişikliğe gideceğini açıkladı. 2003 sonunda Türkler AİHM'ye başvuru konusunda, tüm ülkeleri geçti. Geçen yıl sonu itibariyle bekleyen 38 bin 500 davadan 7 bin 50'si Türkiye'ye ait. Türkiye, yüzde 18 ile en fazla dava sayısına sahip ülke. Bunu yüzde 14 ile Rusya, yüzde 13 ile de Polonya izliyor. İnsanların 'Evimin penceresi kırıldı, devlet yaptırmadı' diye mahkemeye geldiğini söyleyen Gölcüklü, "Bu tür başvurular kabul edilmiyor ama insanlar zannediyorlar ki orada kazanamayacağı davayı gelip burada kazanacak. Yok böyle bir şey" dedi. Gölcüklü, geçmişte mahkemenin reddi gereken davaları kabul ettiğini belirterek, "Bu, insanları heyecanlandırdı. AİHM, sözleşmedeki şartları titizlikle uygulasaydı davaların yarısını tasfiye etmiş olurdu" diye konuştu. 
   
   'Hukuksal şizofreni' 
   AİHM Yargıcı Rıza Türmen de, Türklerin AİHM'yi temyiz mahkemesi gibi kullandığını, davaların 3 yıldan önce sonuçlanmadığını söyledi. Sözleşmeye taraf ülkelerin değişmesiyle, davaların niteliğinin de değişmeye başladığını ifade eden Türmen, mahkemenin yetkilerini genişletmek, farklılaşan davalara göre yeni yapılanma içine girmek istediğini söyledi. Bir dönem AİHM'de Türkiye'nin avukatlığını yapan Prof. Dr. Bakır Çağlar ise her davanın buraya taşınmasını "Türk avukatlarının hukuksal şizofrenisi" olarak değerlendirdi. Çağlar, "Popstar, Türkstar kuyruğuna girenlerle, bugün AİHM'ye başvurmak için kuyruğa girenler arasında kesin bir paralellik bulunuyor. Bu pop kültürün hukuk versiyonudur. AİHM önlem için statüsünde bir değişiklik yapılmasını istiyor" şeklinde konuştu. 
   
   Memleketimden insan manzaraları    İzmir'de Hakan Çağlar Ülkü, çamurdan kullanılmaz hale gelen pantolonu için dava açtı. Yerel mahkeme altyapı hizmetinde kusurlu bulunan belediyeyi 35 milyon liralık tazminata mahk m etti. Ülkü, Bölge İdare Mahkemesi, zararın yeterince kanıtlanmadığı gerekçesiyle kararı bozunca soluğu AİHM'de aldı. 
   Eskişehir Devlet Hastanesi'nde sünnet olan Aydın Aydınoğlu'nun cinsel organının yanlış kesilmesi üzerine baba savcılığa başvurdu. Savcılık takipsizlik kararı verdi. Bunun üzerine Aydınoğlu ailesi, AİHM'ye gitti. 
   Yüksekova'da "kaçak oldukları" iddiasıyla el konulan 740 koyununu geri alamadığı gerekçesiyle, zararlarının tanzim edilmesini isteyen 2 kişi AİHM'e başvurdu. 
   Tülay Beyhan, apartman yöneticisinin şik yeti üzerine mahkeme kararıyla "tahliye" edilmesine karar verilen "Migi" isimli köpeği için şik yetçi oldu. 
   Gülcah Küçüksüslü Varkan, "sözleşmeli solist" olarak Mersin Devlet Opera ve Balesi'nde 8 yıldır kadrosu verilmediği için AİHM"ne başvurdu. 
   
   
   
</TEXT>
</DOC>
