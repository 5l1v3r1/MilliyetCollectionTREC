<DOC>
<DOCNO> 223078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun47.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta patlama 
</HEADLINE>
<TEXT>

     Irak'ın başkenti Bağdat'ın merkezinde bulunan Lübnan Dağı Oteli'ne düzenlenen bombalı saldırıda ölü sayısının 27'ye yükseldiği, yaralı sayısının 41 olduğu belirtildi. 
     ABD ordusu 1. Zırhlı Tümeni'nden Albay Ralph Baker, patlamaya bomba yüklü aracın neden olduğunu, en az 27 kişinin öldüğünü ve 41 kişinin yaralandığını söyledi. 
     Öte yandan saldırıya uğrayan otelde yabancıların kaldığı belirtildi. 
     Semt sakinleri, havaya uçurulan otelde Amerikalılar, İngilizler, Mısırlıların yanı sıra diğer yabancı kişilerin kaldığını kaydetti. 
     Olay yerine Amerikan askerleri ve ambulanslar giderken, 5 katlı otelin enkazından cesetler çıkarılıyor. Patlamanın etkisiyle kilimalar, tuğlalar ve mobilyaların otelden yüzlerce metre öteye fırladığı belirtildi. 
     Irak İçişleri Bakan Yardımcısı Ahmed Kadhim ve semt sakinleri patlamanın nedeninin roket saldırısı olduğunu kaydetmişti. 
     
</TEXT>
</DOC>
