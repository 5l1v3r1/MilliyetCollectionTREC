<DOC>
<DOCNO> 222160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/yazar/altan.html </URL>
<DATE> 2004/03/14/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Elemtere fiş, kem gözlere şiş... 
</HEADLINE>
<TEXT>

   
   Türkçede "baş" sözcüğü, bir yığın da çeşitli deyim yaratmıştır. İşte onlardan birkaç tanesi 
   Baş ol da, istersen soğan başı ol... 
   Baş üstüne efendim, emredersiniz... 
   Biz burada eşek başı mıyız .. 
   Allah sizi başımızdan eksik etmesin... 
   Yok, devenin başı... 
   Ayaklar baş oldu... 
   Tam bir baş belası... 
   Başımıza neler geldi neler... 
   Başı kıçı belli olmayan bir iş... 
   Başı kimin çektiği belli... 
   Neyse kalabildik baş başa... 
   Başa gelen çekilir... 
   Başı belaya girdi... 
   Önce yılanın başını ezeceksin... 
   Başa baş bir durum var... 
   Nasreddin Hoca'ya sormuşlar 
   - Neden "kafasızın biri" deniyor da, "başsızın biri" denmiyor 
   Hoca 
   - Çünkü, demiş, kafasız olanları da, baş olarak görebiliyoruz hepimiz. 
   
   Ankara'nın belirli çevrelerinde, toplumun huzurunu korumak için, "insanlar özgür ve eşit doğar" ilkesine aykırı düşenleri de, fişlemek fikri doğmuş. 
   Ancak bir türlü çözümlenemeyen birtakım sorunlar çıkmış 
   - Madem insanlar eşit doğar o zaman kısa boylular mı bozuyor eşitliği, yoksa uzun boylular mı 
   - ...... 
   - Erkeklerin ırza geçme olanağı var, kadınların yok. Erkekler mi bozuyor eşitliği, yoksa kadınlar mı 
   - ...... 
   - Gençlerle yaşlılar arasında da bir eşitsizlik var. Gençler mi bozuyor eşitliği, yoksa yaşlılar mı 
   Ve sonunda şu karara varılmış 
   - Boşuna uğraşacağımıza, hepsini birden fişleyelim olsun bitsin... 
   
   Ömer Altan'dan bir fıkra 
   Adamın biri, bir psikoloğa gitmiş. Psikolog 
   - Buyrum, demiş, oturun adınız 
   Adam 
   - Ben Timurlenk'im, demiş. 
   Psikolog hemen ayağa fırlamış, önce pencerelerin perdelerini çekmiş, sonra adama 
   - Ben de kaç zamandır, seni bekliyordum, demiş. Bana şimdi anlatır mısın, Ankara Savaşı'nda nasıl olup da beni yendiğini 
   Biliyorsunuz Ankara'da da bir yığın psiko - sosyolog var toplumun huzurunu güvence altında tutmaya çalışırken aralarında ne konuştuklarını da biliyor musunuz 
   Ku Klux Klan'ı kıstırdıktan sonra, Apaçi'leri de nasıl yakalayacaklarını... 
   
   Bektaşi'ye sormuşlar 
   - Baba erenler, söyle bakalım sen hangi partiyi tutuyorsun 
   Bektaşi babası 
   - Hiçbirini, demiş. 
   - Neden ama 
   - Çünkü hepsi de Ramazan'daki oruca benziyor ne zaman tutsan aç kalıyorsun. 
   
   Adamın biri iyice hastalanmış. Yakınları doktor çağırmışlar. 
   Doktor gelir gelmez hastaya şöyle bir bakmış ve hemen çıkıp başına oturmaya kalkmış. 
   Hastanın yakınları 
   - Aman ne yapıyorsunuz doktor bey, diye doktoru elinden kolundan tutup, aşağı indirmeye çalışmışlar. 
   Doktor 
   - Başka türlü kurtaramam, mutlaka başına oturmam gerek, diye direttikçe diretiyormuş. 
   İtiş kakış arasında, doktorun tepesi atmış 
   - Buraya bakın, demiş, herkesin kabul ettiği bir tedavi metodudur bu. İstanbul'u kurtarmak isteyenler de, çıkıp başına oturmak için uğraşmıyorlar mı görmüyor musunuz 
   
   Avrupa Birliği'ne katılmaktan yana olan bir İzmirli'yi şöyle bir gerekçeyle fişlemişler 
   "Yunanistan'a doğru bakarak anlamlı bir halk 'mani'si okuyor 
   Bir dalda iki ceviz 
   Aramız derya deniz 
   Sen orada ben burada 
   Ne bet kaldı ne beniz." 
   
      
   
</TEXT>
</DOC>
