<DOC>
<DOCNO> 239599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/yasam/yas08.html </URL>
<DATE> 2004/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahveyi yudumla, çabuk ayıl 
</HEADLINE>
<TEXT>



BÜTÜN gün yudum yudum içilen kahvenin, sabahları uyanmak için içilen büyük bir fincan kahveden daha etkili olduğu belirtildi. Chicago'nun Rush Üniversitesi'nde görevli bilim adamları, gün boyu yudum yudum kahve içildiğinde, kafeinin beyindeki uyku merkezlerine daha güçlü etki yaptığını tespit etti. 28.5 saat uyumalarına izin verilmeyen 16 kişinin katıldığı araştırmada, kahve yerine kafein içeren hap kullanıldı. Bilim adamları, katılımcıları iki gruba ayırdı. Birinci grup kafein haplarını düzenli aralıklarla içti. İkinci grup ise çok sayıda hapı bir kerede yuttu. Birinci gruptaki kişiler, konsantrasyonu ölçen testlerde daha iyi sonuç aldılar. Bilim adamları, gece çalışmak zorunda kalanlara, kahve ya da çayı güne yayarak içmelerini önerdi. 


</TEXT>
</DOC>
