<DOC>
<DOCNO> 201085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/10/son/sondun09.html </URL>
<DATE> 2003/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocası, Whitney Houston'ı dövdü 
</HEADLINE>
<TEXT>

     Ünlü Amerikalı şarkıcı Whitney Houston'ın, kendisi gibi ünlü bir şarkıcı olan kocası Bobby Brown tarafından dövüldüğü bildirildi. 
     Atlanta kentinin banliyösünde oturan Houston'ın polisi aradığı ve kocasının kendisine şiddet uyguladığını söyleyerek, yardım istediği bildirildi. 
     Fulton County polis sözcüsü Kurtis Young, Whitney Houston'ın, üst dudağında bir kesik olduğunu ve yanağında çürük izlerine rastlandığını söyledi. 
     Houston'ın evine giden ve ünlü şarkıcıyı hırpalanmış bulan polisin, Bobby Brown aleyhinde suç duyurusunda bulunabileceği açıklandı. 
     Houston, polise verdiği ifadede, kocasının bir tartışma sırasında kendisine vurduğunu belirtirken, Brown'ın, polis eve geldiği sırada California uçağına binmek üzere havaalanı yolunda olduğu kaydedildi. 
     Bobby Brown daha önce, alkollüyken araç kullanmaktan cezaevinde yatmıştı. 
     
</TEXT>
</DOC>
