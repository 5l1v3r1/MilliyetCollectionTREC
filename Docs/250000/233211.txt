<DOC>
<DOCNO> 233211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/son/sonspo09.html </URL>
<DATE> 2004/04/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Devler Ligi'nde final için ilk randevu bu akşam... 
</HEADLINE>
<TEXT>

     Şampiyonlar Ligi'nde sona gelinirken yarı final ilk maçları başlıyor. Bu akşamki ilk randevuda kupanın en büyük favorisi Real Madrid'i eleyerek büyük sükse yapan Monaco, Chelsea'yi ağırlayacak. 
     Ev sahibi ekipte savunma oyuncusu Squilacci sakatlığı nedeniyle forma giyemezken, konuk Chelsea'de ise Duff, Gallas ve Babayaro yok. 
     Monaco 2. Louis Stadı'ndaki maç 21.45'te başlayacak ve Star TV'den naklen yayınlanacak. 
     Porto-Deportivo 
     Şampiyonlar Ligi'nde yarın akşam yarı finalin bir diğer maçında Porto ile Deportivo La Coruna Portekiz'de kozlarını paylaşacak. Manchester United'ı saf dışı bırakan Porto ile Juventus ve Milan'ı kupadan eleyen Deportivo'nun mücadelesi merakla bekleniyor... 
     Karşılaşma Porto kentindeki Dragao Stadı'nda oynanacak ve 21.45'te başlayacak. 
     UEFA'da ilk raundlar 
     UEFA Kupası'nda ise 22 Nisan Perşembe günü Newcastle United İngiltere -Marsilya Fransa karşılaşması, Newcastle kentindeki Saint James Park Stadı'nda TSİ 21.45, Villarreal CF İspanya -Valencia CF İspanya maçı ise Villarreal kentindeki El Madrigal Stadı'nda TSİ 22.45'de başlayacak. 
     Avrupa kupalarında yarı final rövanş maçları Avrupa Şampiyonlar Ligi'nde 4 ve 5, UEFA Kupası'nda da 6 Mayıs günleri yapılarak, 2 kupada da finalist takımlar belirlenecek. 

     
</TEXT>
</DOC>
