<DOC>
<DOCNO> 209748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/19/son/sontur41.html </URL>
<DATE> 2004/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'ye yapılacak atamalar Sezer'den geri döndü... 
</HEADLINE>
<TEXT>

     Cumhurbaşkanı Ahmet Necdet Sezer, Gümrük Müsteşarlığı'ndaki bazı kadrolar ile Tasarruf Mevduatı Sigorta Fonu Kurulu Başkan, İkinci Başkan ve üyeliklerine atama yapılmasına ilişkin kararnameleri Başbakanlığa iade etti. 
     Cumhurbaşkanlığı Basın Merkezi'nden yapılan açıklamaya göre, Sezer, Tasarruf Mevduatı Sigorta Fonu Kurulu Başkan, İkinci Başkan ve üyeliklerine atama yapılmasını öngören 2004 6728 Sayılı Kararname taslağını, Abdullah Soydaş ve Ahmet Battal'ın atanmalarını uygun bulmayarak Başbakanlığa geri gönderdi. 
     Sezer ayrıca, Gümrük Müsteşarlığı'nda açık bulunan Gümrük ve Muhafaza Başmüdürlüklerine yapılacak atamalara ilişkin kararname taslağını, Selahattin Aldemir, Arslan Günler, Kaptan Kılıç, Mehmet Şahin, Nevzat Er, Şükrü Keleş, Tevfik Usta, Avni Ertaş, Metin Yücedal ve Sebahattin Çavdar'ın atamalarını da uygun bulmayarak Başbakanlığa iade etti. 
     
</TEXT>
</DOC>
