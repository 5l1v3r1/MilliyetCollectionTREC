<DOC>
<DOCNO> 227791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/02/siyaset/siy09.html </URL>
<DATE> 2004/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney'de ibre 'hayır'ı gösteriyor 
</HEADLINE>
<TEXT>

   Papadopulos Halktan 'hayır' isteyeceğim. Başkan Yardımcısı Şike var. Kilise Mağrur halkımız bu planı kabul etmeyecek 
      YORGO KIRBAKİ Atina 

   
   Kıbrıs Rum Yönetimi lideri Tasos Papadopulos, 24 Nisan'daki referandumda vatandaşlarından "hayır" oyu kullanmalarını isteyeceği mesajı verdi. "Baskılar uğruna halkımın çıkarlarını feda etmeyeceğim" diyen Papadopulos, "Türkler Bürgenstock'ta uzlaşmaz tutumlarını sürdürdü. 11 yeni talep ortaya attı. Bu talepler de planda karşılık buldu" dedi. Papadopulos, çözüm planını iyice inceledikten sonra Rum halkına kararını açıklayacağını söyledi. 
   Papadopulos'un lideri olduğu Demokratik Parti'nin Başkan Yardımcısı Nikos Kleanthis de Rumların söyleyeceği "hayır"ın, gelecek düşünüldüğünde, "evet"ten daha güçlü olacağına inandığını açıkladı. Kleanthis, "Annan Türkiye'ye verdiği vaatleri yerine getirdi. Bu oyunda şike vardı" diye konuştu. 
   
   Tarafsızlık mesajı 
   Kıbrıs Rum Kilisesi'nin liderliğini vekaleten yürüten Baf Metropoliti Hrisostomos da, "Mağrur Kıbrıs halkı referandumda 'hayır' diyerek, "AB'ye omuzunda yük olmadan girecektir" dedi. Yunan Parlamentosu'nu dün olağanüstü toplantıya çağıran daha sonra Cumhurbaşkanı Kostis Stefanopulos ile görüşen Yunanistan Başbakanı Kostas Karamanlis ise, "Karar Kıbrıs halkınındır" diyerek tarafsızlık mesajı verdi. 
   
   
   
</TEXT>
</DOC>
