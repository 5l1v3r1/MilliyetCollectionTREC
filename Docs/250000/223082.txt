<DOC>
<DOCNO> 223082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sondun51.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Genelkurmay Başkanı Myers "PKK'nın çaresine bakılacak " 
</HEADLINE>
<TEXT>

     ABD Genelkurmay Başkanı Orgeneral Richard Myers, terör örgütü PKK'nın Irak'ta ''uygun şekilde çaresine bakılacağını'' söyledi. 
     Myers, Washington'daki Yabancı Basın Merkezi'nde düzenlediği basın toplantısında, ''ABD, Irak'ta egemenliğin Iraklılar'a devredileceği Haziran sonundan önce terör örgütü PKK'ya karşı harekete geçecek mi '' sorusuna yanıt olarak, ABD önderliğindeki koalisyon güçlerinin, bu konuyu ciddiye aldığını söyledi. 
     Orgeneral Myers, ''PKK'nın uygun şekilde nasıl çaresine bakılacağı konusunda ABD ile Türkiye arasında hem siyasi hem askeri düzeyde geniş bir diyalog gerçekleştirildi. Operasyonel detaylara girmeden sizi temin ederim ki, bu konuda Türkiye ile aramızda çok yakın bir işbirliği var ve onların PKK'nın uygun şekilde çaresine bakılacak. Amerikan ve Türk hükümetleri arasında bu konuda her düzeyde çalışma sürüyor'' diye konuştu. 
     
</TEXT>
</DOC>
