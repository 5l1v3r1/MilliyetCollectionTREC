<DOC>
<DOCNO> 212922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sonspo14.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Yakın, Stuttgart ile ilk idmanına çıktı 
</HEADLINE>
<TEXT>

     İsviçre'nin FC Basel takımından Almanya Birinci Ligi Bundesliga takımlarından VFB Stuttgart'a gelen Hakan Yakın, yeni takımıyla ilk antremanına çıktı. 
     VFB Stuttgart Kulübü Menajeri Felix Magath, FC Basel takımından yaklaşık 2.5 milyon Euro karşılığında aldıkları Türk asıllı İsviçre vatandaşı futbolcu Hakan Yakın için, ''Hakan, kolay anlaşma sağlanamayan bir oyuncu, ancak kendisiyle birlikte olmaktan çok zevk alacağız. Harika bir oyuncu. Uluslararası düzeyde oynayabileceğini çoğu kez kanıtlamış bir futbolcu'' dedi. 
     İsviçre'de 2003 yılının en iyi futbolcusu seçilen Hakan ise, VFB Stuttgart takımında oynamaktan çok memnun olduğunu belirterek, kendisini daha da geliştirmesi gerektiğini söyledi. 
     Hakan Yakın, FC Basel'den Fransa'nın Paris Saint Germain takımına gitmiş, sezon başında geçirdiği bir sakatlıktan sonra sözleşmesini feshederek FC Basel takımına dönmüştü. 
     
</TEXT>
</DOC>
