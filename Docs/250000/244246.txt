<DOC>
<DOCNO> 244246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonspo24.html </URL>
<DATE> 2004/05/31/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Fenerbahçeli Servet Bu yıl Daum'un gözüne gireceğim 
</HEADLINE>
<TEXT>

     Bu sezon Fenerbahçe'de fazla oynama şansı bulamayan genç futbolcu Servet Çetin, hazırlık döneminde çalışma temposunu artırarak, önümüzdeki sezon için Daum'un gözüne girmek istiyor. 
     Kulübün resmi yayın organı Fenerbahçe Dergisi'nin haziran sayısına açıklamalar yapan Servet, bu sezon fazla forma şansı bulamadığını ifade ederek, ''Önümüzdeki sezon kendimi kanıtlayacağım ve çalışma tempomu katlayıp, hocamın gözüne gireceğim. Fenerbahçe'nin as oyuncularından biri olarak kulübe yıllarca en iyi şekilde hizmet vermek en büyük idealim'' dedi. 
     Şampiyonlar Ligi'nde başarılı olacaklarına inancını dile getiren Servet, maçlara dört dörtlük hazırlanıp, her dakikanın hakkını vereceklerini, teknik direktör Daum'un, Şampiyonlar Ligi'nde kendisine de fırsat vereceğine inandığını söyledi. 
     
</TEXT>
</DOC>
