<DOC>
<DOCNO> 220546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sonspo29.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'e Adanaspor önünde veda armağanı 3-2 
</HEADLINE>
<TEXT>

     Galatasaray, Fatih Terim'le ilk veda maçında Adanaspor'u 3-2 ile geçerken, taraftarlar İmparator'a yoğun sevgi ve destek tezahüratı yaptı. Cimbom'un sayıları Necati, Hakan Şükür ve Hasan Şaş'tan gelirken, Gökmen ve Ali Asım'ın golleri Adana'ya yetmedi. 
     
     BİRİNCİ YARI 

     4. dakikada Hasan'ın soldan ortasında Hakan Şükür'ün ceza alanında zayıf vuruşunda, top altıpasta Prates'in önüne düştü. Bu futbolcunun çaprazdan yaptığı vuruşta, meşin yuvarlak yan ağlarda kaldı. 
     6. dakikada Prates'in sağdan ortasında ceza sahası içinde iyi yükselen Ömer'in kafayla vuruşunda, top üstten auta çıktı. 
     7. dakikada Hasan'ın ceza sahasına gönderdiği topu Serkan uzaklaştırmak istedi. Ancak top Bratu'nun önünde kaldı. Bu futbolcu, kalecinin üstünden topu kaleye gönderirken, yetişen Serkan ilk pozisyondaki hatasını affettirerek meşin yuvarlağı çizgiden uzaklaştırdı. 
     16. dakikada Batista'nın ceza sahası içinde Ümit'e yaptığı harekete hakem Oktay Demiray ''devam'' derken, Ümit bir süre bu pozisyon sonrası hakeme penaltı itirazında bulundu. 
     23. dakikada Timur, sağ kanattan getirdiği topu Murat'a çıkardı. Ceza sahasına girerken topa sahip olan bu futbolcu, kaleye paralel yaptığı ortaya altıpasta kafayı vuran Gökmen, meşin yuvarlağı filelere göndererek, takımını 1-0 öne geçirdi. 
     29. dakikada Prates'in ceza sahasının hemen dışından kullandığı serbest vuruşta, top direğin üstünden auta gitti. 
     32. dakikada Lalik'in ceza sahası dışından kullandığı serbest vuruşta, savunmadan dönen top İlker'in önüne düştü. Bu futbolcunun sert vuruşunda, top direğin yanından auta çıktı. 
     38. dakikada Hasan'ın soldan ortasında Hakan Şükür'den seken top Necati'nin önünde kaldı. Bu futbolcunun, müsait durumdayken vuruşunda, meşin yuvarlak kaleci Atilla'dan döndü. Savunma daha sonra topu kornere attı. 
     41. dakikada Adanaspor'da Gürhan'ın hatalı geri pasında ceza sahası içinde topla buluşan Hakan Şükür, Hasan'ı gördü. Bu futbolcunun vuruşunda, kaleci Atilla'dan dönen topu önünde bulan Necati, meşin yuvarlağı filelere gönderdi 1-1. 
     44. dakikada Bratu, ceza sahasına girerken, sol çaprazdan çok sert vurdu. Meşin yuvarlak, direğin dibinden yandan auta gitti. 
     Karşılaşmanın ilk yarısı da 1-1 berabere sona erdi. 
     
     İKİNCİ YARI 

     50. dakikada Hasan'ın ceza alanına gönderdiği pasta kaleciyle karşı karşıya kalan Hakan Şükür, savunmanın da müdahalesiyle topa vuramayıp pas vermek isteyince, zayıf kalan vuruşunda topu kaleci Atilla kontrol etti. 
     60. dakikada Lalik'in pasıyla ceza alanında topla buluşan Ümit'in vuruşunda, meşin yuvarlak kaleci Mondragon'dan döndü. 
     67. dakikada Prates'in ceza alanı dışından sert şutunda, bir anda meşin yuvarlağı önünde bulan Bratu, uygun pozisyonda topu kaleciyle nişanladı. Daha sonra İbrahim, meşin yuvarlağı ceza alanı dışına çıkardı. Aynı dakikada gelişen Galaasaray atağında, Sabri'nin ceza alanına gönderdiği topu Necati, göğsüyle Hakan Şükür'ün önüne bıraktı. Bu futbolcu, ceza alanına girer girmez kaleci Atilla'nın solundan meşin yuvarlağı filelere gönderdi 2-1. 
     75. dakikada Bratu, ceza alanı içinde Sabri'yi kaçırdı. Bu futbolcunun çizgiden yaptığı ortada kaleci Atilla, topu elinden sektirince arkasında bulunan Hasan, topu yakın mesafeden filelere gönderdi 3-1. 
     87. dakikada ceza alanında Ömer, Timur'un ayağına sert bir müdahalede bulununca hakem Oktay Demiray, penaltı noktasını gösterdi. Atışı kullanan Ali Asım, topu filelere gönderdi 3-2. 
     89. dakikada Güngör'ün ceza alanında kafa vuruşunda, top yan direğe vurarak dışarıya çıktı ve karşılaşmayı Galatasaray 3-2 kazandı. 
     
</TEXT>
</DOC>
