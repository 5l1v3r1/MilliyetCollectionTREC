<DOC>
<DOCNO> 218411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/ekonomi/eko06a.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sabancı, Sabancı Holding'den istifa etti 
</HEADLINE>
<TEXT>

   Görevlerinden istifa eden Ali Sabancı, holdingin Strateji ve İş Geliştirme Grup Başkanı'ydı 
   EKONOMİ SERVİSİ 
   
   Sabancı Holding Strateji ve İş Geliştirme Grup Başkanı Ali Sabancı, Sabancı Grubu'ndaki görevlerinden istifa etti. Şevket Sabancı'nın oğlu olan Ali Sabancı 1969'da Adana'da doğdu. ABD Tufts Üniversitesi'nde politika ve ekonomi üzerine ihtisas yaptıktan sonra, Columbia Business School'da uluslararası finans üzerine MBA eğitimini tamamlayan Ali Sabancı, ardından Morgan Stanley yatırım bankasında finansal analist olarak çalıştı. Türkiye'ye döndükten sonra bir süre Akbank Bahçekapı Şubesi'nde veznedarlık yapan Sabancı, daha sonra bu şubede uzman ve müdür muavini olarak çalıştı. Ali Sabancı, Sabancı Holding'de 1997 yılında başladığı Proje Daire Başkanlığı görevinden 2001 yılı Haziran ayında Strateji ve İş Geliştirme Grup Başkanlığına atandı. 
   Akkardansa Yönetim Kurulu Üyeliği, Giysa Yönetim Kurulu Başkanlığı, Turk Nokta Net Murahhas Aza ve Vaksa Mütevvelli Heyeti Üyeliği görevlerini yürüten Ali Sabancı, özellikle bilişim ve telekom alanlarındaki faaliyetleriyle gündeme geldi. Sabancı Grubu'nun Türk Net'i almasında etkin rol oynayan Ali Sabancı, Koç Grubu'yla birlikte Türk Telekom'a teklif verme projesinde de yer alıyordu. 
   
   
</TEXT>
</DOC>
