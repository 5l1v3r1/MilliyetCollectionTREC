<DOC>
<DOCNO> 244515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sonspo21.html </URL>
<DATE> 2004/06/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Diyarbakırspor akıllı transferlerle ligi yine ilk 10'da bitirmek istiyor 
</HEADLINE>
<TEXT>

     Diyarbakırspor Kulübü Başkanı Ahmet Göksu, akıllı transferler yaparak ligi yine ilk 10'nun içinde bitirmeyi hedeflediklerini söyledi. 
     Göksu, AA muhabirine yaptığı açıklamada, Ümit Kayıhan ile anlaşma sağlayarak teknik direktör sorununu çözdüklerini belirterek, ''Hocamız ve arkadaşlarımızın ortak görüşleri ile yapacağımız transferleri tek tek kamuoyuna duyuracağız'' dedi. 
     Yerli ve yabancı futbolcularla görüşmelerin sürdüğünü ifade eden Göksu, ''Ümit hocayla akıllı transferler yaparak, ligi yine ilk 10'nun içinde bitirmeye hedefliyoruz'' diye konuştu. 
     Göksu, şöyle konuştu 
     ''Bu yıl ki hedeflerimiz arasında yüz dönüm olan Diyarbakırspor tesislerinin temelini atmak. 3'ü çim, toplam 4 saha, sporcu lojmanları ve sosyal tesisleri kapsayan tesisleri hızla bitireceğiz. Diyarbakırspor'un önümüzdeki yıllarda UEFA lisansı alabilmesi için bu tesislerimizi bitirmiş olarak, UEFA kriterlerini yerine getirmiş bir takım olmayı hedefliyoruz. Daha sonra bu tesislerde yetiştireceğimiz Diyarbakırlı gençleri Diyarbakırspor'da oynatmayı amaçlıyoruz.'' 
     
</TEXT>
</DOC>
