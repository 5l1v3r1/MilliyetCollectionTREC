<DOC>
<DOCNO> 218772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/29/son/sonspo11.html </URL>
<DATE> 2004/02/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'li Spurs çok farklı... 
</HEADLINE>
<TEXT>

     ABD Profesyonel Basketbol Ligi'nde NBA 18. hafta mücadelesine, bu sabaha karşı yapılan 8 maçla devam edildi. 
     Ligde geçen sezonun şampiyonu San Antonio Spurs, sahasında Denver Nuggets'ı 117-92 yenerek, 59. maçında 39. galibiyetini aldı. 
     İstikrarlı oyununu sürdürerek Ortabatı Grubu ikinciliğini kimseye kaptırmayan San Antonio'da Hidayet Türkoğlu, ilk 5'te sahaya çıktı. 
     30 dakika forma giyen Hidayet Türkoğlu, 12 sayı, 4'ü savunma, 2'si hücum toplam 6 ribaunt ve 4 asistle oynadı. Türkoğlu, 2 sayılık atışlarda 5'de 3, 3 sayılık atışlarda 6'da 1 ve serbest atışlarda 3'de 3 isabet buldu. 
     Ayrıca 29 sayı ve 3 asistli Tony Parker, 20 sayı ve 12 ribauntlu Radoslav Nesteroviç, 17 sayı, 7 ribaunt ve 3 asistli Malik Rose ile 17 sayı ve 5 ribauntlu Kevin Willis performanslarıyla göz doldurdu. 
     Ortabatı Grubu altıncısı Denver'da ise Carmelo Anthony'nin 26 sayı, 4 ribaunt ve 1 asistlik ile Earl Boykins'in, 15 sayı, 2 ribaunt ve 2 asistlik performansları galibiyet için yeterli olmadı. 
     Denver böylece, 60 maçında 28. yenilgisini almış oldu. 
     
     ZAZA, YİNE YEDEKTE 
     Gürcü asıllı Türk vatandaşı Zaza Paculia'nın sahaya çıkmadığı maçta Orlando Magic, deplasmanda Atlanta Hawks'ı 104-99 yendi. Magic'de Tracy Mcgrady, 30 sayı, 12 ribaunt, 4 asistle ve Tyronn Lue de 19 sayı, 4 ribaunt, 7 asistle takımlarını galibiyete taşıdılar. 
     Hawks'da ise,Chris Crawford'un 27 sayı ve 9 ribauntluk, Stephen Jackson'ın 24 sayı, 2 ribaunt ve 10 asistlik ile Jason Terry'nin 23 sayı, 9 ribaunt ve 9 asistlik performansları yenilgiyi engelleyemedi. 
     Böylece Hawks, 59. maçında 40. yenilgisini almış oldu. 
     Günün en bol skorlu maçı Washington Wizards ve Los Angeles Lakers arasında oynandı. Lakers'ın deplasmanda Wizards'ı 122-110 yendiği maçta Gilbert Arenas, Wizards adına 35 sayı atarak günün en skorer ismi oldu ancak bu galibiyet için yeterli olmadı . 
     Ligde 18. hafta mücadelesi, yarın sabaha karşı yapılacak 8 maçla sona erecek. 
     NBA'de, günün maçlarında alınan sonuçlar şöyle 
     New Jersey Nets-Miami Heat 92-86. 
     Washington Wizards-Los Angeles Lakers 110-122. 
     Atlanta Hawks-Orlando Magic 99-104. 
     Indiana Pacers-Philadelphia 76'ers 81-74. 
     Memphis Grizzlies-New Orleans Hornets 97-92. 
     Chicago Bulls-Golden State Warriorus 87-81. 
     Dallas Mavericks-Portland Trail Blazers 111-91. 
     San Antonio Spurs-Denver Nuggets 117-92. 
     
</TEXT>
</DOC>
