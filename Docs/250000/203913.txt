<DOC>
<DOCNO> 203913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/23/son/sondun32.html </URL>
<DATE> 2003/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli şirketten Çin işçilere İsrailli kadınlarla ilişki yasak 
</HEADLINE>
<TEXT>

     İsrail'de bir şirket, Çinli işçilerden, İsrailli kadınlarla ilişkiye girmeyecekleri ya da dinlerini değiştirmeyeceklerine dair sözleşme imzalamalarını istedi. 
     Polis sözcüsü Rafi Yaffe, anlaşmanın, Çinli işçilerin hayat kadınları dahil olmak üzere İsrailli kadınlarla ilişkiye girmemesi ve evlenmemesini öngördüğünü söyledi. 
     Yaffe, Çinlilerin herhangi bir siyasi ve dini faaliyette bulunmasını da yasaklayan anlaşmanın yasal olduğunu, şirket hakkında soruşturma açılmadığını kaydetti. 
     Anlaşmaya uymayan Çinli işçilerin, masraflarını kendileri karşılamak üzere ülkelerine geri gönderileceği belirtildi. 
     İsrail'de, son üç yılda Filistinlilerin yerine alınan yaklaşık 260 bin Çinli işçi bulunuyor. 
     Çalışma ve Sosyal Güvenlik Bakanlığı, konuyla ilgili açıklama yapmadı. 
     
</TEXT>
</DOC>
