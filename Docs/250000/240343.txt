<DOC>
<DOCNO> 240343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sontur16.html </URL>
<DATE> 2004/05/15/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Antakya'da şiddetli yağış .. 
</HEADLINE>
<TEXT>

     Antakya'da, sağanak yağış nedeniyle bazı ev ve işyerleri su altında kaldı. 
     Öğle saatlerinde aniden yağan yağmur, kentte yaşamı olumsuz yönde etkiledi. Yağmur nedeniyle bazı ev ve işyerlerinin bodrum ve zemin katları su altında kaldı. 
     Bağrıyanık Mahallesi'ndeki bir evin mutfak kısmının çöktüğü, olayda ölen ya da yaralanan olmadığı bildirildi. 
     Emniyet Müdürü Cafer Şahin, yaptığı açıklamada, kentte birçok ev ve işyerinin su altında kaldığı yönünde ihbarlar aldıklarını söyledi. 
     Bu arada, belediye ekiplerinin su tahliye çalışmalarının devam ettiği belirtildi. 
     
</TEXT>
</DOC>
