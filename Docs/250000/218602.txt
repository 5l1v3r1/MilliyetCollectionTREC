<DOC>
<DOCNO> 218602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/28/son/sontur23.html </URL>
<DATE> 2004/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Caminin kubbesi çöktü, 2 kişi öldü... 
</HEADLINE>
<TEXT>

     Sarayaltı Mahallesi, Sofu Sokak'taki Aydın Camii'ndeki yapım çalışmaları sırasında, betonu atılan kubbelerden biri çöktü. 
     Uşak Vali Vekili Mustafa Güney, olay yerinde incelemelerde bulundu. "Feci bir olayla karşı karşıyayız'' diyen Güney, Aydın Camii Yaptırma ve Yaşatma Derneği Başkanı ve inşaatın müteahhidi Hasan Hüseyin Kural'ın enkaz altında hayatını kaybettiğini, yaralılardan Adem Acar'ın da İzmir'e kaldırılırken, yolda öldüğünü kaydetti. 
     Enkaz altında kalan son kişi olduğu belirtilen Ali Akbay'ın da yaralı olarak kurtarıldığı ve hastaneye kaldırıldığı, enkaz altında kimsenin kalmadığı bildirildi İnşaat Mühendisleri Odası yetkilileri de incelemede bulunmak üzere olay yerine geldi. 
     Vali Vekili Güney, çökmenin neden kaynaklandığının henüz kesin olarak belirlenmediğini açıkladı. 

     
</TEXT>
</DOC>
