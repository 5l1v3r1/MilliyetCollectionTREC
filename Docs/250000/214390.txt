<DOC>
<DOCNO> 214390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/siyaset/siy07.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telekulakçı'ya hapis geliyor 
</HEADLINE>
<TEXT>

   Yeni Türk Kanunu tasarısına göre haberleşmenin gizililiğini ihlal edenler iki yıla kadar hapisle cezalandırılacaklar 
   GÜNSELİ ÖNAL Ankara 

   
   Kişiler arasındaki haberleşmenin gizliliğini ihlal eden kimse, altı aydan iki yıla kadar hapis veya adli para cezasına çarptırılacak. Dinleme kayıt altına alınır ya da kamuoyuna açıklanırsa cezalarda artırıma gidilecek. 
   Yeni Türk Ceza Kanunu TCK tasarısı üzerinde çalışan TBMM Adalet Alt Komisyonu'nda "Özel Hayata ve Hayatın Gizli Alanına Karşı Suçlar" başlıklı maddede yapılan değişikliğe göre, kişiler arasındaki görüşmenin içeriğini hukuka aykırı olarak ifşa edenlere, 1 - 3 yıl hapis cezası verilecek. Kendisiyle yapılan haberleşmelerin içeriğini, diğer tarafın rızası olmaksızın alenen ifşa eden kişi, 6 aydan 2 yıla kadar hapis veya adli para cezasıyla cezalandırılacak. Kişiler arasındaki haberleşmelerin içeriğinin basın ve yayın yoluyla yayınlanması halinde ceza yarı oranında artırılacak. Bu hükümler, kişiler arasındaki özel konuşmalar açısından da uygulanacak. Kişiler arasındaki haberleşmenin hukuka aykırı olarak engellenmesi halinde, altı aydan iki yıla kadar hapis verilecek. 
   
   Fişleme yasakları 
   "Kişisel Verilerin Kayda Alınması, Ele Geçirilmesi" başlıklı maddede yapılan değişikliğe göre de hukuka aykırı olarak kişisel verileri kaydeden kimseye altı aydan üç yıla kadar hapis cezası verilecek. 
   
   
   
</TEXT>
</DOC>
