<DOC>
<DOCNO> 221658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/12/siyaset/siy01.html </URL>
<DATE> 2004/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öztürk imamları kızdırdı 
</HEADLINE>
<TEXT>
   Maaşla namaz kıldırılır mı 
   CHP'li Öztürk'ün imamların maaş almasını eleştiren sözleri tartışma yarattı. Müftülük, sakınca olmadığını açıklarken, ilahiyatçılar, "Devletin verdiği maaş helaldir" dedi... 
      Ayça Atay 

   
   CHP İstanbul Milletvekili ve eski ilahiyatçı Prof. Dr. Yaşar Nuri Öztürk'ün "Camide para alarak namaz kıldıran imamların, müezzinlerin arkasında kılınan namaz, namaz olmaz" sözlerine din adamları ve din bilginleri tepki gösterdi. 
   İstanbul Müftülüğü, Öztürk'ün de geçmişte imamlık yaptığını hatırlatarak, asırlardır camilerde görev yapan kişilerin ücret aldığını, bunun dinen sakıncası olmadığını açıkladı. Diyanet - Sen Genel Başkanı Ahmet Yıldız da, Öztürk'ün dinle siyaseti birbirine karıştırdığını savunarak, "Hocamız siyasete atılmıştır. Siyasetle dini karıştırmasın, böyle dini fetvalar vermesin. Ülkenin sorunlarına bir siyasetçi olarak çözüm getirsin. İmamların kıldırdığı namaza hüküm vermek Allah'ın işidir. Bence o Allah'ın işine karışmasın" dedi. Diyanet'in kayıtlarına göre, Öztürk, 1970-1977 arasında, İstanbul Fatih'te Kasım Çelebi Camii'nde imam hatip olarak görev yaptı. İlahiyatçıların konuyla ilgili görüşleri şöyle 
   
   Maaş almazsa ne yiyecek 
   Prof. Dr. Mehmet Bulut 9 Eylül Üniversitesi İlahiyat Fak. "Öztürk'ün şahsi görüşü. Bütün İslam limleri şimdiye kadar bu yönde fetva verdi. İmamlık bir meslek oldu. Ailesini geçindirecek ne yapsın, mecbur. Maaş almasa ne yiyip ne içecek Caiz değildir demek doğru değil." 
   Prof. Dr. Nasuhi Ünal Karaarslan 18 Mart Ü. İlahiyat Fak. "Kendisi de imamlık yaptı. Önce o paraları iade etsin. Devletin verdiği maaş helaldir. Birisi tarafından bu insanların ihtiyaçlarının karşılanması lazım. En iyisi bunun devlet tarafından karşılanmasıdır." 
   Prof. Dr. İsmet Ersöz Selçuk Ü. İlahiyat İlahiyat Fak. "Aslında dinde para almadan hizmet etmek esastır. Ama zorunluluktan limler 'para almak caizdir' demiş. Bu uygulama asırlardır sürüyor." 
   
   Ne demişti 
   Öztürk, tartışma yaratan sözleri şöyle 
   "850 trilyon liralık bütçe yaparak, hem de laik Türkiye Cumhuriyeti'nde, imam ve müezzin maaşını nasıl verirsiniz Bunun hakkını nasıl ödeyeceksiniz Bu zulümdür. Sizin namazınız için başkalarından nasıl para alırsınız Bu İslam'da yok. Uyarıyorum, bu camide kıldıkları namazlardan aldıkları sevaplar, bulaştıkları günahların KDV'sini bile ödemez." 
   
   
   
</TEXT>
</DOC>
