<DOC>
<DOCNO> 221404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/siyaset/asiy.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un 2 iddialı başkan adayının eşi Milliyet'e konuştu 
</HEADLINE>
<TEXT>

   
   
   Sirmen Türbanlı başkan eşi hoş değil    Kamuran Sirmen, aşktan seçim sonuçlarına kadar her konuda açıkça görüşlerini anlattı... 
      ŞÜKRAN PAKKAN 

   CHP İstanbul Büyükşehir Belediye Başkan Adayı Sefa Sirmen'in eşi Kamuran Sirmen, İstanbul'a ısınma turları atmaya başladı. Kadıköy'de turizmci yeğenleriyle birlikte kentin sorunlarını öğrenmeye ve eşinin seçim çalışmalarına destek olmaya çalışan Sirmen, sorularımızı yanıtladı 
   
   Sefa Bey'le nasıl tanıştınız 
   Görücü usulüyle evlendik. Aileler karar vermiş. 'Sen ister misin ' diye sormadılar. Birbirimizi görünce hiç itiraz etmedik. Sefa, beyaz eşya mağazası sahibiydi. Amcamın kızına aygazlı fırın alacağız bahanesiyle müşteri gibi gidip Sefa'yı ilk kez orada gördüm. Başta birbirimizi hiç beğenmedik. Daha sonra tanışınca... Çok bekleyemedik, 3 ay içerisinde evlendik. 
   
   Eşinize şık mısınız 
   Evet çok sevdim, h l seviyorum. Ben kocama her zaman özlem duydum. Bana neler söyletiyorsunuz böyle 
   
   Nasıl biridir Sefa Sirmen, otoriter mi, romantik mi 
   İş saatleri içerisinde otoritermiş, eve gelen 'ne kadar uysalmış' der. Özel günleri unutmaz, eve çiçekle gelir, küçük sürprizleri vardır. 
   
   Eşinizin 'icraatlarını' kontrol eder misiniz 
   Benim İzmit'te adım atmadığım yer kalmadı. Bir not defterim vardır, eksiklikleri yazar, bildiririm. Yapılmazsa orada oturur, beklerim. 
   
   Bir belediye başkanı eşinin türbanlı olması size ne ifade ediyor 
   Türbanın simge olarak kullanılmasına karşıyım. Türbanlı eş hiç güzel bir görüntü değil. Din kimsenin tekelinde değil. Yüzde 99'u din sahibi Türkiye'nin, daha neyini tartışıyorsun Arzu ediyorsan başını örtersin ama kat kat örtmenin, şapka takmanın manası ne Ama simge olarak kullanılmasını sindiremiyorum. Türkiye'nin görüntüsü bu olmamalı. 
   
   Seçimi kazanamazsanız ne olacak 
   Matematiksel olarak seçimi yüzde 70 kazanacağını hesaplıyorum. 
   
   
   Topbaş Randevu alıp görüşüyorum...    Özleyiş Topbaş, eşiyle iletişiminden giyinişine kadar tüm soruları çekinmeden yanıtladı... 
      ÜMRAN AVCI 

   AKP İstanbul Büyükşehir Belediye Başkan adayı Kadir Topbaş ile Özleyiş Topbaş, 31 yıllık evli. Lisedeyken evlendikten sonra bir daha ayrılmayan çiftin üç çocuğu var. Özleyiş Hanım, son dönemde istediği zaman görüşemediğini söylediği eşiyle birlikte sorularımızı yanıtladı 
   
   Siyasetçi eşi olmak nasıl 
   Randevuyla görüşüyoruz. Arayıp, özel kaleme not ettiriyorum. Sosyal yaşantımızla ilgili çok az olmakla birlikte katılmamız, ziyaret etmemiz gereken yerler oluyor. Ben de özel kalemi arıyorum. Muhakkak öyle yapmam geriyor, çünkü kendisine sorduğum zaman bana net cevap veremiyor. 'Programımı bilemiyorum, özel kalemle görüşürsün' diyor. Beni arıyorlar 'Kadir Bey'e ulaşamıyoruz' diyorlar. 'Ne tesadüf ben de ulaşamıyorum' diyorum. Oğlum bile ulaşamıyor. 
   
   Bir röportajınızda Vakko'dan giyindiğinizi söylemişsiniz 
   Gözleri doluyor Ben marka meraklısı gösterilmeyi hazmedemedim. Markacı olmadığımı yazın, reklam aracı olmak istemiyorum. 
   
   Nasıl birisiniz 
   Evde eşimin hayatını kolaylaştırmaya, sosyal hayatımızı dengelemeye çalışıyorum. Protokollere çok katılmadım. Geri planda kalmayı, hayatımın bana özel olmasını tercih ediyorum. 
   
   Çocuklarınızı anlatır mısınız 
   3 çocuğum var. Kızım Kübra İlahiyat Yüksekokulu'nu bitirdi. Bir yıl Zeytinburnu İmam Hatip Lisesi'nde öğretmenlik yaptı. Fakat başörtülü olduğu için almadılar. 
   
   Eşiniz romantik mi 
   Özel günler dışında bile sürprizler yapmayı sever. Bir bakarsınız çiçek alır gelir. Özel bir gün değildir ama onun için özeldir. Benim için her gün özel. 
   
   Eşinize şık mısınız 
   Aşk kelimesini kullanmayalım. Saygıyla bütünleşen bir sevgi. Aşk sözcüğü bana yüzeysel kalıyor. 
   
   
   
</TEXT>
</DOC>
