<DOC>
<DOCNO> 243618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/28/son/sonspo26.html </URL>
<DATE> 2004/05/28/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ve Djalminha serbest kaldı... 
</HEADLINE>
<TEXT>

     Galatasaray'ın transfer listesinde bulunan Djanminha, külübü Deportivo la Coruna aleyhine açtığı davayı kazanarak serbest kaldı. Bu karara göre Brezilyalı yıldızı transfer etmek isteyen kulüp bonservis bedeli ödemeyecek. Djalminha ise, Galatasaray ile henüz anlaşmaya varmadığını belirtti. 
     Galatasaray'ın uzun süredir peşinden koştuğu Deportivo la Coruna’nın orta saha oyuncusu Djalminha, kulübü aleyhine açtığı davayı kazandı. Bu durumda Brezilyalı yıldızı transfer etmek isteyen Galatasaray bonservis bedeli ödemeyecek. 
     Deportivo Kulübü ile 2005 yılına kadar sözleşmesi bulunan Djalminha, İspanyol takımını sözleşmede yer alan bazı maddeleri yerine getırmediği gerekçesiyle mahkemeye vermişti. 
     Coruna mahkemesi de futbolcunun bu isteğini haklı bularak Djalminha’nın Deportivo ile olan sözleşmesini feshetti. 
     
     Kuşlar gibi özgürüm 

     Brezilyalı futbolcu Djalminha mahkeme çıkışı basına yaptığı açıklamada, kuşlar gibi özgür olduğunu belirtti ve "artık işsiz bir futbolcuyum umarım hemen bir kulüp bularak sözleşme imzalarım, inanın ki futbolu çok özledim" dedi. 
     Avrupanın önde gelen birkaç kulübünden teklif aldığını doğrulayan, Djalminha bunların içinde Galatasaray'ın da olduğunu ancak bu kulüple henüz bir anlaşmaya varmadığını söyledi. 
     
</TEXT>
</DOC>
