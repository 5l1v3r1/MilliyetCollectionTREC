<DOC>
<DOCNO> 217127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sondun22.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "Schröder Ankara'ya olumlu bakıyor" 
</HEADLINE>
<TEXT>

     Fransa'da yayınlanan Le Figaro gazetesi, ''Almanya Başbakanı Gerhard Schröder'in Türkiye'nin AB üyeliğini desteklediğini'' yazdı. 
     ''Schröder Ankara'ya olumlu bakıyor'' başlığıyla verilen haberde, ''Alman Hıristiyan Demokrat Birlik Partisi'nin CDU tersine Başbakanın Türkiye'nin üyeliğini destekleyen açıklamalarının Türk siyasetçiler için ilaç gibi geldiği'' yorumu yapıldı. 
     Türkiye'nin AB üyeliğinin Almanya'da siyasetçileri ikiye böldüğü hatırlatılan haberde, Schröder'in Almanya'da kendisini destekleyen Türk seçmenlerin oylarını kaçırmak istemediği bildirildi. 
     Le Figaro'nun haberinde, AB Komisyonu'nun genişlemeden sorumlu üyesi Günther Verheugen'in de son zamanlarda Türkiye'yi koruyan ve destekleyen bir tutum içine girdiği kaydedildi. 
     
</TEXT>
</DOC>
