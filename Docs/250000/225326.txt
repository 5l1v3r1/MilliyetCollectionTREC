<DOC>
<DOCNO> 225326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/ekonomi/eko03.html </URL>
<DATE> 2004/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'nin gözü Türk medyasında 
</HEADLINE>
<TEXT>

   İtalya Başbakanı Berlusconi'nin medya şirketi Mediaset'in, satın almalar yoluyla girmek istediği pazarlar arasında Türkiye de var 
      EKONOMİ SERVİSİ 
   
   İtalya Başbakanı Silvio Berlusconi'nin medya şirketi Mediaset Türkiye'de yatırım olanakları aradığını açıkladı. 
   Şirketin Mali İşler Sorumlusu CFO Marco Giordani, Türkiye, Polonya Rusya ve Ukrayna'da yatırım yapmayı planladıklarını söyledi. Mediaset, satın alma yoluyla Doğu Avrupa pazarlarına girmek istiyor. 
   İtalya'nın en büyük yayıncılarından biri olan Mediaset, 2003 rakamlarında k rlılığını da artırmış gözüktü. Bu k rlılıkta geçtiğimiz yıl Avrupa reklam pazarındaki büyümenin de payı büyük. Şirketin vergi öncesi k rı yüzde 36 arttı. Berlusconi'nin medya ağının 2004'ün ilk yarısında da 2003'ün ilk yarısındaki kötü performansa göre çok daha iyi olduğu belirtiliyor. Mediaset'in şu andaki en büyük düşmanı İtalyan devlet televizyonu RAI. RAI şu anda olimpiyatlar ve Avrupa Futbol Şampiyonası ile bir adım önde. 
   
   Murdoch da İtalya'da 
   İtalyanların bu yurtdışı planlarına karşın Kıta Avrupası'nda hiç yatırımı bulunmayan Rupert Murdoch da İtalya'da yatırım yapmaya hazırlanıyor. İtalya yayıncılık tarihi boyunca paralı televizyon kanalları için k rlı bir ülke olmadı. Murdoch imparatorluğu Sky İtalia ile bu zinciri kırmak istiyor. 
   
   
</TEXT>
</DOC>
