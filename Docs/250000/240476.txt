<DOC>
<DOCNO> 240476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/son/soneko09.html </URL>
<DATE> 2004/05/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
TOKİ, 9 ilda, 10 bin konut için ihaleye hazırlanıyor... İşte bu iller... 
</HEADLINE>
<TEXT>

     Hükümet programının yanı sıra Acil Eylem Planı'nda da öncelikli olarak yapımı planlanan 100 bin adetlik toplu konut projesi çalışmaları hız kesmiyor. 
     Bugüne kadar binlerce konutun yapımını gerçekleştiren çok sayıda konutun da ihalesini gerçekleştiren Toplu Konut İdaresi Başkanlığı yaklaşık 10 bin adetlik yeni bir konut paket programı ile ilgili çalışmalarını son aşamaya getirdi. 
     TOKİ'nin büyük bölümü Doğu Anadolu bölgesindeki illerde olmak üzere yeni konut üretim projesi ile ilgili danışmanlık hizmetleri ile ilgili hazırlıklara başlandı. TOKİ'nin belirli bir program çerçevesinde aşamalı olarak uygulamaya alacağı konutların inşa edileceği iller ve konut sayıları da belirlendi. 
     Buna göre TOKİ, Adıyaman-Gölbaşı toplu konut alanında 128, Malatya-Beydağı 852, Sivas'ta 288, Ardahan Göle'de 96, Kars Sarıkamış'ta 304, Bayburt'ta 130 adet, Gümüşhane 192, Erzincan Ilıca'da 240, Ağrı'da 224, Erzurum Yakutiye'de 598 adet konut inşa edecek. 
     TOKİ ayrıca bu yıl içinde Muş'ta 144 adet, Bitlis'te 764, Batman'da 608, Siirt'te 328, Şırnak'ta 220 ve Van'da 2 bin 732 adet ve Hakkari'de 344 adet sosyal konut inşasını gerçekleştirecek. 
     Tüm konut projeleri konut inşaatları ile birlikte genel altyapı ve çevre düzenleme inşaat işleri ile bir bütün olarak ihale edilecek. 
     
</TEXT>
</DOC>
