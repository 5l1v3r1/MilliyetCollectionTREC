<DOC>
<DOCNO> 239954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun42.html </URL>
<DATE> 2004/05/14/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
Daily Mirror, Irak'taki "Sahte" işkence fotoğrafları için özür diledi 
</HEADLINE>
<TEXT>

     İngiliz askerlerinin Irak'ta esirlere işkence yaptığına dair yayınladığı fotoğrafların ''sahte'' olduğu belirtilen Daily Mirror gazetesi, özür diledi. 
     Gazetenin açıklamasında, fotoğrafların gerçek olduğuna inanılarak yayınlandığı, ancak bu fotoğrafların ''sahte'' olduğunu gösteren yeterince kanıt bulunduğu belirtildi. 
     Açıklamada, editör Piers Morgan'ın bu görevini sürdürmesinin uygun olmayacağı ifade edilirken, Morgan da görevinden istifa etti. 
     İngiltere Savunma Bakan Yardımcısı Adam Ingram, Daily Mirror gazetesinde yayımlanan işkence fotoğraflarının ''kesinlikle Irak'ta çekilmediğini'' açıklamıştı. 
     Savunma Bakanı Geoff Hoon, daha sonra da İngiltere Başbakanı Tony Blair, yayımlanan Iraklı mahkumlara işkence fotoğraflarının sahte olabileceğini öne sürmüştü. 
     Morgan da İngiliz askerlerin bir Iraklı tutukluya işkence yaptığını gösteren fotoğrafların ''sahte olduğu'' konusunda hükümetin ''sağlam kanıtı olmadığını'' savunmuştu. 
     
</TEXT>
</DOC>
