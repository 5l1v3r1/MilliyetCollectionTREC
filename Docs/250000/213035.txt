<DOC>
<DOCNO> 213035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/yasam/yas18.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabutunu kendi eliyle hazırladı 
</HEADLINE>
<TEXT>

   İzmir'de öldürülen sinemacı Yavuz Çamlıca'nın "Tabutunu hazır tut" şeklinde tehditler almasına rağmen, korumalarını izne gönderdiği anlaşıldı 
      MURAT EĞİLMEZ,BAHRİ KARATAŞ İzmir DHA 
   
   İzmir'de şoförüyle kurşun yağmuruna tutularak öldürülen sinema işletmecisi Yavuz Çamlıca'nın tehditlere rağmen son iki gündür yanına korumalarını almadığı, ruhsatlı tabancasını da taşımadığı anlaşıldı. 
   Yakın mesai arkadaşı ve Genel Müdürü Şeref Namlıca, Çamlıca'nın ölümünden çete oldukları ileri sürülen Erol Beşok ve adamlarını sorumlu tutarak, "Aramızdaki mahkeme sürecinden itibaren tehdit ediyorlardı. 'Tabutunu hazır tutsun diyorlardı'. Onlardan başkası yapmış olamaz" diye konuştu. 
   Polis, olay yerinde yaptığı çalışmalarda Çamlıca'nın vücudunda 16, Aktaş'ın vücudunda 9 milimetre çapında 9 kurşun yarası tespit etti. İki kişi oldukları sanılan saldırganları alarak olay yerinden uzaklaşan 34 LZ 830 plakalı otomobil tüm aramalara rağmen bulunamadı. 
   Namlıca, Beşok'larla aralarındaki davanın geçen yıl sonuçlandığını ve zorla ellerinden alınan sinemaları geri aldıklarını belirtti. 
   
   
</TEXT>
</DOC>
