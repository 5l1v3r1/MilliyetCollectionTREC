<DOC>
<DOCNO> 233945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sontur29.html </URL>
<DATE> 2004/04/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Tüp geçidin temeli Mayıs'ta atılıyor... 
</HEADLINE>
<TEXT>

     Japonya'nın İstanbul Başkonsolosu Takeo Yoshikawa, İstanbul'da yapılacak tüp geçidin temelinin Mayıs ayında atılacağını söyledi. 
     Kocaeli Valisi Erdal Ata'yı makamında ziyaret eden Takei Yoshikawa, Türk ve Japon şirketlerince yapılacak İstanbul Tüp Geçit Projesi'ne ilişkin bilgi verdi. 
     Projenin, Japonya'dan sağlanacak krediyle yapılacağını ifade eden Yoshikawa, ''Tüp geçidin temeli Mayıs ayında atılacak ve 5 yılda tamamlanacak'' dedi. 
     Kocaeli Valisi Erdal Ata ise Türkiye'nin en gelişmiş sanayi bölgesi olan Kocaeli'nde 82 yabancı yatırımcının bulunduğunu belirtti ve Japonya ile işbirliğini geliştirmek istediklerini söyledi. 
     Kocaeli'nin deniz, hava ve karayoluyla çok cazip bir yatırım merkezi olduğunu ifade eden Ata, Japonya'nın önde gelen kuruluşlarının Kocaeli'nde yatırımları bulunduğunu belirtti. 
     Ata, Başkonsolos Yoshikawa'ya, İzmit Saat Kulesi'nin maketini hediye etti. 
     
</TEXT>
</DOC>
