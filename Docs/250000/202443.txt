<DOC>
<DOCNO> 202443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sondun26.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "Saddam, ilkbaharda yargılanabilir" 
</HEADLINE>
<TEXT>

     Iraklı yetkililerin, önümüzdeki ilkbahar aylarında, Saddam Hüseyin'i yargılayabilecek bir mahkemenin hazır olmasını ümit ettikleri bildirildi. 
     The Washington Post gazetesinin haberinde, bu takvimin, Amerikalı yetkililerin öngördüğünden daha erken olduğu belirtildi. 
     Haberde, Amerikan istihbarat servisi yetkililerin, Saddam'ın sorgulamalarının ilkbaharda sona ermeyebileceği yönündeki görüşlerine rağmen, Iraklı yetkililerin Saddam'ın kısa sürede yargılanmasının Irak halkı açısından önemli olduğunu dile getirdiklerine dikkat çekildi. 
     Gazeteye göre, ABD'nin Irak'taki sivil yöneticisi Paul Bremer de, Saddam Hüseyin'in Iraklılara teslim edilmesinden önce, bu ülkedeki mahkeme ve tutukevleri altyapılarının uygun duruma getirilmesi gerektiğini söyledi. 
     
</TEXT>
</DOC>
