<DOC>
<DOCNO> 246678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/ekonomi/eko01.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YKB, Northway'e rehin edilmeyecek 
</HEADLINE>
<TEXT>


Çukurova Grubu, TMSF'ye sunduğu yeni teklifte Yapı Kredi Bankası hisselerinin Northway şirketine rehin edilmesi konusundaki ısrarından vazgeçti 

Ahmet Erhan Çelik Ankara 

Çukurova Grubu'nun 5.1 milyar dolarlık anapara borcunu yeni ödeme planına bağlamak üzere Tasarruf Mevduatı Sigorta Fonu'na TMSF sunduğu yeni teklifte Yapı Kredi Bankası YKB hisselerinin finansör olarak görünen Northway Petrolium Services adlı şirkete rehin edilmesi şartından vazgeçtiği belirlendi. 
Bankacılık Düzenleme ve Denetleme Kurulu da BDDK kimliği belirsiz bir off - shore şirketi olan Northway'in "bankacılık yapma yeterliliği bulunmadığı" yönündeki tespitini 'zımni' olarak kaldırmış oldu. Çukurova'nın teklifini ocakta reddeden BDDK, YKB şartının yeniden düzenlenmiş olduğunu dikkate alarak TMSF'ye, "Yeni ödeme planını görüşebilirsiniz" bilgisini verdi. 
Geçen hafta cuma günü teknik değerlendirme çalışmaları başlatılırken, yeni teklif henüz TMSF Kurulu gündemine getirilmedi. Süreç şöyle gelişti 
Çukurova halen TMSF'ye rehinli yüzde 39.2 YKB hissesini yeni modelin dışına çıkardı.El konulan Pamukbank'tan dolayı mülkiyeti TMSF'de bulunan yüzde 13 YKB hissesinin üçüncü bir alıcıya satılması talebi geri çekildi.Çukurova, Şubat 2005 başına kadar YKB'deki doğrudan ve dolaylı payını yüzde 10'un altına inecek şekilde satmaya çalışacak.Çukurova, YKB hisselerini önümüzdeki 8 ay içinde satamazsa TMSF ve Çukurova'nın müştereken belirleyeceği uluslararası deneyime sahip bir yatırım bankası, YKB hisselerini 1 yıl içinde satmak üzere yetkilendirilecek. Eğer yatırım bankası da hisseleri satamazsa yetki bütünüyle TMSF'ye geçecek. 

İddialı plan 
Çukurova'nın yeni teklifi yürürlükte olan ödeme planına benzeyen öğelerle şekillendirildi. Buna göre 15 yıl vadeye bağlanan ödeme planında vade kısaltılarak 15 aya indirilecek. İlk ay içinde borcun peşine yakın bölümü ödenmeye çalışılacak. TMSF ve BDDK borcunun faizi indirilerek toplam borç miktarı 4 milyar dolar civarına çekilecek. 


</TEXT>
</DOC>
