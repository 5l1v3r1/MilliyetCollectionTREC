<DOC>
<DOCNO> 235998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur31.html </URL>
<DATE> 2004/04/29/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Aydın'da polis otosuna silahlı saldırı 
</HEADLINE>
<TEXT>

     Aydın merkeze bağlı Yeniköy'de polis otosuna silahlı saldırıda bulunuldu. 
     AA muhabirinin Jandarma Bölge Komutanlığı yetkililerinden aldığı bilgiye göre, devriye görevini yapmakta olan Aydın Emniyet Müdürlüğü Terörle Mücadele Şubesi'nde görevli Murat Baştürk ile Hüseyin Bastaklı'nın bulunduğu 09 AV 0019 plakalı sivil polis otosu, Yeniköy mevkiinde Ş.A, M.A ve Abdülmenaf Aslan isimli kişilerin saldırısına uğradı. 
     Olay yerinden uzaklaşmak isteyen polis otosunun camlarını sandalyelerle kıran zanlılardan Abdülmenaf Arslan, üzerinde bulunan tabanca ile otomobilin arkasından 6 el ateş etti. 
     Görevli polis memurları, cam kırıklarının sıçraması nedeniyle hafif şekilde yaralandı. Zanlılar ise takviye gelen ekipler tarafından kısa sürede yakalandı. 
     Gözaltına alınan zanlılardan Abdülmenaf Arslan çıkarıldığı mahkemece tutuklanırken, diğer zanlılar serbest bırakıldı. 
     
</TEXT>
</DOC>
