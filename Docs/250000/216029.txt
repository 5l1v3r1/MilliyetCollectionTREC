<DOC>
<DOCNO> 216029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo13.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da bu sezon 614 holigana dava açıldı... 
</HEADLINE>
<TEXT>

     Belçika Birinci Futbol Ligi'nde çıkan olaylardan dolayı bu sezon 614 holigana dava açıldı. 
     Belçika İçişleri Bakanlığı'na bağlı futbol maçlarını izleyen polis birimi tarafından yapılan açıklamaya göre, açılan dava sayısı her geçen yıl artıyor. 
     Birinci Lig'de 2001-02 sezonunda 201 holigana dava açılırken, 2002-03 sezonunda bu sayı 457'ye yükseldi. Bu sezon açılan 614 davada 328 kişinin cezalandırıldığı, 286 kişinin ise halen mahkemesinin sürdüğü bildirildi. Belçika İçişleri Bakanlığı, açılan dava sayısında artış yaşanmasına karşın, çıkan olayların büyük ölçüde azaldığına dikkati çekti. 
     Olay çıkaran holiganlara uygulanan cezalar arasında, stada giriş yasağı, para cezası gibi yaptırımlar bulunuyor. 
     Belçika Birinci Ligi'nde en çok holigan sorunu olan takımlar ise RSC Anderlecht, Standard Liege, KV Mechelen, KRC Genk ve Royal Anvers olarak açıklandı. 
     
</TEXT>
</DOC>
