<DOC>
<DOCNO> 209388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/spor/spo01.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Giunti, Luce'ye bağlı 
</HEADLINE>
<TEXT>

   Beşiktaş 2. Başkanı Hüsnü Güreli, Rumen teknik direktörün İtalyan futbolcuda ısrar etmesi durumunda imk nları zorlayıp bonservisini alacaklarını ifade etti 
      ORHAN YILDIRIM 

   
   Kiralama baskısı 
   BRESCİA'NIN Giunti için Beşiktaş'a verdiği sürenin dolmasına bir hafta kala, Siyah - Beyazlılar'da ilginç bir gelişme yaşandı. İkinci Başkan Hüsnü Güreli, İtalyan futbolcunun gidip, kalmasının Teknik Direktör Lucescu'ya bağlı olduğunu vurguladı. Güreli, "Bu oyuncuyu yeniden kiralamak için bastırıyoruz. Ancak bir sonuç çıkmadı. Hocamız mutlaka alınmasını şart koşarsa imk nlarımızı zorlarız" ifadesini kullandı. 
   
   'Gidene dur demeyiz' 
   İTALYAN kulübünün bonservis için istediği rakamı vermelerinin sözkonusu olmadığını vurgulayan Güreli, "Anlaşacağımızı umuyorum. Önümüzde süre var, acele etmeyeceğiz" diye konuştu. Beşiktaş'ın başarılı yöneticisi, birçok futbolcunun gelmek için kendilerine haber gönderdiğini de vurgulayarak, "Çünkü burada kimsenin bir kuruş alacağı yok. Ayrıca, takımda satılmayacak oyuncu da yok. Gidene dur demeyiz" dedi. 
   
   Sergen'e bonus    15 bin dolar artacak 
   İKİ sezondur Beşiktaş'ı sırtlayan isimlerin başında gelen Sergen Yalçın'ın aldığı paraya zam yapılacak. Siyah - Beyazlılar ile yaptığı sözleşme yıl sonunda bitecek olan Siyah - Beyazlı futbolcunun, maç başına aldığı 45 bin dolarlık ücretin, 60 bin dolara yükseltilmesinin düşünüldüğü öğrenildi. 
   
   75 bin dolar istiyor 
   MUKAVELESİ sona eren diğer futbolcuların çoğunluğuyla anlaşma sağlayan yönetim, Sergen'in sorun çıkaracağına inanmıyor. Siyah - Beyazlı futbolcunun maç başına 75 bin dolar istediği öğrenildi. İlk yıl için 60 bin dolar ödemeyi planlayan yönetim kanadı ise ikinci yılı opsiyonlu bırakmalı düşünüyor. 
   
   İlhan Mansız yatağa düştü    SOĞUK algınlığı geçiren ve yatağa hapsolan İlhan Mansız, bu kez yüksek ateşin pençesine düştü. Rahatsızlığı nedeniyle oldukça halsiz kalan Siyah - Beyazlı futbolcu, sağlık heyetinin kendisine önerdiği tedavi programını uyguluyor. Golcünün lige tam olarak hazır hale getirilmesine çalışıldığı öğrenildi. Hava muhalefeti nedeniyle gidişini iki gün erteleyen, ancak çarşamba günü Antalya'ya ulaşan Beşiktaş, burada yaptığı iki hazırlık maçının ardından dün sabah İstanbul'a döndü. Akşam da Ümraniye Nevzat Demir Tesisleri'nde basına kapalı bir antrenman gerçekleştiren Siyah-Beyazlılar bugünü izin yapacak. Kartal, Samsunspor karşılaşmasının hazırlıklarına yarın akşam başlayacak. 
   
   Valencia durdu 0-0    BEŞİKTAŞ'IN, UEFA Kupası'ndaki rakibi Valencia deplasmanda Valladolid ile golsüz berabere kalarak, galibiyet serisine nokta koydu. Beş maç sonra ilk kez sahadan galibiyet alamadan ayrılmasına rağmen puanını 44'e çıkarıp maç fazlasıyla liderliğini sürdüren Valencia, Real Madrid'in bugün Real Betis'i mağlup etmesi halinde ikinci sıraya inecek. Gençlerbirliği'nin rakibi Parma deplasmanda Udinese ile 1 - 1 berabere kaldı. 
   
   Mali kongre ertelendi    BEŞİKTAŞ Jimnastik Kulübü'nün dün yapılması gereken mali ve idari genel kurul toplantısı, çoğunluk sağlanamadığı için 24 Ocak'a ertelendi. Lütfi Kırdar Kongre ve Sergi Sarayı'nda yapılacak kongrede bu kez çoğunluğa bakılmayacak. Bu arada Siyah - Beyazlılar'ın olağan seçimli genel kurul toplantısı bugün gerçekleştirilecek. Çoğunluk sağlanamadığı takdirde toplantı, 25 Ocak Pazar gününe ertelenecek. 
   
   
</TEXT>
</DOC>
