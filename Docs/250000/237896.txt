<DOC>
<DOCNO> 237896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/06/son/sonspo36.html </URL>
<DATE> 2004/05/06/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Darüşşafaka, Beşiktaş maçı için güvenlik önlemleri alınmasını istiyor 
</HEADLINE>
<TEXT>

     Türkiye Basketbol Ligi play-off çeyrek final serisinde Beşiktaş ile Darüşşafaka arasında 8 Mayıs Cumartesi günü yapılacak 3. ve son maç öncesi, Darüşşafaka Kulübü, olası olaylar konusunda gerekli güvenlik önlemlerinin alınması çağrısında bulundu. 
     Darüşşafaka Kulübü'nden yapılan açıklamada, cumartesi günü BJK Süleyman Seba Spor Salonu'nda yapılacak maçta çıkması olası olayların karşılaşmayı gölgeleme olasılığına karşı uyarılarda bulunularak, ''İki takım arasında yapılacak maçta çıkması muhtemel olayların önlenmesi için Basketbol Federasyonu'nu gerekli önlemleri ivedilikle almaya çağırıyoruz'' denildi. 
     Darüşşafakalılar olarak, Beşiktaş taraftarlarıyla, kazananın sportmenlik olmasının arzu edildiği kaydedilen açıklamada, ayrıca şu görüşlere yer verildi 
     ''Çocuklarımızla birlikte bir maç izlemek istiyoruz. Ancak ligde oynanan önceki maçları hatırlayınca, Basketbol Federasyonu'nun bugüne kadar sessiz kaldığı şiddet olayları karşısında, federasyondan maçta Darüşşafaka oyuncularının, teknik heyetinin, taraftarlarının ve idarecilerinin can güvenliğinin garanti etmesini istiyoruz.'' Darüşşafaka ile Beşiktaş arasında yapılan çeyrek final serisinin 2. maçında Ayhan Şahenk Spor Salonu'nda Beşiktaşlı taraftarlarla emniyet güçleri arasında olaylar çıkmış ve maç bir süre durmuştu. 
     
</TEXT>
</DOC>
