<DOC>
<DOCNO> 241723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sonspo07.html </URL>
<DATE> 2004/05/21/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Transfer bombaları patlayabilir, Chelsea'nin yeni gözdeleri kimler 
</HEADLINE>
<TEXT>

     Sezon sonunun yaklaşmasıyla hareketlenen transfer döneminin yıldızı yine Chelsea olacak. Mavi-Beyazlılar, Milan’ın Ukraynalı yıldızı Shevchenko ile Morientes’e kancayı attı. 
     Rus petrol kralı Roman Abramovich’in geçen yıl takımın başına gelmesiyle bir anda yıldızlar topluluğu haline gelen Chelsea transferde dur durak bilmiyor. 
     Şampiyonlar Ligi’nde yarı final oynanmasına rağmen şampiyonluk isteyen Abramovich, Mavi-Beyazlı ekibe iki golcü alacağını açıkladı. Ada’nın yüksek tirajlı gazetelerinden The Independent’ın haberinde Chelsea’nin Shevchenko ve Morientes’i takibe aldığı iddia edildi. 
     
     Sheva 35 milyon 

     Ada ekibinin, İtalya Ligi Serie A’da bu sezon 24 golle gol krallığına ulaşan Milan’ın Ukraynalı yıldızı Andriy Shevchenko için Milano ekibine 35 milyon dolarlık teklif yaptığı öğrenildi. 
     Mavi-Beyazlılar, Monaco’da attığı gollerle büyük sükse yapan Morientes için de 30 milyon doları gözden çıkardı. İspanyol yıldızla kesin anlaşma yapan Chelsea’nin Fernando Morientes’e yıllık 3 milyon dolar ödeyeceği belirtildi. 

     
</TEXT>
</DOC>
