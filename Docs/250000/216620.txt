<DOC>
<DOCNO> 216620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/dunya/dun02.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlara ikinci AB darbesi 
</HEADLINE>
<TEXT>

   Verheugen, Denktaş'ın 'Anlaşma, AB hukukuna eklensin' şartını kabul ettiğini belgeden okudu, Rumlar ikinci şoku yaşadı 
      LEFKOŞA Milliyet 

   
   AB'yi Kıbrıs müzakerelerinde taraf haline getirmek isteyen Güney Kıbrıs Rum Yönetimi GKRY , New York görüşmelerinde AB'nin müzakerelere katılmama yönündeki kararında yaşadığı hayal kırıklığının benzerini önceki gün de Ada'da yaşadı. 
   AB'nin Genişlemeden Sorumlu Üyesi Günter Verheugen, Ada'ya yaptığı ziyarette ortaya çıkacak anlaşmanın AB hukuku tarafından delinmeyeceği yönünde garanti vererek, Rumların masada verecekleri tavizleri Avrupa İnsan Hakları Mahmesi'nde AİHM açacakları davalarla geri alma taktiğini engelledi. Verheugen'in garantisinden memnun olan Ankara ve Denktaş, işi daha da sağlama almak için bu garantinin AB üyesi ülkelerin meclisleri tarafından da onaylanmasını istedi. Denktaş ve Papadopulos'la tarafsız bölgedeki müzakere binasında görüşen Verheugen, "AB adına resmi açıklama yapıyorum" diyerek cebinden çıkardığı bir belgeyi iki lidere okudu. Metinde, "Tarafların anlaştığı ve referandumlarda onaylanan metnin Avrupa Konseyi'nde oybirliğiyle kabul edilerek birincil hukuk primary law kadar etkin bir hukuk maddesi haline dönüştürüleceğini taahhüt ederiz" ifadeleri yer aldı. 
   
   
   
</TEXT>
</DOC>
