<DOC>
<DOCNO> 249796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/ekonomi/eko01.html </URL>
<DATE> 2004/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin ABD operasyonu 
</HEADLINE>
<TEXT>


Yurtdışında ilk kez bir alacak operasyonu gerçekleştiren TMSF, Erol Aksoy'un ABD'deki bankasını satarak mal takibinden kaçırma girişimini engelledi 

Ahmet Erhan Çelik 

Tasarruf Mevduatı Sigorta Fonu TMSF el konulan İktisat Bankası'nın eski sahibi Erol Aksoy'un ABD'deki bankasını mal takibinden kaçırma girişimini son anda engelledi. 
İlk defa yurtdışında malvarlığı takibi yapan TMSF, anlaşmaya yanaşmayan batık banka patronlarına "Paranızı yurtdışına kaçırarak takipten kurtulacağınızı düşünmeyin" mesajı verdi. TMSF, Aksoy - Amerika operasyonunu "Diğer batık patronlar için direnç noktasını kırdık" şeklinde tanımladı. TMSF yetkililerinden edinilen bilgiler göre operasyon Aksoy'un 27 Mayıs'ta baskın yapılan şirketlerinden çıkan belgeler üzerine şekillendi. Mali polis ve TMSF şirketlerde yaptıkları aramalarda Aksoy'un New York'ta faaliyet gösteren hisselerinin yüzde 90'ınına sahip olduğu Park Avenue Bank'ı David Lichtenstein ismindeki bir şahısa satmaya çalıştığını belirledi. 
TMSF bu bilgiye 1 Haziran tarihinde ulaşırken 3 Haziran'da Amerikan bankacılık otoritesinden, Amerikan yargısına uzanan mal takibi başladı. Aksoy'un hisse devrini gerçekleştirmek üzere genel kurul toplama çabası, TMSF'nin girişimiyle New York eyaleti Yüksek Mahkemesi'nin mal kaçırmaçaya izin verilemeyeceğine ilişkin karar almasıyla sonuçlandı. 


Ersoy'a karşı saatle yarıştılar hisse devrini engellediler TMSF'nin ABD'deki operasyonu adım adım şöyle gelişti n Mali polisin şirket baskınlarında ele geçirdiği belgelerden Park Avenue Bank, Erol Aksoy ve Lichtenstein arasında yaklaşık bir yıl önce hisse devriyle ilgili pazarlık yapıldığı ve pazarlığın 12 Kasım 2003 tarihinde bir anlaşmaya bağlandığı öğrenildi. 
Hisse devri anlaşmasının ardından taraflar New York Bankacılık Dairesi New York State Regulators ile 23 Ocak 2004 tarihinde ayrıca bir anlaşma yaptı. Anlaşmada Aksoy'un hisselerini 30 Haziran 2004 tarihine kadar Lichtenstein'a devretmemesi halinde, Park Avenue Bank'ın tasfiye edileceği öngörüldü. Banka bu işlemlerin yapılabilmesi için milli banka statüsünden eyalet bankasına dönüştürüldü. 

30 Haziran'daki devir durduruldu 
Söz konusu anlaşmada Lichtenstein'ın bankaya 10 milyon dolar sermaye koyması halinde Aksoy'un yüzde 90 oranındaki hisselerinin yüzde 51'lik bölümünü devalma hakkı tanındı. Bu çerçevede tarafların 3 Haziran 2004 tarihinde genel kurul toplayarak anlaşmaya icazet vermesi kararı alındı.TMSF 30 Haziran tarihine kadar harekete geçilmemesi halinde Aksoy'un mal kaçıracağını belirleyerek harekete geçti. TMSF, ABD'de irtibata geçilen bir hukuk firması aracılığıyla banka genel kurulunu önce 3 Haziran günü saat 16'ya, ardından 4 Haziran 2004 günü saat 10.00'a ve sonra da aynı gün saat 16.00'ya erteletmeyi başardı. TMSF saatlerle yarışılan bir kaç günlük süre içinde hızla yazışmaları tamamlamaya ve mahkeme nezdinde ihtiyati tedbir aldırmak için gerekli hazırlıkları tamamlamaya çalıştı. Bu arada banka genel kurulu tarihi 7 Haziran saat 16.00'ya bir kez daha erteletildi. 

En az 7 milyon dolar kurtarıldı TMSF'nin Aksoy'un ABD'deki bankasının devrinin yapılacağı genel kurulu peşpeşe erteletmesi üzerine hisseleri alacak olan Lichtenstein anlaşma teklifinde bulundu. TMSF teklifi makul olmadığı ve Aksoy'un çıkarları lehine sonuç doğuracağı için reddetti.TMSF 7 Haziran 2004 tarihinde New York Yüksek Mahkemesi'inde ihtiyati tedbir talepli dava açtı. Mahkeme 7 Haziran tarihli 601721 04 numaralı 601 dilekçe sıra no dosyası ile TMSF lehine karar alırken şu hükme vardı "21 Hazarin 2004 tarihinde gerçekleştirilecek duruşmaya kadar Davalı Erol Aksoy ve aralarında Park Avenue Bank N.A. da olmak üzere bu hüküm ihbarnamesinin iletildiği tüm diğer şahısların tasarrufu altındaki veya bilgisi dahilinde emanet altında tutulan veya Aksoy'un çıkarı olduğunu bildiği herhangi bir mülkü satması, devretmesi veya temlik etmesi veya kendisinin Aksoy'a olan herhangi bir borcunu ödemesi veya çıkarmasının yasaklanmasına karar verilmiştir."Mahkeme kararıyla birlikte 7 Haziran tarihli banka genel kurulu da ipta ettirildi. Park Avenue Bank ve David Lichtenstein TMSF'nin aldığı ihtiyati tedbir kararının iptal edilmesi için 10 Haziran günü mahkemeye itirazda bulundu. Bu itiraz üzerine duruşma yapıldı ve sonraki duruşmanın 11 Haziran günü yapılmasına karar verildi. Duruşmaya birkaç saat ara verilmişken Lichtenstein ve Park Avenue Bank TMSF'nin Amerikalı ve Türk avukatlarına yeniden anlaşma teklif etti.Türk saatiyle dün gece duruşma sırasında sonuçlanan pazarlık neticesinde Aksoy hisseleri ile İktisat Leasing hisselerinin 7 milyon dolar ya da hisselerin o günkü rayiç değerinin yüzde 75'ine tekabül eden tutarlardan hangisi daha yüksekse bu fiyattan Lichtenstein'a satılması konusunda anlaşmaya varıldı. Lichtenstein TMSF bilirkişi ya da uzmanlarının banka kayıtlarına engel olması halinde 2 milyon dolar ödemeyi kabul etti. Öte yandan mahkeme Aksoy hisselerinin yediemine verilmesine karar verdi.Mahkeme ayrıca ihtiyati tedbirin haciz kararına dönüştürülmesi talebinin incelenmesi için 28 Haziran'a gün verdi. 


</TEXT>
</DOC>
