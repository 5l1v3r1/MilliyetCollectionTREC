<DOC>
<DOCNO> 238393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sonspo01.html </URL>
<DATE> 2004/05/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Pınar Karşıyaka da yarı finale yükseldi... 
</HEADLINE>
<TEXT>

     Türkiye Basketbol Ligi Play-Off çeyrek final üçüncü maçında, Tuborg Pilsener'i 82-70 yenen Pınar Karşıyaka, seride 3-2 öne geçerek yarı finale yükseldi. 
     Karşılaşmanın ilk dakikaları karşılıklı basketlerle geçildi. Tuborg Pilsener, Jensen ile peş peşe sayılar bulurken, Pınar Karşıyaka, Domercant ile buna karşılık verdi. İlk periyot, 25-23 Tuborg Pilsener lehine tamamlandı. 
     İkinci periyotta yine başabaş bir oyun sergilendi. Tuborg Pilsener bu periyotta da Jensen ve Asım ile sayılar bulurken, Pınar Karşıyaka Domercant ve Johnson'un basketleri ile aranın açılmasına izin vermedi. Devre 42-40 Tuborg Pilsener lehine tamamlandı. 
     Maçın ikinci yarısında salonu tamamen dolduran taraftarının coşkulu desteğini de arkasına alan Pınar Karşıyaka, oyunda üstünlüğü ele aldı. Özellikle savunmada çok başarılı bir oyun ortaya koyan yeşil kırmızılılar, İnanç ve Domercant'ın basketleriyle öne geçti ve üçüncü periyodu 64-57 önde tamamladı. 
     Son periyotta da rahat bir oyun sergileyen Pınar Karşıyaka, Tuborg Pilsener'in peş peşe hücumlardan boş dönmesiyle arayı açtı ve maçı 82-70 kazandı. 
     
     KÜNYE 

     Salon Atatürk. 
     Hakemler Memduh Öget xxx, Mustfa Can xxx, Erşan Kartal xxx. 
     Pınar Karşıyaka Domercant xxxx 32, İnanç xxx 19, Kinloch xxx 6, Johnson xxx 8, Onur xxx 7, Tolbert xx 8, Mehmet Kahyaoğlu xx 2. 
     Tuborg Pilsener Ömür x, Jensen xxx 22, Mustafa Kemal x 5, Barış xx 13, Asım x 13, Bora xx 9, Hakan x 8. 
     1. periyot 23-25. 
     Devre 42-40 Tuborg Pilsener lehine . 
     3. periyot 64-57. 
     5 faulle çıkan 35.49 Asım Tuborg Pilsener . 
     
</TEXT>
</DOC>
