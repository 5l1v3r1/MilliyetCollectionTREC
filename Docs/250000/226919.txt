<DOC>
<DOCNO> 226919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/30/son/sonsiy31.html </URL>
<DATE> 2004/03/30/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
3 ayrı partiden 3 kez başkan... 
</HEADLINE>
<TEXT>

     İzmir'in Buca İlçesi Belediye Başkanı Cemil Şeboy, üst üste 3 dönem 3 ayrı partiden girdiği seçimleri kazandı. 
     1994 seçimlerinde ANAP'tan ilk kez Buca Belediye Başkanlığı'na seçilen Şeboy, 1999 seçimlerinde de DSP'den ikinci dönem belediye başkanı oldu. 
     Daha sonra DSP'den ayrılarak Yeni Türkiye Partisi'ne geçen Cemil Şeboy, 28 Mart seçimlerinden önce de parti değiştirerek, AK Parti'ye katıldı. 
     Son seçimlere AK Parti adayı olarak giren Şeboy, üçüncü kez başkanlığı kazandı. 
     Cemil Şeboy, başlattığı projeleri tamamlayacağını, Buca'yı İzmir'in gözbebeği yapmak istediğini bildirdi. 
     
</TEXT>
</DOC>
