<DOC>
<DOCNO> 203318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/20/magazin/mag02.html </URL>
<DATE> 2003/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zerrin Özer ağladı 
</HEADLINE>
<TEXT>

   Deniz Seki'nin istifasına neden olan Bayhan, jürinin yeni üyesi Zerrin Özer'i söylediği türküyle ağlattı... 
      DENİZ ALTUNTAŞ 
   
   Kanal D'nin ilgiyle izlenen yarışma programı Popstar'da geçtiğimiz hafta Bayhan'ın birinci olmasına sinirlenerek jüriyi terk eden Deniz Seki'nin yerine bu hafta Zerrin Özer başladı. İlk gününde oldukça neşeli olduğu gözlenen Özer, Bayhan'ın söylediği "Dostum Dostum" türküsünü dinlerken gözyaşlarına h kim olamadı. Özer, "Ağladım çünkü o kadar yüreğinden okuyordu ki... Çok isterdim ki, bu yarışma bir Popstar yarışması olmayıp bir star yarışması olsaydı. Bayhan, ezgilerimizi, türkülerimizi söylemeliydi. Kendisini kutluyorum" dedi. 
   Bunun üzerine Bayhan, Özer'e, "Sizi kalpten seviyorum" diye karşılık verdi. Özer de Bayhan'a, "Senin gözlerin hiç yalan bakmıyor. Sahici bakıyor. Ne kadar temiz" diye konuştu. 
   Özer, Bayhan'ın işlediği cinayetle ilgili de şunları kaydetti 
   "Başka tarihte işlediği bir suçtan cezasını çekerek, topluma kazandırılmış. Deniz Seki'nin tavrı onu bağlar. Herkesin doğal bir tepkisi vardır. Bana göre Bayhan yarışmaya devam etmeli. Ama Popstar seçilmemeli." 
   Diğer jüri üyeleri de Özer'in jüri üyesi olmasına çok sevindiklerini söylediler. 
   
   
</TEXT>
</DOC>
