<DOC>
<DOCNO> 240605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/siyaset/siy02.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekten çok 'özel' FM 
</HEADLINE>
<TEXT>


EZELHAN ÜSTÜNKAYA Ankara 


Radyo ve Televizyon Üst Kurulu RTÜK , İstanbul Özel FM'den sabah 06.25'te yapılan dini yayın nedeniyle savunma istedi. 
Yayında sarf edilen sözler ise şunlar "Kocan seni yatağına çağırdığı zaman hemen koş, isteğine uy. Onunla yatağa gir ve arzusu varsa gider. Kocana hürmet et, emirlerini yerine getir. Seni her arzuladığında özel durumun yoksa isteklerini hemen karşıla. Yoksa gözü harama kayar. Dışarıdaki kadınlara yönelirse vebal altına girersin yavrum." 
Daha önce de İstanbul Özel FM adıyla yayın yapan İstanbul Güneş Radyo Program Üretim ve Yayıncılık A.Ş'ye uyarı cezası veren RTÜK, yayın sırasında sarf edilen sözlerle "kadına, güçsüzlere ve küçüklere karşı şiddetin ve ayrımcılığın teşvik edilmesi" ilkesinin ihlal edildiğine karar verdi. 


</TEXT>
</DOC>
