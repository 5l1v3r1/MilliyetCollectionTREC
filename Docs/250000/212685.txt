<DOC>
<DOCNO> 212685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/02/yazar/temelkuran.html </URL>
<DATE> 2004/02/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bir vicdan ödevi de sen yap 
</HEADLINE>
<TEXT>

   Yas bitti Şimdi zarif intikamların zamanı Bu sebepten işte, Vizontele Tuuba, mühim ve iyi bir 'temiz - ödev' olmuş... 
      
   Biz geldiğimizde herkes ağlıyordu 80 darbesi sırasında ip atlamakla meşgul olan çocuklar, büyümeye başladıklarında herkes dağılan bir "biz"den, "ihanetlerden" bahsediyordu. 
   Biz insanlığın "alçaldığı" kısmına denk geldik yükseldiği o "güzel" günleri göremedik. Ondan diyorum Biz geldiğimizde herkes ağlıyordu Benim gibi çocuklar esrarengiz ve destansı bir tondan anlatılan o günleri en çok Erdal Öz'ün "Gülünün Solduğu Akşam" kitabından öğrenmişlerdir herhalde. Acaba annelerimiz biliyor muydu bir gün Kemalettin Tuğcu kitaplarına ağlarken ertesi gün Deniz Gezmiş için ağlayacak kadar hızlı büyüdüğümüzü Ve aslında henüz hayata başlamamış bir çocuk için ikisi arasında bir fark mıydı acaba Ya da bir hayatın yaşanmış güzel günlerini bilmeden, daha gözünü açar açmaz ölümü görmek nasıl çocuklar büyütür 
   Biz filmin eğlenceli ve heyecanlı bölümünü kaçırmış, ancak kötü sona yetişmiştik. Bizim kısmetimize eski Solcuların bitmez tükenmez "iç çelişki" daralmaları ve Ece Bar'daki "dönekler" üzerine yapılmış filmler düştü. Bu sebepten işte, öncelikle söylemek gerekir ki, 80 darbesi üzerine yapılmış Vizontele Tuuba filmi önemli. Zira film, Ahmet Arif şiirlerinden apartma "delikanlı" tonlarla, 5. sınıf N zım Hikmet taklitleri repkilerle izleyiciyi boğazlamaya çalışmıyordu. Ancaaak... 
   
   "Kerpiç" film tarzı 
   Yılmaz Erdoğan'ın senaryosunu yazıp yönettiği film, tıpkı ilki gibi "yığma" yöntemiyle yapılmış. Yakın siyasi tarihe ait anekdotların üst üste konulup, "Bir Delinin Güncesi" yöntemiyle birbirine tutturulması, filmi "kerpiç film" haline getiriyor. 
   Hemen herkesin hatırladığı anekdotların "Komünizm iyi bir şey olsa devlet getirirdi" gibi garantili gülme anları yaratması biraz ucuz olmuş. 
   Diğer yandan diyalogların Erdoğan tarafından kendine "pas atar" şekilde düzenlenmesi filme bir "tek kişilik gösteri" havası da vermiş. Çoğu replik ve karakter, Yılmaz Erdoğan'ın repliklerine ve "komikliklerine" pas atmak için var sanki. 
   Bir de şu var ki, en önemlisi Darbe bu kadar "light" mıydı hakikaten İnsanlar temiz pak cemselere doldurulup, hiç gerilim olmadan götürülmüş müydü Ya da "Solcu gençler" hiç mi siyasi bir şey konuşmuyorlardı Yoksa Yılmaz Erdoğan burada biraz "elini korkak mı alıştırmıştı" 
   
   Basit bir hesap 
   "Yapılmamış ödevimiz kalmasın" diyor Erdoğan filmin başında. Belli ki bu film onun için bir vicdan meselesi tam da olması gerektiği gibi. Bu film hakkında yazmamın da sebebi bu zaten. 
   Bir şeyler oldu. Çok affedersiniz Boktan şeyler Kafası çalışan iyi insanları, tıpkı filmdeki gibi arabalara doldurup işkencelere, infazlara götürdüler. Bu memleket şimdi neden manyak gibi Popstar izliyor diye merak ediyorsanız, cevap oradadır. Bir memlekette köylere kütüphane açmaya çalışan insanları gebertirseniz geriye mankafalıların çoğunlukta olduğu bir topluluk kalır Basit bir matematik hesabı 
   Bizim, Yılmaz'ın, benim, bizim gibilerin, "söz hakkını" hasbelkader ele geçirmiş "ötekilerin", onlar için konuşma zamanı şimdi. Kaybettiğimiz bütün o iyi insanlar için. Yas bitti Şimdi zarif intikamların zamanı Köye kütüphane yapmaya çalışan Güner Abi'yi cemseye atıp götürmekle bitmiyor iş yani. Biz, hatırlıyoruz olup biteni. Malum ihtiyar kenara çekilip berbat resimler yapıyor diye şirinleşip unutulmuyor günahlar. Bizim daha yapacağımız vicdanla ilgili temiz ödevlerimiz var. Bu sebepten işte, Vizontele Tuuba, mühim ve iyi bir "temiz - ödev" olmuş. Yapanların ve daha da yapacakların ellerine sağlık 
   
      
   
</TEXT>
</DOC>
