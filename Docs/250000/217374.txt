<DOC>
<DOCNO> 217374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sondun09.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fas'ta ölü sayısı 226'ya yükseldi 
</HEADLINE>
<TEXT>

     Fas'ın kuzeyinde meydana gelen depremde ölenlerin sayısının 226'ya çıktığı bildirildi. 
     MAP'ın haberine göre, 6.5'lik depremde 120 kişi yaralandı. Sağlık çalışanları, yaklaşık 30 bin kişinin ikamet ettiği Ait Kamra, Tammasint ve İmzourn köylerinin depremden büyük zarar gördüğünü söylediler. 
     Yerel saatle 02 30'de TSİ 04 30 meydana gelen deprem, Akdeniz liman kenti El Huseyma ve çevresini vurmuştu. İçişleri Bakanlığı da, depremde ölenlerin sayısının artmasından endişe duyulduğu belirtti. 
     Depremin en çok etkilediği Akdeniz liman kenti El Huseyma çevresindeki köylere askeri ve sivil kurtarma ekiplerinin hareket ettiği, ancak çok uzak olması nedeniyle ekiplerin bölgeye ulaşmakta zorluk çektiği bildirildi. 
     Fas'ta, 1994'te Richter ölçeğine göre 6 büyüklüğünde meydana gelen depremde can kaybı olmamıştı. Fas'ta, 1960'taki depremde 15 bin kişi hayatını kaybetmişti. 
     

     
</TEXT>
</DOC>
