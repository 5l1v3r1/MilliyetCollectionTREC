<DOC>
<DOCNO> 249308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sontur29.html </URL>
<DATE> 2004/06/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
İstanbul'da sağanak yağış Çok sayıda ev ve işyerini su bastı... 
</HEADLINE>
<TEXT>

     İstanbul'da sabah saatlerinde başlayan ve aralıklarla devam eden sağanak yağış nedeniyle çok sayıda ev ve işyerini su bastı. 
     A.A muhabirinin aldığı bilgiye göre, sağanak yağış, sabah saatlerinden itibaren Avcılar, Küçükçekmece, Bağcılar, Eyüp ve Bayrampaşa ilçeleri ile Esenyurt beldesi başta olmak üzere İstanbul'daki bazı bölgelerde etkili oldu. 
     Yağış nedeniyle çok sayıda ev ve işyerini su bastı. İtfaiye ve İSKİ ekiplerinin su tahliye çalışmaları, yoğun şekilde sürüyor. 
     Bu arada, yağıştan dolayı altgeçitlerde su birikintileri meydana geldi ve bazı yollarda trafik yoğunluğu yaşandı. 
     Meteoroloji yetkilileri, kentteki yağışın akşam saatlerine kadar aralıklarla süreceğini bildirdiler. 
     
</TEXT>
</DOC>
