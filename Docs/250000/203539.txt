<DOC>
<DOCNO> 203539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/son/sonspo12.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'da izinler başladı... 
</HEADLINE>
<TEXT>

     Galatasaray'da devre arası tatili, dünkü Elazığspor maçının ardından bugün başladı. 
     Sarı-kırmızılı ekipte yabancı futbolcular tatillerini geçirmek üzere ülkelerine gitmeye bugünden itibaren başlarken, sarı-kırmızılı ekipte ikinci yarı hazırlıklarına bazı futbolcular daha erken başlayacak. 
     Galatasaraylı futbolculardan, teknik heyet tarafından belirlenen bir bölümü 28 Aralık Pazar günü, bir bölümü de 3 Ocak Cumartesi günü topbaşı yapacak. 
     Futbolculardan gurbetçi oyuncular Berkant, Volkan, Ümit ve Aykut Almanya'ya ailelerinin yanlarına gitti. 
     ''Cim bom'', ligde üstüste alınan kötü sonuçlar, 5 maçta elde edilebilen 2 puan ve devre arasına liderin 14 puan gerisinde kalınmasından dolayı, tatile moral bozukluğu içinde girdi. 
     
</TEXT>
</DOC>
