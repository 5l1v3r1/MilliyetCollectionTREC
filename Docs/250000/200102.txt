<DOC>
<DOCNO> 200102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/ekonomi/aeko.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz ürüne yüzde 20 freni 
</HEADLINE>
<TEXT>

   Yeni yasal düzenleme ile büyük marketlerin KOBİ'lere yaptırıp, kendi markasıyla sattığı ucuz ürünler cironun yüzde 20'siyle sınırlandırıldı. Marketler, 'Tüketici ucuz ürün alma imk nını kaybeder' dedi 
      TARIK YILMAZ 
   
   Sanayi Bakanlığı'nın hazırladığı perakendecilik yasasında, marketlerin KOBİ'lere kendi markasıyla yaptırdığı ürünlerin cirodaki payının yüzde 20 ile sınırlandırılması küçük üreticiye büyük darbe olarak nitelendirildi. Perakendeciler, yasanın KOBİ'leri ortadan kaldıracağını iddia etti. 
   
   Marketleri kızdırdı 
   Sanayi Bakanlığı'nın hazırladığı yasaya koyduğu, "Büyük mağazalar KOBİ'lerden aldıkları ürünleri kendi markaları altında satarsa, bu satışların oranı toplam cirolarının yüzde 20'sini geçemez" ibaresi büyük marketleri kızdırdı. Yüzde 20 sınırlamasının KOBİ'leri zor durumda bırakacağını dile getiren perakendeciler, bu maddenin bundan zarar gören bazı gıda şirketlerince yasaya koyulduğunu iddia etti. 
   KOBİ'lere, reklam, araştırma geliştirme, pazarlama gibi bir ürünün maliyetini en az yüzde 20 - 30 yukarı çeken maliyetlerden kurtararak malını satma fırsatı verdiğini iddia eden perakendeciler, tüketicilerin de ucuz ürün alma imk nını kaybedeceğine dikkat çekti. 
   "Özel ürün" olarak adlandırılan market markalı ürünlerin sektörün cirosundaki payının yüzde 6 - 6.5 civarında olduğunu, ancak bazı indirim marketlerinde discount market bu tür ürünlerin payının yüzde 25 - 30'a çıktığını belirten perakendeciler, tasarının markalı ürünlerin ekmeğine yağ süreceğini ifade etti. 
   
   Arıkan eleştirdi bakan bunaldı    Koç Yönder Başkanı Necati Arıkan, İSO'nun düzenlediği Sanayi Kongresi'nde yakaladığı Sanayi Bakanı Ali Coşkun'u ayaküstü eleştirdi. Arıkan, yasanın KOBİ'leri öldüreceğini bu nedenle yüzde 20 limitinin kaldırılmasını istedi. Bakan Coşkun, yasayı "Fransa'da da böyle" diyerek savunmaya çalışsa da Arıkan'ı ikna edemedi. Eleştirilerden bunalan Bakan Coşkun, Arıkan'dan ancak şakayla karışık TOBB Başkanı Rifat Hisarcıklıoğlu'na şikayet ederek kurtulabildi. 
   
   'Markalar piyasayı silip süpürür'    Koç Yönder Başkanı Arıkan, marketlerin dizaynı, ürünün formülünü verip kontrolünü de kendi yaparak KOBİ'lerden mal aldığını, böylece küçük şirketlerin büyüme şansı yakaladığına dikkat çekiyor. 
   Yüzde 20 sınırlamasının KOBİ'leri yok etmek anlamına geldiğini kaydeden Arıkan yasanın bu haliyle çıkması durumunda reklam gücü olan şirketlerin markalarıyla piyasayı silip süpüreceği görüşünde. 
   
   'Enflasyonu artırır' 
   Dünyaca ünlü markalar bir pazara girdiğinde cirolarının yüzde 20 - 30'unu reklama harcadığına, zarar etse bile piyasayı ele geçirmek için bu maliyete katlandığına dikkat çeken Arıkan, KOBİ'lere sınırlama getirmenin bu şirketlerin zamanla piyasadaki fiyatları kontrol etmesine ardından enflasyona neden olabileceğini ifade ediyor. 
   Öte yandan Sanayi Bakanlığı yetkilileri ise bu maddeyle KOBİ'lerin markalarının korunduğunu, yaşama şansının artırıldığını savundu. Yapılacak değişikliğin Başbakanlığa gönderildiğini belirten yetkililer, kamuoyunun yanlış bilgilendirildiğini iddia etti. 
   
   
</TEXT>
</DOC>
