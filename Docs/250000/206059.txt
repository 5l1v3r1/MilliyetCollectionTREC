<DOC>
<DOCNO> 206059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/02/son/sonspo23.html </URL>
<DATE> 2004/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınspor, Karşıyaka'yı icraya veriyor... 
</HEADLINE>
<TEXT>

     İkinci Futbol Ligi B Kategorisi A Grubu takımlarından Aydınspor, A Kategorisi'nde mücadele eden Karşıyaka'yı icraya veriyor. 
     Aydınspor Kulübü yönetiminin, Karşıyaka'nın Eskişehirspor'a sattığı Barış'ın bonservis hakkının kendilerinde olduğu gerekçesiyle, 20 milyar lira tutarındaki tazminatı ödemediği ileri sürülen Karşıyaka Kulübü'nü icraya vereceği belirtildi. 
     Siyah-beyazlı kulübün yöneticileri, sezon başında Ali Köse ve Murat Akkan'a karşılık Barış'ın bonservis haklarının kandilerine devredildiğini, bu futbolcusunun satılmasından dolayı Karşıyaka Kulübü'nün kendilerine 20 milyar lira tazminat ödemesi gerektiğini söylediler. 
     Kulüp basın sözcüsü Bülent Necati Akgün, icra işlemlerinin başladığını belirtirken, Karşıyaka Kulübü Başkanı Cenk Karace ise A.A muhabirine yaptığı açıklamada, söz konusu tazminat olayından kendisinin hiçbir biçimde haberi olmadığını belirterek, şöyle konuştu 
     ''Olayı basından öğrendim. Benim bu konudan haberim yok. Sezon başında Aydınspor'dan Ali Köse ve Murat Akkan'ı almıştık. Aydınspor'a olan 65 milyar lira borcumuzu ödedik. Karşıyaka Kulübü olarak Aydınspor'a borcumuz bulunmuyor.'' 
     
</TEXT>
</DOC>
