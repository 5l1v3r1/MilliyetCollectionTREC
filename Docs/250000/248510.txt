<DOC>
<DOCNO> 248510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sontur27.html </URL>
<DATE> 2004/06/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Evli kadına aşık oldu, saçından sürükleyip rehin aldı... 
</HEADLINE>
<TEXT>

     Adana'da evli kadını rehin alan bir kişi, güvenlik görevlilerince etkisiz hale getirilerek gözaltına alındı. 
     Adana Emniyet Müdürlüğü yetkililerinden alınan bilgiye göre, Murat Ç. 34 , Atakent Mahallesi'nde, ailece görüştükleri ve ilgi duyduğu Fadime G'yi rahatsız ettiği gerekçesiyle Fadime G'nin ağabeyi tarafından uyarıldı. Fadime G'nin ağabeyinin evine giden Murat Ç, çevreye tabancayla rastgele ateş açtı. 
     Daha sonra sevdiği kadının Yeşilova Mahallesi Toptancılar Sitesi'ndeki işyerine giden Murat Ç, burada da havaya ateş açtıktan sonra Fadime G'yi saçından sürükleyerek bir süre rehin aldı. 
     Güvenlik görevlilerinin çabalarıyla yakalanarak etkisiz hale getirilen Murat Ç'nin gözaltına alındığı ve hakkında soruşturma başlatıldığı bildirildi. 

     
</TEXT>
</DOC>
