<DOC>
<DOCNO> 210357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sondun23.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
The Guardian Türkiye, Kürtler'e tazminat sözü verdi 
</HEADLINE>
<TEXT>

     İngiliz gazetesi The Guardian, "Türkiye yıllar süren terör ardından, Kürtler'e tazminat sözü verdi" diye yazdı. 
     Gazetenin dış haberler sayfasında 'Türkiye yıllar süren terör ardından, Kürtler'e tazminat sözü verdi' başlığıyla verilen haberde, parçalanmış bir dikiş makinesinin yanında, sıvaları dökülmüş bir duvarın önünde oturan küçük bir çocuk fotoğrafı da kullanıldı. 
     Fotoğrafın altyazısı şöyle 'Köylülerin ayrılıkçılara destek verdikleri iddiasıyla, 1993 yılında Türk ordusu tarafından evi yıkılan bir Kürt çocuğu yıkıntılar arasında oturuyor." Gazete, AKP hükümetinin şimdi 'hem terör örgütleri, hem de terörle mücadele sırasında devletin aldığı önlemlerden' zarar görmüş kişilerin tazmin edilmesine yönelik yasa tasarısı hazırdığını bildiriyor. Guardian, insan hakları gruplarının 1984'den 1999'a bir milyon civarında Kürt kökenlinin olayların kurbanı olduğunu ileri sürdüklerini belirtiyor. 
     
</TEXT>
</DOC>
