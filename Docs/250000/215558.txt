<DOC>
<DOCNO> 215558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur38.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızın kimliğine ayak izlerinden ulaşıldı... 
</HEADLINE>
<TEXT>

     Çanakkale'nin Biga İlçesi'nde bir evden hırsızlık yapan kişinin çamurda bıraktığı ayak izlerini takip eden polis, hırsızın kimliğini belirledi. 
     Alınan bilgiye göre, Sakarya Mahallesi'nde Ali Şencan'a ait evin açık olan penceresinden evde kimsenin bulunmadığı bir sırada hırsız girdi. 
     Evden elektronik eşyalarla 100 milyon lira çalan hırsız ortadan kayboldu. 
     Ev sahibinin olayı polise bildirmesinin ardından araştırmaya başlayan hırsızlık masası ekiplerinin dikkatini evin önündeki çamurda bulunan ayak izleri çekti. 
     Ayak izlerini izleyen polis, bir sokak ötede bulunan Fatih B,'nin evine ulaştı. 
     Evde yapılan aramada, çalınan elektronik eşyalar ele geçirilirken, firarda olan Fatih B,'nin aranmasına başlandı. 
     
</TEXT>
</DOC>
