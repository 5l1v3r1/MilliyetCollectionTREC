<DOC>
<DOCNO> 236572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/02/guncel/gun03.html </URL>
<DATE> 2004/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Türk balıkçı gözaltında 
</HEADLINE>
<TEXT>



Bulgaristan karasularında avlanan 19 Türk balıkçı gözaltına alındı. 
Balçık açıklarında Bulgar bayrağı çekerek kalkan avlayan iki Türk balıkçı teknesi tespit eden sahil güvenlik ekipleri, tekneleri durmaları için uyardı. Durmayıp kaçmaya çalışan teknelere ateş eden Bulgaristan sahil güvenlik ekipleri, Türk balıkçıları yakalayarak gözaltına aldı. Türk balıkçıların yakalanmadan önce teknelerinden bazı çuvallarla kolileri denize attıkları öne sürüldü. 
Denize atılan çuval ve kolilerin bulunması için olay yerine bir arama ekibinin gideceğini belirten Bulgaristan İçişleri Bakanlığı Genel Sekreteri Boyko Borisov, Varna Limanı'na getirilen Türk balıkçıların sorgulandığını söyledi. 



</TEXT>
</DOC>
