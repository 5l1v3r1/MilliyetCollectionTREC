<DOC>
<DOCNO> 226197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/dunya/dun01.html </URL>
<DATE> 2004/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Kara Şahin korkusunu yendi 
</HEADLINE>
<TEXT>

   İki Kara Şahin helikopterindeki 18 Amerikan askerinin ölümüyle sonuçlanan çete terörü k busunu üzerinden atan ABD, 10 yıl sonra El Kaideci avı için Somali'ye asker gönderdi 
      DIŞ HABERLER SERVİSİ 

   
   Somali'deki Amerikan askerleriyle ilgili 1993'te televizyon ekranlarına yansıyan görüntüler, belki de Amerikalıları Vietnam Savaşı'ndan sonra en fazla rahatsız eden sahneler olmuştu. 
   Somalili çeteler, düşürdükleri iki Kara Şahin helikopterinde ölen 18 ABD askerinin cesedini Mogadişu sokaklarında sürükleyerek tam bir vahşet örneği sergilerken, TV karşısındaki sıradan Amerikalının kanı donmuştu. 
   
   Afrika'ya karışmama kararı 
   Kara Şahin'in düşüşü yalnızca Amerikan askerlerinin Somali'den çekilmesine yol açmamış, aynı zamanda Kongre o tarihten sonra ABD askerlerinin BM komutasındaki operasyonlara katılmasını yasaklarken, Afrika'daki etnik boğazlaşmalara karışmama kararı da almıştı. 
   Ancak 10 yıl sonra Amerikan özel kuvvetlerinin Somali'ye yeniden girdikleri ve Usame Bin Ladin'in liderliğini yaptığı El Kaide terör örgütünün kamplarını hedef aldığı bildirildi. 
   Somali'de hükümranlıklarını ilan eden 5 gerilla örgütünden ikisiyle yakın işbirliğine giren Amerikalı istihbarat uzmanlarının ülkeye sık sık girip çıktıkları, özel birliklerin de El Kaide militanı avı düzenledikleri belirtildi. 
   İngiliz Daily Telegraph gazetesinin haberine göre, ABD güçleri bu kez ortalıkta gözükmemeye özen gösteriyor. Çünkü Somali'de halk h l Amerikalıların 1993 - 1994 arasında 1000 sivili öldürdüğünü unutmuş değil ve Amerikalılardan eskisi kadar nefret ediyor. 
   
   
   
</TEXT>
</DOC>
