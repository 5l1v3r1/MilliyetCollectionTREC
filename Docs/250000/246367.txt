<DOC>
<DOCNO> 246367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/guncel/gun03.html </URL>
<DATE> 2004/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem habercileri 
</HEADLINE>
<TEXT>


Niğde Üniversitesi'nin internet sitesinde doğadaki ani değişimler deprem habercisi sayılıyor. Havlayan köpekler, kaçışan tavşanlar ve sis varsa deprem yakın... 


Doğa ve canlılardaki ani değişimlerin, depremi önceden haber verdiğine inanılıyor. Niğde Üniversitesi Fen-Edebiyat Fakültesi Biyoloji Bölümü'nün internet sitesi "http fenedebiyat.nigde.edu.tr biyoloji"ye göre, depremden 1- 3 gün önce böcek ve hayvan davranışlarında, 1 saat - 1 hafta önce gökyüzünde, 1-3 ay önce bitki ve ağaçlarda, 1 saat - 2 hafta önce deniz ve göllerde, 1 saat - 3 ay önce yeraltı sularında çeşitli değişiklikler gözleniyor. Bu değişimler şöyle sıralanıyor 
At, eşek ve inekler iplerini koparıyor, tepelere doğru koşuyor.Tavşanlar binaların üst katlarına kaçışıyor, direklere tırmanıyor.Kediler, kutu ya da çöp bidonuna giriyor, top gibi sıkışıp titriyor.Köpekler, durmadan havlıyor.Balıklar, göl ya da deniz tabanının ısınması sonucu yüzeye yakın yüzüyor, karaya vuruyor.Yengeçler plajda dolaşıyor.Bir apartmanın 3. katında aniden çoğalan karıncalar dikkatle izlenmeli. Karıncalar yuvalarını terk ediyor, ateş üstünde gibi yürüyor. Karıncaların yüzde 80'inin ölmesi depremin 7 şiddetinde olacağına işaret ediyor. 

Çarşaf gibi düzgün 
Güneşin doğuşunda ve batışında ortaya çıkan ışık huzmeleri, depremden önce görülüyor.Fay hattının kırılacağı bölgeyi ani bir sis kaplıyor. Yıldızlar, parlak gökyüzünde elle tutulacak kadar yakın görünüyor.Depremden 1 - 2 hafta önce de kıyıları deniz basar. Bir - beş saat öncesi ise kıyıdan çekilir. Deniz çarşaf gibi düzgün olur.Yeraltı sularının basıncında artış meydana geliyor, ısınıyor. Karbondioksit, metan ve özellikle radon gazı içeriği artıyor. Kuyuları sis kaplıyor. 

</TEXT>
</DOC>
