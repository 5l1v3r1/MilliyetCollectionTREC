<DOC>
<DOCNO> 247733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/14/son/sondun44.html </URL>
<DATE> 2004/06/14/ </DATE>
<TIME> 20.37 </TIME>
<AUTHOR>  </AUTHOR>
<HEADLINE>
Blair "NATO Irak giçlerinin eğitiminde rol alabilir" 
</HEADLINE>
<TEXT>

     İngiltere Başbakanı Tony Blair, NATO'nun Irak'a asker göndermesinin mümkün görünmediğini, ancak Irak güçlerinin eğitiminde rol alabileceğini ümit ettiğini söyledi. 
     Blair, İngiltere Avam Kamarası'nda yaptığı konuşmada, NATO'dan Irak'a daha fazla asker gönderileceğine inanmadığını, yeni Irak hükümetinin istemesi durumunda, NATO'nun ordu da dahil olmak üzere Irak güvenlik güçlerinin eğitimine katkı sağlayabileceğini düşündüğünü kaydetti. 
     Blair, BM Güvenlik Konseyi'nde Irak ile ilgili olarak alınan son kararın Irak'ın yeni liderlerine siyasi kontrol ve egemenlikle ilgili kararları kendilerinin verme hakkını tanıdığını bildirdi. 
     Irak'ta bombalama ve öldürme eylemlerinin devam ettiğini hatırlatan Blair, buna rağmen Irak halkının teröristleri, sadece koalisyon güçleriyle çatışan kişiler olarak değil, aynı zamanda Irak'ın ve onun ilerlemesinin düşmanı olarak gördüğünü belirtti. 
     
</TEXT>
</DOC>
