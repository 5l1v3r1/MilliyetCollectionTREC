<DOC>
<DOCNO> 248631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/yasam/yas07.html </URL>
<DATE> 2004/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Büyük İskender Venedik'te ' 
</HEADLINE>
<TEXT>


DIŞ HABERLER 

M.Ö. 3. yüzyılda kurduğu imparatorlukla adını tarih sayfalarına yazdıran Büyük İskender'in mumyasının, İtalya'nın Venedik kentindeki Aziz Marcus'un mozolesi içinde saklandığı öne sürüldü. İddiayı ortaya atan İngiliz tarihçi Andrew Chugg, Katolik Kilisesi'ne mensup bazı kişilerin, bugün Mısır topraklarında bulunan İskenderiye'de gömüldüğü sanılan Büyük İskender'in mumyasını, Milattan sonra 4. yüzyıl başlarında çıkan bir Hıristiyan ayaklanmasından kurtarmak için, o dönemde ölen Aziz Marcus'un tabutu içerisinde sakladıklarını iddia etti. Alınacak DNA örneklerinin, İskender'in babası Philippos'in cesedinden alınacak örneklerle karşılaştırılmasıyla gerçeğin ortaya çıkacağını ifade etti. 


</TEXT>
</DOC>
