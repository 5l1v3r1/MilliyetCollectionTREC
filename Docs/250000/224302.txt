<DOC>
<DOCNO> 224302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sonyas03.html </URL>
<DATE> 2004/03/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Bekaretini 8400 sterline satan lezbiyen kadın Korkunç bir geceydi 
</HEADLINE>
<TEXT>

     Bekaretini internet kanalıyla satışa çıkaran İngiliz lezbiyenin, en yüksek rakamı ödemeyi kabul eden kişiyle birlikte olduğu açıklandı. 
     News of the World gazetesinin haberine göre, 18 yaşındaki Rosie Reid, bir telefon şirketinde çalışan 44 yaşındaki bir mühendisle, otel odasında 8400 sterlin yaklaşık 20 milyar lira karşılığında birlikte oldu. 
     Haberde, Reid'in internet üzerinden bekaretini satışa çıkardıktan ve en yüksek rakamı ödeyen kişiyle birlikte olduktan sonra duygularını, ''Korkunç bir geceydi. Hem sinirliydim, hem de çok korktum'' diye açıkladığı belirtildi. 
     Bristol Üniversitesi'nden mezun olmak için gereksinim duyduğu 15 bin sterlinin bir kısmını bulabilmek için bekaretini satışa çıkardığını belirten Rosie Reid, iki çocuk babası dul mühendisin kendisine gecenin karşılığı olarak bir çek verdiğini açıkladı. 
     Paranın karşılığında birlikte olduğu kişiyi memnun etmeye çalıştığını belirten Reid, mühendisle ilişkiye girdiği sırada lezbiyen partneri Jess Cameron'ın da aynı otelde bir başka odada kendisini beklediğini söyledi. Reid, ''Her şey bir film gibiydi. Sanki bütün bunları bir başkası yaşıyordu. Her şey bittiğinde rahatladım. Sevgilimin yanına döndüğümde ise onunla birlikte uzun süre ağlayarak yaşananın ağırlığını üzerimizden atmaya çalıştık'' dedi. 
     Rosie Reid, internette bekaretini satışa çıkardığında bütün dünyadan yaklaşık 2 bine yakın teklif aldığını, 8400 sterlinlik teklifin ise bunların en yükseği olduğunu belirtti. Reid, her şeyin bir şakayla başladığını, ancak daha sonra kendisinde ''Neden olmasın '' düşüncesinin oluştuğunu anlattı. 
     
</TEXT>
</DOC>
