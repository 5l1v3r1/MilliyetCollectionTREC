<DOC>
<DOCNO> 232923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sontur20.html </URL>
<DATE> 2004/04/19/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Antalya'ya gelen turist sayısı geçen yıla göre 63 arttı 
</HEADLINE>
<TEXT>

     Antalya'ya yılbaşından bu yana havayoluyla gelen turist sayısı 723 bin 247'e ulaşırken, turist sayısında aylık yüzde 156, yıllık yüzde 63 oranında artış oldu. 
     AA muhabirinin Kültür ve Turizm İl Müdürlüğü'nden aldığı bilgiye göre, dün Antalya'ya havayoluyla 17 bin 771 turist girişi gerçekleşti. Bu sayı ile Nisan ayında bir günde bölgeye gelen turist sayısında en yüksek rakama ulaşıldı. 1 Nisan-18 Nisan tarihleri arasında Antalya'ya 210 bin 283 turist girişi olurken, yılbaşından bu yana bölgeye gelen turist sayısı 723 bin 247'e ulaştı. 
     Böylece, Antalya'ya Nisan ayında gelen turist sayısı geçen yılın aynı dönemine göre yüzde 156 oranında, 1 Ocak-18 Nisan tarihlerinde bölgeye gelen turist sayısı ise geçen yılın aynı dönemine göre yüzde 63 oranında arttı. 
     Antalya'ya 2002 yılında 1 Ocak-18 Nisan tarihlerinde 4 bin 890, geçen yılın aynı döneminde Irak savaşının başlamasıyla ortaya çıkan kriz ortamında turist sayısının azalması nedeniyle de 443 bin 695 turist gelmişti. 
     Antalya'da bu turizm sezonunda 6 milyon turist hedefinin aşılması bekleniyor. 
     
</TEXT>
</DOC>
