<DOC>
<DOCNO> 219436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sondun03.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da dini törende elektrikler kesildi panikten 13 kişi öldü 
</HEADLINE>
<TEXT>

     Pakistan'ın Afganistan sınırı yakınındaki aşiret kenti Para Chinar'da Şiilerin Aşure Günü dolayısıyla düzenledikleri dini tören sırasında elektriklerin aniden kesilmesi üzerine çıkan panik sonucu 13 kişinin öldüğü 56 kişinin yaralandığı bildirildi. 
     Olaya müdahele eden doktor Seid Emjad Hüseyin, ölenlerinin 8'inin kadın 5'inin çocuk olduğunu belirtti. Hüseyin olayın dini tören sırasında ışıkların aniden sönmesi üzerine törene katılan kadınların, dün Quetta kentinde Sünni militanlarca düzenlenen ve en az 44 kişinin ölümüne 150'den fazla kişinin yaralanmasına neden olan saldırı benzeri bir saldırı düzenlendiğini sanarak paniğe kapılmaları üzerine meydana geldiğini kaydetti. Hüseyin, paniğe kapılan kadınların hep birlikte iki katlı binadan dışarıya fırlamaları sonucu merdivenin çöktüğünü ifade etti. 
     
</TEXT>
</DOC>
