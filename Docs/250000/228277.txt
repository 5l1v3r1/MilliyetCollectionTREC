<DOC>
<DOCNO> 228277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/sonspo29.html </URL>
<DATE> 2004/04/03/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Özberk Eksik futbolcularımızın sıkıntısını yaşadık... 
</HEADLINE>
<TEXT>

     Diyarbakırspor Teknik Direktörü Sakıp Özberk, eksik futbolcularının sıkıntısını yaşadıklarını söyledi. 
     Özberk, yaptığı açıklamada, maç süresince 6 net pozisyon yakaladıklarını ancak bunların hiç birini değerlendiremediklerini, Denizlispor'un ise yakaladığı pozisyonu değerlendirdiğini belirtti. 
     Sahaya tam kadro çıkamadıklarını ifade eden Özberk, ''Eksik futbolcularımızın sıkıntısını yaşadık. Bu futbolcularımızın takıma yeniden katılmasıyla eski gücümüze kavuşacağız. UEFA için şansımız, yok denecek kadar azdı, yine de mücadeleden vazgeçmedik'' dedi. 
     Denizlispor Teknik Direktörü Giray Bulak ise, maçın ilk yarısında oyunu pek oturtamadıklarını, ikinci yarıda daha arzulu oynadıklarını söyledi. 
     Bulak, şöyle devam etti 
     ''Deplasmandan aldığımız 3 puan, belki de bizi UEFA'ya taşıyacak. Kalan 6 haftayı en iyi şekilde değerlendirip, hedefimize varacağız. Oyuncularımı, göstermiş oldukları pozitif futboldan dolayı kutluyorum. Her geçen gün daha iyi bir takım oluyoruz.'' 
     
</TEXT>
</DOC>
