<DOC>
<DOCNO> 232198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/spor/spo15.html </URL>
<DATE> 2004/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İpek Şenoğlu çeyrek finalde    MEKSİKA'NIN Morelia kentinde düzenlenen ITF Circuit Tenis Turnuvası'nda tekler müsabakalarında sporcumuz İpek Şenoğlu çeyrek finale kaldı. Şenoğlu, ikinci tur maçında Arjantinli Flvia Mignola'yı 7-6 ve 7-5 ile yenerek çeyrek finalde yine Arjantinli Andrea Rolle'ye rakip oldu. 
   
   Halterciler Kiev yolcusu    AVRUPA Halter Şampiyonası'na katılacak olan Milli Takımımız bugün Ukrayna'ya hareket edecek. 19-23 Nisan tarihlerinde Kiev'de yapılacak organizasyonda ekibimizde Halil Mutlu, Reyhan Arabacıoğlu, Bünyamin Sudaş ve Hakan Yılmaz gibi şampiyon sporcular yer almayacak. 
   
   Bontemps fırtınası    İZMİR Çeşme'de devam eden Dünya Windsurf Şampiyonası'nda erkeklerde dün yapılan Altın Grup ilk yarışında birinciliği genel klasmanda da ilk sırada yer alan Fransız sörfçü Julien Bontemps kazandı. İkinciliği Yeni Zelandalı Jon Paul Tobin, üçüncülüğü ise Fransız Alexandre Guyader elde etti. Milli sporcumuz Ertuğrul İçingir 23.sırada yer alırken bayanlarda Avustralyalı Allision Sheeve yarışı birinci bitirdi. 
   
   Gronholm ucuz kurtuldu    DÜNYA Ralli Şampiyonası'nın Yeni Zelanda'da yapılan 4. ayağının dün koşulan etabında Peugeot'dan Marcus Gronholm büyük bir kaza atlattı. Direksiyon hakimiyetini kaybeden Finli pilot, kazayı ufak tefek sıyrıklarla geçirerek yoluna devam etti. Ancak lider Petter Solberg'in Subaru 31 saniye gerisinde kalıp üçüncü oldu. 
   
   
   
</TEXT>
</DOC>
