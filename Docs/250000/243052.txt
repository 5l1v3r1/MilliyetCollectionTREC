<DOC>
<DOCNO> 243052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/26/son/sontur19.html </URL>
<DATE> 2004/05/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Şemdinli'de terör örgütü ile çatışma .. 
</HEADLINE>
<TEXT>

     Hakkari'nin Şemdinli İlçesi'nde güvenlik güçleriyle terör örgütü PKK KONGRA-GEL üyeleri arasında çatışma çıktığı bildirildi. 
     A.A muhabirinin aldığı bilgiye göre, ilçenin Kayalar Köyü Variküsel Yaylası'nda otlatılan bin 200 küçükbaş hayvanı kaçırmak için sınırdan kaçak olarak Türkiye'ye giriş yapan terör örgütü PKK KONGRA-GEL üyesi 50 terörist, güvenlik güçleri tarafından termal kamerayla tespit edildi. 
     Olayın yayladaki koruculara haber verilmesi üzerine korucularla teröristler arasında çatışma çıktı. Jandarma Komutanlığı ekiplerinin bölgeye takviye kuvvet göndermesi üzerine, sıcak temas yaşanan ve 18 saat süren çatışmada teröristler geri püskürtüldü. 
     Çatışmada ölü ya da yaralı olmadığı, bölgede geniş çaplı operasyon başlatıldığı bildirildi. 
     
</TEXT>
</DOC>
