<DOC>
<DOCNO> 204644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sontur03.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldıkları aracın benzini bitince yakalandılar... 
</HEADLINE>
<TEXT>

     Düzce'nin Akçakoca İlçesi'nde otomobil çalan 3 genç, benzinleri bitince Zonguldak'ın Alaplı İlçesi'nde yakalandı. Gençler, yaşları küçük olduğu için savcılık tarafından serbest bırakıldı. 
     AA muhabirinin edindiği bilgiye göre, önceki gün Akçakoca'da gerçekleşen hırsızlığın ardından yakalanan E.T 16 O.G 15 ve K.A 16 , polise verdikleri ifadede, Akçakoca'ya gezmek için geldiklerini belirterek, Karadeniz Ereğli'ye giderken otomobil çaldıklarını, daha sonra bıraktıklarını söylediler. 
     Zanlıların, yapılan soruşturma sonucunda, son olayla birlikte 5'er suçtan toplam 15 hırsızlık olayına karıştıkları belirlendi. 
     Daha sonra savcılığa çıkarılan gençler, yaşları küçük olduğu gerekçesiyle, AB uyum yasaları çerçevesinde serbest bırakıldı. 
     Gençler, fotoğrafları çekildikten sonra, Akçakoca asayiş ekipleri tarafından şehir dışına bırakıldı. 
     Sanıkların, bir kez daha suç işlemeleri halinde tutuklanacağı bildirildi. 
     
</TEXT>
</DOC>
