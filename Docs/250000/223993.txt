<DOC>
<DOCNO> 223993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/20/son/sondun23.html </URL>
<DATE> 2004/03/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Bin Ladin'in sağ kolu ve 400 savaşçısı sabaha kadar bombalandı... 
</HEADLINE>
<TEXT>

     Pakistan ordusu, El Kaide örgütünün lideri Usame Bin Ladin'in sağ kolu olduğu belirtelen Eymen El Zevahiri ve 400 savaşçısına karşı harekatı beşinci günde sabaha kadar sürdürdü. Pakistan savaş helikopterleri, havadan da bombardıman yapıyor. 
     Tümgeneral Şevket Sultan, CNN'e açıklamasında, güney Veziristan bölgesinde Afganistan sınır bölgesinde düzenlenen operasyon için, ''El Kaide savaşçıları ya teslim olurlar ya da ölüp giderler'' dedi. 
     Bin Ladin'in en yakın yardımcısı olduğu belirtilen El Zevahiri, ABD'nin karşılaştığı, ''dünya tarihinin en büyük terör eylemi'' olan, New York ve Savunma Bakanlığı'nda Pentagon 3 bin insanın öldüğü 11 Eylül 2001'deki terör darbesinden aranıyor. İyi eğitimli hava korsanı pilotların kaçırdığı yolcu uçaklarının terör eyleminde kullanılmasını düzenlemekle suçlanan Suudi asıllı Bin Ladin'in sağ kolu Eymen El Zevahiri'yi yakalamak için büyük harekat salı günü başlatıldı. 
     ABD ordusu da ''örs-çekiç'' adını verdiği, Taliban ve El Kaide'ye karşı operasyonunu Pakistan-Afganistan sınır boylarında başlatmış bulunuyor. 
     El Zevahiri, Ağustos 1998'de ABD'nin Nairobi Kenya ve Darüsselam Tanzanya büyükelçiliklerine 10 dakika arayla düzenlenen, 235 kişinin öldüğü bombalı saldırıları düzenlemekten de aranıyor. El Zevahiri'nin başına 25 bin dolar ödül konulmuştu. 
     
</TEXT>
</DOC>
