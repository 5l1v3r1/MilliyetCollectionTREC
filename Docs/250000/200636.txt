<DOC>
<DOCNO> 200636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/son/sonspo15.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a teknik direktör dayanmıyor... 
</HEADLINE>
<TEXT>

     Teknik direktör Samet Aybaba'nın istifasıyla göreve Turgay Semercioğlu'nu getiren Trabzonspor'da, son yıllarda teknik adam istikrarı sağlanamadı. 
     1967 yılında kurulan ve profesyonel liglerde 37 sezondur mücadele eden bordo-mavililerde, ilk 29 sezonda 17, son 8 sezonda ise 11 çalıştırıcı görev yaptı. 
     
     'YERLİNİN YERLİSİ' 
     Trabzonspor'da son 8 sezonda görev yapan 11 çalıştırıcının Şenol Güneş, Özkan Sümer, Ali Kemal Denizci, Ahmet Suat Özyazıcı, Giray Bulak, Sadi Tekelioğlu ve Turgay Semercioğlu olmak üzere 7'sinin Trabzonlu yerlinin yerlisi olduğu dikkat çekti. 
     Kendi içindeki teknik adamlara oranla dışarıdaki teknik adamlara daha az görev veren bordo-mavili takımda, Yılmaz Vural ve Samet Aybaba yerli, Gordon Milne ve Hans Peter Briegel'de yabancı antrenörler olarak göze çarptı. 
     
     24 ÇALIŞTIRICI 
     Trabzonspor'da, görev yapan 6'sı yabancı olmak üzere 24 teknik adam şöyle 
     1-Halil Özyazıcı, 2-Harun Kırman, 3-Erdoğan Gürhan, 4-Ahmet Karlıklı, 5-Altan Santepe, 6-Kamuran Soykıray, 7-Mustafa Ertan, 8-Ahmet Suat Özyazıcı, 9-Şükrü Ersoy, 10-Özkan Sümer, 11-Sunderman, 12-Metin Türel, 13-Werner Biscup, 14-Şenol Güneş, 15-Urbain Breams, 16-George Leekens, 17- Yılmaz Vural, 18-Ali Kemal Denizci, 19-Gordon Milne, 20-Giray Bulak, 21- Sadi Tekelioğlu, 22-Hans Peter Briegel, 23-Samet Aybaba, 24-Turgay Semercioğlu. 
     Not Özkan Sümer, Ahmet Suat Özyazıcı ve Şenol Güneş, Trabzonspor'da kıyaslanan her iki dönemde de görev yapmıştı. 
     
</TEXT>
</DOC>
