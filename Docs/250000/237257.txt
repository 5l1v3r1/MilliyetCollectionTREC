<DOC>
<DOCNO> 237257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sonspo13.html </URL>
<DATE> 2004/05/04/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Tuborg Pilsener Yenilgi bizi cuma günü yapılacak maç için motive etti 
</HEADLINE>
<TEXT>

     Türkiye Basketbol Ligi play-off çeyrek final ikinci maçında Pınar Karşıyaka'ya yenilerek yarı finale çıkma şansını üçüncü maça bırakan Tuborg Pilsener'in basketbol şube başkanı Önder Bingöl, ''Bu yenilgi bizi cuma günü yapılacak maç için motive etti'' dedi. 
     Önder Bingöl, Pınar Karşıyaka ile yaptıkları serideki ikinci maçın çekişmeli geçtiğini ve seyircilere güzel bir karşılaşma izlettirdiklerini söyledi. 
     Ortaya koydukları mücadele nedeniyle oyuncularıyla gurur duyduğunu dile getiren Bingöl, ''İş cuma gününe kaldı. Bu yenilgi bizi cuma günü oynanacak maç için motive etti. Üçüncü maça daha motive şekilde çıkacağız'' diye konuştu. 
     Sakatlığı nedeniyle serideki ilk iki maçta forma giyemeyen Whisby'nin son maça yetiştirilmeye çalışıldığını kaydeden Bingöl, ABD'li oyuncunun eksikliğini hissetmediklerini de belirtti. 
     Tuborg Pilsener Antrenörü Mete Babaoğlu ise karşılaşmayla ilgili yorum yapmak istemediğini belirterek, ''Yorum yaptığımızda yanlış anlamalara yol açabiliyor. Bu nedenle konuşmak istemiyorum'' dedi. 
     Pınar Karşıyaka dün Tuborg Pilsener'i 85-78 yenerek, seride durumu 2-2 yapmıştı. 
     
</TEXT>
</DOC>
