<DOC>
<DOCNO> 211975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sonspo07.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur şov sürüyor, Pistons kazanıyor... 
</HEADLINE>
<TEXT>

     ABD Profesyonel Basketbol Ligi'nde NBA 14. hafta mücadelesine, bu sabaha karşı yapılan 12 maçla devam edildi. 
     Merkez Grubu ikincisi Detroit Pistons'ın deplasmanda, Atlantik Grubu ikincisi Boston Celtics'i 106-103 yendiği maçta Mehmet Okur, rakip potaya 21 sayı bıraktı ve Chauncey Billups ile birlikte takımın en skorer oyuncusu unvanını paylaştı. Sahaya ilk 5'de çıkan Okur, oyunda 32 dakika kalarak, 3'ü hücum 2'si savunma olmak üzere 5 ribaunt aldı ve 1 asist yaptı. Okur, 2 sayılık atışlarda 12'de 8, serbest atışlarda da 6'da 5 isabet buldu. Detroit'de 21 sayı, 3 ribaunt ve 3 asistle Chauncey Billups ve 17 sayı, 1 ribaunt ve 2 asistle Richard Hamilton da galibiyete önemli katkıda bulundu. 
     Bu maçla beraber Detroit Pistons, 46. maçında 30. galibiyetini almış oldu. 
     Merkez Grubu lideri ve ligin en iyi galibiyet yüzdesine sahip ekibi Indiana Pacers, Pasifik Grubu yedincisi Phoenix Suns'ı 101-79'luk ezici skorla yenerek, 47. maçında 34. galibiyetini aldı. Pacers'da Al Harrington, 24 sayı ve 6 ribauntla takımının en skorer oyuncusu olurken Reggie Miller, 18 sayı, 2 ribaunt ve 1 asistle Harrington'ı izledi. 
     Suns'da ise, Joe Johnson'ın 23 sayı, 4 ribaunt ve 2 asist, Shawn Marion'un da 16 sayı, 7 ribaunt ve 1 asistlik performansları galibiyet için yeterli olmadı. 
     Orlando Magic'in Washington Wizards'ı 104-100 yendiği maçta ise Magic'de Gürcü asıllı Türk vatandaşı Zaza Paculia forma giymedi. 
     Ayrıca, Milwaukee Bucks'ın New Orleans Hornets'a 101-100 gibi talihsiz bir skorla yenildiği maçta, rakip potaya 40 sayı bırakan Buckslı Michael Redd, günün en skorer ismi oldu. 
     Lige, yarın yapılacak 3 maçla devam edilecek. 
     NBA'de günün maçlarında alınan sonuçlar şöyle 
     Boston Celtics-Detroit Pistons 103-106. 
     Cleveland Cavaliers-Miami Heat 94-93. 
     Indiana Pacers-Phdenix Suns 101-79. 
     Washington Wizards-Orlando Magic 100-104. 
     Toronto Raptors-Philadelphia 76'ers 94-84. 
     New Orleans Hornets-Milwaukee Bucks 101-100. 
     Memphis Grizzlies-Portland Trail Blazers 76-88. 
     Denver Nuggets-Chicago Bulls 115-99. 
     Utah Jazz-Dallas Mavericks 91-88. 
     Houston Rockets-Sacramento Kings 94-99. 
     Golden State Warriorus-Minnesota Timberwolves 97-90. 
     Los Angeles Lakers-Seattle supersonics 96- 82. 
     
</TEXT>
</DOC>
