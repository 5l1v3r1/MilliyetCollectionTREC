<DOC>
<DOCNO> 227059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/siyaset/siy09.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Belediye ayrımı yapmayacağız 
</HEADLINE>
<TEXT>

   Uçuk yatırımlara teminat verilmeyeceğini belirten Başbakan, "Belediyeler arasında 'AKP'li, AKP'siz ayrımı olmayacak" dedi 
      UTKU ÇAKIRÖZER Bürgenstock 

   
   Başbakan Recep Tayyip Erdoğan, AKP'nin seçimi kazandığı belediyelerin borçlarının silineceği yönündeki haberleri yalanlayarak, "Bu çok çirkin bir iddia. 'AKP'li' ya da 'AKP'li olmayan' diye bir ayrım ne benim ağzımdan, ne de bakanlarımın ağzından çıkamaz" dedi. 
   
   'Sinop güzel örnek' 
   Bürgenstock'ta yazılı bir açıklama yaparak seçim sonuçlarını değerlendiren Erdoğan, Sinop'taki AKP ve CHP arasındaki çekişmeyi şöyle değerlendirdi "Demokrasilerde 1 oyun ne kadar önemli olduğu gerçeği ortaya çıktı. Bazen dostlar, bakanlar ve milletvekilleri 'işimiz 1 oya kalmaz' diyorlar. Bakın işler nasıl 1 oya kalabiliyor. Demokrasinin inceliği, güzelliği de burada. Vatandaşlarımızın oyunun değerini kavraması bakımından güzel bir örnek oldu." 
   Sonuçların kendilerine güven ve heyecan verdiğini de belirten Erdoğan, "Uçuk yatırımlar" adını taktığı harcamalar için artık belediyelerin Hazine'den teminat alamayacağını da söyledi. 
   
   
   
</TEXT>
</DOC>
