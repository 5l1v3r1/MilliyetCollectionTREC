<DOC>
<DOCNO> 201778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/13/yasam/ayas.html </URL>
<DATE> 2003/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İki tabloya 1 trilyon 
</HEADLINE>
<TEXT>

   Türk işadamı, 1700'lerde İstanbul'da görev yapan Fransız Büyükelçi ile eşinin Osmanlı kıyafetli resimlerine tam 1 trilyon lira verdi... 
      MİNE G.KIRIKKANAT Paris 
   
   Fransa'da yaşayan Türk işadamı Ahmet Abut, Paris'teki Drouot müzayede merkezinde, Fransız ressam Antoine de Favray'in, 1754 - 1768 yılları arasında İstanbul'da Fransız Büyükelçisi olarak görev yapan Vergennes Kontu Charles Gravier ile eşini Osmanlı kıyafetleriyle resmettiği iki tablosunu 560 bin euroya yaklaşık 1 trilyon satın aldı. 
   18. yüzyılın ikinci yarısında İstanbul'da yaşayan ressam Antoine de Favray'in imzasını taşıyan tablolar, sanatçı tarafından Fransa'ya götürülmüş, ressamın ailesi tarafından satışa çıkarılmıştı. 
   
   İkisi de 'memlekete dönecek' 
   Paris'in merkezinde bir otel sahibi olan ve yıldızların katıldığı özel "Mavi Yolculuk" turları düzenleyen işadamı Ahmet Abut, "Bir gün elbette bu resimler benimle birlikte yaratıldığı yere, Türkiye'ye dönecek" dedi. Fransa diplomasi tarihinin önemli isimlerinden Vergennes Kontu Charles Gravier, büyükelçilik yaptığı dönemde, Osmanlı İmparatorluğu ile Fransa arasındaki ilişkileri düzeltmişti. 
   
   
   
</TEXT>
</DOC>
