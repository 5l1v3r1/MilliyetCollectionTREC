<DOC>
<DOCNO> 247458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/guncel/gun01.html </URL>
<DATE> 2004/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sağlık'sız harcama 
</HEADLINE>
<TEXT>


BEHÇET DALMAZ Hakk ri DHA 

Hakk ri'de, sağlık hizmetlerinin yetersizliği nedeniyle tedavi için Van'a sevk edilen hastalara, son bir yıl içinde yaklaşık 1 trilyon lira harcandı. Hakk ri Valisi Erdoğan Gürbüz, "Hakk ri genelinde 99 uzman doktora ihtiyacımız varken, bu sayı sadece 16. Bu nedenle bazı hastalarımızı Van'a sevk etmek zorunda kalıyoruz" dedi. 
Dün özel bir polikliniği ziyaret eden Gürbüz, kente sağlık alanında yapılan yatırımların kendisini memnun ettiğini söyledi. Poliklinikte, 3 uzman, 2 pratisyen doktor, 6 hemşire ve 2 sağlık teknikeri görev yapıyor. 
Hakk ri'de her hastanın tedavisinin mümkün olmadığını kaydeden Gürbüz, "Son bir yılda, doktor sıkıntısı nedeniyle, tedavi için, sadece Van'a gönderdiğimiz hastalara, sevk ücreti olarak 1 trilyon lira harcama yapıldı" diye konuştu. Kentin en önemli sorununun işsizlik olduğunu da kaydeden Gürbüz, "Hemen arkasından eğitim ve sağlık geliyor. Sağlığın olmadığı yerde eğitim vermenin bir anlamı da yok" şeklinde konuştu. 


</TEXT>
</DOC>
