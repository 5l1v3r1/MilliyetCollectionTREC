<DOC>
<DOCNO> 209402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/yasam/yas02.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdal Acar ifade verdi 
</HEADLINE>
<TEXT>

   Ayşe Hatun Önal'ı 'korkutması' için adam tuttuğu iddia edilen Erdal Acar, 'Alakam yok' dedi 
      ELVAN EZBER İstanbul 
   
   Manken Ayşe Hatun Önal'ı kaçırmaya çalıştıkları iddiasıyla gözaltına alınan üç kişinin, "Biraz korkutmamızı istedi" dediği Erdal Acar, dün polise teslim oldu. 
   Gayrettepe'deki Asayiş Şube Müdürlüğü'ne dün öğle saatlerinde, avukatı ve Acar'ın yanı sıra, aynı olayla ilgili aranan Dursun Ali Dilber ve Sefa Tirkayi de geldi. Acar, Önal'ın evinin bulunduğu Beykoz'daki sitenin önünde kar maskesi ve silahla yakalanan Yavuz Taşçı 36 , Hikmet Kara 30 ve Hüseyin Yapsık'ın 27 , iddialarını reddetti. Acar'ın, "Konuyla bir ilgim yok. Böyle bir şeyi neden yapayım " dediği öne sürüldü. 
   
   Nezarette bir gece 
   Erdal Acar ve iki adamıiçin Beykoz Cumhuriyet Savcılığı ile görüşen emniyet yetkilileri, bir gün ek gözaltı süresi aldı. 
   Acar ve olaya katıldığı iddia edilen beş kişi geceyi Asayiş Şube'de geçirerek, bugün Şişli Etfal Hastanesi'ne çıkarıldı. Acar, gazetecileri görünce gülümseyip otomobiline binene kadar bunu sürdürdü. Olayla ilgili önceki gün ifade veren Önal, Acar ve adamlarıyla ilgisi olmadığını, kendisinin korkutmak isteyeceklerini düşünmediğini belirtmiş ve şik yetçi olmamıştı. 
   
   
</TEXT>
</DOC>
