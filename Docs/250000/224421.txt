<DOC>
<DOCNO> 224421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/22/son/sondun19.html </URL>
<DATE> 2004/03/22/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İsrail'den vatandaşlarına İstanbul'a gitmeyin 
</HEADLINE>
<TEXT>

     İsrail, vatandaşlarına ''güvenlik nedeniyle'' İstanbul, Sina Yarımadası ve Tayland'ın bazı yerlerine gitmekten kaçınmaları uyarısında bulundu. 
     İsrail radyosunun haberine göre, Başbakanlığın güvenlik işlerinden sorumlu yetkilisi Danny Arditi, bu uyarılarını ''saldırı planları olduğuna dair somut istihbarat'' temelinde yaptıklarını belirterek, aynı nedenle gidilmemesi istenen diğer bölgeler olarak, Filipinler'e bağlı iki ada ile Keşmir bölgesini gösterdi. 
     Arditi, vatandaşlarının bazı ülkelere gitmekten kaçınmalarıyla ilgili uyarılarının ''yeni olmadığını'', ancak İstanbul'da iki sinagog ile İngiliz Konsolosluğu ile HSBC bankasına yönelik düzenlenen bombalı saldırıların ardından, bu kentin listeye daha sonradan eklendiğini kaydetti. 
     Bu uyarılar, Musevilerin Pessah bayramı tatiline birkaç gün kala yayımlandı. 
     
</TEXT>
</DOC>
