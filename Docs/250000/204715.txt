<DOC>
<DOCNO> 204715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/siyaset/siy01.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den 10 emir 
</HEADLINE>
<TEXT>

   Eğitim notlarında, "3 Kasım'dan daha yüksek oy alınmalı. Partililer, daha önceki siyasi ekollerinin AKP'de yaşatılmasını düşünmemelidir" denildi 
   Abdullah Karakuş 

   
   AKP yönetimi, 28 Mart'ta yapılacak yerel seçimler için teşkilata verilen eğitimde, partilerinin en az yüzde 50 oy alması gerektiğini bildirdi. Teşkilat Başkanlığı'nın eğitim notlarında yerel seçimlerle ilgili şu 10 emir yer aldı 
   1 Adayların belirlenmesinde büyük ihtilaf ve parçalanma bekleyenlere fırsat verilmemeli. 
   2 3 Kasım'da aldığımız oy oranı yüzde 35 görünüyorsa da, Anadolu ortalaması yüzde 50'nin üzerinde. Her iki kişiden birinin oyunu alan partimiz, dar bir siyasi tabana ve siyasi kadrolara hapsedilemez. 
   3 28 Mart klasik bir yerel seçim olmanın çok ötesinde anlamlar taşıyor. 3 Kasım'dan daha yüksek oy oranına ulaşmalı ki, istikrarsızlık arayışında olanların ümidi kırılsın. Aksi sonuç Türkiye'nin önünü tıkayan, istikrarsızlıktan beslenenlere yeni fırsatlar verir. 
   4 Adaylık için yapılacak kısır çekişmelerin halkın güvenini sarsacağı unutulmamalı. "Benim adamım, akrabam, hemşerim olsun" düşüncesi bırakılmalı, iyi olan bulunmalı, "büyük olsun, hepimizin olsun" fikrine sahip olunmalı. 
   5 Teşkilatlarımız ve kadroları, zaman zaman içine çekilmek istendiği gerginliklerden, kavgalardan bugüne kadar olduğu gibi uzak durmalıdır. 
   6 AB standartlarında bir parti haline gelmeliyiz. Her şey kayıt altında tutulmalı, kayıtlar gerçeği yansıtmalı, açık ve anlaşılır olmalı. 
   7 Her teşkilat üyesi, görev ve sorumluluğunun gerektirdiği bilgiye sahip olmalı. Teşkilatlarımızda okuma ve araştırma alışkanlığı teşvik edilmeli. 
   8 Teşkilatlarımız her düzeyde doğru ve etkili bir tanıtım faaliyeti göstermeli. En etkili halkla ilişki, politik amaçlardan bağımsız, doğal ve insani amaçlı olanıdır. 
   9 Sorunların köklü reformlarla kalıcı bir şekilde çözülmesinin dayanak noktası, partimize ve liderimize duyulan güvendir. 
   10 Hiçbir partili, daha önce birlikte olduğu siyasi ekolün burada yaşatılmasını ve h kim görüş haline gelmesini düşünmemelidir. 
   
   
   
   
   
</TEXT>
</DOC>
