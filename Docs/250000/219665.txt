<DOC>
<DOCNO> 219665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/spor/bvol.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerrail'den kaçamadık 1-3 
</HEADLINE>
<TEXT>

   Eczacıbaşı ilk maçta 3-1 yenildiği Azerbaycan temsilcisine rövanşta da aynı skorla boyun eğdi, final - four biletini tepti. İlk seti alan temsilcimiz özellikle Shabovta ve İnessa'yı durduramadı 
   
      AVRUPA Şampiyonlar Ligi bayanlar çeyrek finalinin ikinci maçında Eczacıbaşı Bayan Voleybol Takımı deplasmanda 3-1 yenildiği Azerbaycan temsilcisi Azerrail Bakü'ye evinde de aynı skorla teslim oldu. Hücumda Shabovta ve İnessa'nın etkili oyunuyla sonuca gitmekte zorlanmayan Azerrail, final - four biletini kaptı. Eczacıbaşı ise ilk seti almasına rağmen güçlü rakibine fazla direnemedi. Final - Four maçları 20 - 21 Mart tarihlerinde İspanya'nın Tenerife şehrinde yapılacak. 
   
   Maçın karnesi 
   RAGIP TEKİN 

   HAKEMLER Pini Shafir İsrail , Pierre Majerus Lüksemburg 
   ECZACIBAŞI Bahar 6 , Natalia 5 , Özlem 7 , Barbara 7 , Radostina 5 , Çiğdem 5 , Gülden 6 , İzolda 5 , Mesude 5 , Gökçen 6 
   AZERRAİL BAKÜ İnessa 7 , Oksana 7 , Shabovta 8 , Yelena 7 , Alla 7 , Natalya 8 , Valeriya 7 , Ilaha 6 , Mammadyorava 6 , Kseniya 6 
   SETLER 25 - 23, 24 - 26, 21 - 25, 23 - 25 
   
   'Erkekler nerede '    Meyer'den eleştiri 
   ULUSLARARASI Voleybol Federasyonu CEV Başkanı Meyer, İstanbul'da yapılan basın toplantısında Türkiye'nin durumunu değerlendirdi. Meyer, Bayan Voleybol Milli Takımımız'ın büyük bir atılım gerçekleştirdiğini dile getirerek, "Bayanlar 3 - 4 yıldır yükselişte. Bunun en büyük nedeni modern voleybola ayak uydurmakta yatıyor. Ancak erkek takımlarınız aynı başarıyı gösteremiyor" dedi. 
   
   İmzalar atıldı 
   VOLEYBOL Federasyonu Başkanı Hüsnü Can ile Andre Meyer arasında 21 - 26 Eylül tarihleri arasında Ankara'da gerçekleştirilecek olan bayanlar grand prix elemelerinin sözleşmesi de imzalandı. Can, "Bu yıl büyük organizasyonlara ev sahipliği yapacağız. Mayıs, haziran ve temmuz aylarında Erkekler Avrupa Ligi maçları da yapılacak. Bu organizasyona 8 takım katılacak. Müracaat eden ülke sayısı şimdiden 10" dedi. 
   
   Fener'den aynı tarife    Sarı-Lacivertliler, ezeli rakibi Beşiktaş'a şans tanımadı. İlk seti vermesine rağmen rakibini ilk yarıda olduğu gibi yine 3-1'lik skorla yenmeyi başardı 
   VOLEYBOL Erkekler Ligi'nin derbi maçında Fenerbahçe, Beşiktaş önünde fazla zorlanmadı, 24. maçında 19. galibiyetini yakaladı. Sarı - Lacivertli ekip, ezeli rakibi karşısında büyük çekişme içinde geçen ilk seti 26 - 24 kaybetti. 
   DAHA sonra toparlanan Fenerbahçe Barış, Gökhan ve Rıdvan'ın etkili oyunu ile üstünlüğü ele geçirdi. Diğer setleri 25 - 19, 25 - 22 ve 25 - 14 önde kapatan Sarı - Lacivertliler 3 - 1'lik üstünlükle galibiyete ulaşırken Kartal ligdeki 17. mağlubiyetini aldı. 
   
   Filede dün 
   Arçelik - Polis Akad. 3-2 
   İst.B.Bld. - SSK 3-1 
   Balıkesir DSİ - Halk Bankası 0-3 
   Bursa Emniyet - Galatasaray 3-0 
   Erdemirspor - Çankaya Bld. 3-0 
   Rize Fındıklı - ARKAS S.Joseph 1-3 
   Dicle Ün. - Beşiktaş Bayan 2-3 
   
   
   
</TEXT>
</DOC>
