<DOC>
<DOCNO> 223266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/astro/index.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçılıktan uzak durmalı 
</HEADLINE>
<TEXT>

   
   
   Bugün özellikle öğleden sonra gereksiz inat ve çatışma yüzünden bazı gerginlikler yaşayabilir. Yeniliğe açık durmak ve aşırı direnmemek daha faydalı olacak. Koç'lar için ortaklaşa alanda aşılması gereken engeller olabilir. Var olan durumu değiştirmek pek kolay olmayabilir. Sakin olunmalı. Boğa'lar pozitif ama aynı zamanda yorucu enerjiler altındalar. Grup çalışmaları ve sosyal çevrelerinde kendilerini öne çıkaracak durumdalar. İkizler için iyimser olmak kolay görünüyor. Yeniliğe açık olmaları onlara olumlu şeyler katabilir. İş hayatında başarı mümkün. Yengeç'ler özellikle akşam saatlerinde daha hareketliler. Yabancılarla ilgili konular öncelikli olmalı. Sorumluluklarını unutmamalılar. Aslan'lar duygularının esiri olmamalı. Olaylar karşısında sakin durmayı öğrenmeliler. Maddi konularda şans onlardan yana. Başak'lar bugün rahat sayılırlar. Evlilik ve ortaklıkla alakalı konularda özenli ve duyarlı davranmak daha doğru olacak. 
   Terazi'ler günlük işlerinde yeniliklere karşı hazırlıklı olmalılar. Bu sayede yeteneklerini sergilemek fırsatı bulabilirler. İş hayatında daha verimli olmak gerekiyor. Akrep'ler için yorucu şartlar söz konusu. Aşk hayatından yana ise şanslar var. Akşam saatlerinde kendilerini ifadede başarılılar. Yay'lar sabırlı olmak durumundalar. İş ve ev ortamındaki karmaşadan sıkılabilirler. Yeni heyecanlara açıklar. Oğlak'lar için parasal alanda yapacak çok şey olabilir. Maddi kaynaklarını daha akılcı kullanmaya bakmalılar. Kova'lar özellikle akşam saatlerinde maddi konularda yeni kazanç yolları yaratmakta başarılı olabilirler. Enerjilerini yakınları ve evle ilgili konulara yöneltmek doğru olacak. Balık'lar özellikle akşam saatlerinde son derece harekete geçirici şartlar altındalar. Kişisel girişimleri şans getirebilir. Kararlı olmaya bakmalılar. 
   
   
</TEXT>
</DOC>
