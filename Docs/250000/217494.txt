<DOC>
<DOCNO> 217494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sonspo30.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunsporlu futbolculardan mahkumlara moral ziyareti 
</HEADLINE>
<TEXT>

     Samsun E Tipi Kapalı Cezaevi'ni ziyaret eden Samsunsporlu futbolcu ve teknik heyet, mahkumlara moral ziyaretinde bulundu. 
     Bazı yöneticiler ve teknik direktör Erdoğan Arıca ile aralarında Celil, Osman, Şenol, Shorunmu, Milton, Evren, Müslim, Caner ve Kenan'ın da bulunduğu bir grup Samsunsporlu, cezaevine giderek burada düzenlenen etkinliği katıldı. 
     Cezaevi konferans salonunda mahkumların çeşitli sorularını yanıtlayan futbolcular, daha sonra üzerinde Samsunspor'un amblemi bulunan pastayı keserek mahkumlara dağıttı. 
     Mahkumlara forma, futbol topu, flama gibi hediyeler veren futbolculara, mahkumlar da bir gemi maketi ve üzerinde futbolcuların isimleri yazılı anahtarlıklardan verdi. 
     Yaklaşık 1 saat süren ziyaret sırasında cezaevi reviri ile kütüphane ve bir koğuş da gezildi. 
     
</TEXT>
</DOC>
