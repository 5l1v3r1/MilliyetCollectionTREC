<DOC>
<DOCNO> 211926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/soneko11.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2 milyar dolarlık özelleştirme imza bekliyor... 
</HEADLINE>
<TEXT>

     Özelleştirme Yüksek Kurulu ÖYK onayı ya da sözleşme imzalanması aşamasında 10 adet özelleştirme bulunurken, bunların tutarı 2 milyar 20 milyon doları buluyor. 
     Bunlar içinde en önemli özelleştirme olan Tüpraş'ta bugün Rekabet Kurulu görüşünün açıklanması bekleniyor. 
     A.A muhabirinin yaptığı derlemeye göre, 292 milyon dolarlık Tekel'in Alkollü İçkiler bölümünün özelleştirilmesinde ise sözleşme imzalama aşamasına gelindi. 
     Büyük özelleştirmelerden 100.5 milyon dolarlık İgsaş, 83.1 milyon dolarlık Gemlik Gübre'nin özelleştirilmesine yönelik ÖYK onayı geçtiğimiz hafta çıkarken, bu şirketlerde de sözleşme imzalama aşamasına gelindi. 
     Toplam 163 milyon dolarlık Bursagaz ve Esgaz özelleştirmeleri de, ÖYK onayı aşamasında bulunuyor. Eti Gümüş ile Sümer Holding'e ait 3 işletme de imza bekliyor. 
     
     SON İKİ AYDA ÖZELLEŞTİRME HIZLANDI 
     Bu arada Aralık başından bu yana gerçekleştirilen ihalelerde 1 milyar 648.6 milyon dolarlık rakama ulaşıldı. 
     Hatırlanacağı gibi bu dönemde, Tüpraş, İgsaş, Gemlik Gübre, Esgaz ve Bursagaz özelleştirilmelerine ilişkin ihaleler sonuçlandırıldı. 
     
</TEXT>
</DOC>
