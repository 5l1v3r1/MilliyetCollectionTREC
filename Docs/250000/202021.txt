<DOC>
<DOCNO> 202021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/soneko06.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Shigeo Katsu Türkiye'de çok büyük bir ekonomik potansiyel var 
</HEADLINE>
<TEXT>

     Dünya Bankası'nın Avrupa ve Orta Asya'dan sorumlu Başkan Yardımcısı Shigeo Katsu, Türkiye'nin çok büyük bir ekonomik potansiyeli olduğunu söyledi. Katsu, bu potansiyel nedeniyle, Türkiye'nin, Banka için önem taşıdığını ifade etti. 
     Türkiye'ye ilk kez ziyaret eden Katsu, "Makro ekonomik program, hedeflendiği gibi yolunda gidiyor. Özellikle IMF destekli program tam bir şekilde uygulanıyor" dedi. 
     Programın makro ekonomik kısmında bir sorun olmadığının altını çizen Katsu, bazı yapısal reformlarda biraz daha ilerleme kaydedilmesi gerektiğini belirterek, bu yapısal reformların da, sosyal alanlarda ve kamu sektörüne ilişkin yönetim ile modernleşme alanlarında olduğunu kaydetti. 
     Türkiye ziyareti sırasında, Başbakan Recep Tayyip Erdoğan başta olmak üzere, üst düzey yetkililerle görüşeceklerini ifade eden Katsu, Ülke Yardım Stratejisi çerçevesinde mali yardım konularını ele alacaklarını söyledi. Katsu, Dünya Bankası olarak, Türkiye'ye gereken tüm mali desteği vereceklerini bildirdi. 
     Katsu'nun ziyareti esnasında, halen bazı dilimleri ödenmeyen bazı Dünya Bankası program kredilerinin de ele alınması bekleniyor. 
     
</TEXT>
</DOC>
