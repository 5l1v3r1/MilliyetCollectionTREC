<DOC>
<DOCNO> 246683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/10/ekonomi/eko06.html </URL>
<DATE> 2004/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Halis Toprak 'Liyakat Nişanı' ile VIP'ten geçti 
</HEADLINE>
<TEXT>


SİNAN TOROS İstanbul 

Adalet Bakanı Cemil Çiçek'in, batık banka patronlarının VIP salonunu kullanmalarını sert bir dille eleştirmesine rağmen, Toprakbank'ın eski sahibi işadamı Halis Toprak tatil için Antalya'ya giderken, VIP'ten geçti. 
TMSF'ye devredilen Toprakbank'taki kaynakları usulsüz kullanmak suretiyle dolandırıcılık yaptığı iddiasıyla ağır cezalık olan Toprak, eşi Özlem Toprak ve dokuz aylık oğlu Turgut ile birlikte dün Atatürk Havalimanı'na geldi. 
THY'nin VIP listesinde adının yanında "Liyakat Nişanı sahibi" notu düşülen Toprak, gazetecilere, tatil için birkaç günlüğüne Antalya'ya gideceklerini söyledi. 
Çiçek, havalimanı VIP Salonu'nda bankası batmış bir kişiyle karşılaşması üzerine, "Yakasına yapışacak adamlar orada ona hizmet ediyor" demişti. 


</TEXT>
</DOC>
