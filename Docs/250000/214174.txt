<DOC>
<DOCNO> 214174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/siyaset/siy05.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye doğru yolda' 
</HEADLINE>
<TEXT>

   Genel Sekreter Khan, "İnsan hakları alanında çok olumlu gelişmeler oldu Güneydoğu'daki çatışmalar bitti. Gözaltı süresi azaltıldı" dedi 
      AYÇA ATAY İstanbul 

   
   Türkiye'ye verdikleri kötü insan hakları karneleriyle tanınan ve Başbakan Recep Tayyip Erdoğan'la görüşmek için İstanbul'a gelen Uluslararası Af Örgütü UAÖ Genel Sekreteri Irene Khan, bu kez olumlu konuşarak, Türkiye'nin insan haklarında doğru yolda olduğunu söyledi. Khan, Milliyet'in sorularını şöyle yanıtladı. 
   
   Türkiye'nin insan hakları karnesini nasıl değerlendiriyorsunuz 
   Son 2 yılda iki temel değişiklik oldu. Birincisi, Türkiye'nin Güneydoğusu'ndaki çatışmalar sona erdi ve bölgedeki güvenlik sorunu düzelme kaydetti ikincisi ise AB ile ilgili yargı reformu süreci başladı. Çok olumlu yasal değişiklikler yapıldı. Gözaltı süresi azaltıldı, gözaltında artık avukata erişim hakkı verildi. Bu olumlu değişimin olumsuz sonuçları ise şu oldu İşkence yöntemleri değişiyor. Eskiden dayak, elektro şok gibi yöntemler kullanılıyordu. Şimdi iz bırakmayan yöntemler tercih ediliyor. Gözaltı süresi azaldığı için kayıt dışı gözaltı olaylarına da rastlıyoruz. 
   
   UAÖ, AB ülkelerini de insan haklarından sınıfta bıraktı. Bunu nasıl değerlendiriyorsunuz 
   AB, aday ülkelerin insan hakları ihlallerine karşı gösterdiği duyarlılığı üye ülkelere karşı da göstermeli. 
   n AİHM'ye en çok başvuru Polonya'dan yapılıyor. Ama Polonya mayısta AB'ye üye olacak. Bu bir tezat değil mi 
   AB üyeliği siyasi bir karar. 
   
   Türk kamuoyuna mesajınız ne 
   Kamuoyu reform sürecine destek vermeli. 
   
   
   
</TEXT>
</DOC>
