<DOC>
<DOCNO> 214164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/10/magazin/amag.html </URL>
<DATE> 2004/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyonce'u tutmak ne mümkün 
</HEADLINE>
<TEXT>

   Destiny's Child'dan ayrıldıktan sonra yükselişe geçen Beyonce, beş ödül birden aldığı 46. Grammy Ödülleri töreninin de yıldızı oldu 
      MELİH KARAKULLUKÇU NEW YORK 
   
   46. Grammy Ödülleri, pazar gecesi Los Angeles'ta düzenlenen bir törenle sahiplerini buldu. Destiny's Child grubundan ayrıldıktan sonra solo albüm çıkaran Beyonce Knowles, aralarında en iyi R B rhythm and blues şarkısı ve en iyi R B performansı ödüllerinin de bulunduğu 5 dalda Grammy ödülü alarak geceye damgasını vurdu. 
   
   Frikik tedbiri 
   Geçtiğimiz hafta CBS televizyonunda yayınlanan Amerikan Futbol Ligi kupa maçı Super Bowl'un devre arasında Justin Timberlake'le yaptığı şovda göğsü açıldığı için tepki alan Janet Jackson'ın kendi isteğiyle katılmadığı törende, aykırı hareketleriyle tanınan pop yıldızı Christina Aguilera'nın bu olayın tekrarlanmaması için derin göğüs dekoltesini sürekli kontrol ettiği, ödülünü almak üzere sahneye çıkarken de gözlerinin dekoltesinde olduğu dikkat çekti. 
   Geleneksel Tropikal Latin Müziği dalında bu yıl Grammy ödülünü kazanan Bueno Vista Social Club üyesi İbrahim Ferrer'in de aralarında bulunduğu 5 Kübalı sanatçı da, ABD hükümetinden vize alamadığı için törene katılamadı. 
   Gecede, ödül kazanan isimlerin birkaçı şöyle 
   Yılın kaydı 'Clocks', ColdplayYılın albümü 'Speakerboxxx The Love Below', OutKastYılın şarkısı 'Dance With My Father', Richard Marx ve Luther VandrossEn iyi yeni sanatçı EvanescenceEn iyi kadın pop vokali 'Beautiful', Christina AguileraEn iyi erkek pop vokali 'Cry Me a River', Justin TimberlakeEn iyi vokal pop grubu 'Underneath It All', No DoubtEn iyi dans şarkısı 'Come Into My World', Kylie MinogueEn iyi kadın rock şarkıcı 'Trouble', PinkEn iyi erkek rock şarkıcı 'Gravedigger', Dave MatthewsEn iyi alternatif müzik 'Elephant', The White StripesEn iyi Rap şarkısı 'Lose Yourself', J. Bass, M. Mathers and L. Resto Eminem 
   
   Clinton'a da ödül    ABD eski başkanı Bill Clinton da, seslendirdiği, 'Prokofiev Peter and Wolf Beintus Wolf Tracks' adlı çocuklar için konuşmalı ses albümüyle ödül aldı. 
   
   
</TEXT>
</DOC>
