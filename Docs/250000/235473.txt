<DOC>
<DOCNO> 235473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/yasam/axyas01.html </URL>
<DATE> 2004/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülçin'in fidyecisi 'ilk şüpheli' 
</HEADLINE>
<TEXT>


Alanya'dan kaçırılan küçük Gülçin, Antalya'da polisin bir eve yaptığı baskınla kurtarılırken, fidyecilerden biri kaçmak isterken yakalandı. İki kişi de aranıyor 

ANTALYA DHA 

Alanya'da 22 Nisan'da kaçırılan Gülçin Yılmaz 11 , polisin Antalya'daki bir apartman dairesine düzenlediği operasyonla kurtarıldı. Alanya Barbaros Azakoğlu İlköğretim Okulu 5 - C sınıfı öğrencisi Gülçin Yılmaz, öğle yemeği için geldiği evinden okuluna dönerken kaçırıldı ve ailesinden 50 bin euro fidye istendi. Polis, baba Eyüp Yılmaz ile anne Döndü Yılmaz'ın şüpheli olarak Volkan Kılıç'ın 20 ismini vermesi üzerine, araştırma yaptı. Kılıç'ın kaldığı yeri belirleyen polis, dün öğle saatlerinde operasyon yaptı. "Kapıyı aç" uyarısıyla camdan atlayan Kılıç, kaçarken yakalandı. 
Kapıyı kırarak eve giren polis Gülçin'i salonda kanapenin yanında buldu. Daha sonra anne ve babasına teslim edilen Gülçin Yılmaz, mutluluk gözyaşı döktü. Olayla ilgili 2 kişi de aranıyor. 


</TEXT>
</DOC>
