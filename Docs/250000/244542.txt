<DOC>
<DOCNO> 244542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/01/son/sontur14.html </URL>
<DATE> 2004/06/01/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yemekli vagonların işletmesi özelleştirildi 
</HEADLINE>
<TEXT>

     Devlet Demiryolları, zarar ettiği gerekçesiyle tüm hatlardaki trenlerde yemekli vagon işletmesini bugünden itibaren özelleştirdi. 
     AA muhabirinin, TCDD Genel Müdürü Süleyman Karaman'dan aldığı bilgiye göre, yemekli vagonlar bugünden itibaren Altay İnci Restoran tarafından işletilecek. 
     TCDD'nin yemekli vagon işletmesinden yılda yaklaşık 5 trilyon lira zarar ettiği gerekçesiyle açtığı ihaleyi Altay İnci Restoran kazandı. Tüm hatlardaki 38 yemekli vagonda bugünden itibaren bu işletme tarafından hizmet verilecek. 
     TCDD'nin, firmaya ihaleyi 3 yıllığına ve 6 trilyon liraya verdiği belirtildi. Yemekli vagonlarda yiyecek ve içeceklerin fiyatlarının TCDD tarafından belirlendiği, bu bölümde çalışan TCDD personelinin ise ihtiyaç olan başka bölümlere kaydırıldığı da ifade edildi. 
     TCDD Genel Müdürü Karaman, yemekli vagonlarda her türlü yiyecek ve içeceğin servisini yapılacağını söyledi. 
     TCDD 80'li yıllarda da yemekli vagonlarda özelleştirmeye gitmiş ancak uygulamanın başarısız olması sebebiyle son vermişti. 
     
</TEXT>
</DOC>
