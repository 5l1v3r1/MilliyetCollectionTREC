<DOC>
<DOCNO> 211891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/29/son/sondun14.html </URL>
<DATE> 2004/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık "iyi hissetmiyor"... Eşini tartaklayan James Brown gözaltında 
</HEADLINE>
<TEXT>

     ''Soul'' müziğin babası James Brown, karısını tartakladığı iddiasıyla gözaltına alındı. 
     Uyuşturucu kullanmak ve şiddet uygulamak suçlarından daha önce defalarca kez cezaevine giren 70 yaşındaki Brown'un, bir tartışma sırasında karısını ittiği gerekçesiye gözaltına alındığı ve bugün ifade vereceği belirtildi. 
     Birçok şarkısıyla listelere giren James Brown, 1995 yılında da karısı Adrienne'i dövmekle suçlanmıştı. 
     Brown, 1998 yılında da, Güney Carolina ve Georgia eyaletleri arasında polisle kovalamaca sonunda yakalandı ve yaklaşık 3 yıl cezaevinde yattı. Yine 1998 yılında 2 yıllık hapis cezası ertelenen Brown, aynı yıl uyuşturucu tedavi programına başladı. 
     James Brown, düzensiz yaşamına rağmen geçen ay Amerikan kültürüne katkılarından dolayı onurlandırılan 5 sanatçı arasında yer aldı. Brown "I Feel Good" İyi hissediyorum şarkısı ile ününe ün katmıştı. 
     
</TEXT>
</DOC>
