<DOC>
<DOCNO> 242613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/son/sondun23.html </URL>
<DATE> 2004/05/25/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kendisine kazayla abola bulaştıran araştırmacı öldü 
</HEADLINE>
<TEXT>

     Rusya'da, içinde Ebola virüsü bulunan iğneyi kazayla kendisine batıran araştırmacı öldü. 
     Sibirya'daki Vektor Viroloji ve Biyoteknoloji Araştırma Merkezi sözcülerinden Natalya Skultetskaya, olayın 5 Mayıs'ta meydana geldiğini, virüs üzerinde araştırma yapan Antonina Presnyakova'nın 19 Mayıs'ta tüm çabalara rağmen kurtarılamadığını söyledi. 
     Tedavisi sırasında Presnyakova ile temasta bulunan personelin 3 hafta süreyle tıbbi kontrol altında tutulacağı bildirildi. 
     Merkezde, Ebola'ya karşı aşı geliştirmek için araştırma yapıldığı belirtildi. 
     Sovyetler döneminde biyolojik silah laboratuvarı olan merkezde daha önce de yanlışlıka öldürücü virüsler alan 2 kişi ölmüştü. 
     Aşısı ve çaresi bulunmayan Ebola'nın bulaştığı kişiler genellikle kurtulamıyor. 
     
</TEXT>
</DOC>
