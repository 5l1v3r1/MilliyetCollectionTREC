<DOC>
<DOCNO> 202947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun41.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson'ın Müslüman olduğu iddia edildi... 
</HEADLINE>
<TEXT>

     Amerikalı pop şarkıcısı Michael Jackson'ın Müslüman olduğu iddia edildi. 
     New York Post gazetesi ve Fox News internet sitesi, Michael Jackson'ın kardeşi Jermaine'in 1989'da Müslüman olduğunu ve ''Michael'ı da İslamiyet'e kazandırmak için çaba harcadığını'' yazdılar. 
     Jermaine, bu bağlamda, ABD'deki İslam cemaatinin lideri Louis Farrakhan'ın özel kalem müdürü Leonard Muhammed'in Michael Jackson'a koruma olmasını sağladı. Bu gelişmenin, pop starının yakın çevresinde önemli değişikliklere yol açtığı ve Michael Jackson'ın İslam diniyle tanıştığı belirtildi. 
     Michael Jackson'ın İslam dinini kabul ettiği haberleri, California Savcılığı'nın, şarkıcı hakkında küçük çocuklara cinsel tacizde bulunduğu yolundaki iddiaları kamuoyuna açıklamaya hazırlandığı döneme denk geldi. 
     Ünlü pop şarkıcısı, halen iş seyahati nedeniyle İngiltere'de bulunuyor ve ABD'ye 6 Ocak'tan önce dönmesi beklenmiyor. 
     Hakkındaki suçlamalar üzerine 20 Kasım'da polise teslim olan Michael Jackson, çıkarıldığı mahkemede 3 milyon dolar kefaletle serbest bırakılmıştı. 
     Michael Jackson, çocuklara cinsel tacizde bulunduğunu kesin bir dille yalanlıyor. 
     
</TEXT>
</DOC>
