<DOC>
<DOCNO> 240631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/17/yasam/yas03.html </URL>
<DATE> 2004/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni polisler bıçakladı' 
</HEADLINE>
<TEXT>


BAHRİ KARATAŞ İzmir DHA 

İzmir Gaziemir Çamlık Restoran'da, 24 Nisan'da arama yapan polislerle arasında çıkan kavgada kalçasından bıçaklanan avukat Yusuf Özmen, 11 polisten şik yetçi oldu. Restoran çalışanlarının da katıldığı kavganın ardından Özmen 5, yanındaki Mustafa Uncu 7, Bülent Özcan ve Serkan Gürbüz 2'şer gün 'iş göremez' raporu aldı. Haklarında 'silah teşhir etmek' ve 'polise mukavemet'ten tutanak hazırlanan sanıklar, serbest kaldı. İşlem yapan polislerden şik yetçi olan Özmen, "Polisler, ruhsatlı tabancamı almak istedi. Restoran çalışanları ve polis bizi zorla dışarı çıkardı ve sopalarla vurmaya başladı. Karakola götürüldüğümde, sol kalçamdan bıçaklandığımı anladım. Beni polisler bıçakladı." Gaziemir Merkez Karakolu'nda görevli polisler de düzenledikleri tutanakta, restoranda silahlı kişilerin olay çıkaracağı ihbarı üzerine gittiklerini ancak Özmen'in aramaya direnip, "Ben sizin güttüğünüz koyun kadar çoban s..." dediği öne sürüldü. 



</TEXT>
</DOC>
