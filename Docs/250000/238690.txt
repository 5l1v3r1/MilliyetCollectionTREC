<DOC>
<DOCNO> 238690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/10/siyaset/siy03.html </URL>
<DATE> 2004/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dile Erdoğan'dan ne dilersen 
</HEADLINE>
<TEXT>



Vatandaşlar AKP'den "işten eşe" birçok şey istiyor. Tayyip Erdoğan'a gelen istekler de AKP Genel Merkezi'ne gelenlerden pek farklı değil. Örneğin vatandaşlardan biri şöyle bir talepte bulunuyor "32 yaşında, yakışıklı, sakatlığı bulunmayan, işsiz bir gencim. Ya bana iş bulun, ya da devlet memuru biriyle evlendirin." Erdoğan'ı rüyasında gördüğünü söyleyen bir başkası, "Sohbet ettik, çay içtik, hatta bana para verdiniz. Keşke o rüyadan hiç uyanmasaydım. Eğer kendi el yazınızla bana bir iki satır cevap verirseniz, beni o rüyadan uyandırmamış olursunuz" diyor. Kocası hapse düşen bir kadınsa Başbakan'dan h kimle konuşarak davayı tekrar gördürmesini istiyor. Gecekondusu yıkılacak bir vatandaş "Ben AKP'ye oy verdim, benim gecekonduyu yıkmasınlar" diye feryat ediyor. Bütün bu talepler de çöpe gitmiyor. Başbakan bu güne kadar kendisine başvuranlardan 15 binini yanıtladı. 



</TEXT>
</DOC>
