<DOC>
<DOCNO> 215915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/yasam/yas04.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gribin bir ilacı da sebze meyve diyeti 
</HEADLINE>
<TEXT>

   Kış aylarının k busu gripten A ve C vitaminli diyetle korunmak mümkün. Vitamin kaybını önlemek için sebzeleri kapta yıkamak ve meyveyi hemen tüketmek gerek 
   Ayşegül Aydoğan 
   
   DONDURUCU soğuklarda kış hastalıklarına, özellikle gribe yakalanma riski daha da artıyor. Diyetisyen Aşkın Yüksel de enfeksiyon hastalıklarından korunmanın en önemli yolunun vücut direncini artırmaktan geçtiğini anımsatarak, "Vücut direncini artırmak için yeterli ve dengeli beslenmek şart" diyor. Yüksel, kışın özellikle A ve C vitamini ihtiyacımızın daha da arttığına işaret ediyor. 
   
   Tahta kaşık kullanın 
   YÜKSEL, C vitamininin hazırlama ve pişirme aşamalarında çok kolay yok olduğunu vurgulayarak, bu kaybı minimuma indirmek için şu önerileri verdi "Sebze ve meyvelerin taze ve sulu olmasına dikkat edin. Yemekleri pişirirken tahta kaşık kullanın. Salataları yemek piştikten sonra hazırlayın ve hemen servis yapın. Limonu tüketileceği zaman kesip hemen kullanın. Sebzeleri geniş bir kapta yıkayın. Patatesi kabuklarıyla haşlayın." 
   
   Gripten korunma diyeti    1. GÜN 
   Kahvaltı 
   1 bardak havuç suyu 
   1 kibrit kutusu peynir 
   1,5 dilim ekmek 
   Domates, yeşil biber 
   Saat 10.00 
   3 mandalina 
   Öğle 
   140 gram dana rosto 
   3 kaşık püre 
   4 kaşık bezelye, havuç 
   1 dilim kepek ekmeği 
   Salata 
   Saat 16.00 
   3 kestane 
   Akşam 
   Yağsız domates çorbası 
   5 ızgara köfte 
   4 kaşık zeytinyağlı pırasa 
   1 dilim ekmek 
   Salata 
   Gece 
   1 elma 
   
   2. GÜN 
   Kahvaltı 
   Ballı süt 
   1,5 dilim kepek ekmeği 
   Domates ve salata 
   Saat 10.00 
   Limonlu şekersiz çay 
   3 - 4 diyet bisküvi 
   Öğle 
   Mantar çorbası 
   Kıymalı ve pirinçli semizotu 
   Bir kase cacık 
   Salata 
   Saat 16.00 
   Şekersiz kuru kayısı kompostosu 
   2 diyet galeta 
   Akşam 
   Mercimek çorbası 
   2 yumurtalı menemen 
   1 dilim kepek ekmeği 
   Salata 
   Gece 
   Şekersiz kuşburnu çayı 
   3 - 4 adet kepekli bisküvi 
   Light peynir 
   
   3. GÜN 
   Kahvaltı 
   Limonlu şekersiz ıhlamur 
   2 ızgara sosis 
   1 dilim 
   kepek ekmeği 
   Domates 
   Salatalık 
   Saat 10.00 
   2 havuç 
   Öğle 
   3 yağsız biber dolması 
   3 küçük parça ıspanaklı börek 
   Light yoğurt 
   Salata 
   Saat 16.00 
   1 greyfurt 
   1 havuç 
   Akşam 
   Ezogelin çorba 
   1 tavuk göğsü 
   4 yemek kaşığı içli pilav 
   Salata 
   Gece 
   2 armut 
   
   
</TEXT>
</DOC>
