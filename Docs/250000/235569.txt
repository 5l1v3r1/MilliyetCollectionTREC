<DOC>
<DOCNO> 235569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/soneko26.html </URL>
<DATE> 2004/04/28/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
TMO'dan memura taksitle pirinç... 
</HEADLINE>
<TEXT>

     Toprak Mahsulleri Ofisi TMO , tüm kamu çalışanlarına taksitle pirinç satışına başladı. 
     TMO Konya Şube Müdürvekili Hüseyin Kılboz, TMO olarak pirinç satışlarında bazı kolaylıklar getirmeye çalıştıklarını kaydetti. 
     Özellikle TMO'daki pirinç satışlarına dikkat çekmek ve memurlara alım kolaylığı sağlamak amacıyla farklı bir satış tekniği denediklerini ifade eden Kılboz, şunları söyledi 
     ''Genelde çok sayıda aile 25-50 kilogram pirinç alıyor. Toptan aldıkları için ucuza mal ediyorlar. Ancak bazı memurlar bunu ödemekte güçlük çekiyor. Genel Müdürlüğün talimatıyla biz de Konya'daki tüm kamu kurumlarına yazı gönderdik. 20 kilogramdan az olmamak şartıyla pirinç almak isteyen çalışanlara, kilogramı 1 milyon 350 bin liradan pirinç vereceğiz. Buğday ve mısır alanlara yaptığımız satışta izlediğimiz tekniği memurlara uyguluyoruz.'' Pirinç alan kamu çalışanının borcunu Mayıs ve Haziran aylarında iki eşit taksitte ödeyeceğini belirten Kılboz, pirinç alacak memura çalıştığı kurumun müdürü ya da amirinin kefil olmasını istediklerini sözlerine ekledi. 

     
</TEXT>
</DOC>
