<DOC>
<DOCNO> 208641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/son/sonspo22.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım Burdur Fenerbahçeliler Derneği'ni açtı 
</HEADLINE>
<TEXT>

     Fenerbahçe Başkanı Aziz Yıldırım, Burdur Fenerbahçeliler Derneği'nin açılışını yaptı. 
     İkinci Başkan Nihat Özdemir ve yönetim kurulu üyeleri ile Burdur'a gelen Aziz Yıldırım'ı bir grup Fenerbahçeli, İnsuyu mevkiinde karşıladı. Konvoy eşliğinde İstasyon Caddesi'ndeki dernek binasına gelen Aziz Yıldırım, derneğin açılış kurdalesini kesti. 
     Rahatsızlığı nedeniyle kısa bir konuşma yapan Yıldırım, derneğin yapımında emeği geçen herkese teşekkür etti. 
     Nihat Özdemir ise Fenerbahçe'nin tüm Anadolu'ya yayılması için çalıştıklarını kaydederek, ''Fenerbahçe'nin sadece İstanbul'un Anadolu yakasında değil, bütün Anadolu'ya, buradan da Avrupa'ya, Afrika'ya ve diğer kıtalara yayılması için her türlü girişimi önemle desteklemekteyiz'' dedi. 
     Günün anısına Yıldırım'a Burdur'a özgü ceviz ezmesi ve pekmez sucuğu hediye edildi. Burdur Belediye Başkanı Ahmet Nejdet İlgün de Aziz Yıldırım'a plaket verdi. 
     Dernek binası önünde bulunan Fenerium Tır'ından Fenerbahçe ürünleri satın alan vatandaşlar, ürünlerini Yıldırım'a imzalattılar. 
     Yıldırım açılışın ardından özel uçakla Ankara'ya gitti. 
     
</TEXT>
</DOC>
