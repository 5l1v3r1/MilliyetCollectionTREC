<DOC>
<DOCNO> 247586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/13/son/sontur04.html </URL>
<DATE> 2004/06/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
LGS sınavı başladı... 
</HEADLINE>
<TEXT>

     Fen, anadolu ve bazı meslek liseleri ile Sosyal Bilimler Lisesi'ne öğrenci yerleştirmek amacıyla düzenlenen Ortaöğretim Kurumları Öğrenci Seçme ve Yerleştirme Sınavı liselere giriş sınavı-LGS saat 10.00'da başladı. 
     Polis Koleji Adaylık Tespiti ile Devlet Parasız Yatılılık ve Bursluluk için başvuran 8. sınıf öğrencilerinin de alınacağı sınava, toplam 689 bin 685 öğrenci katılıyor. 
     Türkiye'de 81 il merkezi ile Muğla-Fethiye'de, yurtdışında ise Riyad, Medine, Cidde, Trablus, Aşkabat ve Lefkoşa'da yapılan sınav salonlarına adaylar kimlik kontrolleri yapılarak alındı ve salon görevlilerinin kuralları hatırlatmasının ardından soru kitapçıkları dağıtılarak sınav başladı. 
     Sınav, 2 saat sürecek ve tek oturumda gerçekleştirilecek. Sınavda, öğrencilere Türkçe, matematik, fen bilimleri ve sosyal bilimler alanlarında 100 soru yöneltilecek. 

     SINAV SORULARI VE CEVAPLARI İÇİN MİLLİYET İNTERNET'TEN AYRILMAYIN 
     
</TEXT>
</DOC>
