<DOC>
<DOCNO> 231859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/guncel/agun.html </URL>
<DATE> 2004/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı umre... 
</HEADLINE>
<TEXT>

      SİNAN TOROS İstanbul 
   
   Türkiye'nin tanınmış ve zengin ailelerine mensup 90 kadın, kendi yaptıkları bir organizasyonla umre için dün Suudi Arabistan'a gitti. Aralarında İçkale Şirketler Grubu'nun sahibi Nadire İçkale, kızı Diyar İçkale, Demirören Ailesi'nden Esin Demirören ile kızı Eyman Demirören, Kalkavan Ailesi'nden Hülya ve Muazzez Kalkavan ile Şükran Öztiryaki, Melek Taranoğlu ve Esin Çelebi'nin de bulunduğu umre kafilesi, Atatürk Havalimanı'nda ipek türbanları ve reng renk elbiseleriyle tesettür modasının son örneklerini sergiledi. Nadire İçkale'nin öncülüğünde planlanan organizasyonu düzenleyen Eman Tur'un sahibi Bilal Özkan, Ankara, İzmir, İstanbul, Diyarbakır ve Konya'nın seçkin ailelerine mensup 90 kadının bu yılın ikinci umre kafilesi olduğunu söyledi. Medine'deki 5 yıldızlı Intercontinental Oteli'nde 3 gün, Mekke'deki Hilton Oteli'nde de 5 gün birinci sınıf olarak konaklayacak olan aralarında Ceylan Ailesi'nin üyelerinin de yer aldığı kadınlar, Suudi Arabistan Havayolları'na ait Boeing 747 tipi Jumbo Jet uçağı ile Mekke'ye gitmek üzere İstanbul'dan ayrıldı. 
   
   
   
</TEXT>
</DOC>
