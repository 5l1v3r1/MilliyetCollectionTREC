<DOC>
<DOCNO> 224982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/ekonomi/eko10.html </URL>
<DATE> 2004/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den Arjantin'e nasihat 
</HEADLINE>
<TEXT>

   
   Uluslararası Para Fonu IMF ekonomik krizden çıkmaya çalışan Arjantin için 3.1 milyar dolar tutarındaki yeni kredi dilimini serbest bırakırken, Buenos Aires'ten, 90 milyar dolar borcunun bulunduğu uluslararası kreditörlerle ödeme konusunda anlamlı görüşmeler başlatmasını istedi. IMF'den en çok borçlananlar listesinde yer alan Arjantin, uzun süredir borçlarını ödeme konusunda istekli davranmıyordu. IMF Başkan Vekili Anne Krueger'ın yaptığı açıklamada, borçların yeniden yapılandırılması amacıyla hükümetin, bütün kreditör gruplarının temsilcileriyle birlikte masaya oturmasının gereğine işaret edildi. Arjantin Ekonomi Bakanı Roberto Lavagna imzasıyla IMF'ye gönderilen niyet mektubunda ise bu yönde çaba gösterileceği taahhüdünde bulunuldu. 
   
   
</TEXT>
</DOC>
