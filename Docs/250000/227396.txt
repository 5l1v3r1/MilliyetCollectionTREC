<DOC>
<DOCNO> 227396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/dunya/dun02.html </URL>
<DATE> 2004/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşkent'te şiddetli patlama 3 yaralı 
</HEADLINE>
<TEXT>

   
   Özbekistan'ın başkenti Taşkent ile Buhara'da çoğu terörist 44 kişinin ölümüyle, 31 kişinin de yaralanmasıyla sonuçlanan 3 günlük köktendinci terör dalgasının ardından, dün halkın tedirgin bir şekilde sokağa çıktığı başkent bir kez daha şiddetli patlamayla sarsıldı. Rusya'nın Kanal 1 TV'si, patlamada 3 kişinin yaralandığını duyururken, İnterfax ajansı ise başkentin Sabirrahimov ilçesi Karakamış Mahallesi'nde akşam meydana gelen patlamada henüz belli olmayan sayıda yaralı ve ölü bulunduğunu duyurdu. Bir evdeki insanları rehin alan teröristlere karşı yapılan operasyon sırasında polisin eve girmeye çalışması sırasında giriş kapısına yerleştirilen el bombasının patladığı öğrenildi. Yetkililer, evdekileri rehin alan teröristlerle uzlaşmaya çalıştıklarını bildirildi. 
   
   
   
</TEXT>
</DOC>
