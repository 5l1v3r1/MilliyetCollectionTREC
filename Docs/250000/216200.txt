<DOC>
<DOCNO> 216200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/19/son/sondun16.html </URL>
<DATE> 2004/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de çiftler 11 Eylül'de evlenmek istemiyor 
</HEADLINE>
<TEXT>

     ABD'de evlenmek isteyen çiftlerin, düğün törenlerini 11 Eylül'de yapmayı tercih etmediği belirtildi. 
     ABD'de bu yıl 3. yıldönümü anılacak olan 11 Eylül terör saldırıları nedeniyle, tören salonları, çiçekçiler ve kiliselerde, cumartesi gününe denk gelen 11 Eylül günü dışındaki günler için rezervasyon yaptırıldığı kaydedildi. 
     Birçok çiftin, rezervasyon tarihi için diğer hafta sonlarını ya da haftanın diğer günlerini tercih ettiği belirtildi. Bu yönde tercih yapan 22 yaşındaki Pittsburghlu Lawrence, 5 Eylül'de evleneceğini belirterek, ''İnsanların evlilik yıldönümüm yerine 11 Eylül olaylarını hatırlamasını istemiyorum. İstemediğimiz bir gün yerine haftanın başka bir gününe düğün tarihimizi ayarladık'' dedi. 
     Yiyecek-içecek servisi yapan bir şirketin yönetici Sue Berning de ''Birçok çift 11 Eylül'de evlenmeyi istemiyor. Ülkenin yasta olduğu bir günde eğlenmek istemiyorlar'' diye konuştu. 
     Bazı tören salonlarının 11 Eylül'de evlenecek çiftlere yüzde 10 indirim uygulamayı önerdiği, ancak bu indirimi dikkate alan olmadığı belirtildi. 
     Tören salonu yöneticileri, insanların, Pearl Harbor'ın 1941'de bombalandığı 7 Eylül'de evlenmekten kaçınmadığını göz önünde bulundurarak, 11 Eylül korkusunun zamanla geçmesini umuyor. 
     
</TEXT>
</DOC>
