<DOC>
<DOCNO> 207991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/12/guncel/gun04.html </URL>
<DATE> 2004/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümeyye gitti, Esra kaldı 
</HEADLINE>
<TEXT>

      SERHAT OĞUZ İstanbul 
   
   Başbakan Tayyip Erdoğan'ın ABD'de eğitim gören küçük kızı Sümeyye Erdoğan dün okuluna geri dönerken, gazeteci-yazar Sadık Albayrak'ın oğlu Berat Albayrak'la iki hafta önce sözlenen ablası Esra Erdoğan üstte İstanbul'da kaldı. Atatürk Havalimanı'na aynı okulda birlikte okuduğu arkadaşları Esra Kaan ve Zehra İlgen'le gelen Sümeyye Erdoğan'ı amcası Mustafa Erdoğan ve ablası Esra uğurladı. THY'nin Chicago seferiyle ABD'ye uçan Erdoğan ve arkadaşları, bir süre VIP Salonu başbakanlık ağırlama odasında dinlendi. Aynı ülkede eğitim gören ve yaz aylarında evlilik planı yapan Esra Erdoğan'ın kardeşiyle ABD'ye gitmemesi dikkat çekti. Esra Erdoğan'ın birkaç günlük gecikmeyle ABD'ye gideceği öğrenildi. 
   
   
</TEXT>
</DOC>
