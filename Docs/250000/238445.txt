<DOC>
<DOCNO> 238445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/sontur21.html </URL>
<DATE> 2004/05/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İçki içen oğlunu öldürdü... 
</HEADLINE>
<TEXT>

     Eskişehir'in İnönü İlçesi'nde bir kişi, sokakta arkadaşlarıyla alkol içtiği için tartıştığı oğlunu bıçakla öldürdü. 
     AA muhabirinin aldığı bilgiye göre, Çarşı Mahallesi'nde arkadaşlarıyla alkol için İsmail N. 43 ile babası İsmet N. 70 arasında ''alkol meselesi'' yüzünden tartışma çıktı. 
     Tartışmanın kavgaya dönüşmesi üzerine İsmail N. eline geçirdiği sopayla babasına vurdu. Baba İsmet N. de, üzerindeki bıçakla oğlu İsmail N'yi ağır yaraladı. 
     İsmail N, kaldırıldığı Osmangazi Üniversitesi OGÜ Tıp Fakültesi Hastanesi'nde müdahaleye rağmen kurtarılamadı. Olay yerine gelen emniyet güçleri baba İsmet N'yi ''bıçakla adam öldürme'' suçundan yakalayarak gözaltına aldı. 
     Olayla ilgili soruşturma sürdürülüyor. 
     
</TEXT>
</DOC>
