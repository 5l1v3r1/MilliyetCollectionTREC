<DOC>
<DOCNO> 200858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/soneko07.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'te kent nüfusu 49.9 milyona yükselecek... 
</HEADLINE>
<TEXT>

     Türkiye'de 20 binden fazla nüfusu olan kent sayısı 2004 yılında 319'a, kent nüfusu ise 49.9 milyona yükselecek. 
     Öngörülere göre, bu yıl 313 kentte 47.7 milyon nüfusun yaşadığı, kentleşme oranının yüzde 67.3, kentleşme hızının ise yüzde 4.5 olarak gerçekleştiği tahmin ediliyor. 
     Önümüzdeki yıl ise kent nüfusunun 49.9 milyona, 20 binden fazla sayısı olan kent sayısının 319'a ulaşması bekleniyor. Kentleşme hızının yüzde 4.6, kentlerde yaşayan nüfusun toplam nüfusa oranını gösteren kentleşme oranının ise yüzde 69.3 olacağı öngörülüyor. 
     
     HANGİ BÜYÜKLÜKTEKİ KENTLERDE YAŞIYORUZ 
     Öte yandan, önümüzdeki yıl, kent nüfusunun 5.4 milyonu 20-50 bin kişi arası kentlerde, 5.9 milyonu 50-100 bin kişi arası kentlerde, 12 milyonu da 100-500 bin kişi arası şehirlerde yaşayacak. 
     Şehir nüfusunun 4.4 milyon kişi 500 bin-1 milyon arası kişi bulunan kentlerde, 10.8 milyonu 1-5 milyon kişi barındıran şehirlerde, 11.4 milyon kişi ise İstanbul'da yaşıyor olacak. 
     Şehir nüfusunun yüzde 24'ü 100-500 bin kişinin yaşadığı kentlerde bulunurken, en yüksek kentleşme hızı da yüzde 6.3 ile bu şehirlere ait durumda. 
     
</TEXT>
</DOC>
