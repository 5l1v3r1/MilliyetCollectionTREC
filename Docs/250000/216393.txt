<DOC>
<DOCNO> 216393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/20/siyaset/siy06.html </URL>
<DATE> 2004/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'dan Zana için bir konuk daha 
</HEADLINE>
<TEXT>

      ANKARA Milliyet 

   
   Türkiye Avrupa Parlamentosu AP Karma Parlamento Komisyonu KPK Eşbaşkanı Joost Lajendik, "Leyla Zana davası sürüncemede kaldıkça ve 10 yıldır hapiste bulunan bu kişiler serbest kalmadıkça, hiç kimsenin Türkiye'de değişiklikler olduğuna inanmayacağını düşünüyorum" dedi. 
   Dışişleri Bakanı Abdullah Gül'ü ziyaretinin ardından soruları yanıtlayan Lajendik, Zana'nın davasına katılmak için Türkiye'ye geldiğini kaydetti. Lajendik, görüşmede Zana konusunu defalarca dile getirdiğini belirterek, "Tabii ki hükümetin karar vereceği bir konu değil ama kendisi bu konuda iyimser olmam gerektiğini söyledi. Artık bir şeyler değişmeli" dedi. Lajendik, Kıbrıs konusunda taraflar arasında varılacak olası bir anlaşmanın AB temel yasasının parçası olup olamayacağına ilişkin soru üzerine, "Evet bence olabilir" yanıtını verdi. Lajendik, 1 Mayıs'tan önce bir anlaşma sağlanması halinde, Türkiye'nin, AB üyeliği yolunda şansının büyük ölçüde artacağını düşündüğünü söyledi. 
   
   
   
   
   
</TEXT>
</DOC>
