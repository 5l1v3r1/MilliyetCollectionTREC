<DOC>
<DOCNO> 221617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/11/son/sontur35.html </URL>
<DATE> 2004/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısı ile kaçtı, garda yakalandı... 
</HEADLINE>
<TEXT>

     Konya'da nişanlısıyla birlikte kaçan genç kız, 18 yaşını doldurmaya 8 gün kala tren garında yakalandı. 
     Konya'nın Çumra İlçesi'nde, Ömer Durmaz 22 ile Havva İbikli 17 , aileler arasında yapılan törenle nişanlandılar. Ömer Durmaz'ın ailesi, aileler arasında çıkan anlaşmazlık nedeniyle, oğullarının gelin adayı Havva İbikli ile evlenmesine karşı çıktı. 
     Çareyi birlikte kaçıp evlenmekte bulan çift, Çumra'dan bindikleri trenle İstanbul'a gitmek üzere hareket etti. Oğlunun, Havva İbikli ile evlenmesini istemeyen anne, çiftin trenle kaçtığını polise bildirdi. Çift, Konya'nın Akşehir İlçesi'nde tren garında yapılan kontrol sırasında yakalandı. 
     Havva İbikli, ifadesinde, 18 yaşını dolduracağı 8 gün sonra evlenmeyi düşündüklerini, yakalandığı için üzgün olduğunu belirtti. Kızlarını almak üzere Akşehir'e gelen aile, kızlarını kaçıran Ömer Durmaz'dan davacı olmadı. 
     Çıkarıldıkları Nöbetçi Savcı karşısında evleneceklerini belirten gençler, serbest bırakıldılar. Hülya İbikli, ailesi tarafından Çumra'ya götürüldü. 
     
</TEXT>
</DOC>
