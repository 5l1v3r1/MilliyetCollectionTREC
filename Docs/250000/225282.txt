<DOC>
<DOCNO> 225282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/sontur32.html </URL>
<DATE> 2004/03/24/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
DYP Kilis Adayı Kulakoğlu, adaylıktan çekildi 
</HEADLINE>
<TEXT>

     DYP Kilis Belediye Başkan Adayı Nadir Kulakoğlu, AK Parti'ye destek olmak amacıyla adaylıktan çekildiğini bildirdi. 
     Kulakoğlu, AK Parti seçim bürosunda yaptığı açıklamada, bilgi ve deneyimiyle Kilis ve Kilislilere hizmet etmek için belediye başkan adayı olduğunu belirterek, DYP teşkilatı ve partililerden istediği desteği alamaması nedeniyle adaylıktan çekilme kararı aldığını bildirdi. 
     Gazetecileri istifa dilekçesinin fotokopilerini dağıtan Kulakoğlu, şöyle konuştu 
     ''DYP'den belediye başkan adayı oldum ama baştan bu yana yalnız bırakıldım. DYP'li olduğu bilinen pek çok kişinin CHP ya da başka partiler lehine çalıştığını fark ettim, AK Parti lehine adaylıktan çekildim. Bana destek olanların kararımı anlayışla karşılayacaklarına inanıyorum.'' 
     
</TEXT>
</DOC>
