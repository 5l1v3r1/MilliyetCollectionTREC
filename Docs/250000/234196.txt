<DOC>
<DOCNO> 234196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonspo24.html </URL>
<DATE> 2004/04/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Hidayet 'playoff'u sever... 18 sayı attı takımını sırtladı .. 
</HEADLINE>
<TEXT>

     ABD Profesyonel Basketbol Ligi'nde NBA play-off ilk tur mücadelesine, bu sabaha karşı yapılan 2 maçla devam edildi. 
     Batı Konferansı'nda San Antonio Spurs, deplasmanda Memphis Grizzlies'i 95-93, Doğu Konferansı'nda da New Jersey Nets, yine deplasmanda New York Knicks'i 81-78 yenerek serilerde 3-0 öne geçtiler. 
     San Antonio Spurs'da ilk 5'de sahaya çıkan Hidayet, maçı 18 sayı, 5 ribaunt ve 1 asistle tamamladı. 33 dakika oyunda kalan Hidayet, 3 sayılık atışlarda 6'da 4, 2 sayılık atışlarda da 4'de 3 isabet oranı yakalayarak takımının galibiyetinde büyük rol oynadı. 
     Spurs'da 22 sayı, 13 ribaunt, 3 asistle oynayan Tim Duncan, galibiyetin mimarı olurken, 18 sayı, 6 ribauntla maçı tamamlayan Tony Parker, gecenin dikkati çeken bir diğer ismi oldu. 
     Memphis Grizzlies'de ise Pau Gasol'un 18 sayı, 5 ribaunt ve 3 asisti takımını yenilmekten kurtaramazken, Jason Williams'ın 16 sayı, 2 ribaunt, 3 asist ve Bonzi Walls'un 14 sayılık performansları takımlarına galibiyeti getirmeye yetmedi. 
     New Jersey Nets'in, New York Knicks'i yendiği maçta ise gecenin yıldızı Kenyon Martin oldu. Karşılaşmayı 19 sayı, 15 ribauntla tamamlayan Martin, takımına galibiyeti getiren oyuncuların başında geldi. 19 sayı, 7 ribaunt, 8 asistle oynayan Jason Kidd ve 17 sayı, 8 ribaunt ve 10 asistle oynayan Richard Jefferson, galibiyette önemli rol oynadılar. 
     New York Knicks'de ise Stephon Marbury'nin 18 sayı, 6 ribaunt, 10 asist, Anfernee Hardaway'in 18 sayı, 6 ribaunt, 4 asist ve Nazr Mohammed'in 18 sayı, 7 ribauntluk performansları takımılarına galibiyeti getirmeye yetmedi. 
     NBA'de play-off ilk tur mücadelesine, yarın sabaha karşı yapılacak 2 maçla devam edilecek. 
     
</TEXT>
</DOC>
