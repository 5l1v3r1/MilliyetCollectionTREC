<DOC>
<DOCNO> 232534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/18/son/sondun42.html </URL>
<DATE> 2004/04/18/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Filistin Halk Kurtuluş cephesi komutanlığı'ndan açık savaş çağrısı... 
</HEADLINE>
<TEXT>

     Filistin Halk Kurtuluş Cephesi-Genel Komutanlığı FHKC-GK , Hamas lideri Abdülaziz Rantisi'nin öldürülmesinin öcünün alınması için İsrail, ABD ve Arap müttefiklerine karşı açık savaş çağrısında bulundu. 
     Suriye'nin başkenti Şam'da sürgünde olan FHKC-GK genel sekreteri Ahmed Cebril, İsrail ve ABD'yi ''şer ekseniyle Arap ve Müslüman ülkelerin çıkarlarına yönelik saldırganlar'' olarak nitelendirerek, Filistinlilere ulusal bütünlük çağrısı yaptı. 
     Cebril, Filistinlilerden, İsrail-ABD düşmanı ve onların yanında yer alan Araplara karşı açık savaş açmalarını isteyerek, ABD Başkanı George Bush'un, İsrail Başbakanı Ariel Şaron'a, ''masum insanlar ve savaşçıların tek tek öldürülmesi ve katledilmesinde yardım ettiğini'' savundu. 
     
</TEXT>
</DOC>
