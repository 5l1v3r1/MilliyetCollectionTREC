<DOC>
<DOCNO> 214847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/13/astro/index.html </URL>
<DATE> 2004/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mücadele var 
</HEADLINE>
<TEXT>

   
   
   Bugün gökyüzünde inatçı enerjiler söz konusu. Hızlı adım atmak pek kolay değil ve kalıcı başarı için mücadele etmek gerekiyor. Özellikle öğleden sonra her alanda yapıcı olmaya bakmalıyız. Koç'lar özenli ve duygusal konularda tutarlı olmak zorunda. Günün ilk yarısında ilişkilerden doğan gerginlikler olsa bile, daha sonra bunu düzeltmek olası. Boğa'lar önemli bir karar aşamasındalar ama aceleci davranmamalılar. Duygusal alanda etkiye fazlasıyla açıklar. Olaylara objektif bakmayı bilmeliler. İkizler detaylara önem vermesi gerekiyor. Yenilikçi davranmak yerine eldeki işleri korumaya çalışmak gerekecek. Sağlığa özen göstermek gerekebilir. Yengeç'ler öğleden sonra rahat edecekler ama günün ilk yarısında sıkıntılar var. Evle ilgili işler ya da güvenlik konuları dikkat çekebilir. Aslan'lar öğleden sonra ev ve yakın çevresi ile ilgili konulara yoğunlaşabilir. Duygusal alanda bazı pürüzler söz konusu. Yeterince emin olmadan hareket etmemeliler. Başak'lar sözlerine önem vermeleri gereken bir gündeler. Öğleden sonra dikkatlerini toplamaları ve zihinsel konularda başarılı olmaları zor olmayacak. 
   Terazi'ler somut konular üzerine yoğunlaşmalı. Öğleye kadar kararsızlık söz konusu. Maddi konularda olumlu gelişmeler beklenebilir. Akrep'ler bugün harekete geçmeye hazırlar. Öğleden sonra planlarını rahat ilerletebilecekler. Duygusal alanda ilginç tanışmalar mümkün. Yay'lar büyük kararlardan kaçınması ve sezgilerine yönelmesi gerekiyor. Beklenmedik gelişmeler onları olayların iç yüzünü gösterebilir. Gizli konularla da ilgilenebilirler. Oğlak'lar rahat edebilmeleri için öğleden sonrayı beklemeleri gerekiyor. Başkalarından kolay destek bulabilecekler ama öğleye kadar gerginlik ağır basacak. Kova'lar günün ilk yarısında dağınık olmakla birlikte, öğleden sonra işe odaklanabilecekler. İş açısından verimli bir gün olabilir. Balık'lar öğleden sonra daha rahat edecekler. Farklı çözümler ve yabancı kişiler olumlu bir atmosfer yaratacak. Yurtdışı ile ilgili konular da gündeme gelebilir. 
   
   
</TEXT>
</DOC>
