<DOC>
<DOCNO> 208360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko26.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ, işleme kapatıldığı fiyata göre özelleştirilecek... 
</HEADLINE>
<TEXT>

     Türkiye'nin en büyük sanayi kuruluşu TÜPRAŞ'ın borsa piyasa değeri 2 milyar 3.4 milyon dolar düzeyinde bulunuyor. 
     TÜPRAŞ'ın işlem sırasının dün geçici kapatıldığı andaki hisse fiyatı olan 12.600 liralık değere göre, şirketin piyasa değeri 3 katrilyon 155 trilyon 282 milyar lira. Son 4 çeyrekte net kar, 434 trilyon 667 milyar lira olarak gerçekleşti. Şirketin özsermayesi 1 katrilyon 5 trilyon 238 milyar lira olarak belirlendi. 
     TL Borsa piyasa değerine göre, özelleştirilecek yüzde 65.76 hisse 2 katrilyon 74 trilyon 913.4 milyar lira ediyor. 
     Dolar cinsinden ise, Merkez Bankası'nın açıkladığı kur değerine göre hesaplanan 2 milyar 3 milyon 449 bin dolar olan piyasa değeri dikkate alındığında, özelleştirilecek hisselerin toplam değeri 1 milyar 547 milyon 628 bin dolar düzeyinde bulunuyor. 
     İstanbul Sanayi Odası'nın İSO 500 Büyük Sanayi Kuruluşu sıralamasında hep zirvede yer alan TÜPRAŞ, 2002 yılı sonuçlarına göre 6 katrilyon 858.7 trilyon liralık üretimden satış ile yine birinci olmuştu. 
     
     9 AY İÇİN 372.9 TRİLYON KAR AÇIKLAMIŞTI 
     İSO 500 araştırması sonuçlarına göre, şirketin satış hasılatı 7.7 katrilyon lirayı, yarattığı katma değer 9 katrilyon lirayı, ihracat tutarı 582.8 milyon doları aşmıştı. 
     TÜPRAŞ, geçen yılın ilk 9 ayı için 372.9 trilyon lira net kar açıklamıştı. 
     TÜPRAŞ'ın yüzde 65.76'lık bölümünün blok satış yöntemiyle özelleştirilmesine ilişkin nihai pazarlık görüşmeleri, bugün sona erecek. 
     
</TEXT>
</DOC>
