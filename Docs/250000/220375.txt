<DOC>
<DOCNO> 220375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/ekonomi/eko07.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürgüne gönderilen gazeteciye işe iade 
</HEADLINE>
<TEXT>

   Mahkeme, Sabah gazetesinin Güneydoğu'da görevlendirdiği gazetecilere işe iade kararı verdi 
   ANKARA ANKA 
   
   Ankara 15'inci İş Mahkemesi, çalışma koşullarını ağırlaştıran yeni iş sözleşmesini imzalamadığı için önce zorunlu izne çıkarılan, ardından da gönderildiği Adana görevini kabul etmediği için iş akti feshedilen Sabah gazetesi muhabiri Hüseyin Özalp'in işe iadesine karar verdi. 
   Kararın gerekçesinde, bu muhabirin yerine aynı işi yapmak için yeni bir çalışanın işe alındığına dikkat çekildi. Muhabirlerin Güneydoğu illerinde görev yapmak için görevlendirilmelerinin, "Gazetecilik mesleği açısından oluşmuş bulunan teamüllere aykırı olarak yapılmış bir görevlendirme olduğu" vurgulandı. Mahkemenin bu kararı, Sabah gazetesi ve ATV'de aynı nedenlerle iş akitleri feshedilen 10 gazeteciyi kapsıyor. 
   
   
</TEXT>
</DOC>
