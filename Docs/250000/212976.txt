<DOC>
<DOCNO> 212976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/04/ekonomi/eko06.html </URL>
<DATE> 2004/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar için 478 kişiye haciz 
</HEADLINE>
<TEXT>

   
   İmar Bankası'nın içini boşaltarak 8 katrilyon liraya yakın borcu devlete yükleyen Genç Parti Genel Başkanı Cem Uzan ile ailesi, yakınları ve şirket yöneticilerinin mallarına haciz süreci başlıyor. Edinilen bilgiye göre, Tasarruf Mevduatı Sigorta Fonu TMSF , Adalet Bakanlığı'na yazılı bir başvuru yaptı. 
   Başvuruyla, İmar Bankası'nın içinin boşaltılması ve 7.7 katrilyonluk kamu alacağından müteselsil sorumlu olan ve aralarında Kemal, Cem, Hakan ve Yavuz Uzan ile bunların eş, çocuk ve yakınları, şirketleri ve yöneticilerinden oluşan toplam 478 kişinin mal, hak ve alacaklarına "haciz" uygulaması başlatılması istendi. TMSF Tahsilat Dairesi Başkan Yardımcısı Vekili Faruk Sarıaslan imzasıyla bakanlığa gönderilen yazıda, mahkemece tedbir konulan 367 kişiye ek olarak 111 kişilik bir liste daha sunuldu. 
   
   Çocuklar da var 
   İmar Bankası'nın şube müdürlerine kadar olan yöneticiler ile Star TV, Rumeli Holding gibi şirketlerin de bulunduğu listede, Hakan Uzan'ın bir yaşındaki oğlu Ata Kemal Muhammed Uzan ile Cem Uzan'ın 1999 doğumlu oğlu Renc Emre Uzan da yer alıyor. 
   
   
</TEXT>
</DOC>
