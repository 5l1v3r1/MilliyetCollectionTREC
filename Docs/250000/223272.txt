<DOC>
<DOCNO> 223272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/ekonomi/eko01.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı yeni ürüne çevirdiler 
</HEADLINE>
<TEXT>

   Profilo Telra, BSH'dan ayrılırken elde ettiği parayla ürünlerini farklılaştırdı. İhracatta adet olarak yüzde 27, değer olarak yüzde 100 artış hedefledi 
      EKONOMİ SERVİSİ 
   
   Profilo Telra, geliştirdiği yüksek teknoloji ürünleriyle adet olarak yüzde 27 artıracağı ihracattan elde edeceği gelirini yüzde 100 artırarak 502 milyon dolara çıkartmayı planladı. 
   İhracat geliri ile satış adedi arasındaki bu fark, şirketin Ar - Ge bölümünün yarattığı katma değeri yüksek ürünler, yeni yatırımlar ve verimlilik artışıyla sağlandı. Bu operasyon için gerekli olan kaynak ise Bosch Siemens Hausgerate BSH ile olan ortaklığını sonlandırmasından sağlandı. Profilo'nun kurucusu Jak Kamhi BSH Profilo'daki yüzde 6.9'luk hissesini 2003 Ekim'inde Deutsche Bank'a 42 milyon dolara, Profilo Holding'in yüzde 11.11'lik diğer hisseleri de 71 milyon dolara BSH'ya satılmıştı. 
   Daha önce Profilo'nun sadece yurtdışı işleriyle ilgilenen Profilo Telra Yönetim Kurulu Başkan Yardımcısı Hayati Kamhi dün düzenlediği basın toplantısında Profilo'daki değişim sürecini anlattı. Kamhi, "Daha fazla teknolojik ürünler üreterek, fiyatları da artırarak ciro anlamında büyüyeceğiz. Geliştirdiğimiz yeni mamüller çok daha pahalı. Kendimizi çok farklılaştırdık" dedi. 
   Piyasa payını yükseltmekten çok cirolarını yükseltmek istediklerini söyleyen Kamhi, piyasa paylarının da bu yeni ürünler sayesinde uzun vadede artacağını belirtti. Kamhi ayrıca Afrika, Türk Cumhuriyetleri ve Arap ülkelerinde montaj bantları kurarak üretim yapmayı istediklerini söyledi. 
   
   İki yeni alışveriş merkezi 
   Grup ayrıca yat yapımındaki şirketi Proteksan'ı da altı yılda dünyanın en büyük 8'inci yat üreten firması haline getirmiş. 
   Diğer yatırım, biri havaalanı yolu üzerindeki bakır tel üretim tesislerinin yerine olmak üzere iki yeni alışveriş merkezi. 
   
   Mali taksimetre üretti    Profilo Telra Elektronik Grup Başkan Yardımcısı Göksen Körezlioğlu, taksi hizmeti alan vatandaşlar için mali taksimetre ürettiklerini söyledi. Bu marifetli taksimetrenin üzerine slip aleti konuyor ve GSM hattı ile de bankaya bağlanıp harcama bildiriliyor. Ayrıca taksici ürünün üzerindeki GSM hattı sayesinde tehlike durumunda alarm verip yerini bildirebiliyor. Vergi kaçırma konusunda büyük bir açığı kapatacak ürünün bir benzeri de Maliye Bakanlığı'nın talebi doğrultusunda geliştirilen fiş kesimi ve kredi kartı işlemi fonksiyonunu bir arada sunan yazarkasa. 
   Kredi kartı terminallerinden yapılan işlemlerin otomatik olarak yazar kasadan geçmediğini söyleyen Körezlioğlu, Maliye Bakanlığı'nın bunun vergi kaybına neden olduğunu ifade ettiğinden yakındığını belirtti. Körezlioğlu, "Maliye Bakanlığı 'Ben öyle bir yazarkasa istiyorum ki fiş kesilmeden kredi kartı kesilmesin' diyor. Biz iki fonksiyonu bir arada yapan bir ürün geliştirdik" dedi. 
   
   Ciro hedefi 666 milyon dolar 2003 Adet 2003 Dolar bin 2004 Adet 2004 Dolar bin Artış adet Artış Dolar İç pazar toplamı 447.500 82.150 837.000 164.000 87 100 İhracat toplamı 1.950.000 252.000 2.483.000 502.000 27 99 Genel toplam 2.397.500 334.150 3.320.000 666.000 38 99 
   
   Televizyon ihracatının yüzde 18'i Profilo'dan Toplam Türkiye İhracatı 47.892.000.000 Toplam elektronik İhracatı 4.382.000.000 Toplam televizyon ihracatı 1.450.000.000 Profilo Telra ihracatı 252.000.000 
   
</TEXT>
</DOC>
