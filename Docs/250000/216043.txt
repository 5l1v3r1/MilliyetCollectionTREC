<DOC>
<DOCNO> 216043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/son/sonspo28.html </URL>
<DATE> 2004/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'da Celil sevinci... 
</HEADLINE>
<TEXT>

     Samsunspor'da pazar günü deplasmanda yapılacak İstanbulspor maçı hazırlıkları sürüyor. 
     Nuri Asan Tesisleri'nde teknik direktör Erdoğan Arıca gözetiminde hazırlıklarını günde tek idmanla sürdüren Karadeniz ekibi, bugün fizik ve kondisyon ağırlıklı bir çalışma yaptı. 
     İdmana Ümit Milli Takımı kadrosunda bulunan Caner katılmazken, Celil ise takımdan ayrı çalıştı. 
     Yaklaşık 1 haftadır belinden rahatsız olan Celil'in, tedavisinin ardından çalışmalara başlaması teknik heyeti sevindirirken, tecrübeli oyuncunun yarın ki idmana takımla birlikte çıkacağı ve İstanbulspor karşısında da forma giyebileceği bildirildi. 
     Çok sayıda taraftarın da izlediği idmanda oyuncuların ortaya koyduğu performans ise dikkat çekti. 
     
</TEXT>
</DOC>
