<DOC>
<DOCNO> 217339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/yasam/yas01.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelinliğini giyemedi 
</HEADLINE>
<TEXT>

   20 Mayıs'ta evlenmeye hazırlanan Aslı Bozar, sekreter olarak çalıştığı avukatlık bürosunda kabloyla boğularak öldürüldü... 
      MURAT EĞİLMEZ İzmir DHA 
   
   Bornova'da, Avukat Şenay Biçer'in 33 bürosuna balkondan girdiği tahmin edilen saldırgan, sabah işyerini açan sekreter Aslı Bozar'ı 22 elektrik kablosuyla boğarak öldürdü. Evlilik hazırlığı yapan Bozar'ın cüzdanını alan saldırgan kaçtı. 
   Manavkuyu 2131 16 Sokak'taki bir apartmanın birinci katında bulunan bürosuna dün saat 09.00 sıralarında kardeşiyle birlikte gelen Biçer, kapıyı kilitli görünce şaşkınlık yaşadı. Anahtarıyla içeri giren Biçer, 2 aydır yanında çalışan Bozar'ın boynunda elektrik kablosuyla yerde yattığını görünce, polisi aradı. 
   Giyinik olan ve vücudunda boğuşma izine rastlanmayan genç kızın kimliği, kredi kartları ve bir miktar parası bulunan cüzdanının çantadan alındığı belirlendi. Kapıcı da eşk lini tam alamadığı bir kişinin büronun balkonundan atlayarak kaçtığını söyledi. Parmak izi incelemesi yapan polis, cinayetin genç kızdan önce balkon penceresinden büroya giren bir kişi tarafından işlenmiş olabileceği ihtimali üzerinde duruyor. 
   
   Kişilik bozukluğu mu 
   Bozar'ın cesedinin bulunduğu dinlenme odasındaki yatak örtüsünde meni izine rastlandı. İlk incelemelere göre cesette cinsel ilişki belirtisi olmaması, tecavüz girişimi olasılığını zayıflatırken, saldırganın kişilik bozukluğundan kaynaklanan bir cinsel çaba içine girmiş olabileceği ileri sürüldü. 
   Atatürk Eğitim ve Araştırma Hastanesi Bilgi İşlem Servisi'nde memur olan Serkan Benli de 20 Mayıs'ta evlenmek için gün aldığı 2 yıllık nişanlısının ölüm haberini duyunca olay yerine koştu. Şoka giren Benli doktor gözetimine alındı. Avukat Şenay Biçer de güçlükle yatıştırılırken, genç kızın cesedi Adli Tıp Kurumu'na gönderildi. 
   
   
</TEXT>
</DOC>
