<DOC>
<DOCNO> 218271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko19.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Hayat Emeklilik'ten fon atağı... 
</HEADLINE>
<TEXT>

     Anadolu Hayat Emeklilik AHE , her biri 1 katrilyon liralık 4 emeklilik yatırım fonunun katılma belgesinin ihracı için Sermaye Piyasası Kurulu'na başvurdu. 
     SPK'nın haftalık bültenine göre, AHE, her biri 1 katrilyon lira başlangıç tutarlı, gruplara yönelik, gelir amaçlı kamu borçlanma araçları, büyüme amaçlı hisse senedi, gelir amaçlı karma borçlanma araçları, gelir amaçlı esnek emeklilik yatırım fonlarının katılma belgelerini ihracı için SPK'ya başvuruda bulundu. 
     Bu hafta İş Bankası da A tipi, 10 trilyon lira başlangıç tutarlı İMKB Ulusal Mali Endeks Fonu'nun katılma belgelerinin ihracı için SPK'ya başvurdu. 
     Finansbank'ın B tipi Tahvil ve Bono Fonu'nun tutarını 40 milyar liradan 80 milyar liraya yükseltmesi nedeniyle 40 milyar liralık katılma belgesi ihracı SPK tarafından kurul kaydına alındı. 
     
     KAYITLI SERMAYE TAVANI YÜKSELTENLER 
     Kayıtlı sermaye tavanını, Doğan Yayın Holding 300 trilyon 94 milyar liradan 550 trilyon liraya, BSH Profilo Elektrikli Gereçler Sanayi 40 trilyon liradan 120 trilyon liraya, Atlantis Yatırım Ortaklığı da 1 trilyon liradan 20 trilyon liraya yükseltmek için SPK'ya başvuruda bulundu. 
     Gübre Fabrikaları'nın kayıtlı sermaye tavanını 22 trilyon 498 milyar liradan 85 trilyon liraya yükseltme talebi, SPK tarafından uygun bulunarak kayda alındı. Şirket, bu yıl 11 trilyon lira bedelli, gelecek yıl 27 trilyon 851 milyar lira bedelli, 2006 yılında da 23 trilyon 650 milyar liralık bedelli sermaye artırımı öngörüyor. 
     SPK Birlik Mensucat Tic. ve Sanayi'nin iç kaynaklardan karşılamak üzere 12 trilyon 393 milyar liralık bedelsiz, TSKB Yatırım Ortaklığı'nın 2 trilyon 250 milyar liralık bedelli hisse senedi ihracını da kayda aldı. Birlik Mensucat'ın ulaşılan çıkarılmış sermayesi olan 24 trilyon 786 milyar liralık sermayesi yeni kayıtlı sermaye tavanı olarak tescil edilirken, şirketin kayıtlı sermaye tavanı artırma kararı alarak Kurul'a başvurması gerekiyor. Şirketin 1. tertih hisse senetleri de 2. tertip hisse senetleri ile değiştirilecek. Hesse senetlerini değiştirmeyen yatırımcıların hakları saklı kalacak. 
     Kurul, Altınyıldız, İzmir Demir-Çelik, Kerevitaş Gıda, Koniteks, Marmaris Martı, Migros, Petkim, Ege Profil'in kurul kaydında bulunmayan, nominal tutarı toplam 1 trilyon 931 milyar lira olan hisse senetlerinin kayda alınma taleplerini de uygun buldu. 
     
     GESAŞ'TAN ORTAKLARA ÇAĞRI 
     Gesaş Genel Gıda San. ve Tic. A.Ş'nin hisselerinin yüzde 83.76'sının Musa Aşçı, İbrahim Aşçı, Menmet Aşçı'da toplanması nedeniyle, şirketin, diğer ortaklar elindeki hisse senetlerini satın almak üzere çağrıda bulunma yükümlülüğünü yerine getirmeye yönelik başvurusu olumlu bulundu. Bu kişiler, diğer ortaklarda bulunan bin liralık nominal hisseleri, pay başına 5 bin 500 liradan almak üzere çağrıda bulunacak. 
     
     BURÇELİK VANA HALKA AÇILIYOR 
     Geçen hafta, Burçelik Vana San. ve tic, halka açılmak üzere 2 trilyon 100 milyar liralık, Mustafa Yılmaz Yatırım ortaklğı 675 milyar liralık, Gedik Yatırım ortaklığı da 1 trilyon 50 milyar liralık bedelli hisse senedi ihracı için SPK'ya başvurdu. 
     Deniz Kılavuzluk A.Ş, ASTAK isimli römorkörü 1.1 milyon dolar bedelle alınmasına ilişkin yönetim kurulu kararı hakkında, Yeni Gimat İşyerleri İşletmesi de Et Balık Ürünleri ile arasındaki arazi davası hakkında Kurul'a bilgi verdi. 
     
</TEXT>
</DOC>
