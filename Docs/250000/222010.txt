<DOC>
<DOCNO> 222010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/soneko18.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Moghadam Türk yetkililerle mutabakata varmaktan memnunum... 
</HEADLINE>
<TEXT>

     Uluslararası Para Fonu IMF Türkiye Masası Şefi Rıza Moghadam, Fon heyeti ile Türk yetkililer arasında 2004 yılı için uygulanacak olanları özetleyen bir niyet mektubu taslağı üzerinde mutabakata varmaktan mutlululuk duyduklarını söyledi. 
     Yedinci gözden geçirme görüşmelerinin tamamlanması ardından Moghadam, Devlet Bakanı Ali Babacan ile ortak basın toplantısı düzenledi. 
     Moghadam, hükümetin faiz dışı fazlanın gayri safi milli hasılanın GSMH yüzde 6.5 oranında sağlanması hususunda belirlenen hedefe ulaşması konusunda kararlı olduğunu kaydetti. Rıza Moghadam, bu hedefe ulaşılabilir olması için gerekli tedbirlerin alınması konusunda hükümetin kararlılıkla ilerdiğini de bildirdi. 
     Yapısal reformlar kapsamında Bankacılık Yasası'nın gözden geçirildiğini belirten Moghadam, bankacılık sektörünün gözetimin ve denetiminin Avrupa Birliği standardlarına uyumunun daha da artırılması gerektiğini belirtti. 
     Bankacılık sektörü ile ilgili olarak bundan sonra izlenecek politikalar hakkında bilgi veren Moghadam, bunun alt başlıklardan birisinin de kamu bankalarının yeniden yapılandırılması ve özelleştirme takviminde ilerleme kaydedilmesi olduğunu kaydetti. 
     Moghadam, özelleştirme ve özel sektörünün ekonomideki rolünün daha da artırılması konusunda son dönemde elde edilen başarıların gelecek dönem açısından umut verici olduğunu söyledi. 
     
     MOGHADAM'DAN SERDENGEÇTİ VE ÇANAKÇI'YA TEŞEKKÜR... 
     Rıza Moghadam konuşmasının sonunda, Hazine Müsteşarı İbrahim Çanakçı, Merkez Bankası Başkanı Süreyya Serdengeçti'ye özel teşekkürlerini sunmak istediğini belirterek, ''Ekonomik programın hedefine uygun olarak sağlam durdular. Başarılı uygulamaların önemli olduğuna inanıyorum'' dedi. 
     Serdengeçti'nin katıldığı uygulamaları doğrultusunda Merkez Bankası'nın, faizlerde hiç görülmediği ölçüde, enflasyon beklentilerini kırmayı başardığını anlatan Moghadam, ''burada kamuoyunun güvenini kazanmıştır'' şeklinde konuştu. 
     
</TEXT>
</DOC>
