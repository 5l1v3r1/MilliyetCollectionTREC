<DOC>
<DOCNO> 219589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/son/sontur24.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Ben de Başbakanlık yaptım, maaşımı eksik görmedim 
</HEADLINE>
<TEXT>

     DSP Genel Başkanı Bülent Ecevit, Başbakan Recep Tayyip Erdoğan'ın ''Ticaretteki kazancı olmasa, Başbakanlık maaşıyla geçinemeyeceğine'' ilişkin sözlerinin ''Esef verici'' olduğunu savundu. Ecevit, ''Ben de bu ülkede Başbakanlık yaptık ve maaşım nedeniyle eksiklik görmedim'' dedi. 
     DSP Parti Okulu'na KKTC Ulusal Dayanışma Komisyonu üyelerini kabul eden Bülent Ecevit, gazetecilerin sorularını yanıtladı. 
     Bir gazeteci, Başbakan Recep Tayyip Erdoğan'ın bugün bir gazetede yayınlanan röportajını anımsattı. Erdoğan'ın ''ticari faaliyetlerini durdurmasının söz konusu olmadığı, ticaretteki kazancı olmasa Başbakanlık maaşıyla geçinemeyeceği'' yönündeki sözleriyle ilgili görüşü sorulan Ecevit, kendisinin de daha önce Başbakanlık yaptığını anımsatarak, şunları söyledi 
     ''Erdoğan da ben de Türkiye'de yaşıyoruz. Ben de Başbakanlık yaptım ve hiçbir zaman maaşım nedeniyle bir eksiklik görmedim. Bugün de emekli olarak eşimle yaşamımı sürdürmekte hiçbir sıkıntı duymuyorum. Belli ki Sayın Erdoğan'ın başka biri siyaset anlayışı var. 
     Bir başbakanın böyle konuşabilmesi için milletin büyük çoğunluğunun refaha kavuşmuş olması gerekir. Türk halkı yoksulluk içindeyken, bir başbakanın böyle konuşması çok üzücü, esef verici bir olaydır. Aslında söylenecek çok şey var ama üstünde durmak istemiyorum'' 
     
</TEXT>
</DOC>
