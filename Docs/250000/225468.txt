<DOC>
<DOCNO> 225468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/25/son/soneko05.html </URL>
<DATE> 2004/03/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Global Menkul Değerler, holdingleşme kararı aldı... 
</HEADLINE>
<TEXT>

     Global Menkul Değerler A.Ş., holding şeklinde yeniden yapılandırılacak. 
     Global'den Borsa'ya gönderilen açıklamaya göre, holdingleşme kararı şirketin dünkü Yönetim Kurulu dünkü toplantısında alındı. 
     Global'in muhtelif sektörlerde yatırım yapabilmesini temin amacıyla yapısal değişiklikler gerçekleştirilecek. Şirketin faaliyet alanı değiştirilerek, mevcut tüzel kişilik bir holding şeklinde yeniden yapılandırılacak. 
     Bu çerçevede, şirketin sermaye piyasası aracılık faaliyetlerinin, bir alt işkolu olarak holding bünyesinde yer alacak bir iştirakin üzerinden icra edilmesi planlanıyor. 
     Holding yapılanması içinde ilk aşamada, ağırlıklı faaliyet alanları olarak finans, enerji, altyapı ve ulaştırma işletmeciliği yer alacak. 
     Söz konusu yeni yapılanma ile ilgili olarak gerekli teknik, hukuksal ve vergisel araştırma ve hazırlıkların yapılması konusunda Genel Müdürlük yetkili kılındı. 
     Başta Sermaye Piyasası Kurulu olmak üzere ilgili kurumlarla gerekli resmi temasların yapılması, alınacak görüşler doğrultusunda yönetim kurulunun resmi merciler ve ortaklar genel kurulu nezdindeki tüm işlemleri icra etmesi kararlaştırıldı. 
     
</TEXT>
</DOC>
