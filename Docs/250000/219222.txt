<DOC>
<DOCNO> 219222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/son/soneko22.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'te 155.9 katrilyon liralık iç borçlanma yapıldı... 
</HEADLINE>
<TEXT>

     Hazine Müsteşarlığı, geçen yıl 42.9 katrilyon lira net iç borçlanma, 2.7 katrilyon lira da net dış borçlanma olmak üzere toplam 45.6 katrilyon lira net borçlanma gerçekleştirildi. 
     Hazine tarafından 2003 yıl sonuna ilişkin olarak hazırlanan rapor, Meclis Plan ve Bütçe Komisyonu'na, Bakanlar Kurulu'na sunulmak üzere Başbakanlığa, Sayıştay'a, Maliye Bakanlığı'na ve Devlet Planlama Teşkilatı'na DPT gönderilmek üzere üçer aylık dönemler itibarıyla hazırlanıyor. 
     Rapora göre, geçen yıl toplam 45.6 katrilyon lira net borçlanma gerçekleştirildi. 
     Net iç borç kullanım tutarına 2003 Aralık ayında görev zararı alacaklarına karşılık Ziraat ve Halkbank'a ihraç edilen toplam 789.3 trilyon lira tutarındaki özel tertip devlet iç borçlanma senetleri DİBS ile İmar Bankası bünyesindeki ticari mevduatların ödenmesi amacıyla TMSF'na ihraç edilen 7 trilyon lira tutarındaki senet de dahil bulunuyor. 
     Geçen yıl Fon'a ikrazen ihraç edilmiş olan 7.3 katrilyon lira tutarındaki özel tertip senet ise 6.8 katrilyon lirası İmar Bankası için verildi borçlanma limiti hesabında yer almıyor. 
     
     İÇ BORÇLANMA 

     2003 yılı Ekim-Aralık döneminde toplam 44 katrilyon lira tutarında borçlanma gerçekleştirildi. 2003 yılının tamamında ise toplam 155.9 katrilyon lira tutarında borçlanma gerçekleştirildi. 
     Geçen yılın son üç ayında iç borç servisi toplam 38.8 katrilyon lira olarak gerçekleşirken, geçen yılın tamamında 159.7 katrilyon lira iç borç servisi yapıldı. Bunun 107.1 katrilyon lirasını anapara, 52.6 katrilyon lirasını ise faiz ödemeleri oluşturdu. 
     Nakit bazlı iç borçlanmanının 2002 yılında 9 ay olan ortalama vadesi de 2003 yılında 11.5 ay olarak gerçekleşti. 
     
     9.6 MİLYAR DOLAR DIŞ BORÇLANMA 

     Rapora göre, geçen yıl toplam kamu kesiminde 9.6 milyar dolar tutarında dış borçlanma gerçekleştirildi. 
     Geçen yıl gerçekleştirilen tahvil ihraçlarının yüzde 27'si euro, yüzde 73'ü ise dolar piyasasında yapılırken, bu ihraçların ortalama vadeleri 2002 yılında 7 ve 5 yıl, 2003'te ise 8.6 ve 6.6 yıl oldu. 
     Konsolide bütçe kapsamında geçen yılın son üç ayında toplam 3.7 katrilyon lira dış borç geri ödemesi yapılırken, yılın tamamında bu rakam 16.4 katrilyon lira oldu. 
     
     BORÇ STOKU 

     2003 yılı Eylül ayında 263.1 katrilyon lira olan konsolide bütçe borç stoku, yılın son 3 ayında yüzde 8 artarak 19.9 katrilyon lira yıl sonu itibariyle 283 katrilyon lira oldu. 
     Bu tutar 2002 yılında 242.7 katrilyon lira olan konsolide bütçe borç stokunun yüzde 17 oranında 40.3 katrilyon lira arttığını gösteriyor. 
     İç borçların toplam konsolide bütçe borç stoku içindeki payı da 2002 yılındaki yüzde 61.8 seviyesinden, 2003 yılında yüzde 68.7'ye ulaştı. 
     Konsolide bütçe iç borç stoku 2003 sonu itibariyle 2002 sonuna göre 44.5 katrilyon lira, Eylül sonuna göre ise 15.7 katrilyon liralık net artışla 194.4 katrilyon liraya ulaştı. 
     2002 yılı sonunda 56.8 milyar dolar, 2003 Eylül sonunda da 61.4 milyar dolar olan konsolide bütçe dış borç stoku, 2003 sonu itibariyle 63.4 milyar dolara çıktı. 
     2003'te bir önceki yıl sonuna göre konsolide bütçe dış borç stokunda meydana gelen 6.6 milyar dolarlık artışın 4.8 milyar dolarlık kısmı çapraz kur hareketinden kaynaklandı. 
     
     KAMU NET BORÇ STOKU 

     2003 yılı Eylül ayı itibariyle kamu net borç stoku nominal olarak 2002 yıl sonuna göre yüzde 8 ve 2003 yılı Haziran ayına göre yüzde 1 oranında artarak 235.5 katrilyon lira olarak gerçekleşti. 
     
     BORÇ SERVİSİ PROJEKSİYONU 

     2003 yılı sonu itibariyle, 2004 yılında yapılacak kesinleşmiş iç borç ödemeleri 134,2 katrilyon lira olarak hesaplandı. 
     2004 yılı konsolide bütçe dış borç geri ödeme projeksiyonlarına bakıldığında, kredilerden kaynaklanan ödeme tutarı 7,7 katrilyon lira 4,8 milyar dolar , tahvillerden kaynaklanan ödeme tutarı ise 9,8 katrilyon lira 6,3 milyar dolar olarak hesaplandı. 
     Bu dönemde, 10,6 katrilyon lira 6,7 milyar ABD Doları anapara ve 7 katrilyon lira 4,3 milyar dolar faiz olmak üzere toplam 17,6 katrilyon lira 11,1 milyar dolar tutarında dış borç geri ödemesi yapılması planlanıyor. 
     Konsolide bütçe dış borç servisi çerçevesinde 2005-2008 yılları arasında toplam 59,2 milyar dolar tutarında ödeme yapılacağı tahmin ediliyor. 
     
     HİBELER 

     2003 yılında Türkiye Cumhuriyeti tarafından Afganistan'ın yeniden imarına yardım amacı ile 1,9 milyon dolar hibe verildi. 
     2003 yılında 51 milyonu euro, 2 milyonu dolar ve 261 bini İslam Dinarı cinsinden olmak üzere toplam 53,2 milyon euro tutarında hibe sağlandı. 
     
     KOŞULLU YÜKÜMLÜLÜKLER 

     Hazine garantili dış borç stoku, 2003 yılı üçüncü çeyreğinde yaklaşık 5,8 milyar dolar, diğer bir ifadeyle 8 katrilyon TL seviyesinde gerçekleşti. 
     Hazine garantili borç stokunun 2002 yıl sonu ve 2003 ilk üç çeyreğindeki gelişimine bakıldığında, stokun giderek azaldığı görülüyor. 
     
     5 KURULUŞUN HAZİNE GARANTİLİ BORCU 

     Beş kuruluşun Hazine garantili borç stoku, toplam Hazine garantili borç stokunun yüzde 66'sını oluşturuyor. 
     Bu kapsamda toplam stokun yüzde 23'ünü Elektrik Üretim A.Ş EÜAŞ ve yüzde 19'unu Türk Hava Yolları'na ait borçlar oluşturuyor. 
     Savunma Sanayi Destekleme Fonu yüzde 10 ile stok içinde üçüncü en yüksek paya sahip olurken, BOTAŞ ve İhracat ve Kredi Bankası A.Ş yüzde 7'lik payla SSDF'yi takip etti. 
     Yerel yönetimlerin borç stokundaki dağılımına bakıldığında ise en büyük payı yüzde 48 ile büyükşehir belediyelerinin ve yüzde 36 ile belediye iktisadi teşebbüslerinin aldıkları görülüyor. 
     2003 yılında sadece Sınai ve Kalkınma Bankası'nın Avrupa Yatırım Bankası'ndan aldığı 200 milyon euroluk kredi için garanti sağlandı. 
     1998-2002 yılları arasında sağlanan garantili krediler içinde en büyük payı KİT'ler alıyor. 
     2004-2008 döneminde yapılacak olan toplam garantili dış kredi ödemelerinin yüzde 35'inin 1.6 milyar dolar bu yıl içinde yapılacağı öngörülüyor. 
     
     HAZİNE ALACAK STOKU 

     Dış finansman imkanlarının kullandırılması ile Hazine garantilerinin üstlenilmesi sonucu ortaya çıkan Hazine alacak stoku 2002 sonunda 36.7 katrilyon lira olarak gerçekleşti. Hazine alacak stoku 2002 sonuna göre yüzde 34 artarak 48.9 katrilyon liraya çıktı. 
     2003 yılı Eylül ayı sonu itibariyle yaklaşık 10 katrilyon lira olan vadesi geçmiş alacak stoku da yıl sonunda 11.9 katrilyon liraya çıktı. 
     2003 sonu itibariyle Hazine'nin mahalli idarelerden 6.6 katrilyon lira, bütçe dışı fonlardan 4.9 katrilyon lira vadesi geçmiş alacağı bulunuyor. 
     2003 sonu itibariyle Hazine alacakları karşılığında borçlu kurumlardan yapılan tahsilat miktarı 1.3 milyar dolar oldu. 
     
</TEXT>
</DOC>
