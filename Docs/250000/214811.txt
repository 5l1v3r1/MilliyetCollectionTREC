<DOC>
<DOCNO> 214811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sontur02.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaprakçı, sağ bacağını kaybetti 
</HEADLINE>
<TEXT>

     ANKARA Milliyet 

Konya'daki Zümrüt Apartmanı enkazından sağ olarak kurtarılan Yasemin Yaprakçı, ezilme sonucunda kan damarları beslenemeyen sağ bacağının diz üstüne kadar olan bölümünü kaybetti. 
     Gülhane Askeri Tıp Akademisi'nde GATA tedavisi sürdürülen Yaprakçı, dün sağ bacağında beklenen düzelme sağlanamadığı için yeniden cerrahi operasyona alındı. Yaprakçı'nın kan damarlarının beslenememesi sonucu kangren olan sağ bacağının, diz üstüne kadar olan bölümü kesildi. Genel sağlık durumunda iyileşme gözlemlenen Yaprakçı'nın, sıvı yetmezliği nedeniyle bozulan böbrek fonksiyonlarında da kısmi iyileşme sağlandı. Yaprakçı'nın hiperbarik oksijen tedavisine ise devam ediliyor. Öte yandan ortopedi uzmanları, Yaprakçı'nın durumunda bacağa rahatlıkla protez takılabileceğini de belirtti. 

     
</TEXT>
</DOC>
