<DOC>
<DOCNO> 242076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/23/siyaset/siy06.html </URL>
<DATE> 2004/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü YÖK Yasası yürürlüğe girmemeli 
</HEADLINE>
<TEXT>


ŞAKİR AYDIN İstanbul 


Prof. Dr. Erdal İnönü, yeni YÖK Yasası'nın yürürlüğe girmemesi gerektiğini söyledi. The Marmara Oteli'ndeki "Nasıl Bir Üniversite İstiyorsunuz" konulu konferansa katılan İnönü, toplumun güçlü olabilmesi için yeni bilgi üretmesi ve bu bilgiyi kullanması gerektiğini ifade etti. Üniversitelerde yeterli araştırma yapılmadığına dikkati çeken İnönü, araştırma yapmak için insanların özgürce düşünmesi, herhangi bir şeyden çekinmemesi gerektiğini de kaydetti. 

'İmam hatiplilerin işi kolaylaşıyor' 
Yeni YÖK Yasası'nı da eleştiren İnönü, "Bu yasayla imam hatip lisesi mezunlarının hukuk, yönetim bilimleri, siyasal bilimler konularını öğreten fakültelere girmeleri kolaylaşıyor. Üniversitelerdeki öğretim üyelerinin denetimini azaltıyor. Şimdiki YÖK üyelerinin görevini de bitiriyor. YÖK başkanının yetki ve görevlerini kısıtlayarak bu görevi daha geniş bir kurula veriyor" dedi. 


</TEXT>
</DOC>
