<DOC>
<DOCNO> 229673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/sonspo08.html </URL>
<DATE> 2004/04/08/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Hidayet 14 sayı attı, Spurs fark attı 
</HEADLINE>
<TEXT>

     ABD Profesyonel Basketbol Ligi'nde 24. hafta mücadelesine, bu sabaha karşı yapılan 9 maçla devam edildi. 
     Ortabatı Grubu'nda ikinci sırada yer alan San Antonio Spurs, kendi sahasında Pasifik Grubu'nda mücadele eden Seattle Supersonics'i 96-75 yenerken, Hidayet karşılaşmayı 14 sayıyla tamamladı. 
     Maça ilk 5'de çıkan ve 29 dakika sahada kalan Hidayet, 6 ribaunt, 3 asistle oynarken, 3 sayılık atışlarda 6'da 1, 2 sayılık atışlarda 9'da 4 isabet yakaladı. Hidayet, 3 kere denediği serbest atışları da sayıya çevirdi ve maçı 14 sayıyla tamamladı. 
     Spurs'da Tim Duncan, 21 sayı, 10 ribaunt ve 6 blokla ''double-double'' yaparak galibiyetin mimarı oldu. Tony Parker'ın 14 sayı, 4 ribaunt ve 3 asistlik, Rasho Nesteroviç'in 10 sayı, 10 ribauntluk performansları, takımlarının galip gelmesinde büyük rol oynadı. 
     Seattle Supersonics'de ise Ray Allen'ın 17 sayı, 6 ribaunt ve 3 asistlik performansı takımına galibiyeti getirmeye yetmezken, Ansu Sesay'ın 13 sayısı ve Luke Ridnour'un 12 sayısı takımlarını yenilgiden kurtaramadı. 
     Ligde 24. hafta mücadelesi yarın sabaha karşı yapılacak 3 maçla devam edecek. 
     NBA'de günün maçlarında alınan sonuçlar şöyle 
     Miami Heat-Boston Celtics 104-101. 
     Toronto Raptors-Indiana Pacers 90-94. 
     New York Knics-Chicago Bulls 96-82. 
     Memphis Grizzlies-Cleveland Cavaliers 92-74. 
     Milwaukee Bucks-Washington Wizards 116-107. 
     San Antonio Spurs-Seattle Supersonics 96-75. 
     Phoenix Suns-Denver Nuggets 96-111. 
     Portland Trail Blazers-Golden State Warriors 87-81. 
     Los Angeles Clippers-Houston Rockets 79-102. 
     
</TEXT>
</DOC>
