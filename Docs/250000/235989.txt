<DOC>
<DOCNO> 235989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sontur22.html </URL>
<DATE> 2004/04/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Nusaybin'de akrep paniği .. 
</HEADLINE>
<TEXT>

     Mardin'in Nusaybin İlçesi'nde vatandaşların akrep sokmalarına karşı dikkatli olmaları istendi. 
     Nusaybin Devlet Hastanesi Baştabibi Opr. Dr. Hayri Kocabaş, AA muhabirine yaptığı açıklamada, son 15 gün içinde akrep sokması nedeniyle 12 kişinin hastaneye başvurduğunu söyledi. 
     Hastaneye gelen hastaların tamamının tedavilerinin yapıldığını belirten Kocabaş, ''Sıcakların artmasıyla akrep sokmalarında da artış gözlenmeye başlandı'' dedi. 
     Kocabaş, vatandaşların akrep sokmalarına karşı kendilerini korumaları için geceleri çıplak ayakla dolaşmamalarını önerdi. Kocabaş, akrep sokması durumunda önce, temas bölgesinin buzla ovulmasını ve en yakın sağlık kuruluşuna başvurulmasını istedi. 
     
</TEXT>
</DOC>
