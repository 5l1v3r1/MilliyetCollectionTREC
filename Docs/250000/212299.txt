<DOC>
<DOCNO> 212299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/guncel/gun04.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıdan 'YÖK' eylemine rekor fatura 
</HEADLINE>
<TEXT>
   İfade vermeden yargılanacaklar 
   Kızılay'daki YÖK eylemine katılan 96 kişi hakkında Ankara Basın Savcısı, 8'er yıla kadar hapis cezası istemiyle dava açtı 
      TÜRKER KARAPINAR Ankara 
   
   Ankara Basın Savcısı Hamza Uçar, 6 Kasım 2003'te gerçekleşen olaylı YÖK protestosuna katılan 67'si üniversite öğrencisi 96 kişi hakkında ifadelerini bile almadan Toplantı ve Gösteri Yürüyüşleri Yasası'na muhalefet suçundan 8'er yıla kadar hapis cezası istemiyle dava açtı. Öğrenciler hakkında yakalama emri çıkarılırken şimdiye dek gözaltına alınan 16 öğrenciden biri tutuklandı. Ankara 20. Asliye Ceza Mahkemesi'ne açılan ve ilk duruşması 23 Şubat'ta yapılacak davanın iddianamesinde, olay tarihinde çeşitli illerden gelen öğrenci gruplarının Cebeci kampusünde toplanarak Kızılay'a doğru yürüyüşe geçtikleri belirtildi. Oturma eylemi yapan bir grup öğrencinin, "dağılın" ikazının ardından ellerindeki taş ve pankart sopalarıyla saldırmaları sonucu 27 polisin yaralandığı kaydedildi. 
   
   Emniyet bildirdi 
   Uçar, 2911 sayılı yasanın "izinsiz yürüyüş" ve "polise mukavemet" suçlarını düzenleyen 32 1 ve 3. maddesinden yürüttüğü soruşturma kapsamında, emniyetin isimlerini bildirdiği 67 öğrenci hakkında yakalama kararı çıkarttı. Uçar, olayın ardından gözaltına alınan ve savcılığa çıkarılan 16 öğrencinin ifadesini alarak, tutuklanmaları istemiyle yedek h kimliğe sevk etti. Öğrenciler tutuksuz yargılanmaları istemiyle serbest bırakıldı. 
   
   
   
</TEXT>
</DOC>
