<DOC>
<DOCNO> 200130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/06/siyaset/siy01.html </URL>
<DATE> 2003/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite önünde türbanlı eylem 
</HEADLINE>
<TEXT>

      DİNÇER ŞEREF İstanbul 

   
   İstanbul Üniversitesi İÜ ana giriş kapısı önünde dün toplanan Özgür - Der üyesi bir grup türbanlı, YÖK Başkanı Prof. Dr. Kemal Gürüz'ün görev süresinin dolması nedeniyle bir basın açıklaması yaptı. Ellerinde, "12 Eylül artığı YÖK'e hayır" yazılı dövizler taşıyan grup, YÖK'ün kaldırılması gerektiğini, aksi takdirde sorunların artacağını savundular. Grupta bulunan ve İÜ'den atılan türbanlı iki öğrenci, yasağın devam ettiğini göstermek için içeri girmeye çalıştı. Ancak, görevliler demir kapıları kapatınca, girişim sonuçsuz kaldı. Sosyoloji bölümünden 1997'de mezun olduktan sonra yüksek lisans sınavını kazanmasına rağmen, kaydı yapılmayan Gülsüm Peker ve Sanat Tarihi son sınıf öğrencisiyken 1998'de kaydı yenilenmeyen Zehra Ergül kapının kapanması üzerine geri çekildi. "YÖK kaldırılır. Üniversiteler daha demokratik bir yapıya kavuşur" diyen grup, olaysız şekilde dağıldı. 
   
   
   
   
   
</TEXT>
</DOC>
