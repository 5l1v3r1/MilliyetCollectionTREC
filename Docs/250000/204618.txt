<DOC>
<DOCNO> 204618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/26/son/sonspo06.html </URL>
<DATE> 2003/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de gollere "lejyoner" damgası... 
</HEADLINE>
<TEXT>

     Birinci Süper Futbol Ligi'nde 2003-2004 sezonunun ilk yarısında filelere giden toplam 446 golden 151'ine yabancı futbolcular imza attı. 
     Türkiye'de futbol yaşantılarını sürdüren ''lejyonerler'', Birinci Süper Futbol Ligi'nin ilk 17 maçlık bölümündeki gollerin yüzde 33.85'ini kaydettiler. 
     Bu arada yabancı oyuncuların attığı toplam 151 gol, 52 ayrı futbolcu arasında dağıldı. 
     
     İSTANBULSPOR'U YABANCILAR TAŞIDI 
     Ligin ilk yarısında yabancı oyuncuları en çok gol atan takım İstanbulspor oldu. 
     Sarı-siyahlıların toplam 27 golünden 22'sini yüzde 81.48 yabancıları kaydetti. 
     
     KONYASPOR'UN ''SİFTAHI'' YOK 
     Ligin ilk yarısında yabancı oyuncuları hiç gol atamayan tek takım Konyaspor oldu. 
     Yeşil-beyazlı takımda forma giyen yabancı oyuncular, 17 maçlık ilk bölümde gol atma başarısını gösteremedi. 
     
     EN GOLCÜSÜ VAN HOOİJDONK 
     Ligde geride kalan 17 maçlık ilk yarıda, yabancı oyuncular içinde en fazla golü Fenerbahçe'den Pierre van Hooijdonk attı. 
     Hollandalı futbolcu, sarı-lacivertli forma altında 13 gole ulaşırken, aynı zamanda ''Gol Krallığı'' yarışmasında da ilk sırada yer aldı. 
     Yabancılar arasında Van Hooijdonk'u 10 golle Beşiktaş'ın Mısırlı oyuncusu Ahmed Hassan Kamel, 9'ar golle Gaziantepspor'un Bulgar golcüsü Zdravko Ivanov Lazarov ile Gençlerbirliği'nin Gineli oyuncusu Souleymane Youla izledi. 
     
</TEXT>
</DOC>
