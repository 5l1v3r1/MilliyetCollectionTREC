<DOC>
<DOCNO> 249482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/son/sontur22.html </URL>
<DATE> 2004/06/20/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Engellilere merdiven engeli... 
</HEADLINE>
<TEXT>

     Yalova'da, engelliler, kendileri için sahnelenen tiyatro oyununu izlemek için gittikleri salonda, merdiven engeliyle karşılaştı. 
     Aziz Nesin'in yazdığı ''Hadi Öldürsene Canikom'' adlı tiyatro oyunu, Yalova Belediyesi'nin desteklediği Tiyatro l Grubu tarafından engelliler için sahnelendi. 
     Uğur Mumcu Tiyatro Salonu'ndaki oyunu izlemeye gelen engelliler, salona giriş ve çıkışta iki ayrı merdiveni aşmak zorunda kaldı. Engellilerin yardımına aileleri ve arkadaşları koştu. 
     Türkiye Sakatlar Derneği Yalova Şubesi Başkanı Alpaslan Erkoç, böyle durumların yaşanmasına çok üzüldüğünü belirterek, ''Biz 21. yüzyılda yaşıyoruz. Ama hala sakatlarımıza ait bir tiyatromuz yok. Buraya gelirken bin bir zorluk çekiyoruz. Artık, engellilere ait tiyatro olmasını istiyoruz'' dedi. 
     
</TEXT>
</DOC>
