<DOC>
<DOCNO> 208435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/14/astro/index.html </URL>
<DATE> 2004/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Orijinal düşünceler 
</HEADLINE>
<TEXT>

   
   
   Gökyüzünde başarı getiren etkiler var. Özellikle ortaklaşa konular, orijinal düşünceler bir arada değerlendirilmeli. Hızlı hareket edebileceğimiz gündeyiz. Akşam daha sabırlı olmalıyız. Koç'lar yakın ilişkilerine özenli yaklaşmak zorunda. Özellikle akşam tartışmalardan kaçınmak gerekiyor. Yeni fikirlere açık durmaları onlara şans getirecek. Boğa'lar iş hayatında verimli olabileceği bir günde. Başkalarından alacakları önerileri somut hale getirebilirler. İkizler bugün de rahat durumda. Yaratıcı alanda başarılı olabilir, başkalarının takdirini kazanmak zor olmayacak. Yengeç'ler çabuk davranmak durumunda. Akşam duygularına hakim olmaları faydalı olacak. Ev hayatında aşırı duygusal davranabilir. Aslan'lar iş ve sosyal alanda kolay ilerleyebilecekleri ve tatmin olabilecekleri bir gündeler. Yakın çevrelerindeki değişikliklerden yararlanmaya bakmalılar. Başak'lar maddi alanda yeni girişimlerde bulunabilirler ama akşam aceleci kararlardan kaçınmalılar. Ortaklaşa alınacak kararlar yüzünden zarara uğramamaya bakmalılar. 
   Terazi'ler sosyal alanda başarılara açıklar. Burçlarından geçen Ay onları dikkat çekici kılıyor. Olayları istedikleri yönde değiştirebilecek şansa sahipler. Akrep'ler geçmişe ait konularla ilgilenmek zorunda kalabilirler. Aşırı hassaslık yüzünden yeteri kadar objektif davranamayabilirler. Bu durum akşam daha dikkat çekici olabilir. Yay'lar yeni girişimler için başkalarından destek bulmakta zorlanmayacaklar. Bu arada maddi alanda da kazançlı çıkabilirler. Oğlak'lar dikkatli olmaları gereken bir gündeler. Attıkları adımların yeni sonuçlar geldikçe bazı kararlarını gözden geçirmeleri söz konusu olabilir. Kova'nın keyfi yerinde. Yabancılarla ilgili konular, zihinsel faaliyetler onlara yeni ilhamlar verebilir. Duygusal alanda huzurlu olabilecekleri gündeler. Balık'lar ortaklaşa alanda hareketli bir günde. Yakın çevrelerinde olan bitene dikkat etmeleri gerekiyor. Akşam aceleci davranmak bazı kayıplara neden olabilir. 
   
   
</TEXT>
</DOC>
