<DOC>
<DOCNO> 223774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/19/son/soneko48.html </URL>
<DATE> 2004/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri haftalık bazda yüzde 3.41 oranında değer kazandı 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 3.41 oranında değer kazandı. 
     İstanbul Menkul Kıymetler Borsası İMKB Bileşik Endeksi, hafta boyunca 659.36 puan artarak 19,364.41 puandan 20,023.77 puana yükseldi. 
     Geçen hafta altında ve dolar dışındaki döviz türlerinde artışlar yaşandı. 24 ayar külçe altının gram satış fiyatı yüzde 2.94, Cumhuriyet altınının satış fiyatı da yüzde 2.60 oranında yükseldi. Önceki Cuma günü 17 milyon lira olan 24 ayar külçe altının gram satış fiyatı 17 milyon 500 bin liraya, 115 milyon 500 bin lira olan Cumhuriyet altınının satış fiyatı da 118 milyon 500 bin liraya çıktı. 
     Dövizde ABD Doları önceki hafta sonuna göre Türk Lirası karşısında yüzde 0.15 oranında gerilerken, Euro yüzde 0.56 oranında değer kazandı. 
     Bugün kapanışta Amerikan Doları'nın satış fiyatı 1 milyon 320 bin lira, Euro'nun satış fiyatı da 1 milyon 629 bin lira oldu. 
     Yatırım fonlarına katılma belgeleri de ortalama yüzde 0.33 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.37 ile yüzde 0.47 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.41 ve 1 aylık mevduatta yüzde 0.37 oldu. 
     Önceki hafta sonunda ortalama faizleri yüzde 24'ün üstünde olan haftalık reponun net getirisi de yüzde 0.36 olarak gerçekleşti. 
     
</TEXT>
</DOC>
