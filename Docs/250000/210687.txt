<DOC>
<DOCNO> 210687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/23/son/sonspo18.html </URL>
<DATE> 2004/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Stojakovic, potayı salladı 37 sayı... 
</HEADLINE>
<TEXT>

     ABD Profesyonel Basketbol Ligi'nde NBA 13. hafta mücadelesine, bu sabaha karşı yapılan 3 maçla devam edildi. 
     Pasifik Grubu lideri Sacramento Kings'in, Merkez Grubu altıncısı Cleveland Cavaliers'ı deplasmanda 95-89 yendiği maçta, Kingsli Sırp forvet Predrag Stojakoviç, rakip potaya gönderdiği 37 sayıyla günün en skorer ismi oldu. 10 ribaunt ve 1 asistlik oyun çıkaran Stajokaviç'i, 13 sayı, 9 ribaunt ve 9 asistle yurttaşı Vlade Divaç izledi. 
     Cleveland'da ise Dajuan Wagner, 20 sayı ve 2 ribauntla takımının en skorer oyuncusu olurken, Eric Williams'ın 18 sayı, 3 ribaunt ve 2 asistlik performansı da takımını yenilgiden kurtaramadı. 
     Ortabatı Grubu üçüncüsü Dallas Mavericks, Pasifik Grubu ikincisi Los Angeles Lakers'ı sahasında 106-87 yendi. 
     Dallas'da Michael Finley 31 sayı, 7 ribaunt ve 4 asistle maçın en skorer, günün de ikinci en skorer oyuncusu oldu. Antawn Jamison 26 sayı ve 9 ribaunt, Antoine Walker da 23 sayı, 9 ribaunt ve 7 asistle galibiyete büyük katkıda bulundu. 
     Diğer maçta da Seattle Supersonics, sahasında Golden State Warriors'a 103-87'lik üstünlük sağladı . 
     Lige, yarın sabaha karşı yapılacak 12 maçla devam edilecek. 
     
</TEXT>
</DOC>
