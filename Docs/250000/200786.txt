<DOC>
<DOCNO> 200786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/yasam/yas06.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük ikramiye 'geliyorum' dedi 
</HEADLINE>
<TEXT>

   15 gün önce at yarışlarından 7.5 milyar kazanan talihli, Sayısal Loto'dan da 847 milyar lira kazandı. Sırada yılbaşı piyangosu var 
      OSMAN ÇETİN Samsun DHA 
   
   Şans, Sayısal Loto'da bu hafta 6 bilen tek talihli Cevri Saat'in 47 kapısını 15 gün içerisinde iki kere çaldı. 
   Havza ilçesindeki bir benzin istasyonunda çalışan Saat, 847 milyar liralık büyük ikramiyeden 15 gün önce de at yarışından 7.5 milyar lira kazandığını söyledi. 
   Boyalıca Mahallesi Sakarya Sokak'ta oturan iki çocuk babası Saat, yıllardır şans oyunları oynuyordu. Sayısal Loto'dan ikramiye kazanacağını hiç düşünmediğini kaydeden Saat, şunları söyledi 
   
   Yılbaşını bekliyor 
   "Ne söyleyebilirim ki, çok mutluyum. Yine oynamaya devam edeceğim. Yılbaşında da Milli Piyango bileti alacağım. Paramı iyi değerlendirip çocuklarıma güzel bir gelecek hazırlamak istiyorum." 
   Saat'le aynı ismi taşıyan baba Cevri Saat ise şöyle konuştu "Daha önce küçük paralar kazanmıştı. Ancak hiç böyle bir büyük ikramiye sahibi olmamıştı. Oğlum adına çok mutluyum. Şimdi hayatını garanti altına aldı. Akıllı hareket edip, torunlarımın geleceğini garanti altına almak istiyoruz." 
   
   
</TEXT>
</DOC>
