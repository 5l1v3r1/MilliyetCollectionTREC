<DOC>
<DOCNO> 239357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/soneko39.html </URL>
<DATE> 2004/05/12/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Maliye Bakanı Unakıtan Dalgarı kurdan asla vazgeçmeyeceğiz 
</HEADLINE>
<TEXT>

     Maliye Bakanı Kemal Unakıtan, dalgalı kur sisteminden asla vazgeçilmeyeceğini belirterek, ''Bu ekonominin aynı zamanda bir sigortasıdır'' dedi. 
     Unakıtan, OECD Bakanlar Konseyi Toplantısı'na katılmak üzere Fransa'ya gitti. 
     Paris'e hareketinden önce Atatürk Havalimanı'nda gazetecilerin soruların cevaplayan Unakıtan, ''Başbakan Erdoğan'ın IMF ile yeniden yola devam için yeni bir format düşünebiliriz'' şeklindeki açıklamalarının hatırlatılması üzerine, bu yılın ortaların IMF ile Türkiye olarak oturup, konuşulacağını söyledi. 
     Nasıl bir formatla devam edileceğinin bu konuşmanın neticesinde varılacak anlaşmaya göre belirleneceğini kaydeden Unakıtan, ''Bunda çok merak edilecek bir husus yok'' dedi. 
     Unakıtan, şöyle konuştu 
     ''Esas olan husus şudur ki Türkiye'nin bu ekonomik istikrar politikasına devam etmesi, sürdürülebilir büyümeye devam etmesi ve mali disipline riayet etmesidir. En önemli husus budur. Bu husus olduktan sonra gerisinden korkmamak lazım.'' ''Faiz dışı fazlada yıl sonu hedefleri tutturulabilinecek mi '' şeklindeki bir soruya da Unakıtan, ''Bizim düşüncemiz, bizim hedefimiz hedefleri yakalamak. Hedeflerin çok üzerine çıkmak veya altında kalmak gibi bir şey söz konusu değil. Onları düşünmüyoruz'' yanıtını verdi. 
     Unakıtan, ''Enflasyonda da olsun diğer büyüme hedefinde de olsun faiz dışı fazlada olsun asıl olan hedefleri yakalamaktır. Çıtayı çok yükseklere tutarak erişemeyeceğimiz hedeflere gitmek istemiyoruz. Onlarla hareket etmek istemiyoruz'' diye konuştu. 
     Bakan Unakıtan, bütün meselelenin istikrarlı, sürdürülebilir, devamlılık esasına dayalı bir ekonomik büyümeyi sürdürmek ve faiz dışı fazlaya riayet etmek olduğunu söyledi. 
     Bir gazecinin ''Petrol fiyatlarındaki artışa paralel olarak ÖTV'de ayarlama olacak mı '' şeklindeki sorusuna da Bakan Unakıtan, ''Hükümet olarak gerekli önlemleri her zaman alırız. Asıl olan ekonomik istikrardır ve mali disipline riayettir. Mali disipline riayet neyi gerektiriyorsa o önlemi derhal alırız'' karşılığını verdi. 
     Dövizdeki yükselişe ilişkin bir soru üzerine de Unakıtan, şöyle konuştu 
     ''Biz hükümet olarak takip ettiğimiz dalgalı kur sistemidir. Dalgalı kur sisteminden de asla vazgeçmeyeceğiz. Çünkü bu ekonominin aynı zamanda bir sigortasıdır. Döviz her zaman yükselebilir, düşebilir. Bu geldiğimiz günden beri olağan şeylerdir. Bunlarla çok fazla telaşa kapılmanın alemi yok. Yalnız döviz alan veya satanlar kendi hesaplarını iyi yapmak mecburiyetindedirler.'' ''Tüpraş'ta erken ödeme olabilir mi'' şeklindeki bir soruya da Unakıtan, ''Bu konuda çalışmalar sürüyor. Özelleştirme İdaresi Başkanlığı ve alıcılar tarafından çalışmalar devam ediyor. Şu anda kesinleşmiş durum yoktur'' yanıtını verdi. 
     ''Yıl sonunda ne kadar bir özelleştirme hedefleniyor'' şeklindeki soruya da Unakıtan, ''Bu konuda hedef varmek istemiyoruz. Yapabileceğimiz azami özelleştirmeyi yapmak hedefimizdir'' dedi. 
     
</TEXT>
</DOC>
