<DOC>
<DOCNO> 245666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/ekonomi/aeko.html </URL>
<DATE> 2004/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yargı 2 x 2 4'le yürümez' 
</HEADLINE>
<TEXT>


Başbakan Erdoğan Tüpraş ihalesine ilişkin yargı kararları için 'Şöyle ile böylenin mücadelesi var. Biz ise bu işi süratle nasıl aşarızın mücadelesini veriyoruz' dedi 

EKONOMİ SERVİSİ 

Başbakan Recep Tayyip Erdoğan, Tüpraş ihalesine ilişkin yargı kararlarını değerlendirirken, "Hukuk veya yargı iki kere iki dört anlayışıyla yürümüyor ve yürüyemez" dedi. 
İstanbul Sanayi Odası İSO tarafından düzenlenen 'İstanbul Sanayi Forumu' toplantısında konuşan Erdoğan, yargı kararı ile özelleştirilmesi durdurulan Telekom örneğine de değinerek şöyle konuştu "Yanılmıyorsam 26 milyar dolar gibi bir dış borç vardı ve Telekom için 20 - 30 milyar dolar arasında fiyat tartışılıyordu. Telekom o gün satılabilseydi Türkiye'nin dışborcu ödenmiş olacaktı. Ne oldu Bir kişinin bu işe itirazı ve bu itirazın karşılığında da bunun alıcı bulması, o çevreler tarafından ne yazık ki bizi bugünlere getirdi. Bunun bedelini kim ödüyor Bütün Türkiye ödüyor." 
Erdoğan, şöyle devam etti "İşte şimdi bizim başımızda Tüpraş olayı... Biz mücadeleden yılmayacağız o ayrı mesele. Ama ortada bir gerçek var. Hukuk veya yargı iki kere iki dört anlayışıyla yürümüyor ve yürüyemez. Ama görüldüğü gibi bakıyorsunuz ki bir sistemin içerisinde bir bölüm bir işe şöyle derken bir başka bölüm de böyle diyor. Yani şöyle ile böylenin mücadelesi var. Öbür tarafta yürütme çok daha farklı bir noktada süratle Biz bu işi nasıl aşarız bunun mücadelesini sürdürüyor." 

'Bürokrasi savaş açtı' 
Türkiye'de yaşanan sorunların tamamının kökeninde yönetim sorunu bulunduğunu belirten Erdoğan, şöyle konuştu "Anlayış olarak, felsefe olarak bürokratik oligarşi adeta siyasetle veya siyasetin yönetim anlayışıyla çok ciddi bir savaş vermektedir ve bu savaş devam etmektedir. Konulan bir direnç vardır ortada. Birçok şeyleri aşalım derken oradaki o direnç, ne yazık ki bizim özel sektörümüzdeki o yapıyı da devamlı dumura uğratmakta ve adeta işleri içinden çıkılamaz hale getirmektedir." 
Tüpraş ihalesindeki yargı süreci şöyle Zorlu - Efremov girişiminin 1.3 milyar dolar teklifi verdiği Tüpraş ihalesi için Petrol - İş'in açtığı davada Ankara 10. İdare Mahkemesi yürütmeyi durdurma kararı verdi. Özelleştirme İdaresi'nin ÖİB itirazı üzerine Ankara Bölge İdare Mahkemesi durdurmayı kaldırdı. Ancak, Maliye Bakanı'nın "Satış sözleşmesini bu hafta içinde imzalayabiliriz" demesinden bir gün sonra Ankara 10. İdare Mahkemesi bu kez ihalenin iptali kararı aldı. ÖİB bu kararı temyiz etti. Dava Danıştay'da görülecek. 

'Kaptan değil, turnikelerdeki çalışanlar suçlu' Başbakan Erdoğan, enflasyonun tek haneye inmesiyle ilgili olarak, "Her vatansever insanımız gibi ben de gerçekten bir heyecanın içine giriyorum" dedi. Erdoğan, işadamlarının kayıtdışı için, "Geminin kaptanı sizsiniz ama resmi bilet fiyatı çok pahalı, kaçak yolcular da aynı kumanyadan yiyor" eleştirisini de şöyle yanıtladı 
"O kaptanın değil, turnikede çalışanların suçu. Biz kaptan olarak görevimizi yapıyoruz da turnikedekileri de, filan da şöyle bir halledelim... İşte o bürokratik oligarşidir" dedi. Sanayicilere, "Bu ülkeyi müreffeh geleceğine taşıyacaklar sizlersiniz" diye seslenen Erdoğan, "Felaket kumkumalarının hızımızı kesmesine izin vermeyelim" dedi. Erdoğan Şubat 2005'ten sonra IMF'yle ilişkilerin nasıl sürdürüleceğine ilişkin olarak "IMF'nin 29 kurucu ortağından biriyiz. IMF'nin dışında kalma lüksünüz yok" dedi. 
Türkiye'de yapılan büyük organizasyonlara da dikkat çeken Erdoğan, Dünya Gazeteler Birliği WAN toplantısının başarıyla yapıldığını, Eurovision'un aynı şekilde noktalandığını, NATO Zirvesi'nin ay sonunda yapılacağını anlattı. 


</TEXT>
</DOC>
