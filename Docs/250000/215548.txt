<DOC>
<DOCNO> 215548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/16/son/sontur27.html </URL>
<DATE> 2004/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakış Türkiye'de yaşamı durdurdu, 4 bin köy yolu kapalı 
</HEADLINE>
<TEXT>

     Yurtta etkili olan soğuk hava ve kar yağışı yaşamı olumsuz etkilemeye devam ediyor. Yurt genelinde, halen 4bin 816 köy yolu ulaşıma kapalı bulunurken, enerji nakil hatlarında meydana gelen arızlar nedeniyle de 257 yerleşim birimine elektrik verilemiyor. 
     Doğu Anadolu Bölgesi'nde yoğun kar yağışı nedeniyle bin 580 köy yolu ulaşıma kapandı. Köy Hizmetleri Bölge Müdürlüğü yetkilileri, Erzincan'da 191, Erzurum'da 486, Ağrı'da 455, Ardahan'da 68, Kars'ta 76, Muş'ta 290 ve Iğdır'da 14 köy yolunun ulaşıma kapalı olduğunu bildirdiler. 
     Karayolları 12. Bölge Müdürlüğü yetkilileri de Oltu-Akşar- Gaziler, Tekman-Gökoğlan, Erzurum-Çat-Karlıova, Karayazı-Göksu, Aşkale-Çiftlik, Karayazı-Elmalıdere yollarının kar ve tipi nedeniyle ulaşıma kapalı olduğunu kaydettiler. 
     Cuma gününden bu yana kapalı olan Ardahan-Şavşat karayolunun bu sabah itibariyle ulaşıma açıldığı öğrenildi. 
     Erzurum Büyükşehir Belediyesi Su ve Kanalizasyon İdaresi ESKİ Genel Müdürlüğü yetkilileri, dün gece yaşanan aşırı soğuk nedeniyle kent merkezinde 300 evin su sayacının donduğunu belirttiler. 
     Meteoroloji Bölge Müdürlüğü yetkilileri ise yoğun kar yağışının buhafta da aralıklarla devam edeceğini, gece hava sıcaklıklarının Erzurum'da -22, Ağrı'da -15, Ardahan'da -14, Kars'ta -16 olarak ölçüldüğünü kaydettiler. 
     Erzurum kent merkezinde kar kalınlığı 30 santimetre, Palandöken Kayak Merkezi'nde ise 2 metreye aştı. 
     
     ADANA 
     Adana'nın ilçelerinden Aladağ'da 8, Feke'de 15, Saimbeyli'de 16, Tufanbeyli'de 15, Kozan'da 11 ve Pozantı'da 1 olmak üzere toplam 66 köy yolu ulaşıma kapalı bulunuyor. 
     Meteoroloji Bölge Müdürlüğü yetkilileri, kuzeyden gelen soğuk havanın etkisiyle kent merkezinde de kar yağışının görüldüğünü, ancak öğle saatlerinden sonra yerini yağmura bırakacağını açıkladılar. 
     Aladağ, Tufanbeyli, Saimbeyli başta olmak üzere yüksek kesimlerde kar yağışının devam edeceğini belirten yetkililer, yarından itibaren hava sıcaklığının artacağını ve yağmur beklendiğini bildirdiler. 
     TEDAŞ Adana Müessese Müdürlüğü yetkilileri, Aladağ'da 7 köy, 1 mahalle, Feke'de 5 köy, Saimbeyli'de 5 köy, 3 mahalle, Tufanbeyli'de 14 köy, 3 mahalle ve Bozgüney Beldesi'nde elektriklerin kesik olduğunuifade ettiler. 
     
     ESKİŞEHİR BİLECİK 
     Eskişehir ve ilçelerinde kapanan 110 köy yolu, Köy Hizmetleri ekiplerinin aralıksız çalışmaları sonucu ulaşıma açıldı. Karayolları ve belediye ekipleri buzlanma tehlikesine karşı ana arterler ve şehirlerarası yollarda tuzlama çalışmalarına devam ediyor. 
     Bilecik'te ise Karayolları, Köy Hizmetleri ve Belediye ekipleri kapalı 132 köy yolunun ulaşıma açılması için çalışmalarını sürdürüyor. 
     
     KOCAELİ 
     Kocaeli'nde 3 gün önce yolu ulaşıma kapanan 246 köyden 155'i açıldı. 
     Kocaeli merkeze bağlı 21, ilçelerinden Derince'de 3, Gölcük'te 4, Kandıra'da , Karamürsel'de 4, Gebze'de 4 ve Körfez'de 2 köy yolunu açma çalışmaları, 25 ekiple devam ediyor. 
     Bu arada, Körfez Elektrik Dağıtım AŞ'den alınan bilgiye göre, enerji nakil hatlarındaki arıza yüzünden İzmit'te 20, Gebze'de 5 ve Gölcük'te 3 köye elektrik verilemiyor. 
     
     SAKARYA 
     Sakarya'da kapanan 242 köy yolundan 126'sı ulaşıma açıldı. Merkez 20, Akyazı 9 Hendek 32, Geyve 34, Karasu 2 Kaynarca 5, Pamukova 4, Sapanca 3 ve Taraklı İlçesi'nde 7 olmak üzere toplam 116 köy yolunu açma çalışmaları devam ediyor. 18 köye elektrik verilemiyor. 
     
     MERSİN HATAY 
     Mersin'in ilçelerinden Bozyazı'da 4, Erdemli'de 2, Silifke'de ise 4 köy yolu ulaşıma kapandı. 
     Hatay'da şehir merkezine bu yıl ikinci defa kar yağdı. Yayladağı ve Altınözü yollarında ulaşım tek şerit üzerinden sağlanıyor. 
     Antakya-İskenderun karayolunun ise trafiğe açık tutulması için aralıksız çalışılıyor. 
     
     NİĞDE KIRŞEHİR NEVŞEHİR 
     Niğde'de dün başlayan ve devam eden kar yağışı nedeniyle kent merkezinde kar kalınlığı 25 santimetreye, yüksek kesimlerde de 60-70 santimetreye ulaştı. 
     Niğde merkez ilçe ile Bor, Çamardı, Çiftlik ve Altunhisar ilçelerine bağlı 25 köy yolu ulaşıma kapandı. 
     Kırşehir ve Nevşehir kent merkezlerinde kar kalınlıklarının 10, yüksek kesimlerde de 15-20 santimetreye ulaştı. 
     
     ÇORUM 
     Çorum'da yoğun kar yağışı nedeniyle ulaşıma kapanan 600 köy yolundan 200'ü açıldı. 
     Köy Hizmetleri İl Müdürü Ünal Demiray, 12 karla mücadele ekibinin 20 greyder, 2 kar bıçaklı kamyon ve 1 kar makinesiyle yaptığı çalışmalar sonucu, ulaşıma kapalı 200 köy yolunun açıldığını belirtti. 
     Demiray, Kargı, İskilip ve Bayat ilçelerine bağlı 400 köy yolunun ise halen ulaşıma kapalı olduğunu kaydetti. 
     
     YOZGAT 
     Yozgat'ın Akdağmadeni, Çayıralan ve Sarıkaya ilçelerinde devam eden kar yağışı nedeniyle 250 köy yolunda ulaşım sağlanamıyor. 
     Köy Hizmetlerine bağlı 5 ekip, kapalı köy yollarını ulaşıma açmak için çalışmalarını sürdürüyor. 
     
     BURDUR 
     Burdur Valisi Can Direkçi, Burdur ve ilçelerinde 40 köy yolunun ulaşıma kapalı olduğunu açıkladı. 
     Köy Hizmetleri Müdürlüğü'ne bağlı 9 ekip, kapanan köy yollarının açılması için çalışmalarını sürdürüyor. 
     Manavgat-Konya, Antalya-Burdur karayolunun Dağbeli mevkiinden sonra Bucak istikametinde, sürücüler araçlarına zincir takmaları konusunda uyarılıyor. 
     
     ELAZIĞ 
     Elazığ'da 496 köy yolundan, 286'sı ulaşıma kapalı bulunuyor. 
     Köy Hizmetleri yetkilileri, ulaşıma kapanan köy yollarının açılması için 7 kar makinası, 19 greyder, 14 dozer ve 9 kamyonla çalışmaların devam ettiğini belirttiler. 
     Karayolları 8. Bölge Müdürlüğü yetkilileri, dün yoğun kar yağışı ve tipi nedeniyle ulaşıma kapanan Karakoçan-Kığı, Adaklı, Yedisu ve Yayladere yollarının henüz açılmadığını bildirdiler. 
     
     BOLU 
     Bolu'da dün akşam başlayan etkili kar yağışı nedeniyle Mudurnu ve Seben İlçeleri'nde ulaşım güçlükle sağlanıyor. Seben ilçesine bağlı Kızık Köyü telefon santrali, kar yağışı sonrasında arızalandı. 
     Ulaşıma kapanan 490 köy yolundan 200'ü 4 gündür ulaşıma açılamazken 12 yerleşim birimine de elektrik verilemiyor. 
     Bu arada, Mudurnu İlçesi'nde binlerce tavuk aralıksız devam eden kar yağışı yüzünden aç kaldı. Tavuk üreticileri, karın yolları kapaması nedeniyle traktörler yardımıyla tavuklara yem götürmeye çalışıyorlar. 
     
     ZONGULDAK 
     Zonguldak, Bartın ve Karabük'te kar yağışından dolayı 580 köy yoluulaşıma kapalı. 
     Zonguldak'ın merkez ve ilçelerinden Ereğli, Gökçebey, Alaplı, Devrek ve Çaycuma'da 270, Bartın'ın merkez ve ilçelerden Ulus, Kurucaşile ve Amasra'nın 130, Karabük'ün Eflani, Yenice, Safranbolu, Eskipazar ve Ovacık İlçesi'nde de 180 olmak üzere toplam 580 köy yolu ulaşıma kapalı. 
     Köy Hizmetleri İl Müdürlüğü yetkilileri, kar yağışının etkili olduğundan daha önce açılan yolların tekrar kapandığını, yoğun tipidendolayı ekiplerin çalışmalarında aksamalar yaşandığını kaydettiler. 
     Karaelmas Elektrik Dağıtım A.Ş Genel Müdürü Salih Osmanca, enerji nakil hatlarındaki arızalardan dolayı Zonguldak'ta merkeze bağlı 56 köy ve 4 belde, Ereğli İlçesi'nde 73 köy ve 4 belde, Bartın il genelinde 34 köy ile Karabük'te merkeze bağlı 1 köye elektrik verilemediğini belirtti. 
     
     GAZİANTEP 
     Kar yağışı nedeniyle Gaziantep'te 80, Kahramanmaraş'ta 215 ve Adıyaman'da 68 köyün yolu ulaşıma kapandı. 
     Bu illerdeki tüm devlet ve il yollarının ulaşıma açık olduğunu belirten yetkililer, kapalı köy yollarının hizmete açılması için çalışmalara devam ediğini bildirdiler. 
     
     AFYON 
     Yoğun kar yağışı nedeniyle, Afyon'da 105 köy yolu ulaşıma kapandı.Kapanan köy yolları, Köy Hizmetleri Müdürlüğü'nce oluşturulan 12 ekiple, açılmaya çalışılıyor. 
     
     BURSA 
     Karayolları 14. Bölge Müdürlüğü yetkilileri, İnegöl-Domaniç, Gölpazarı-Taraklı karayolunun halen ulaşıma kapalı bulunduğunu, çalışmaların devam ettiğini açıkladılar. 
     Köy Hizmetleri yetkilileri, Bursa'da 205, Balıkesir'de 257 ve Kütahya'da 223 köy yolunun ulaşıma kapalı olduğunu ifade ettiler. 
     
</TEXT>
</DOC>
