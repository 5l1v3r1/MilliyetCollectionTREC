<DOC>
<DOCNO> 217118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/23/son/sondun13.html </URL>
<DATE> 2004/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs müzakarelerine yarın devam edilecek 
</HEADLINE>
<TEXT>

     Kıbrıs sorununa Annan planı temelinde 1 Mayıs'a kadar çözüm bulunmasını amaçlayan müzakerelere yarın devam edilecek. 
     Rumların ''Temiz Pazartesi'' yortusu nedeniyle bugün yapılmayan görüşmeler, yarın saat 09.30'da Lefkoşa'daki ara bölgede, Uluslararası Havaalanı yakınlarında bulunan Konferans Merkezi'nde başlayacak. 
     KKTC Cumhurbaşkanı Rauf Denktaş ve Rum yönetimi lideri Tasos Papadopulos başkanlığındaki Türk ve Rum heyetlerinin görüşmelerine BM Genel Sekreteri Kofi Annan adına Kıbrıs Özel Temsilcisi Alvaro de Soto katılıyor. 
     De Soto gözetiminde 19 Şubat Perşembe günü başlayan ve hafta sonu hariç her gün yapılması programlanan müzakerelerin ilk 2 günü teknik düzeyde devam etti. 
     Müzakerelerin üçüncü günende esas konulara girilmesi ve tarafların Annan planıyla ilgili değişiklik taleplerini masaya getirmeleri bekleniyor. 
     
</TEXT>
</DOC>
