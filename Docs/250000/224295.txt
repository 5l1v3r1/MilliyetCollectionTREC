<DOC>
<DOCNO> 224295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/21/son/sontur25.html </URL>
<DATE> 2004/03/21/ </DATE>
<TIME> 21.03 </TIME>
<AUTHOR>  </AUTHOR>
<HEADLINE>
İstanbul'da Nevruz Kutlamaları... 
</HEADLINE>
<TEXT>

     Kazlıçeşme Meydanı'ndaki Nevruz kutlamasının ardından dağılan gruplardan biri, Zeytinburnu'nda bir partinin seçim irtibat bürosunun camını kırdı. 
     Meydandaki Nevruz kutlamalarının olaysız sona ermesinin ardından gruplar güvenlik önlemleri altında dağılmaya başladı. 
     Ahmet Yesevi Caddesi'ne kadar yürüyen yaklaşık 50 kişilik bir grup, caddede bulunan MHP Seçim İrtibat Bürosu'nun camını taşla kırdı. 
     Partililere ait bir otomobilin stop lambasını da tekmeyle kıran bu kişiler, polisin gelmesiyle dağıldı. 
     Gazi Mahallesi'nde toplanan bir grup, ateş yakarak ve halay çekerek müzik eşliğinde Nevruz kutladı. Gazi Mahallesi'ndeki boş bir arazide akşam saatlerinden itibaren toplanan yaklaşık 200 kişilik grup, önce müzik eşliğinde halay çektiler. ellerinde kırmızı bayraklarlastik yakarak çeşitli sloganlar attı. 
     Çevrede önlem alan polisin herhangi bir müdahalede bulunmadığı gruptakiler, ateş üzerinden atlayarak Nevruz'u kutladılar. 
     Türküler eşliğinde halay çeken grup, daha sonra dağıldı. 
     
</TEXT>
</DOC>
