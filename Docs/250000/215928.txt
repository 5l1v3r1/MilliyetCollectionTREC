<DOC>
<DOCNO> 215928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/18/yazar/pulur.html </URL>
<DATE> 2004/02/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Belediye başkan adayları... 
</HEADLINE>
<TEXT>

   
   NE kadar "artık bu işlerden elimi ayağımı çektim " dese de politikadan, siyasetten kopamayan bir dostla konuşuyorduk, bize göre siyasete bir kere girenler, bin kere tövbe etseler ayrılamazlar, çünkü onları bizden ayıranların başında gıdaları, beslenmeleri gelir 
   Diyeceksiniz, bu ne demek 
   Sizin, bizim, hepimizin yiyecekleri hemen hemen bellidir, üç aşağı beş yukarı, oysa onların sofrasında mutlaka siyaset bulunur, siyasetle beslenirler. 
   
   OTURDUK, lafı biz açtık 
   "Belediye başkanlıkları için ne düşünüyorsun " 
   "Eskişehir'de olsaydık, kolaydı, hiç tereddüt etmeden gider, oyumu Prof. Dr. Yılmaz Büyükerşen'e verirdim." 
   "Niye " 
   "Ayinesi iştir kişinin lafa bakılmaz, derler. Anadolu Üniversitesi ortada, kurucusu da ortada " 
   
   ÜSTÜNE gittik 
   "Böyle oy vereceğin başka belediye başkanı yok mu " 
   "Var Bodrum'un, Ortakent Beldesi Belediye Başkanı Mehmet Kocadon, eğer orada kayıtlı olsaydım, hiç düşünmeden gider, oyumu ona verirdim." 
   Şaşırdık, Allah Allah nereden nereye... 
   "Sen de tanırsın " dedi 
   "Hilmi Yavuz bizi, Ortakent'e, Yahşi Yalısı'na alıştırdı, hemen her yaz, kısa olsa gideriz, o sahili ne hale getirdiğini görmedik mi " 
   Dediği doğru, iki - üç yıl içinde Yahşi Yalısı öyle bir değişti ki 
   Palmiye ağaçları, gece lambaları, kaldırım, yeni düzenleme... 
   
   Bu defa o bizi sorguladı 
   "İkimiz de Beşiktaş'ta oturuyoruz, sen her ne kadar Fenerbahçeliysen de, doğum yerin bile Beşiktaş Beşiktaş Belediye Başkanlığı için kime oy vereceksin " 
   "Biliyorsun, Başkan Yusuf Namoğlu ANAP'lı şimdi, adı var, kendi yok, bir partiden seçildi. Bu seçimde parti mi değiştirir, bağımsız mı katılır bilmiyorum." 
   "Yani senin gözün Yusuf Namoğlu'nda " 
   "Hayır, kimsede gözüm filan yok ama, belediye başkanından da bir şikayetim yok, özellikle yaptığı parklar, ek yollar... Lakin Levent'te belediyeye bir bina yaptı, onun cephe rengini nasıl seçti, yarışma mı açtı, bir öğrensek Bir de seçildiğinden bu yana çok uğraştığı Ulus - Zincirlikuyu yolu açılsa, önüne öyle engeller çıkıyor ki " 
   
   GELDİK İstanbul'a, anakentin, büyükşehirin başkanı kim olacak 
   Seçimi AKP'nin kazanacağı görülüyor, Ali Müfit Gürtuna AKP'den aday olamazsa, kim olabilir 
   Ümit Özerol 
   Ümit Özerol, belediye başkan vekili, ANAP'tan belediye meclisine seçildi, Tayyip Erdoğan'la birlikte çalıştı, Bütçe komisyonu başkanlığı yaptı, 1984'ten beri belediye'nin içinde... 
   Eğer İstanbul'da seçimi AKP kazanacaksa, - öyle görünüyor - Ümit Özerol kuvvetli aday adaylarından biri, tabii her şey gene Başkan Tayyip Erdoğan'a bağlı... 
   Uygar ve laik bir ülkede, insanlar nasıl giyineceklerini kendileri bilir. 
   Lakin başörtüsü, türban siyasi bir simge haline gelirse... 
   Ümit Özerol'un eşinin başı açıktır. 
   
      
   
</TEXT>
</DOC>
