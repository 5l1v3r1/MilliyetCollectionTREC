<DOC>
<DOCNO> 241877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/spor/spo15.html </URL>
<DATE> 2004/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kocaman bitiyor 
MALATYA Başkanı Hikmet Tanrıverdi, Konyaspor ile anlaşamayan Aykut Kocaman ile ilk görüşmelerin olumlu geçtiğini açıkladı. Tanrıverdi, "Prensipte anlaştık. Ufak bazı pürüzler kaldı. Bunları da çözünce imzaları atacağız" dedi. 

Ankara atakta 
SÜPER Lig'in yeni takımlarından B.B.Ankaraspor, gözünü Galatasaray'a çevirdi. Başkent ekibi, Murat Erdoğan, Ömer Erdoğan, Prates ve Daniel için kolları sıvadı. Bu arada Diyarbakır ile kaleci Şenol için pazarlık yapılıyor. 

Saffet gidiyor 
ÇAYKUR Rize'nin golcü oyuncusu Saffet, yönetime yeni sezonda başka bir takıma gitmek istediğini bildirdi. Golcü futbolcunun, Diyarbakır'dan ayrılmasına neden olan Sakıp Özberk ile çalışmak istemediği iddia edildi. 

Sevinç ve hüzün 
PEKİN'DE düzenlenen Uluslararası Tenis Turnuvası'nda ter döken İpek Şenoğlu, çiftlerde Litvanyalı Liga Dekmeijere ile birlikte finale yükseldi. Şenoğlu teklerde ise Japon Okamoto'ya 2 - 0 yenilerek elendi. 



</TEXT>
</DOC>
