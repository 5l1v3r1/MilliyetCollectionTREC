<DOC>
<DOCNO> 210906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/son/sontur15.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uğur Mumcu için sessiz protesto .. 
</HEADLINE>
<TEXT>

     Cumhuriyet Gazetesi yazarı Uğur Mumcu, katledilişinin 11'inci yılında, Uğur Mumcu'nun Sokağı'ndaki evinin önünde düzenlenen "Sessiz Protesto"yla anıldı. 
     Uğur Mumcu'yu anmak için bugün ilk tören evinin önünde düzenlendi. Burada düzenlenen törene, Cumhuriyet Halk Partisi Genel Başkanı Deniz Baykal, Çankaya Belediye Başkanı Haydar Yılmaz, bazı siyasi parti temsilcileri, demokratik kitle örgütleri ve sanatçıların yanı sıra çok sayıda vatandaş katıldı. 
     Uğur Mumcu'nun eşi Güldal Mumcu'nun geçen yıl yaptığı "Sesiz protesto" çağrısına uyululan anma töreninde herhangi bir konuşma yapılmadı. Uğur Mumcu Araştırmacı Gazetecilik Vakfı Başkanı Güldal Mumcu'yu evinde ziyaret eden Baykal, daha sonra Mumcu'nun bombalı saldırıda hayatını kaybettiği yere karanfil bıraktı. 
     Burada gazetecilerin çeşitli sorularını da yanıtlayan Baykal, Mumcu'nun sözlerinin öneminin 11 yıl sonra daha iyi anlaşıldığını belirterek, "O, halkın yazarıydı, Türkiye'nin yazarıydı. Yazdıklarının, söylediklerinin önemi 11 yıl sonra çok daha iyi anlaşılıyor. Uğur Mumcu, bundan sonra da siyasetimizi, gazeteciliğimizi, gençliğimizi doğru yolda etkilemeye devam edecektir" dedi. 
     
</TEXT>
</DOC>
