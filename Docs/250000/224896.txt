<DOC>
<DOCNO> 224896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonspo34.html </URL>
<DATE> 2004/03/23/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Nihat Özdemir Kısa süre sonra Alex'i alacağız... 
</HEADLINE>
<TEXT>

     Bitlis'in Tatvan ilçesine gelen Bitlisli işadamı ve Fenerbahçe Kulübü 2. Başkanı Nihat Özdemir, ''Kısa süre sonra Alex'i takıma alacağız'' dedi. 
     Bitlis ve ilçelerinde devam eden seçim çalışmalarını izlemek üzere Bitlis'e gelen Fenerbahçe Yönetim Kurulu 2. Başkanı Özdemir, ''Uzun süredir tartışması yapılan ve Brezilya liginde oynayan Alex'i Fenerbahçe'ye transfer edeceğiz. Taraftarlarımıza buradan bunun müjdesini verebilirim. Fenerbahçe şampiyon olduktan sonra, Fenerbahçe Kulübü Başkanı ve bütün futbolcularımızla birlikte Bitlis'e geleceğiz. Ayrıca kulüp başkanımızla görüşüp Bitlis'te bir Fenerbahçeliler Derneği kurucağız'' dedi. 
     Fenerbahçe Yönetim Kurulu'nun 15 kişiden oluştuğunu kaydeden Nihat Özdemir, yönetim kurulunda yer alan 12 kişinin Doğu ve Güneydoğu Anadolu kökenli olduğunu, bu nedenle bölgenin sorunlarıyla ilgili olduklarını da söyledi. 
     
</TEXT>
</DOC>
