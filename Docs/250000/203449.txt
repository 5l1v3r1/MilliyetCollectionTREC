<DOC>
<DOCNO> 203449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/21/magazin/amag.html </URL>
<DATE> 2003/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Serkül'den desteğini çekti 
</HEADLINE>
<TEXT>

   Jüri tarafından finalistlerin arasına alınmayan, ancak halkın oylarıyla yola devam eden Serkül, dün gece en az oyu alıp yarışmaya veda etti 
      Deniz Altuntaş 
   
   POPSTAR'DA elemelerin 6. haftasında, halkın oylarıyla finallere katılmaya hak kazanan Serkül, yine halkın oylarıyla elenen isim oldu. Eser, oyların 23.53'nü alarak haftanın birincisi seçilirken, Barış ikinci, geçen haftanın birincisi Bayhan ise dördüncü oldu. Yarışmanın favorilerinden Serkül'ün elenmesi şaşkınlık yaratırken, yarışmacılardan Elena ve Firdevs gözyaşlarına h kim olamadı. 
   
   'Bana acımayın' 
   SERKÜL, sonuçların açıklanmasının ardından yaptığı konuşmada, "Bazen hırslarım geri tepiyor. Bana acıdınız ve buraya getirdiniz. Bazen insanın kuvvetli olması yetmiyor. Bazen rol yapmak gerekiyor. Oynasaydım, burada olmazdım. Bir albüm yapacağım. Bu albümü insanlar, 'Bu çocuğun paraya ihtiyacı var' diye değil, sesimi seviyorsa alsın" dedi. 
   
   Yarışmada favorisinin Firdevs olduğunu da belirten Serkül, jüri üyesi Armağan Çağlayan'ı da eleştirerek, "Amacına ulaştığın için sana teşekkür ediyorum" dedi. Jürinin yeni üyesi Zerrin Özer, söylediği şarkıyı Serkül'e hediye etti. 
   
   Yine rekor 
   POPSTAR, cuma günü ekrana gelen bölümüyle bir rekora da imza attı. AB Grubu'nda yüzde 22.0 reyting ve yüzde 53.6'lık rekor bir izlenme payı alan "Popstar", Tüm Kişiler'de de yüzde 19.0 ve yüzde 41.2 izlenme payı ile yine günün en çok izlenen programı oldu. 
   
   
   
</TEXT>
</DOC>
