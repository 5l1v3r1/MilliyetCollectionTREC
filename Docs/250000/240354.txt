<DOC>
<DOCNO> 240354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/son/sonyas01.html </URL>
<DATE> 2004/05/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Brad Pitt, "orta yaş" krizine girmiş... 
</HEADLINE>
<TEXT>

     ''Truva-Troy'' adlı filmiyle tüm dünyada fırtına gibi esen 40 yaşındaki ünlü aktör Brad Pitt, tüm başarısına rağmen ''orta yaş'' krizi yaşadığını itiraf etti. 
     Internetteki ''netscape'' sitesinin haberine göre, ''Truva'' filminde Tanrı Aşil'i canlandıran Brad Pitt, orta yaş krizinde. 
     40 yaşını devirip 41'inden gün almaya başlayan Pitt, pekçok yaşıtının aksine hala koruduğu genç görünümüyle düzenlenen anketlerde ''en çekici erkek'' seçiliyor. 
     Yeni filminden aldığı ücretle sinemanın en çok kazanan isimleri arasına giren Pitt, 185 milyon dolarlık bu dev yapımda ne kadar zinde olduğunu da gösterdi. Günlerce egzersiz yaparak Tanrı Aşil'in kaslı görüntüsüne sahip olan Pitt, sigaraya veda ederek sağlıklı yaşama da ''merhaba'' dedi. 
     
     ''KAHRETSİN, ORTA YAŞ KRİZİNDEYİM'' 
     ''Truva'' filmi için özel bir spor hocasıyla gece gündüz çalışarak 6 ayda bir ''kılıç ustasına'' dönüşen Pitt, yaşadığı krizi de bu arada farkettiğini söyledi. Pitt, ''İstediğin yere gelmek istiyorsan kendine her gün bir dert bulacaksın diyen bir adamla çalıştım. Birden farkettim ki, kahretsin 40'ı devirdim. Ben herhalde orta yaş krizindeyim'' dedi. 
     Mimarlığı çok sevdiğini ve boş zamanlarını da bu uğraşla değerlendirdiğini anlatan ünlü aktör, ''Mimarlık, sanatın büyük bir parçası ve ben de onunla iç içeyim. Yeni evimde saatlerce uğraşmayı seviyorum. Ne mutlu bana'' diye konuştu. 
     Brad Pitt, şu günlerde Angelina Jolie ile rol aldığı ''Mr and Mrs Smith'' filminin çekimlerini sürdürüyor. Yapımcılık çalışmalarını da devam eden ve iki film üzerinde çalışan Pitt, Jolie ile çevirdikleri filmin ardından Jane Austen'ın ölümsüz yapıtından beyazperdeye uyarlanan ''Pride and Prejudice'' adlı filmde ''Mr. Darcy'' karakterine can verecek. 
     
</TEXT>
</DOC>
