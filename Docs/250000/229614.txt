<DOC>
<DOCNO> 229614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/08/son/soneko23.html </URL>
<DATE> 2004/04/08/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı ağır kayıpla tamamladı 3.15 
</HEADLINE>
<TEXT>

     İMKB Ulusal-100 Endeksi, dünkü kapanışa göre 630.78 puan düşüşle 1. seansı 19,409.32 puandan tamamladı. 
     1. seansta hisse senetlerinin ortalama değer kaybı yüzde 3.15 olarak gerçekleşti. 
     Dün 20,040.10 puandan kapanan İMKB Ulusal 100 Endeksi, günün ilk seansına 13.33 puan kayıpla 20,026.77 puandan başladı. İlk yarıyı 19,564.87 puandan geçen endeks, seans içinde en düşük 19,304.86, en yüksek 20,027.77 puanı gördü. 
     Seans sonunda mali endeks 971.83 puan düşüşle 25,829.30 puana, sanayi endeksi 482.05 puan düşüşle 17,799.34 puana ve hizmetler endeksi 241.03 puan düşüşle 10,921.09 puana geriledi. 
     Böylece, önceki kapanışa göre mali grup hisseler ortalama yüzde 3.63 oranında, sanayi grubu hisseler yüzde 2.64 oranında ve hizmet grubu hisseler de ortalama yüzde 2.16 oranında değer yitirdi. 
     1. seansta işlem gören toplam 299 hisse senedinden 19'u değer kazandı, 274 hisse senedi değer kaybetti, 6 hissenin fiyatında değişiklik olmadı. 
     Seansta, 490 trilyon 552 milyar 674 milyon liralık işlem hacmi oluştu. 
     1. seansta, Yapı ve Kredi Bankası, Doğan Holding, Koç Holding, İhlas Holding ve Kardemir D en yoğun işlem gören hisseler oldu. 
     Borsa uzmanları, Rum yönetimi lideri Papadopulos'un, Annan Planına hayır çağrısının borsada olumsuz etki yaratttığını ifade ederek, Fransa Dışişleri Bakanının mevcut şartlar altında Türkiye'nin AB'ye üyeliğine karşı çıkacaklarını açıklamasının yoğun satışların gelmesine neden olduğunu savunuyor. 
     
</TEXT>
</DOC>
