<DOC>
<DOCNO> 231656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/soneko19.html </URL>
<DATE> 2004/04/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Airbus ve Boinglere Türk imzası... 
</HEADLINE>
<TEXT>

     Savunma sanayiinin önemli tedarik projelerini üstlenen Türk Havacılık ve Uzay Sanayi A.Ş. TAI , sivil amaçlı üretim çalışmalarını da, belirlenen program doğrultusunda sürdürüyor. 
     TAI, dünya çapında kullanılan Airbus ve Boeing uçaklarının kanat uçları ile uçuş kabini panellerinde ilk parti üretim programını başarıyla tamamladı. 
     Edinilen bilgiye göre TAI, 2000 yılında yapılan anlaşma çerçevesinde başlattığı çalışmalar doğrultusunda, Aırbus A319-320-321'lerin 18. bölüm üst, alt, sol ve sağ olmak üzere, dört ayrı gövde panel imalatının büyük bölümünün tamamladı. 
     Söz konusu program çerçevesinde Mart 2004 tarihi itibariyle toplam 172 takımın üretim ve sevkiyatı bitirildi. Bu arada Temmuz ayında tamamlanacak programa ek sözleşme kapsamında, TAI ile Airbus-Espana arasında yeni sipariş konusunda mutabakata varıldı. Taraflar arasında uzun süredir devam eden görüşmeler sonrasında Airbus 18'nci bölümün gövde panelleri üretim hattında, 300 takımlık ilave bir sipariş programının daha alındığı bildirildi. Üretime yönelik porgramın detayları önümüzdeki günlerde belirlenecek. 
     
     BOEİNG'LERİN BURUN İNİŞ KAPAKLARI 

     Bu arada yine dünyanın en gelişmiş yolcu uçakları aasında gösterilen ve dünya çapında kullanılan Boeing B737 uçaklarında da, Türk mühendis ve işçisinin imzası olacak. 
     B747 burun iniş kapaklarının imalatına yönelik toplam sipariş miktarı 100 set olan B747 burun iniş kapakları imalat projesi çerçevesinde, dört adet kapak, 66 adet alt montaj parça ve 346 adet detay parçadan oluşan ilk sete ait ''fit check' işlemler tamamlandı. 
     Montaj işlemlerine 12 Ocak 2004 tarihinde başlanan ikinci ''fit check'' setin ise Mart ayının ilk yarısında teslim edildiği bildirildi. 
     
</TEXT>
</DOC>
