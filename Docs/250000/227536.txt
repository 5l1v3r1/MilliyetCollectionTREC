<DOC>
<DOCNO> 227536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sondun40.html </URL>
<DATE> 2004/04/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Gürcistan'da iktidar seçimlerden yüzde 67 ile birinci çıktı 
</HEADLINE>
<TEXT>

     Gürcistan'da Pazar günü yapılan parlamento seçimlerinde, resmi olmayan kesin sonuçlara göre, iktidardaki Ulusal-Hareket Demokratlar Bloku yüzde 67.02 oy oranı ile birinci oldu. A.A muhabirinin Merkez Seçim Komisyonu'ndan edindiği bilgiye göre, ülke genelinde oy kullanılan 2867 sandığın, usulsüzlükler nedeniyle sayımı yapılmayan 89 sandık dışında tamamı açıldı. 
     1 milyon 2 bin 521 oy geçerli sayıldı. 
     Gürcistan'ı Sanayi Kurtaracak-Yeni Sağlar Bloku yüzde 7.62, Acaristan lideri Aslan Abaşidze'nin genel başkanı olduğu Demokratik Kalkınma Partisi yüzde 6.02, İşçi Partisi yüzde 5.81, Özgürlük Partisi yüzde 4.23, Ulusal Demokratlar-Gelenekçiler Bloku yüzde 2.52, Cumber Patiaşvili-Siyasi Birlik Bloku yüzde 2.41, Sosyalist Parti yüzde 0.47 oranında oy aldı. 
     Gürcistan'da yüzde 7 barajı bulunuyor. 
     Öte yandan, sayımı yapılmayan sandıklardan çıkacak geçerli oyların, sonuçları ciddi olarak etkilemeyeceği kaydedildi. 
     
</TEXT>
</DOC>
