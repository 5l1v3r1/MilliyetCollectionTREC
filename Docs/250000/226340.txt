<DOC>
<DOCNO> 226340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sonsiy04.html </URL>
<DATE> 2004/03/28/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Bedensel engelliler oy kullanırken zorlandı 
</HEADLINE>
<TEXT>

     Bolu'da sandık başkanlarının oy kullanma işlemininde öncelik tanıdığı bedensel engelliler, oy kullanılan binalarda özürlü merdiveni bulunmadığı için zor anlar yaşadılar. 
     28 Mart Yerel Seçimleri dolayısıyla sabahın erken saatlerinden itibaren sandık başına gidilen Bolu'da bedensel engelli vatandaşlar, oylarını yakınlarının yardımlarıyla kullanabildiler. Sandık başkanları, bedensel engelli vatandaşların yakınlarının oy kullanma işlemi esnasında engelli vatandaşların yanında bulunmalarına izin vermediler. 
     Oy kullanılan okullarda seçmenlerin oy kullandığı paravanlar ise öğrencilerin okul sıraları ve kartonlardan hazırlandı. Kartonların üzerine el yazısı ile muhtar, il genel meclisi, belediye başkanlığı ibareleri yazıldı. 
     Bolu kapalı ve açık cezaevinde kalan tutuklu ve hükümlüler ise oylarını cezaevine kurulan iki sandıkta kullandılar. 
     
</TEXT>
</DOC>
