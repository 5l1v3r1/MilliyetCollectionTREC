<DOC>
<DOCNO> 247126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/11/son/soneko19.html </URL>
<DATE> 2004/06/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Çin'de enflasyon son 7 yılın en yüksek düzeyine çıktı... 
</HEADLINE>
<TEXT>

     Çin'de, enflasyonla mücadele önlemlerine rağmen Mayıs ayı enflasyonu, son 7 yılın en yüksek düzeyine çıktı. 
     Hükümet verilerine göre, Mayıs ayı itibarıyla, Tüketici Fiyatları Endeksinde yıllık enflasyon yüzde 4.4 oranında gerçekleşti. 
     Açıklamada, inşaat, fabrika ekipmanı ve diğer duran varlıklara yapılan yatırım harcamaları, yüzde 18.3 gibi Nisan ayının çok altında gerçekleşti. 
     Çin'de enflasyon 18 aydan bu yana yükseliş trendi içinde bulunurken, Mayıs ayındaki artışın çoğunlukla gıda fiyatlarındaki artıştan kaynaklandığı belirtiliyor. 
     Çin'de yönetim, hızlı büyümenin enflasyonu daha da azdırabileceği kaygısıyla, tüketim ve yatırımlara yönelik harcamaları azaltıcı önlemler almıştı. 
     Geçen yıl enflasyonun yüzde 1.2 olduğu Çin'de yönetim, bu yıl en fazla yüzde 3 oranında bir enflasyon hedefliyor. 
     Bu yılın ilk çeyreğinde yüzde 9.7 oranında büyüyen Çin ekonomisinde, bu yılın ilk yarısında da yüzde 9.8 oranında büyüme bekleniyor. 
     Hükümet ise 2004 için yüzde 7 oranında bir ekonomik büyüme hedefliyordu. 
     
</TEXT>
</DOC>
