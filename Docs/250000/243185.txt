<DOC>
<DOCNO> 243185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/yasam/axyas01.html </URL>
<DATE> 2004/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir söylentiyle sokakta kaldı 
</HEADLINE>
<TEXT>


'Araştırma' sonucu, kızının erkeklerle 'ilişkileri' bulunduğu 'saptanan' bir kadın, sığındığı belediye yurdunun kapısına konuldu 

MEHMET KAYHAN YILDIZ, KEREM PULGAT Konya DHA 

Konya'da Gülüzar Kartal, 'kızının gayri meşru ilişki yaşadığı' gerekçesiyle Merkez Karatay Belediyesi'ne ait Şefkat Evleri'nden çıkarıldı. 
Eşini kaybeden Kartal 57 , 6 ay önce oğlu Aydın 15 , eşinden ayrılan kızı Yüksel 20 ve 6 aylık torunu Kader'le Aksaray'dan Konya'ya taşındı. İş bulamayan Kartal, sokakta kalınca Karatay Belediyesi'nden yardım istedi. Şefkat Evleri'ne yerleştirilen aile, yardımlarla yaşamaya başladı. Ancak geçen hafta, zatürree olduğu için hastanede yatan torununu ve yanında refakatçi kalan kızını ziyaretten dönen Kartal, eşyalarını kapının önünde buldu. 

'İftiraya uğradım' 
Oturduğu dairenin kapısının da kilitlendiğini gören Kartal, komşularından eşyaların zabıtalarca boşaltıldığını öğrendi. 
Gerekçeyi soran Kartal, "Hakkınızda şik yet olmuş. Kızının erkeklerle ilişkisi varmış" sözleriyle yıkıldı. Sokak ortasında kalan Kartal, bir haftadır komşularında kalırken, hastanedeki kızının yanında refakatçi kalan Yüksel Kartal ise iftiraya uğradığını ileri sürdü. 
Adlarının açıklanmasını istemeyen belediye yetkilileri, Yüksel Kartal'ın, çeşitli erkeklerle ilişkisi olduğunu 'araştırmaları sonucu' belirlediklerini, Şefkat Evleri'nde bu duruma müsaade etmediklerini belirtti. 

</TEXT>
</DOC>
