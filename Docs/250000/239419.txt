<DOC>
<DOCNO> 239419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/12/son/sonspo16.html </URL>
<DATE> 2004/05/12/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Tolga Bugünkü durumumu Malatyaspor ve Ziya hocama borçluyum 
</HEADLINE>
<TEXT>

     Trabzonspor'un milli oyuncusu Tolga Seyhan, futbolu 3 yıl önce bırakmayı düşündüğünü, ancak teknik direktör Ziya Doğan'ın katkılarıyla bugünkü başarılı çizgisine ulaştığını söyledi. 
     Işık Sigorta tarafından Kalyon Hotel'de düzenlenen ''11 Altın Adam'' yarışmasına katılarak geçen dönemki altın adam ödülünü alan Tolga, Çanakkale Dardanelspor'da 3 yıl önce oynarken çok zor bir dönem geçirdiğini vurgulayarak, şunları kaydetti 
     ''Bazı şeyler kötü gitmeye başladı. Futbolu bırakmak üzereydim. Uğraşıyordum, çabalıyordum, ama bir türlü olmuyordu. O dönemde Ziya hocam beni Malatya'ya götürdü. Bir şeylerin elektriğini aldım. Allah da yardım etti. İşimin gereklerini yerine getirdiğime inanıyorum. Bugün burada oturuyorsam bunu Malatyaspor ve Ziya hocama borçluyum.'' Malatyaspor'dan neden ayrıldığı yolundaki bir soruya ise Tolga, şu yanıtı verdi 
     ''Aslında Malatyaspor'da çok mutluydum. Kesinlikle kavgalı bir şekilde ayrılmadım. Bir gün başkanım aradı. 'Trabzonspor'dan teklif var, ne diyorsun ' dedi. Ben de takdirin kendisine ait olduğunu söyledim. 5-6 saat sonra telefonla aradı ve beni sattığını söyledi.'' 
     
</TEXT>
</DOC>
