<DOC>
<DOCNO> 246325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/son/sonyas01.html </URL>
<DATE> 2004/06/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Efsanevi basketbolcu Magic Johnson, hamburgerci oluyor... 
</HEADLINE>
<TEXT>

     Efsanevi basketbol oyuncusu Magic Johnson, fastfud restoranları zinciri Burger King'in 30 lokantasını işletmek üzere anlaşma imzaladı. 
     Magic Johnson'ın şirketi, 5'i Atlanta'da, 8'i Birmingham'da, 14'ü Dallas'da ve 3'ü Miami'de olmak üzere toplam 30 Burger King restoranının işletme hakkını franchising usulüyle aldı. 
     Restoranların, daha çok Afrika kökenli Amerikalıların yaşadığı semtlerde olduğu kaydedildi. 
     Johnson yaptığı açıklamada, ''Bu restoranlarla yeni iş imkanı yaratmak ve dört önemli şehirde azınlıklar arasındaki ilişkileri güçlendirmek istediklerini'' söyledi. 
     Magic Johnson, etnik açıdan zengin semtlerde iş imkanı yaratılmasına yardımcı olmak amacıyla Güney Florida'da da iki kahve dükkanı açmıştı. 
     Takımı Los Angeles Lakers'a beş kez şampiyonluk kazandıran oyuncu, 1991 yılında HIV virüsü taşıdığının ortaya çıkması üzerine basketbolu bırakmıştı. 
     
</TEXT>
</DOC>
