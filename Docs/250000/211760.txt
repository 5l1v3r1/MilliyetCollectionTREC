<DOC>
<DOCNO> 211760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo20.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Celta Vigo, Antiç ile anlaştı... 
</HEADLINE>
<TEXT>

     İspanya Birinci Futbol Ligi takımlarından Celta De Vigo'nun, Sırp teknik direktör Radomir Antiç ile sözleşme imzaladığı bildirildi. 
     Spor gazetesi Marca'da yer alan habere göre Radomir Antiç'in, başarısız bulunduğu için görevinden alınan Miguel Angel'ın yerine getirildiği belirtildi. 
     Antiç, FC Barcelona'yı bıraktığından bu yana 5 aydır çalışmıyordu. 
     Bir dönem Fenerbahçe'de de forma giyen eski milli futbolcu, teknik direktörlüğe 1988 yılında İspanya'da başlamıştı. 
     Antiç, İspanya'nın 3 büyük kulübü olan Real Madrid, FC Barcelona ve Atletico Madrid'i çalıştıran tek teknik direktör olarak biliniyor. 
     Bu sezon Avrupa Şampiyonlar Ligi mücadelesini de Antiç ile sürdürecek olan Celta De Vigo, halen 20 takımlı İspanya Birinci Futbol Ligi'nde 17. sırada yer alıyor. 
     
</TEXT>
</DOC>
