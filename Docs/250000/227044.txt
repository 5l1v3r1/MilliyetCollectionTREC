<DOC>
<DOCNO> 227044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/guncel/gun90.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   Yunuslarla Yüzmek No 2    16 Eylül 2003'te, "Yunuslarla Yüzmek" başlıklı yazımızda İngilizlerin "ölmeden önce yapmak istediklerine" değinmiş, bu konuda yapılan bir araştırmadan bahsetmiş ve ölmeden önce "paraşütle uçmak, yanardağ görmek, savaş uçağı kullanmak, Everest''e çıkmak, Antarktika''yı gezmek, yunuslarla yüzmek" isteyen İngilizlere atıfla 10 madde de biz yazmıştık. Epey zaman geçmiş, güncellemek gerekti. 5 madde daha ekliyoruz... 
   1 Pazar günkü seçim yasaklarını protesto etmek için, aşçı önlüğü ve külahını kafaya geçirip dev tencerelerle yemek pişirerek, televizyonlarda görülebilecek en kitsch programı yapmış olan HaberTürkçülerle, Andy Warhol'un söylemediği "Bir gün herkes 15 dakikalığına HaberTürk'te çıldıracak " lafını enine boyuna tartışmak... 
   2 Tarkan'ın uçurduğu, "rampaların ustası" olduğunu kanıtladığı arabanın arka değil, ön koltuğunda oturarak adrenalini dibine vurmak teypte mutlaka İbo çalacak 
   3 Asena ve Derya Tuna'nın akıbetine uğramamak adına kurşun geçirmez yelek, pantolon, ayakkabı varsa zırh giyip, barda İbrahim Tatlıses'i dinlemeye gitmek ve ilk mermi sesinden sonra İbo'dan daha hızlı takdir ettik yere yatmaya çalışmak... 
   4 Caner'in Özlem Yıldız'la, Kuşum Aydın'ın Tülin'le, Yılmaz Morgül'ün Gülben Ergen'le evlendiği "toplu cinnet düğününde" doyasıya eğlenmek... 
   5 Hıncal Uluç ve Ayşe Arman'la birlikte bir seyahate çıkıp, onlarla birlikte bir daha memlekete dönmeyerek ufak çapta efsane olmak... 
   
   Leziz doneler...    İnsanoğlu bardağın yarısı boş da diyebilir, dolu da. Ama eğer bardağın 18'si doluysa bir şey dememesi en makbulüdür... CHP'liler, Emre Altuğ'un şarkısı gibi konuşmaya başladılar. Diyecek sözü, gidecek yeri olmayan Sayın Baykal'a açıklamalarında kullanabileceği doneler vermek ihtiyacı hissettik... 
   Ve işte CHP'nin seçimlerde başarısız olma sebepleri Top5 
   1 Seçim, özellikle saatlerin ileri alındığı güne denk getirilmiş, geç kalkan CHP'lilerin büyük bir kısmı oy kullanamamıştır .. 
   2 2002 genel seçiminde 19.4 oy alınmış bu seçimde Türkiye genelinde 18.2 oy alınmıştır. Aradaki fark, 3 puanlı ligde önemli değildir... 
   3 Galatasaray ve Beşiktaş çuvallamış oylar Fenerbahçeli Tayyip Bey'in partisi AKP'ye gitmiştir... 
   4 Aslında anketlerde 64 oy alacak denen AKP başarısız olmuştur. CHP ise anketteki kadar oy almıştır. İstifa etmesi gereken Tayyip Bey'dir... 
   5 Yaptırılan Temel Reis çizgi filmindeki karakterler başarısız uygulanmıştır. Temel Reis ve Kabasakal ne orijinal karakterlere benzemiş, ne de temsil ettikleri kişileri yansıtabilmiştir. Çizgi filmin orijinalinin hiçbir kanalda yayında olmadığı da epey geç anlaşılmıştır. Oysa demiştik de "Temel Reis''le olmaz, Pokemon gerek" diye .. 
   
   
   Yükseklik korkusu olmayanları nasıl kıskanıyorum bilemezsiniz... 
   Joe Airborn Uçaksavarın Mucidi 
   
   Dikkat Girilmez 
   "Sen andropoz olmuşsun .." 
   
</TEXT>
</DOC>
