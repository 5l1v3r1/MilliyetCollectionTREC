<DOC>
<DOCNO> 202085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sontur31.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Arınç "İbret verici bir son" 
</HEADLINE>
<TEXT>

     TBMM Başkanı Bülent Arınç, devrik Irak Devlet Başkanı Saddam Hüseyin'in yakalanmasını, ''çok hazin ve çok ibret verici bir son'' olarak değerlendirdi. 
     Arınç, Kültürlerarası Araştırma ve Dostluk Vakfı'nın, Milli Eğitim Bakanlığı Şura Salonu'nda düzenlediği, Türk Musikisini Araştırma ve Tanıtma Grubu'nun ''Otantik Türk Musikisi Konseri ve Sema Gösterisi'' öncesinde gazetecilerin sorularını yanıtladı. 
     TBMM Başkanı Arınç, bir gazetecinin, ''Irak'taki son durumu nasıl değerlendiriyorsunuz, Saddam Hüseyin'in yakalanmasının ardından konjonktür nasıl etkilenecek'' sorusuna şu karşılığı verdi 
     ''Irak'taki olaylarla ilgili bir yorum yapmam söz konusu değil, ama televizyonlardan gördüğümüz kadarıyla, yapılan açıklamalara bakılırsa Saddam Hüseyin yakalanmış bulunuyor. Çok hazin ve çok ibret verici bir son. Başka bir şey söylemiyorum.'' 
     
</TEXT>
</DOC>
