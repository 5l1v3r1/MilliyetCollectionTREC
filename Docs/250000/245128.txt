<DOC>
<DOCNO> 245128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/03/son/sonyas11.html </URL>
<DATE> 2004/06/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bu da ''kadınlar kahvehanesi''... 
</HEADLINE>
<TEXT>

     Hatay'ın İskenderun İlçesi'nde, kadınlara hizmet veren kahvehane açıldı. 
     Kurtuluş Mahallesi'ndeki ''Dedikodu Kahvehanesi''nde bir araya gelen kadınlar, kağıt ve okey oynuyorlar, tavlada rakiplerini yenmek için mücadele ediyorlar. 
     Evin dışında bir mekanda buluşmak isteyen kadınlar, ''Şark Köşesi''nde bir yandan sohbet ediyor, diğer yandan nargilelerini içiyorlar. 
     Kahvehaneyi işleten Senem Kamber, hemcinslerinin bu yöndeki taleplerini ve ihtiyaçlarını dikkate alarak kahvehane açtığını belirterek, ''Kadınlar da günün yorgunluğunu ve stresini atmak için alternatif ortamlar arıyorlardı. 'Kahvehane' kelimesi erkeklerle birlikte anılırdı. Bu tekeli de kırdık. Bundan böyle kadınlar da kahveden geliyorum diyebilecek'' dedi. 
     
</TEXT>
</DOC>
