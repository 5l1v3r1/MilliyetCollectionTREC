<DOC>
<DOCNO> 206713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/06/yasam/yas03.html </URL>
<DATE> 2004/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit tazminatı için kan döküldü 
</HEADLINE>
<TEXT>

   Şehit eşine verilecek 60 milyar lira için iki aile birbirine girdi. Dul eş, şehit kocanın kardeşiyle evlendirilmek istendi. Çıkan kavgada kayınpeder katil oldu 
      KEREM PULGAT RIZA GERENİZ Konya DHA 
   
   Konya'da, şehit erin eşine verilecek tazminat iki aile arasında tartışmaya yol açtı. Çıkan kavgada bir kişi av tüfeğiyle vurularak öldürüldü. 
   Olay, Selçuklu ilçesinin Mehmet Akif Mahallesi'nde meydana geldi. İddiaya göre, aile meclisi askerlik görevini yaptığı Batman'da geçen yıl şehit düşen er Selçuk Alkış'ın 25 dul kalan eşi Esengül Alkış'a verilecek 40 milyarı şehit tazminatı olmak üzere 60 milyar liranın, aile dışına gitmemesi için kadını evli kayınbiraderi Mehmet Alkış'la evlendirme kararı aldı. Bunun üzerine Alkış, yengesine imam nik hı kıymak için resmen evli olduğu eşi Zeliha Alkış'ı ikna etmek istedi. Ancak buna karşı çıkan Zeliha Alkış, iki gün önce baba evine döndü. 4 aylık evli olduğu eşini, eltisiyle kuma yaşamaya ikna etmek isteyen Mehmet Alkış, önceki akşam dayısı Kemalettin Akbaba'yı da yanına alarak kayınpederi Mehmet Ceren'in evine gitti. Ceren ile Akbaba arasında kavga çıktı. Tartışma kısa sürede kavgaya dönünce Ceren, Akbaba'yı av tüfeğiyle vurarak öldürdü. Polise teslim olan Ceren, kızına haksızlık yapıldığını öne sürerek, "Çok pişmanım. Bu yaştan sonra Cumhurbaşkanlığı da verseler ne yapayım Benim için önemli olan öteki taraftı. Allah'ın huzuruna çıkıp da nasıl hesap vereceğim " dedi. 
   
   
</TEXT>
</DOC>
