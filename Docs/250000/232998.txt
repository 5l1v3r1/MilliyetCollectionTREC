<DOC>
<DOCNO> 232998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/guncel/gun04.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times'ın derdine bak 
</HEADLINE>
<TEXT>

   Ermeni lobisinin baskısı sonucu yayın politikasını değiştiren New York Times, 'Ermenilerin iddiasına göre' ifadesi yerine soykırım sözcüğünü kullanma kararı aldı 
   SEMA EMİROĞLU New York 
   
   ABD'de, Boston Globe'un ardından, bu gazetenin sahibi olan New York Times da Ermeni lobisinin yoğun baskısı altında sözde "Ermeni soykırımı"nı tanıdı. Gazete, muhabirlerinden, soykırımdan söz ederken, başına "sözde" ve "Ermenilerin iddiasına göre" gibi ifadeleri koymamalarını istedi. Muhabirlere gönderilen yayın ilkeleriyle ilgili notta, "Soykırım teriminin bilimsel açıdan tanımlanmasını dikkatli biçimde inceledikten sonra, Türklerin 1915 yılında Ermenileri kitlesel biçimde yok etmelerine atıf yaparken soykırım sözcüğünü kullanmaya karar verdik" denildi. Yayın politikasıyla ilgili notta şu ifadelere de yer verildi 
   "Tarihsel değerlendirmelerin çoğunluğuna göre Osmanlı İmparatorluğu, bugün Türkiye olan bölgedeki Ermeni nüfusunu ortadan kaldırmayı amaçlayan kitlesel sürgün ve ölüm kampanyası yürütmüş ve 1 milyonu aşkın Ermeni'yi öldürmüştür. Bu konuda Türkiye'nin ink rlarını tabii ki bildirebiliriz ama bunları, tarihçilerin bulgularıyla eşit değer taşıyorlarmış gibi, bu bulguların yanına koymamalıyız." 
   Amerika Ermeni Ulusal Komitesi New York Şubesi Başkanı Tony Vartanian, New York Times'ın bu kararını memnuniyetle karşıladıklarını bildirdi. 
   
   
   
</TEXT>
</DOC>
