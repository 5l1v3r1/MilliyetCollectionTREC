<DOC>
<DOCNO> 248722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/17/son/soneko44.html </URL>
<DATE> 2004/06/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Fransa'da hükümet istedi, mağazalar fiyat indirdi 
</HEADLINE>
<TEXT>

     Fransa'nın büyük perakendeci ve mağaza zincirleri hükümetin isteği doğrultusunda fiyatlarında yüzde 3'lük bir indirim yapmayı kabul etti. 
     Maliye Bakanı Nicolas Sarkozy, mağaza zincirleri ve perakende tedarikçilerinin temsilcileriyle bakanlığı arasında uzun müzakereler sonucunda anlaşmaya varıldığını bildirdi. 
     Hükümetin tüketim harcamalarını artırarak ekonomik büyümeyi desteklemeyi öngören ekonomik planı uyarınca istediği fiyat indiriminin Eylül ayında uygulamaya konacak. 
     Şirket temsilcileriyle hükümet arasındaki anlaşma uyarınca, mağazalar tüketim malları fiyatlarında Eylül ayından başlayarak ortalama yüzde 2 indirim yapacak, daha sonra, 2005 Ocak ayından itibaren de yüzde 1'lik yeni bir indirime gidilecek. 
     Anlaşmaya taraf olan şirketler arasında, Leclerc, Auchan, Casino Cuichard-Perrachon ile ABD'li Wall Mart'ın ardından dünyanın ikinci en büyük mağaza zinciri olan Carrefour mağazalarıyla, Danone, L'Oreal ve Procter and Gamble gibi tedarikçi şirketler bulunuyor. 
     
</TEXT>
</DOC>
