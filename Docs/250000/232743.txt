<DOC>
<DOCNO> 232743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun31.html </URL>
<DATE> 2004/04/19/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Yugoslav generale soykırımdan 35 yıl ceza... 
</HEADLINE>
<TEXT>

     Hollanda'nın Lahey kentindeki Yugoslavya savaş suçluları mahkemesi, Sırp General Radislav Kristiç'i 56 , soykırım suçundan 35 yıla mahkum etti. 
     Üst Mahkemeye yapılan itiraz üzerine yeniden yargılanan Sırp general hakkındaki kararda, 1995 yılında Srebrenitsa'da yapılan soykırımın asıl sorumlusu olmadığı, ancak soykırım suçunun işlenmesine, emrindeki asker ve araç-gereçlerle katkıda bulunduğu için bu cezaya çarptırıldığı bildirildi. 
     Sırp general, 2001 yılında savcılığın ömür boyu hapis istemine karşılık 46 yıla mahkum edilmiş, ancak avukatları, bu karara bir üst dairede itiraz etmişlerdi. 
     Bugün yeniden bakılan dava öncesinde, Mahkeme Başkanı Theodor Meron'un, Sırp General Kristiç'in soykırım suçundan yargılanacağını bildirmesiyle uluslararası mahkeme ilk kez, Srebrenitsa katliamı için 'soykırım' nitelendirmesinde bulunmuş oldu. 
     Bosna-Hersek savaşı sırasında Sırplar, Temmuz 1995'de Srebrenitsa'da büyük bir katliam yapmış ve 8 bin dolayında Boşnak öldürülmüştü. 
     
</TEXT>
</DOC>
