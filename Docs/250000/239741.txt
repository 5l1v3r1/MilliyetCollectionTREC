<DOC>
<DOCNO> 239741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sonspo18.html </URL>
<DATE> 2004/05/13/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Ziya Doğan, eski oyuncularını topluyor... 
</HEADLINE>
<TEXT>

     Trabzonspor ile sezonun 20. haftası öncesinde anlaşan teknik direktör Ziya Doğan, eski oyuncularını Trabzonspor'a kazandırıyor. 
     Bordo-mavili takımın teknik adamı, göreve gelmesinin ardından ilk olarak Malatyaspor'dan Tolga Seyhan'ı ve en son da dün Celaleddin'i takıma kazandırdı. 
     Teknik direktör Doğan, Konyasporlu Sedat'ın da alınmasını isterken bordo-mavili kulübün yönetim kurulu bu kulüple bonservis konusunu sonuçlandırma aşamasına geldi. 
     Ziya Doğan'ın son olarak Malatyaspor'da sözleşmesi sona erecek olan Serkan Bensol'un çok yönlü bir oyuncu olduğunu, bu nedenle alınmasını istediği kaydedildi. 
     
</TEXT>
</DOC>
