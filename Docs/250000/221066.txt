<DOC>
<DOCNO> 221066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/09/son/sontur20.html </URL>
<DATE> 2004/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Terör örgütü ile mücadele yükümlülüklerimize bağlıyız 
</HEADLINE>
<TEXT>

     ABD'nin Ankara Büyükelçiliği Sözcüsü Joseph Pennington, ABD'nin Türkiye'ye terör örgütüyle mücadele konusunda verdiği taahhütlerine bağlı olduğunu belirtti. 
     ''ABD'nin PKK ile mücadele etmeyeceğine'' yönelik haberler üzerine, A.A muhabirine açıklama yapan Pennington, AD Başkanı George Bush'un konuya ilişkin taahhütlerini hatırlattı ve mücadelenin süreceğinin altını çizdi. 
     Batılı kaynaklar, ABD'nin Irak'ın kuzeyindeki asker sayısının azaldığına, öte yandan güvenliğe ilişkin büyük tehditlerin bulunduğuna işaret ederek, işbirliğinin devam edeceğini ancak bölgenin değişen koşulları göz önünde bulundurulduğunda mücadelenin nasıl ve ne şekilde yürütüleceğine ilişkin sözler vermenin mümkün olmadığını kaydettiler. 
     ''Türkiye'ye olan yükümlülüklerimize bağlıyız'' diyen kaynaklar, öncelikle bölgede değişen parametreleri değerlendireceklerini, terör örgütüyle ismi ne şekilde değişirse değişsin mücadelelerinin süreceğini belirttiler. 
     Kaynaklar, Türk askerinin bölgedeki varlığına ilişkin olarak da Türk ve Amerikalı yetkililerin alnı görüşte olduklarını, bölgenin örgütten arındırılmasının ardından Türk askeri varlığının da çekilmesinin söz konusu olacağını belirttiler. 
     Bu arada edinilen bilgiye göre, Irak'taki Amerikan yönetiminin dış ilişkiler sorumlusu Büyükelçi Ron Newmann, yarın Ankara'da temaslarda bulunacak. 
     
</TEXT>
</DOC>
