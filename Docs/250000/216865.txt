<DOC>
<DOCNO> 216865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/22/siyaset/siy05.html </URL>
<DATE> 2004/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tolon Gökçen'in Ermeni olması bizi sevindirir... 
</HEADLINE>
<TEXT>

   Ege Ordu Komutanı Tolon, "Ermeni asıllı olduğu iddiaları, Sabiha Gökçen'e değer mi kaybettirecek Atatürk'ün büyüklüğünü gösterir. Köklerin önemi yoktur" dedi 
   MURAT EĞİLMEZ İzmir DHA 

   
   Ege Ordu Komutanı Org. Hurşit Tolon, Atatürk'ün manevi kızı Sabiha Gökçen'in Ermeni asıllı olduğu iddialarına "Bilmiyorum ama tutun ki Ermeni, ne olacak Ona ya da bize değer mi kaybettirecek Daha güzel. Atatürk'ün ve Türk milletinin büyüklüğünü gösteren en önemli kanıt olur. Atatürk'ün ne kadar geniş bakış açılı bir lider olduğunu ortaya koyar" yanıtını verdi. Toplumu Destekleme Programı çerçevesinde gittiği Kemalpaşa ilçesi Damlacık köyünde konuşan Tolon, "Globalleşen dünyada etnik kökenlerin hiçbir öneminin olmadığını Atatürk yıllar önce ortaya koymuş demektir. Bu ülke, bu millet Türk'üyle, Kürt'üyle, Laz'ıyla, Ermeni'siyle ayrılmaz bir bütündür. Bu haber de bunu gösteriyor. Gökçen'in Ermeni olması bizi üzmez, bilakis sevindirir" dedi. 
   Generallerin topluma mesaj vermelerinin doğal olduğunu vurgulayan Tolon, şunları söyledi "Konuşmalarımızdan rahatsız olanların kim olduklarını kamuoyu iyi bilmektedir. TSK, sizin ordunuzdur. Tek çabamız Atatürk'ün çizgisini sürdürmektir." 
   
   
   
</TEXT>
</DOC>
