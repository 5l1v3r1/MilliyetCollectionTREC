<DOC>
<DOCNO> 201371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/11/son/soneko21.html </URL>
<DATE> 2003/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası, enflasyon tahminini yükseltti 
</HEADLINE>
<TEXT>

     Avrupa Merkez Bankası AMB euro kuşağı için 2004 yılı enflasyon tahminini yukarı çekti. 
     Bankadan yapılan açıklamada, euro kuşağı için 2004 yılında daha önce yüzde 0.7 ile yüzde 1.9 arasında yapılan enflasyon tahmininin, yeni değerlendirmeler ışığında yüzde 1.3 ile yüzde 2.3 aralığına çıkarıldığı bildirildi. 
     Banka euro kuşağı için yüzde 1.1 ile yüzde 2.1 arasında yaptığı 2004 yılı ekonomik büyüme tahmininde ise değişikliğe gitmedi. 
     Enflasyon tahminin yukarı çekilmesi, AMB'nin 6 aydır dokunmadığı faiz oranlarında yılbaşından itibaren yeniden artırımlara gitmeye başlayacağının işareti olarak değerlendirildi. 
     Avrupa ortak parası euroyu benimseyen 12 ülkenin para politikalarını yönlendiren AMB'nin görev tanımında başlıca görev olarak enflasyonu denetim altında tutmak bulunuyor. Banka bu görevini ekonomik gelişmelere göre faiz oranlarında ayarlamalar yapmak yoluyla gerçekleştiriyor. 
     
</TEXT>
</DOC>
