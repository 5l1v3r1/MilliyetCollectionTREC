<DOC>
<DOCNO> 247342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/son/sondun28.html </URL>
<DATE> 2004/06/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Cammu Keşmir'de otelde patlama 4 ölü... 
</HEADLINE>
<TEXT>

     Hindistan'ın Cammu Keşmir bölgesinde turistik bölgedeki bir otele düzenlenen bombalı saldırıda, 4 kişi öldü, çoğu turist 28 kişi yaralandı. 
     Hint polisinin açıklamasına göre patlama, Pahalgam caddesindeki Purnima otelinde öğle saatlerinde meydana geldi. Patlama sırasında caddenin kalabalık olduğu belirtildi. 
     Bombanın otelin lokantasında patladığını açıklayan polise göre, ölenlerin 2'si turist. Ölen turistlerden birisinin 6 yaşında kız çocuğu olduğu, patlamada 2 aşçının da hayatını kaybettiği kaydedildi. 
     Polise göre aralarında 6 çocuk bulunan yaralıların büyük bölümünün durumu ağır. 
     Bu arada saldırının sorumluluğunu El Nasırin örgütünün üstlendiği bildirildi. 
     Polise göre, bir haber ajansına telefon eden ve bu örgütün üyesi olduğunu söyleyen bir kişi, patlamanın sorumlusunun El Nasırin olduğunu belirtti. 
     
</TEXT>
</DOC>
