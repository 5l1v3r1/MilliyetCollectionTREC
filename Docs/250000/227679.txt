<DOC>
<DOCNO> 227679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/01/son/sonspo25.html </URL>
<DATE> 2004/04/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Ümit Davala Sakatlığım geçti, artık oynamak istiyorum... 
</HEADLINE>
<TEXT>

     Almanya Birinci Futbol Ligi lideri Werder Bremen'in oyuncusu milli futbolcu Ümit Davala, sakatlığının geçtiğini, artık oynamak istediğini söyledi. 
     Karın altında bulunan kemikte oluşan ödemin geçtiğini ve antrenmanlara başladığını belirten Davala, ''Artık ağrı kesici kullanmıyorum. Antrenmanlara düzenli çıkıyorum. Pazar günü yapılacak karşılaşmada yer alabilirsem sevinirim'' dedi. 
     Werder Bremen Teknik Direktörü Thomas Schaaf da Ümit'in antrenmanlara katılmasının takım ve kendisi için çok önemli olduğunu belirterek, ''Antrenmanlardaki sonuca bakarak önümüzdeki karşılaşmada yer alıp alamayacağına karar vereceğim'' diye konuştu. 
     Ümit Davala, sakatlığından dolayı yaklaşık bir ay yeşil sahalardan ayrı kalmıştı. 
     
</TEXT>
</DOC>
