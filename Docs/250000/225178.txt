<DOC>
<DOCNO> 225178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/24/son/soneko38.html </URL>
<DATE> 2004/03/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Koç Holding İzocam'ın satışıyla ilgili bir karar alınmadı 
</HEADLINE>
<TEXT>

     Koç Holding, İzocam'ın satışıyla ilgili alınmış bir yönetim kurulu kararı olmadığını bildirdi. 
     Basında çıkan ''Koç İzocam'ı satışa çıkardı'' haberine ilişkin olarak Koç Holding'den Borsa'ya gönderilen açıklamada, ''Bu konuda alınan bir yönetim kurulu kararı bulunmamaktadır'' denildi. 
     İzocam Ticaret ve Sanayi A.Ş. de konuyla ilgili Borsa'ya gönderdiği açıklamada, Koç Grubu'nun İzocam'ı satışa çıkardığı ve bu amaçla Danimarkalı Rockwool firmasına teklif götürdüğü şeklinde çıkan haberlerle ilgili olarak şirketin bilgisi bulunmadığını belirtti. 
     Açıklamada, yönetim kurulunun konuyla ilgili aldığı herhangi bir kararın da bulunmadığı bildirildi. 
     
</TEXT>
</DOC>
