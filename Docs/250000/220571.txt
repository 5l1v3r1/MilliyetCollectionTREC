<DOC>
<DOCNO> 220571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/07/son/sontur21.html </URL>
<DATE> 2004/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Ne aldatan olacağız, ne aldanan olacağız 
</HEADLINE>
<TEXT>

     Başbakan Recep Tayyip Erdoğan, ''Benim vatandaşım bazı gerçekleri biliyor. Ama Sayın Baykal hala bunları göremiyor, bilemiyor'' dedi. 
     Başbakan Erdoğan, Kayseri Cumhuriyet Meydanı'nda düzenlenen mitingde yaptığı konuşmada, belde olmak isteyen köylerin açtıkları pankartların indirilmesini isteyerek, hiçbir zaman seçim arifelerinde olmayacak dualara ''amin'' demediklerini belirtti. 
     Yamula Barajı suyundan faydalanmak istiyoruz yazılı pankartı görünce, ''Bizim iktidarımızda susuzluk olmaz merak etmeyin, sorununuz çözülür'' diyen Erdoğan, şöyle konuştu 
     ''Bazı köyler, belde olmak istiyor. Hiç kusura bakmayacaksınız. Biz hiçbir zaman seçim arifelerinde olmayacak duaya amin demedik. Çünkü Türkiye'de hep böyle seçim arifelerinde geldiler, benim milletimi aldattılar. Memlekette beldeler var muhtarlık bile olamaz. Yazık, günahtır, milletimizi aldatmayalım. Çünkü 3 Kasım'da ne dedik. Ne aldanan olacağız, ne aldatan olacağız. Sizin emin adımlarla yürüyen dürüst bir hükümetiniz var. Hiçbir zaman aldatan olmayacağız. Çünkü sizin güveninize layık olmak buradan geçer de onun için. Fakat beldede yaşayan insanımız insanca yaşama erdemine kavuşacak. Çünkü ilçe olmuş, il olmuş, ama doğru dürüst hizmet yok neye yarar. Türkiye'de böyle illerimiz, böyle ilçelerimiz var.'' Miting alanında açılan pankartların indirilmesini isteyen Erdoğan, şöyle devam etti 
     ''Şu gösterdiğiniz ilgi, bu aşk, bu heyecan, bu sevda, biliniz ki bizim de aşkımızdır, sevdamızdır. heyecanımızdır. Gençler size soru soracağım, sizlerden cevap istiyorum. 3 Kasım öncesinde Türkiye'de gecelik faizler yüzde 8 bin 500'lere çıkmış mıydı, yüzde 7 binlere, yüzde 5 binlere, yüzde bin 500 lere çıkmış mıydı 
     3 Kasım'dan önce devletin iç borçlanma faizi yüzde 69'du. Bugün yüzde 24 oldu, nereden nereye geldik. Aradaki bu yüzde 45 faiz kimin cebinden çıkıyordu Öyle konuşacağız ki Sayın Baykal da duysun. Onun da duyması lazım. Benim vatandaşım bazı gerçekleri biliyor. Ama sayın Baykal hala bunları göremiyor, bilemiyor. Onun için ihtiyacı var. 
     Aradaki bu fark vatandaşın cebine girdi. Şubat ayı enflasyonunu yakaladık. Bu yılın sonunda yüzde 12'yi yakalamak için gece gündüz demeden ekonomi programımızı, mali disiplinimizi sürdürüyoruz.'' 
     
</TEXT>
</DOC>
