<DOC>
<DOCNO> 235534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sondun47.html </URL>
<DATE> 2004/04/28/ </DATE>
<TIME> 18.59 </TIME>
<AUTHOR>  </AUTHOR>
<HEADLINE>
Annan "Rum tarafının planı yeniden değerlendireceğini umuyorum" 
</HEADLINE>
<TEXT>

     BM Güvenlik Konseyi, sabah oturumunda ele almaya başladığı Kıbrıs konusuna ilişkin görüşmelerine TSİ 19.30'a kadar ara verdi. 
     A.A muhabirinin diplomatik kaynaklardan edindiği bilgiye göre, Rusya'nın Konsey tarafından yapılacak bir başkanlık açıklamasının içeriği konusundaki engellemeleri sürüyor. 
     KKTC'ye yönelik ambargonun kaldırılmasına karşı çıkan Rusya'nın Rum yanlısı tutumunu sürdürerek, bugün yapılması beklenen başkanlık açıklamasında KKTC'ye yönelik ''tecrit''in kaldırılmasına ilişkin bir ifadeyi reddettiği belirtiliyor. 
     Bu arada, BM Genel Sekreteri Kofi Annan, BM Genel Merkezi'nde düzenlediği basın toplantısında, Kıbrıs'ta Türk tarafını ''cesur'' kararından dolayı kutladığını, ancak Kıbrıs Türklerinin referandumda ''evet'' oyu verdiği için cezalandırılmaması gerektiğini söyledi. 
     Annan, BM planının her iki taraf için de en uygun koşulları içerdiğini tekrarlayarak, ''Fazla zaman geçmeden Rum tarafının planı yeniden değerlendireceğini umuyorum'' dedi. 
     
</TEXT>
</DOC>
