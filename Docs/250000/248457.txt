<DOC>
<DOCNO> 248457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonspo09.html </URL>
<DATE> 2004/06/16/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Gençlerbirliği, Tayfun ve Sedat ile sözleşme imzaladı... 
</HEADLINE>
<TEXT>

     Birinci Süper Futbol Ligi'nin başarılı takımlarından Gençlerbirliği, Bursaspor'dan Tayfun ve Konyaspor'dan Sedat ile sözleşme imzaladı. 
     Tayfun 4, Sedat ise 1 yılı opsiyonlu toplam 4 yıllık sözleşmeye imza attı. 
     Beştepe İlhan Cavcav Tesisleri'ndeki imza töreninde konuşan Kulüp Genel Menajeri Cem Onuk, Borussia Dortmund'dan Demel ve Tunus'tan Muhammed Jedidi'nin transferi için son tekliflerini yaptıklarını belirterek, ''Bu transferlerin bir hafta içinde sonuçlanmasını bekliyoruz. Bu iki oyuncuyu da transfer edebilirsek, iç ve dış transferi kapatacağız'' diye konuştu. 
     İmza töreninde konuşan futbolculardan Sedat, hedefi büyük bir camiaya geldiğini vurgulayarak, ''Gençlerbirliği, en az İstanbul takımları kadar büyük bir camia. Kendi hedeflerime burada ulaşacağıma inanıyorum'' dedi. 
     Tayfun da Gençlerbirliği camiasına geldiği için mutlu olduğunu, kendine güvenenleri utandırmayacağını söyledi. 
     
</TEXT>
</DOC>
