<DOC>
<DOCNO> 207523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/09/son/soneko25.html </URL>
<DATE> 2004/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Peugeot, Çin'deki yatırımlarını genişletiyor... 
</HEADLINE>
<TEXT>

     Fransız otomotiv kuruluşu Peugeot ve Çinli ortağı, Çin'de iki yeni binek otomobil modeli üretmek için 500 milyon dolarlık yatırım yapacaklar. 
     Hong Kong'da yayınlanan South China Morning Post gazetesinin haberine göre, Peugeot ve Dongfeng şirketi, Peugeot 307'nin üretimine 1 Eylül'de, Peugeot 206 üretimine de gelecek yıl başlayacaklar. 
     Böylece Peugeot'nun Çin'in Wuhan şehrinde yaptığı üretim 2006 yılında ikiye katlanarak 300 bin taşıtı bulacak. Peugeot, daha önce Guangzhou'da başladığı üretimi 1997'de durdurmuştu. Wuhan'da 5 model üreten Peugeot, bu yıl 140 bin araç satmayı hedefliyor. 
     Dongfeng Şirketi Yönetim Kurulu Başkanı Miao Wei, 2003 yılındaki karlarının 1 milyar yuanı 174 trilyon TL geçmesinin beklendiğini kaydetti. 
     Çin en büyük üçüncü otomobil üretici olan Dongfen şirketinin, Japon Nissan ve Fransız Renault şirketleriyle de ortaklığı bulunuyor. 
     Çin'de gelirlerin artması ve banka kredilerindeki kolaylıklardan dolayı özel otomobil sayısında patlama yaşandı. 
     Çin'de geçen yıl satılan özel otomobil sayısının 2 milyonu geçtiği tahmin ediliyor. 
     
</TEXT>
</DOC>
