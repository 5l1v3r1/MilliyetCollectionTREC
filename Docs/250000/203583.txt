<DOC>
<DOCNO> 203583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/22/ekonomi/eko01.html </URL>
<DATE> 2003/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Günah keçisi seçildim' 
</HEADLINE>
<TEXT>

   İmar Bankası'ndaki hayali bono satışıyla ilgili suçlanan Teoman Kerman günah keçisi seçildiğini iddia ederek 'kurumlar kendilerine sunulan kayıtlar üzerinde çalışıyor, çifte kayıt tutulacağını öngörmemiz çok zordu. Cesaret edilebilecek gibi değildi' dedi 
      Ahmet Erhan Çelik 
   
   Bankacılık Düzenleme ve Denetleme Kurumu'nun BDDK el koyduğu 21 banka ve benzeri pekçok bankacılık operasyonun başındaki bürokrat Teoman Kerman, İmar Bankası'ndaki hayali bono satışlarıyla ilgili suçlamalara "İftira Hesaplaşmaya hazırım" diye cevap verdi. Kerman, "Geçmişte bizim uygulamalarımızdan zarar görenler bugün intikam almaya çalışıyor" şeklinde konuştu. 
   
   Siz BDDK'nın kuruluşundan beri uygulamadan sorumlu başkan yardımcılığı görevini sürdürüyorsunuz. İmar Bankası'nın açığa ve hayali bono satışlarında kusurlu olduğunuz iddialarına ne diyorsunuz    'İşimi doğru yapsaydım bonozedeler zarar görmezdi' iddiası tamamen yalan ve iftiradır. İşin tekniğinden anlayan herhangi bir kimse olayın böyle olmadığını çok rahatlıkla görür. 
   
   Bonozedelerle ilgili suçlamalarda hedef olmanızın nedeni sizce nedir    Bizim uygulamalarımızdan zarar görenler ya da zarar gördüğünü düşünenler benden intikam almaya çalışıyorlar. İmar Bankası'ndan dolayı oluşan hassas ortamdan yararlanarak kamuoyunu yanlış yönlendirip tarafımı hedef gösteriyorlar. 
   
   Neden özellikle siz    Bu işle ilgili bir günah keçisi aranıyordu. Bütün işlemlerde imzamın bulunması, nereye kaldırsanız imzamın görülmesi, günah keçisi olarak benim seçilmemi getirdi. Bu da çok doğal. BDDK kurulduğundan beri başkanlarda dahil olmak üzere sorumluluk açısından yazılara en fazla imza koyan kişi benim. En az 10 bin tane böyle yazı var. Ama bu iş bir bumerang gibidir. Suçlarsınız iftira atarsız, döner gelir sizi vurur. Haksız yere beni suçlayanlardan ben de gerektiği şekilde hesap soracağım. 
   
   Size yönelik suçlamalarda öne çıkan bir belge var. Mustafa Çolak isimli bir maliye müfettişi İmar Bankası'nın hayali bono sattığı kuşkusuyla size bir yazı gönderiyor. Siz de cevaben "inceleme yapma yetkisi sizdedir" diyorsunuz. İddia şu BDDK müfetişinin yazısını dikkate alsaydı, 850 trilyon liralık bonozede vakası olmazdı. Bu iddiaya yanıtınz nedir    Belgeler üzerinden konuşmakta fayda var. Maliye Müfettişi Mustafa Çolak imzasıyla 27 Aralık 2002 tarihinde tüm bankalara bir yazı gönderilmiş. Bu yazının ilk paragrafında - özetle her türlü tahvil ve hazine bonosu faizleri ile diğer kamu kuruluşlarının çıkardığı menkul kıymetlerden sağlanan gelirlerin menkul sermaye iradı olarak olarak sayıldığı ve vergiye tabi olduğu belirtiliyor. Yazının ikinci paragrafında da vergi usul kanunun ilgili maddelerine atıfla bütün bankaların Ankara ili ve bağlı ilçelerindeki mevcut tüm şubeleri nezdindeki tüm hesapları ve bu hesap sahibi gerçek ve tüzel kişilerin bono - tahvil gelirlerine ilişkin bilgi ve belge isteniyor. Dikkat edilmesi gereken iki husus var. Bunlardan ilki, denetim Ankara ili ve çevresiyle sınırlandırılıyor. 
   Örneklemeyle denetim yapılıyor. İncelenen dönemde 1998, 1999, 2000 ve 2001 olarak ifade edilmiş. Buna dikkat etmek lazım. Müfettişin yapacağı işlem kim faizi geliri elde etmiş bunu öğrenmek, beyan edilen tutarla banka bilgileri örtüşüyor mu buna bakacak. 
   
   Bu belge artık anonim hale geldi.    Genel esaslı olarak bankalara gönderilen yazının ayrıca ekleri var. Ekte her bir yıl için vergiye tabi menkul sermaye gelirlerinin limitleri belirtilmiş. Örneğin 1998 yılı için bankaya toplam tutarı iki milyar lirayı geçen hesapları bildir denilmiş. 1999 için bu rakam 1.5 milyar lira. 2000 yılında ticari kişiler için limit belirlenmezken, "gerçek kişilerle ilgili herhangi bir bilgi gönderilmeyecek" denmiş. 2001 yılı için "elde edilen menkul kıymet gelirlerinde 26 Temmuz 2001 tarihinden öncesi için 2.5 milyar lirayı, sonrası için 25 milyar lirayı geçenleri bildir" denmiş. 
   Bu limitler o dönem hatırlarsınız, bono ve tahvillerinden elde edilen faizi enflasyondan indirgedikten sonra üstte kalan kısmı ancak vergiye tabi olduğu için yazılmış. 
   
   Bütün bankalar müfettişe cevap yazmıştır sanıyorum. İmar Bankası'ndan gelen yanıt nasıl    Bankada müfettişin belirttiği limitler dahilinde "böyle bir mudiye rastlanılmamıştır" diyor. 
   n Maliye müfettişleriyle BDDK arasında yazışmaların yapıldığı dönemde İmar'ın durumu nasıldı 
   Bu yazışmaların yapıldığı tarihte İmar Bankası üçlü denetimden geçmiş, mevzuata uygun sermaye yeterliliği bulunduğu onaylanmış ve o dönem için sermaye yeterliliği açısından sorunu olmayan bir banka olarak değerlendirilmiş. Bu nedenle 'sen bu bankadan neden şüphelenmedin' diye sormak doğru olmaz. Çünkü elimizde veri yok. 
   
   Neden böyle bir veri yok    Kurumlar kendilerine sunulan kayıtlar üzerinden çalışıyor. Çifte kayıt tutulacağı, kayıt dışı katrilyonlarca liralık mevduatın tutulduğunu öngörmemiz çok zordu. Çünkü cesaret edilebilecek bir şey değildi. Ancak bunu denetimler sırasında önünüze gelirse o zaman görürsünüz. İnsanları potansiyel olarak "bunu da yapabilir" diye değerlendirmek çok zor. Herkesin cesaret edebileceği bir iş değildi bu. 
   
   'Güvenliğimiz tehlikede'    Teoman Kerman özellikle bonozedelerle ilgili olarak kendisinin hedef gösterilmesinden rahatsız olduğunu söyledi. "Kişisel güvenliğimiz riskte" diyen Kerman en önemli destekçisi eşi Tülay Kerman ise "Eşimin bunca memuriyet yaşantısından sonra bu olaylarla karşılaşmak çok üzücü" diye konuştu. 
   
   
</TEXT>
</DOC>
