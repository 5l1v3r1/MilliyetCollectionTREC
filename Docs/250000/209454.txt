<DOC>
<DOCNO> 209454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/18/son/soneko03.html </URL>
<DATE> 2004/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracata hazır giyim ve otomoti damgasını vurdu... 
</HEADLINE>
<TEXT>

     İhracata, 2003'de, konfeksiyon, otomotiv ile demir ve demir dışı metaller damgasını vurdu. 
     Geçen yıl hazır giyim-konfeksiyon sektöründe artış 2 milyar 169 milyon doları bulurken, 10 milyar 888 milyon dolarlık ihracat gerçekleştirildi. 
     Dış Ticaret Müsteşarlığı'nın ''İhracatın Görünümü Raporu''na göre, otomotiv sektöründeki artış da 2 milyar 426 milyon dolar olurken, sektörün 2003 yılı ihracatı 7 milyar 288 milyon dolar olarak gerçekleşti. 
     Demir ve demir dışı metal ihracatı da 1 milyar 235 milyon dolar artarken, 5 milyar 929 milyon dolarlık ihracata ulaşıldı. 
     2003 yılında tekstil ve hammadeleri ihracatında da 950 milyon dolar tutarında artış yaşandı ve 4 milyar 551 milyon dolar ihracat gerçekleştirildi. Elektrikli ve elektronik cihaz sektöründe de 5 milyon dolarlık artışla, 4 milyar 484 milyon dolar ihracat yapıldı. 
     
     AB'YE İHRACAT ARTTI 
     2003 yılında AB'ye yönelik ihracat 32.6 oranında artarak 24 milyar 821 milyon dolara ulaştı. Bölgeye yönelik ''hazır giyim-konfeksiyon'' ihracatı 1 milyar 734 milyon dolar, taşıt araçları ve yan sanayii ürünleri ihracatı 1 milyar 560 milyon dolar arttı. 
     AB'ye yönelik ihracatın artmasında, özellikle Almanya'ya 1 milyar 578 milyon dolar ve İtalya'ya 891 milyon dolar ihracatta yaşanan artışlar etkili oldu. 
     2003 yılında Almanya'ya 7 milyar 547 milyon dolar, İtalya'ya 3 milyar 277 milyon dolarlık ihracat gerçekleştirildi. 
     Merkezi Doğu Avrupa Ülkelerine yönelik ihracat da yüzde 54.1 oranında artarak 2 milyar 759 milyon dolar olurken, 2003 yılı itibariyle Bağımsız Devletler Topluluğu'na yapılan ihracat da yüzde 51.5 oranında artarak 3 milyar 311 milyon dolara ulaştı. Bu dönemde BDT'ye yönelik ihracatın artmasında, yüzde 56.4 oranında artarak 1 milyar 650 milyon dolara ulaşan Rusya'ya yönelik ihracat etkili oldu. 
     Ortadoğu'ya yönelik ihracat yüzde 44.3 oranında artarak 4 milyar 946 milyon dolar, Kuzey Afrika ülkelerine yapılan ihracat yüzde 28 artarak 1 milyar 617 milyon dolar, NAFTA ülkelerine yönelik ihracat da yüzde 4 oranında artarak 3 milyar 825 milyon dolar olarak gerçekleşti. 
     
</TEXT>
</DOC>
