<DOC>
<DOCNO> 232082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonspo28.html </URL>
<DATE> 2004/04/16/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
'Dörtlü Final'de ikinci finalist Efes Pilsen 
</HEADLINE>
<TEXT>

     Basketbolda 19. Erkekler Türkiye Kupası ''Dörtlü Final'' mücadelesinde ikinci finalist, Türk Telekomspor'u 105-77 yenen Efes Pilsen oldu. 
     Maçın başında Mack'in kaydettiği 3 sayıyla maça yenik başlayan Efes Pilsen, 3. dakikada Kaya'nın basketiyle durumu eşitledi. 
     Etkili oyunuyla 7. dakikaya Langdon'un basketiyle 12 sayı fark yaparak 24-12 önde giren Efes Pilsen, ilk periyodu 28-14 önde tamamladı. 
     2. periyoda skor avantajıyla iyi başlayan Efes Pilsen, Nikoliç'in kaydettiği sayıyla 15. dakikayı 37-22 önde geçti. İlk devrenin son dakikasına 51-28 önde giren Efes Pilsen, Kaya'nın attığı basketle devreyi 52-30 üstünlükle bitirdi. 
     3. periyotta Granger'in dış şutlardan kazandırdığı sayılarla 24. dakikada 61-34 üstünlük sağlayan Efes Pilsen, bir süre duraklayınca 26. dakikada aradaki fark 18 sayıya 63-45 indi. 
     Nikoliç ve Kaya'nın basketleriyle yeniden canlanan ve 29. dakikaya 71-49 önde giren Efes Pilsen, Türk Telekomspor'un takım kaptanı Şemsettin ile Nedim'in farkı kapatma çabalarına karşın 3. periyodu 75-56 önde kapadı. 
     34. dakikayı Nikoliç'in attığı basketle 86-64 önde geçen Efes Pilsen, karşılaşmanın 38. dakikasında Langdon'ın kaydettiği sayıyla rakibine 23 sayı üstünlük 94-71 sağladı. 
     Maçın sonuna dek bu üstünlüğünü koruyan Efes Pilsen, karşılaşmayı 105-77 kazanarak Ülkerspor'un finaldeki rakibi oldu. 
     Ülkerspor ile Efes Pilsen arasındaki final maçı, 18 Nisan Pazar günü saat 16.00'da yapılacak. 
     

     

EFES PİLSEN 105 - TÜRK TELEKOMSPOR 77 Salon Selçuk Üniversitesi 19 Mayıs Hakemler Rüştü Nuran xx, Berk Torun xx, Zafer Yılmaz xx Efes Pilsen Ender xx 8, Ermal xxx 10, Ömer xx 10, Granger xxx 19, Prkacin xx 6, Langdon xx 13, Kerem xxx 6, Alper xx, Nikoliç xxx 10, Selim xx 4, Kaya xxx 19, Nikolay x Türk Telekomspor Stanescu xxx 16, Mack xx 11, Bekir x 4, Şemsettin xxx 19, Umut x, Mutlu x, Can xxx 15, Serhat x, Burak x, Nedim xx 12 1. Periyot 28-14 Devre 52-30 Efes Pilsen lehine 3. Periyot 75-56      
</TEXT>
</DOC>
