<DOC>
<DOCNO> 230602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/12/son/sondun47.html </URL>
<DATE> 2004/04/12/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
ABDye göçmen olmak artık çok daha pahalı.Harclar 26 artacak 
</HEADLINE>
<TEXT>

     Bülent Keneş - ABD'ye göç işlemleri, önerilen yeni harcın devreye girmesiyle yüzde 26 oranında pahalı hale gelecek. 
     Yüzde 26'lık harç artışı önerisinin en kısa zamanda uygulamaya gireceğini açıklayan ABD Vatandaşlık ve Göçmen Servisi Direktör Yardımcısı William Yates, söz konusu artışın ulusal güvenliği geliştirmek, sığınma sürecini iyileştirmek ve Vatandaşlık Ofisi'ni yenilemek için gerekli olduğunu savundu. Yates, özellikle yeni güvenlik kontrollerinin başvuruların değerlendirilmesi sürecinin maliyetini artırdığını belirtti. 
     Artışa rağmen yasal yollardan ABD'ye girişin ve vatandaşlığa geçişin maliyetinin makul seviyede olduğunu savunan Yates, bu maliyeti yasa dışı yollardan ülkeye girmeye çalışanların ödediği binlerce dolarla mukayese etti. 
     Yeni maliyet artışının zaten maddi açıdan zayıf durumda olan göçmenler için çok kötü bir haber olduğunu ifade eden göçmen dernekleri ise göçmen işlemlerinin kişi başına maliyetinin artık 390 dolara çıkacağını ifade ediyorlar. Bu durumda, her çocuk için de 240 dolar ödemesi talep edilen üç çocuklu bir ailenin ABD'ye göçmen olarak girişinin maliyeti 1260 doları buluyor. 
     
</TEXT>
</DOC>
