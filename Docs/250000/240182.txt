<DOC>
<DOCNO> 240182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/siyaset/siy03.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Baykal kendisi gitsin' 
</HEADLINE>
<TEXT>


Baykal'ın istifasının şart olduğunu savunan, Ertuğrul Günay, CHP'nin sadece kıyı bölgelerinde var olduğunu belirterek, "Mavi tur solculuğu yapıyoruz" dedi 

ELİF DEMİRCİ İzmir DHA 


Genel Başkanı Deniz Baykal'ın, bu yıl toplanacak olağanüstü kurultayla gideceğini öne süren Anadolu Hareketi önderi Ertuğrul Günay, "Batı demokrasilerini örnek alıp istifa etmeli" dedi. Günay, CHP Genel Başkanlığı yarışı için Samsun'dan başladığı gezisini İzmir'de sürdürdü. Baykal'ın istifasının şart olduğunu savunan, CHP'nin sadece kıyı bölgelerinde var olduğunu vurgulayan Günay, "Mavi tur solculuğu yapıyoruz. Ülkeyi üzerine çöken alacakaranlıktan kurtarmak yerine, enerjimizi içte tüketiyoruz" dedi. Günay, sözlerini şöyle sürdürdü "Devirme yaşansın, kırgınlık olsun istemiyorum. Yönetim değişmediği takdirde Ankara'ya gidemeyeceğini anlayacak olan delege, tercihini değiştirecek." 




</TEXT>
</DOC>
