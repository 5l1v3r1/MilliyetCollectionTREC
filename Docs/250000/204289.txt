<DOC>
<DOCNO> 204289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/25/guncel/gun90.html </URL>
<DATE> 2003/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Türk televizyonlarında unutulmayan anlar... 10. bölüm    Hafız Süleymanoğlu''nun uluslararası bir yarışmada hakkını kullanamadan süreyi elini tebeşirlerken bitirmesi, bu sırada Tv spikerinin "Amman Hafız " haykırışları... 
   Recep Bülbülses''in kendisini, Galatasaray''ın bir Avrupa maçı sonrası ''''Bende ünlü olmak istiyorum'''' nidalarıyla kışın ortasında, gecenin bir yarısı Galatasaray formasıyla havuza atması ve akabinde üzerinden sular akarken bir Sanat Müziği parçası seslendirmesi... 
   Somali''ye Birleşmiş Milletler operasyonu yapılırken Mogadishu''dan Tayfun Talipoğlu''nun Star habere bağlanması ve olayları anlatmasından sonra "Tayfun Talipoğlu Star haber Mogadishu Ankara" demesi... 
   TRT 1999 yılında 30 Ağustos kutlamalarını İstanbul''dan naklen verirken, boğazdan donanma gemilerinin geçişi sırasında arkadan bir şahsın "tık tık tık eyi günler" diye seslenmesi... 
   A Takımı''nda "ünlü benzerleri" yarışmasında gerçek Ciguli''nin 3. olması... 
   Tolga Garipoğlu''nun, gizli kamera şakalarının yeni yeni popüler olduğu sıralarda, mağazadan çıkan insanların çantalarına gizlice iç çamaşırı koyması ve çıkışta tüm alarm zillerinin çalması ertesinde mağdurelerden birinin ilerleyen yıllarda saçlarının dökülmesi ve Garipoğlu''na dava açması... 
   Alihan adlı şarkıcının reklam amacıyla köprüye çıkıp arabanın teybinde kendi kaseti çalarken intihar şov yapması, rüzgarın etkisiyle üzerine döktüğü benzinin gözüne kaçması ve "gözüm yanıyor " şeklinde haykırışları... 
   ''''Türkiye''de Kumalık'''' konusunun tartışıldığı bir "Ateş Hattı" programında kadınlardan birinin canlı yayında henüz program bitmeden Reha Muhtar''dan parasını istemesi.... 
   İnsan Haklarından Sorumlu Devlet Bakanı Azimet Köylüoğlu''nun, Adana''da pamuk toplayan yaşlı bir teyzenin yanına gidip "Kazandığın parayla ne alacaksın, potin mi entari mi " diye sorması üzerine, yaşlı kadının ters bir şekilde "Ne entarisi, elbise desen bir mantığa sığar" demesi ve Azimet Köylüoğlu''nun hiçbir şey söyleyemeden dönüp gitmesi... 
   Star''ın ilk yıllarında bir müzik programında sunucunun Adnan Şenses''i sokaklarda aramaya başlaması ve Şenses''in bir meyhanede darbukacısıyla bulunup hemen akabinde romen havasıyla coşması... 
   
   Nevada araştırmaları    Nevada''da yapılan bir araştırmaya göre Entelektüel geçinen kişilerin 64''ü televizyonda dinlediği bir haberi başkalarına anlatma gereği duyarken lafa "dün bir dergi okurken gözüme takıldı..." diye giriyor. Olayı anlattıkları kişilerin 98''si ise "aaa dün televizyonda izledim be o haberi" şeklinde cevap veriyor ve 64'lük kesimin 98'i oracıkta çakılıp kalıyor. 2'lik ısrarcı kesim "ben televizyon izlemiyorum" diye olayı uzatıyor... 
   
   Şampuan reklamlarındaki 'kız' çeşitleri Top5    1 Park yeri için sersemletici saçlarını açıp yürüyen kız çeşidi... 
   2 Uçağın daracık tuvaletine girip neden oraya koyulduğu belli olmayan bir mikrofon tuşuna basıp "Eveeet, eveeet " diye bağırarak saçlarını yıkayan kız çeşidi... 
   3 Bowling oynarken rakipleri bile olmayan zavallı adamların gözüne saçlarını sokan kız çeşidi... 
   4 Tatile gittiği yerde saçlarını salıp olaydan habersiz tatilcilerin dikenli meyveleri avuçlamasını sağlayan kız çeşidi... 
   5 Elin Uzakdoğu'sunda üzerinde müthiş bir mini ve apartman topuk ayakkabılarıyla fırtınaya tutulup kendi boyundan daha kısa olan bir bambu ormanına girip suyu emen şampuanla saçlarını yıkayan kız çeşidi... 
   
   Tamam tüpgazda kaçak olup olmadığını anlamak için çakmak kullanmam belki büyük bir hataydı ama oldukça ilginç bir buluştu... 
   Neron 
   
   Varıver Varabildiğince 
   "Meleklerin farkındalığına varmak lazım..." 
</TEXT>
</DOC>
