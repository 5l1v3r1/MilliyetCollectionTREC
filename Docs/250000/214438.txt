<DOC>
<DOCNO> 214438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/yazar/toruner.html </URL>
<DATE> 2004/02/11/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Merkez Bankası gerçekte ne diyor 
</HEADLINE>
<TEXT>

   
   Merkez Bankası geçen perşembe günkü açıklamasında şöyle diyor 
   a Enflasyondaki düşme sıkı maliye ve para politikaları sayesinde sağlanmıştır. 
   b Şimdiye kadar gerçekleştirilen yapısal programlar, bu disiplinin sürdürülebilir olduğu kanılarını güçlendirmektedir. 
   c Tüketici ve yatırımcı güveni gittikçe artmış enflasyon beklentileri hedeflere gittikçe yaklaşmıştır. 
   d Ocak ayı enflasyonu, yıl sonu hedefi ile tutarlı bir düzeydedir. 
   e Ancak, iç talepteki canlanmanın kontrollü bir biçimde gerçekleştirilmesi ve bekleyişlerin doğru yönetilmesi gereklidir. 
   f Yıllık enflasyon oranlarındaki düşüş ilk 5 ayda devam edecektir. 
   g Sonraki aylarda, enflasyon artsa bile, hedeflerle uyumlu artacaktır. 
   h Enflasyonda düşüş sağlanmış olsa da, fiyat istikrarı henüz sağlanamamıştır. 
   i Hükümet ücret ve gelir politikalarını programın temel ilkeleri ile uyumlu yürütmelidir. 
   j Asgari ücret ve emekli maaşlarındaki artış, bütçedeki harcamaların kısılması yoluyla karşılanmalıdır. 
   k Mali disiplinden ödün verilmekte olduğu ya da orta vadede verilebileceği yönündeki sinyaller enflasyonla mücadeledeki başarının kalıcı olmaması sonucunu doğurur. 
   l Yatırım ve üretimin önündeki engelleri kaldırıcı reformlar yapılmalıdır. 
   m Sadece, dışsal şoklar bu yılki enflasyon hedefini şaşırtabilir. 
   n Bütçe disiplini ve yapısal reformlar sürdürülemezse veya dışsal şoklarla karşılaşılırsa, bugün düşürdüğümüz faizleri artırmak zorunda kalabiliriz. 
   o Türk lirası borç alma faizlerini 2 puan düşürürken, döviz borç verme faizlerini 4 puan artırıyoruz. 
   Merkez Bankası gerçekte şunları söylüyor 
   - Benden borç alacağınız dövizi yine bana satıp Türk lirası kaynak yaratarak, bana borç vermeye kalkmayın. 
   - Faizleri seçimlerde iktidarı desteklemek için düşürdüm ama bütçe disiplini sağlanmaz veya IMF'nin emrinden çıkmaya kalkarsanız yeniden yükseltirim. 
   - Öngörülen faiz dışı fazlayı sağlayabilmek için yeterli vergi toplayamama olasılığı var. Bu durum, enflasyon hedeflerini saptırabilir. O zaman da, suç benden gider. 
   - Asgari ücret ve emekli maaşlarındaki artış kadar harcamaları kıstığınızı, bana bir gösterin. Zaten, IMF abim de yakında bunları sizden soracak. 
   - Enflasyonda düşüş sağlanmış olsa da, bunun sürdürülebilirliği henüz şüpheli. 
   - Enflasyon beklentilerinin doğru yönetilmesi için, bize medya desteği gereklidir. 
   - Enflasyonun haziran ayından itibaren biraz yükselmesi ile karşılaşılabilecektir. Aman, telaşlanmayın. Bu normaldir. 
   Sonraki yazımda, bu konulardaki düşüncelerimi bulacaksınız. 
   
      
   
</TEXT>
</DOC>
