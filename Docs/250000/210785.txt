<DOC>
<DOCNO> 210785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/24/siyaset/siy08.html </URL>
<DATE> 2004/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'tan Erdoğan savunması 
</HEADLINE>
<TEXT>
   'Yalan makinesine mi bağlayacaksınız ' 
   ANKARA Milliyet 

   
   TBMM Başkanı Bülent Arınç, Başbakan Recep Tayyip Erdoğan'ı ve AKP hükümetini savunarak, "Ortada bir rejim sorunu varmış gibi göstermeler artık modası geçmiş işlerdir" dedi. Arınç, "Başbakanı yalan makinesine mi bağlayacaksın" diye konuştu. 
   Arınç, Hizmet İş Sendikası'nın düzenlediği paneldeki konuşmasında Avusturya'dan AB üyeliği konusunda umutlu döndüğünü söyledi. Kötü siyaset döneminin kapandığını ifade eden Arınç "O iyi düşünemez, iyi karar veremez. Her şeyi bilen, her şeye karar verecek olan biziz, halk ne yaptığını bilmez" şeklindeki totaliter anlayış devrinin kapandığını belirtti. Rejim kaygılarına karşı Erdoğan'ı savunan ve "Kimsenin kalbini yarıp bakma imk nına sahip değiliz. Bir başbakanı yalan makinesine mi bağlayacaksınız" diyen Arınç, isim vermeden Başbakanlık Müsteşarı Ömer Dinçer'e de şöyle destek verdi "Bir insan 'ben düşünüyorum' diyorsa önünde saygıyla eğiliyorum. Bir insan 'ben yazıyorum' diyorsa, selamlanmaya layık bir insandır. İnsanlar düşüncelerini açıklamaz, aba altından sopa gösterir, fırsat bulduğu zaman kafalara sopayla vurur, ben ondan korkarım. Hem uyum yasalarının çıkmasına destek olacağız, bir taraftan da '5, 10, 20 yıl önce böyle bir şey söylemiştin, sen tehlikelisin' diyeceğiz. Bu çağdaş bir düşünce olmaz." 
   
   
</TEXT>
</DOC>
