<DOC>
<DOCNO> 228983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/06/son/soneko69.html </URL>
<DATE> 2004/04/06/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Ülker Grubu "Ülker bebe bisküvisi zararlı madde içermez" 
</HEADLINE>
<TEXT>

     Ülker, bebe bisküvilerine ilişkin olarak yaptığı açıklamada, Ülker'in bisküvilerinin zararlı madde içermediği son derece sağlıklı ve faydalı olduğu bildirildi. 
     Ülker Grubu'ndan yapılan yazılı açıklamada, Ülker bebe bisküvilerinin incelemeler ve laboratuvar testleri yapıldıktan sonra proses şeklinin onaylandığı ifade edildi. 
     Açıklamada, bisküvilerin Avrupa Birliği'ndeki yasal statü ile aynı olduğu belirtilerek, şu görüşlere yer verildi 
     ''Bisküvilerin pişirilme teknolojileri gereği iç ve yüzey ısıları hiçbir zaman akrilamid oluşturabilecek yüksek derecelere ulaşmaz. 4-5 dakikalık pişirme süresinde ürün direkt alevle temas etmez. Fırından çıkan bisküvilerin iç merkez ısısı 85 derece ile 90 derece arasındadır Fırın çıkışı yüzey ısısı ise 100-110 derecedir. Akrilamid maddesinin oluşabilmesi için daha yüksek ısı ve sürelere ihtiyaç vardır. Ayrıca bugüne kadar bisküvilerin akrilamid içerdiğine dair literatürde bir kayda rastlanmamıştır. Bisküvi teknolojisinde bisküvinin üst rengi kullanılan hammadde ile ilgilidir.'' 
     
</TEXT>
</DOC>
