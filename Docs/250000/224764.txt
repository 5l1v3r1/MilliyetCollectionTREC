<DOC>
<DOCNO> 224764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sondun47.html </URL>
<DATE> 2004/03/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Almanya'da Türk aileyi öldüren zanlı Türkiye'ye kaçmış 
</HEADLINE>
<TEXT>

     Almanya'nın Augsburg kentinde Çankaya ailesini öldürdüğünden şüphelenilen Ali Göbelek'in Türkiye'ye kaçtığı tahmin ediliyor. 
     Augsburg polisi, Göbelek'in bulunabilmesi için hakkında uluslararası tutuklama emri çıkartıldığını, Türkiye'de tutuklanması durumunda yetkili Alman makamlarının iadesini talep edeceklerini bildirdi. 
     Cinayetlerin sebebinin kıskançlık olabileceğini, ancak bunun henüz kesinleşmediğini belirten polis, Göbelek'in, evde bulunan Dobermann cinsi bir köpeği de beraberinde Türkiye'ye götürmüş olabileceğini kaydetti. 
     Göbelek'in kıskançlıktan dolayı, ayrı yaşadığı Aylin ile kızı Ela'yı ve Ela'nın dayısı Aykın ile anneannesi Melahat Çankaya'yı, ayrıca evde misafir olarak bulunan Çek Vladimir Vlacher'i öldürdüğü tahmin ediliyor. 
     
</TEXT>
</DOC>
