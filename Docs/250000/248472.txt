<DOC>
<DOCNO> 248472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/son/sonspo24.html </URL>
<DATE> 2004/06/16/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Torsten Frings, Bayern Münih'le 3 yıllık sözleşme imzaladı... 
</HEADLINE>
<TEXT>

     Almanya Milli Takımı'nın orta alan oyuncusu Torsten Frings'in, Bayern Münih takımıyla 3 yıllık sözleşme imzaladığı bildirildi. 
     Torsten Frings, Portekiz-2004'de, geçen salı günü yapılan Hollanda-Almanya maçında takımının golünü kaydetmişti. 
     FC Bayern Münih'den önce BV Borussia Dortmund'da forma giyen başarılı futbolcu, bu formayla Almanya Birinci Ligi'nde 17 maça çıkmıştı. 
     BV Borussia Dortmund Menajeri Michael Zorc, konuyla ilgili olarak, ''Halletmemiz gereken yalnızca bir iki formalite kaldı'' dedi. 
     Her iki takımın da transfer ücretini açıklamamasına karşın medyada yer alan haberlere göre 27 yaşındaki futbolcu için 9 milyon dolar civarında bir rakam ödeneceği kaydedildi. 
     Frings, Bayer Leverkusen'in Brezilyalı savunma oyuncusu Lucio, genç oyuncu Andreas Goerlitz ve VFL Bochum'un forvet oyuncusu Vahid Hashemian'dan sonra, FC Bayern Münih'in yeni sezon için yaptığı 4. transfer oldu. 
     
     OSC LILLE'NİN DELPIERRE, VFB STUTTGART'DA 
     Öte yandan OSC Lille takımının savunma oyuncusu Matthieu Delpierre'in de VFB Stuttgart ile sözleşme imzaladığı kaydedildi. 
     Fransız futbolcunun transfer ücreti açıklanmazken, sözleşmenin 2008 yılının haziran ayına kadar olduğu bildirildi. 
     Delpierre'nin, geçen sezon FC Schalke 04'e transfer olan ve takımın kilit oyuncusu olarak görülen Brezilyalı Marcelo Bordon'un yerine getirildiği ifade edildi. 
     23 yaşındaki futbolcu, OSC Lille formasını giydiği 81 maçta 3 gol atmış, UEFA Kupası ve Avrupa Şampiyonlar Ligi'nde oynamış ve 26 kez de Fransa Genç Milli Takımı'nda forma giymişti. 
     
</TEXT>
</DOC>
