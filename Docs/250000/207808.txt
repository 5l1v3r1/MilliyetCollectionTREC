<DOC>
<DOCNO> 207808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/11/guncel/gun02.html </URL>
<DATE> 2004/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siperler çöplük, şehitlikler tarla' 
</HEADLINE>
<TEXT>

   250 bin Türk'ün şehit düştüğü Gelibolu'daki şehitliklerin kaderine terk edildiği, tabyaların da pislik yuvası haline geldiği ileri sürüldü 
      SALİHA ÇOLAK Ankara 
   
   Canakkale Savaşı'nda yaklaşık 250 bin Türk'ün şehit düştüğü alanda müze ve tanıtım merkezi gibi yerler yapılırken, CHP Çanakkale Milletvekili Ahmet Küçük, Gelibolu yarımadasında gerçek siperlerin çöplük, şehitlerin yattığı toprakların da tarla yapıldığını öne sürdü. Küçük, şov niteliğindeki işler yerine, yarımadanın savaşın ruhuna uygun olarak korunmasını sağlayacak önlemler alınmasını istedi. 
   
   Çarpıcı tespitler 
   Yarımadada, tek orijinal şehitlik bulunduğu iddia edilmektedir. Seddülbahir Kalesi yanındaki küçük kabristan dışındaki tüm şehitlikler semboliktir. Soğandere, Şahindere, Zığındere, Kocadere köyü civarı, Karahöyük, Çataldere, İsmailoğlutepe Eteği, Hacı Emin Dere, Bigali köyü Değirmen mevkii ve Kireçtepe'de bulunan orijinal şehitlikler kaderlerine terk edilmiş ve kısmen tarlalaştırılmıştır. Bu alanların korumaya alınması gerekmektedir.Deniz muharebeleri sırasında kaderimizi tayin eden tabya ve bataryalar pislik yuvası haline gelmiştir.Conkbayırı, Ertuğrul Tabya gibi turistik noktalardaki siperler sonradan kazılan turistik siperlerdir. Muharebe arazileri içindeki hakiki siperler de çöplük haline gelmiştir.Seddülbahir Kalesi mezbelelik haline gelmiştir. Yıkılmaya terk edilmiştir.Milli Park alanı içinde kontrolsüz çöp boşaltma ve yakma olayları yaşanmaktadır. Alçıtepe köyü batısındaki Sarıtepe civarındaki denize inen yamaçlar çöp vadisi halini almıştır. 
   
</TEXT>
</DOC>
