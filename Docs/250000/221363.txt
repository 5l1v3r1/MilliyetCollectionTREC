<DOC>
<DOCNO> 221363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/10/son/sontur50.html </URL>
<DATE> 2004/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün Kralı Abdullah Türkiye'ye geliyor 
</HEADLINE>
<TEXT>

     Ürdün Kralı Abdullah'ın gelecek hafta Türkiye'yi ziyaret edeceği öğrenildi. 
     Edinilen bilgiye göre, Abdullah, 16-17 Mart'ta resmi temaslarda bulunmak üzere Ankara'ya gelecek. 
     Abdullah'ın temaslarında, ikili ilişkilerin yanı sıra ABD'nin Büyük Ortadoğu Projesi, Ortadoğu Barış Süreci ve Irak gibi konuların da ele alınması bekleniyor. 
     Ürdün Kralı Abdullah, ABD'nin Büyük Ortadoğu Projesi'ne ilişkin olarak, plan hakkında Arap Birliği'ne üye ülkelerin ortak karar alacaklarını belirtirken, Ortadoğu'yu modernleştirmeye yönelik planların, yabancıların fikirlerini bölgeye dayatacağı izlenimini vermemesi gerektiğini kaydetmişti. 
     Bu arada, Brezilya Dışişleri Bakanı Celso Amorim'in 19-20 Mart'ta Ankara'da temaslarda bulunması beklenirken, Bulgaristan Dışişleri Bakanı Solomon Pasi'nin yarın başlaması planlanan Ankara ziyaretinin iptal edildiği bildirildi. 
     
</TEXT>
</DOC>
