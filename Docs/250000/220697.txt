<DOC>
<DOCNO> 220697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/08/son/sondun26.html </URL>
<DATE> 2004/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum kilisesi Papadopulos'a "Çekil" çağrısı yapabiliriz 
</HEADLINE>
<TEXT>

     Baf Metropoliti Hrisostomos, Rum kilisesinin 22 Mart öncesinde, Rum yönetimi lideri Tasos Papadopulos'a ''görüşmelerden çekilerek Annan Planı'na 'Hayır' demesi yönünde çağrıda bulunabileceğini'' açıkladı. 
     Simeri gazetesinin haberine göre, Hrisostomos, kilisenin, halkın kabul edeceği olumlu bir sonuca ulaşılacağına inanmadığını belirterek, şöyle konuştu 
     ''Biz, kilise olarak, halkımızın kabul edeceği olumlu bir sonuca sahip olacağımıza inanmıyoruz. Birkaç gün daha bekleyeceğiz, müzakere ortamını bozmak istemiyoruz, ancak şimdiden eminiz. Önümüzde yılanı görüyoruz ve üzerimize geliyor, izlerini bulmak zorunda değiliz. Bu yüzden de üzerimize gelmeden önce onu engellemeliyiz. Sen Sinod üyeleri, 22 Mart'tan önce sert bir ortak bildiri yayınlamalı. Diğer kardeşlerimin adına konuşmak istemiyorum, ancak belki de başkana Papadopulos'a , Kıbrıslı Rum, Türk ve bu adada yaşayan herkesin mutlu bir şekilde yaşamasını sağlayacak bir çözüme götürecek ciddi görüşmeler olarak değil de, bir aldatma olarak varsaydığımız müzakerelerden çekilmesi yönünde çağrıda bulunacağız.'' Hrisostomos, geçen hafta da, kilise adına yaptığı açıklamada, ''kilisenin Annan planı karşısındaki tezinin İncil olduğunu'' belirterek, ''Annan planının İncil'e ters olduğunu'' savunmuştu. 
     
</TEXT>
</DOC>
