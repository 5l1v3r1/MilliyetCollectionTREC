<DOC>
<DOCNO> 214605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/dunya/dun02.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Devrim'in 25. yılında demokrasi talebi 
</HEADLINE>
<TEXT>

      DIŞ HABERLER SERVİSİ 

   
   İran'da dün Tahran'daki Azadi Meydanı'nda on binlerce kişinin katıldığı İslam Devrimi'nin 25. yılı kutlamalarında ABD karşıtı pankartların önünde boy gösteren çarşaflı kadınlar "İslam Devrimi"ne bağlılıklarını sergilerken, Cumhurbaşkanı Muhammed Hatemi, meydanda toplanan büyük kalabalığa yaptığı konuşmada, muhafazak rlara çok sert bir şekilde yüklendi. Hatemi, siyasi özgürlüklere getirilen sınırlamaları ulusa yönelik bir tehdit olarak niteledi. 20 Şubat'ta yapılacak parlamento seçimleri öncesinde reformcular ile muhafazak rlar arasındaki siyasi sürtüşmeyi artıracağına kesin gözüyle bakılan konuşmasında Hatemi, "Seçimler düzgün yapıldığında demokrasinin bir sembolüdür. Sınırlama getirilirse, ulusa ve sisteme bir tehdit halini alır ve bu tehdidin bertaraf edilmesi zor olur" dedi. İran'da 12 kişiden oluşan muhafazak r Uzmanlar Konseyi, seçime katılacak reformcu adayların 3000'den fazlasını veto etmiş, daha sonra yaklaşık 1100 tanesine izin vermişti. 
   
   
   
</TEXT>
</DOC>
