<DOC>
<DOCNO> 211755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/28/son/sonspo15.html </URL>
<DATE> 2004/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık... 2 numaralı seri başları yarı finalde... 
</HEADLINE>
<TEXT>

     Sezonun ilk ''Grand Slam'' mücadelesi olan 92. Avustralya Açık Tenis Turnuvası, Melbourne kentinde sürüyor. 
     Melbourne Park Kortları'nda düzenlenen 14.7 milyon dolar yaklaşık 19.85 trilyon lira toplam ödüllü turnuvanın 10. gününde, tek erkekler ve tek bayanlarda çeyrek final mücadeleleri tamamlandı. 
     Tek erkeklerde, geçen yılın Wimbledon Turnuvası Şampiyonu olan 2 numaralı seribaşı İsviçreli Roger Federer, çeyrek finalde 8 numaralı seribaşı Arjantinli David Nalbandian'ı 7-5, 6-4, 5-7 ve 6-3'lük setlerle 3-1 yendi. 
     3 numaralı seribaşı İspanyol Juan Carlos Ferrero da, Faslı Hicham Arazi'yi 6-1, 7-6 8-6 ve 7-6 7-5 'lık setlerle 3-0 yenerek yarı finale yükseldi. 
     Tek bayanlarda ise 2 numaralı seribaşı Belçikalı Kim Clijsters, 6 numaralı seribaşı Rus Anastasia Myskina'yı 6-2 ve 7-6 11-9 , 22 numaralı seribaşı İsviçreli Patty Schnyder da, 25 numaralı seribaşı ABD'li Lisa Raymond'ı 7-6 7-2 ve 6-3'lük setlerle 2-0 yenerek yarı finalist oldular. 
     Şampiyonada yarın tek bayanların yarı final mücadelelerinin 2'si de yapılıp finalist 2 raket belli olacak, tek erkeklerde de yarı final maçlarından 1'i oynanacak. 
     Program şöyle 
     Tek Bayanlar Yarı Final 
     Justine Henin-Hardenne Belçika 1 -Fabiola Zuluaga Kolombiya 32 . 
     Kim Clijsters Belçika 2 -Patty Schnyder İsviçre 22 . 
     Tek Erkekler Yarı Final 
     Andre Agassi ABD 4 -Marat Safin Rusya . 
     
</TEXT>
</DOC>
