<DOC>
<DOCNO> 232995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/20/guncel/gun01.html </URL>
<DATE> 2004/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'nın tanksavar füzesi 'kurusıkı' çıktı 
</HEADLINE>
<TEXT>

   Türkiye, Fransa'dan 600 trilyonluk proje kapsamında aldığı tanksavar ERYX füzelerinin hedefi ıskalaması üzerine projeyi feshedecek 
      UTKU ÇAKIRÖZER Ankara 
   
   Milli Savunma Bakanlığı'nın MSB 441 milyon dolarlık proje kapsamında Fransa'dan aldığı ERYX anti - tank füzelerinin hedefi vuramadığı ortaya çıktı. Teslimatta 40 aylık gecikmeyi yasal gerekçe gösteren Türkiye, bugüne kadar 310 milyon dolar yaklaşık 450 trilyon lira ödenen projenin feshi için harekete geçti. MSB Dış Tedarik Başkanlığı'nın Fransız Aerospatiale bugünkü adıyla MBDA şirketiyle 1998'de başlattığı proje, 3300 rampa ve 10 bin kısa menzilli tanksavar füzesinin Türkiye'de ortak üretimini içeriyordu. Bakanlık kaynakları, toplam maliyetin yüzde 70'i olan 310 milyon dolar ödenmesine rağmen projenin iptalinin gündeme gelmesinin arkasındaki iki temel faktörü şöyle açıkladı 
   Füzeler başarısız Minimum yüzde 72 hedef - isabet başarısı şartı olan füzeler, hedefleri yüzde 55 oranında vurabildi. 
   Teslimat gecikti Şartnamede en fazla 200 gün sapmaya imk n tanınmasına rağmen, Fransızlar teslimatları yaklaşık 3 yıl geciktirdi. 
   
   
   Savunma Sanayi Müsteşarlığı, teslimatlardaki gecikmeyi gerekçe göstererek, projenin feshi için işlem başlattı. Şirkete anlaşma gereği üçüncü test için de davet yapıldı. Mayısta yapılacak son testte füzeler vuruş yüzdesini sağlayamazsa projenin iptali kesinleşecek. 
   Bu durumda, 1998'de füzeleri başarılı bularak alımına karar veren teknik heyet ve siyasetçiler hakkında yasal işlem başlatılacak. 
   
   Fransa politik bakıyor    ERYX anlaşması, İsmet Sezgin'in bakanlığı döneminde imzalandı. Anlaşma Tansu Çiller başbakanlığı dönemindeki Cougar helikopter alımından sonra Fransa ile yürütülen ikinci büyük silah projesiydi. Fesih kararının, Paris'in, aralıkta Türkiye'nin AB ile müzakerelere başlayıp başlamaması konusunda vereceği kritik kararı da olumsuz etkileyebileceği yorumları yapılıyor. 
   
   
   
</TEXT>
</DOC>
