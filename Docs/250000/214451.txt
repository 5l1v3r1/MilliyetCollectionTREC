<DOC>
<DOCNO> 214451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sondun10.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
John Kerry rakipleriyle farkı açıyor 
</HEADLINE>
<TEXT>

     Amerika Birleşik Devletleri'nde, Demokrat Parti'nin başkan adaylığı için yapılan ön seçimlerde Senatör John Kerry rakipleriyle arasındaki farkı açıyor. 
     John Kerry, Virginia ve Tennessee'de yapıklan ön seçimlerleri de rahatlıkla kazandı. Senatör Kerry'nin son seçim zaferleri sonrası başkan adaylarından Wesley Clark yarıştan çekildi Kerry ilk sonuçlara göre Virginia'da oyların yüzde 52'sini, Tennessee'de de yüzde 41'ini aldı. 
     Böylece Kerry ilk kez Amerika Brileşik Devletleri'nin güneyindeki eyaletlerde yapılan ön seçimlerde başarı göstermiş oldu. 
     Seçimlerde umduğunu bulamayan eski NATO müttefik kuvvetler komutanı Wesley Clark ise Demokrat Parti'nin başkan adaylığından çekildi. 
     Massachusetts eyaleti senatörü John Kerry şu ana kadar 14 eyaletin 12'sinde ön seçimleri kazandı. 
     Kerry son seçim zaferleri sonrası Virginia'da yaptığı konuşmada, Amerikan halkının değişim yönünde oy kullandığını söyledi. 
     Konuşmayı izleyen bir BBC muhabiri bugün alınan sonuçların ardından, Demokrat Parti'nin diğer başkan adaylarının Kerry'nin hızını kesmelerinin çok zor göründüğünü söylüyor. 
     Senatör John Edwards ise Virginia ve Tennessee'deki ön seçimlerde Kerry'nin ardından ikinci sırada yer aldı. 
     Ancak bu sonuç Edwards için tam bir hayal kırıklığı oldu. 
     Zira Edwards, Virginia'yla Tennessee'de kampanyaları için büyük paralar harcamış ve kasım ayındaki başkanlık seçimlerinde George Bush'u ancak güneyli bir adayın yenebilebileceğini söylemişti. 
     Amerika Birleşik Devletleri'nde bundan sonraki ön seçim, salı günü Wisconsin eyaletinde yapılacak. 
     
</TEXT>
</DOC>
