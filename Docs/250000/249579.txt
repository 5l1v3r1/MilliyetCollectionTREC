<DOC>
<DOCNO> 249579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sondun14.html </URL>
<DATE> 2004/06/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Ebu Garib'de işkence davasında erteleme talebi reddedildi... 
</HEADLINE>
<TEXT>

     Bağdat'taki Ebu Garib cezaevinde Iraklı esirlere işkence ve kötü muamele etmekle suçlanan 3 Amerikalı asker aleyhindeki davanın ön duruşması bugün başladı. 
     Koalisyon karargahının bulunduğu Yeşil Bölge'de, sıkı güvenlik önlemleri altında, Amerikan ordu mahkemesi tarafından yargılanan askerlerden Javal Davis'in avukatı Scott Dunn, Irak'ta yaşanan karmaşanın, tanıkların ifadelerinin alınmasını engellediği gerekçesiyle duruşmanın ertelenmesini istedi. 
     Askeri hakim Albay James Pohl, duruşmada kanıt ve tanıkların göz önüne alınmadığını sorarak, savunmanın isteğini reddetti. 
     İşkence skandalı çerçevesinde suçlanan 7 askerden Jeremy Sivits, 19 Mayıs'ta görülen davada suçlu bulunmuş ve 1 yıl hapis cezasına çarptırılmıştı. 
     Bugün yargılanan inzibat erleri Charles Graner Jr. 35 , Javal Davis 26 ve çavuş İvan Chip Frederick'in 37 daha büyük cezalara çarptırılabileceği belirtiliyor. 
     Fotoğraflarla belgelenen Ebu Garib'deki işkence olayları nedeniyle cezaevinin Amerikalı komutanı Janis Karpinski açığa alınmış ve kimlikleri tespit edilen işkenceci Amerikalı askerler aleyhinde dava açılmıştı. 
     
</TEXT>
</DOC>
