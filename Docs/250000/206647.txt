<DOC>
<DOCNO> 206647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sontur32.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli zammını Erdoğan açıklayacak... 
</HEADLINE>
<TEXT>

     SSK ve Bağ-Kur emekli ücretlerine yapılacak zam, yarın toplanacak AKP grubunda Başbakan Recep Tayyip Erdoğan tarafından açıklanacak. 
     Bakanlar Kurulu'ndan sonra açıklama yapan Hükümet Sözcüsü ve Adalet Bakanı Cemil Çiçek, kurulda SSK ve Bağ- Kur emekli ücetlerini 2004 yılında yapılacak zam oranı ile ilgili bir değerlendirme yapıldığını belirterek, konuyla ilgili bu gece son bir değerlendirme yapılacağını kaydetti. 
     Çiçek, emekli zammıyla ilgili açıklamanın yarın AKP grup toplantısında Başbakan Erdağan tarafından yapılacağını söyledi. Uygulanan istikrar programına dikkat çeken Çiçek, "Bu programın uygulanmasında kararlıyız. Bu programın olumlu sonuçları da alınmaya başlanmıştır. İstikrar programını da zedelemeden, ama bu kesim insanlarımızın da ihtiyaçlarını karşılamaya imkan verecek derecede bir artışın söz konusu olması açısından bu gece son bir değerlendirme yapılacak grup toplantısında da açıklanacaktır" diye konuştu. 
     Çiçek, bir soru üzerine emekli zammını ekonomik programa yeni bir yük getirmeyecek şekilde belirleyeceklerini kaydetti. 
     
</TEXT>
</DOC>
