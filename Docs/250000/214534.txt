<DOC>
<DOCNO> 214534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sonspo17.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Valencia, Beşiktaş maçına Munoz'suz çıkacak 
</HEADLINE>
<TEXT>

     İspanya Ligi takımlarından Valencia CF, Beşiktaş ile yapacağı UEFA Kupası 3. tur ilk maçında, golcü oyuncusu Xisco Munoz'suz sahaya çıkacak. 
     Valencia CF'nin geçen hafta cumartesi günü Atletico Madrid karşısında 3-0 galip geldiği maçta dizinden sakatlanarak 74. dakikada maçı bırakmak zorunda kalan Munoz'un, gelecek 2-3 hafta boyunca sahalardan uzak kalacağı bildirildi. 
     Böylece 23 yaşındaki forvet oyuncusu, takımının 26 Şubat Perşembe günü Beşiktaş ile yapacağı UEFA Kupası 3. tur ilk maçında sahaya çıkamayacak. 
     Ayrıca Munoz'un ligin önemli maçlarından Real Madrid CF, FC Barcelona ve RCD Espanyol maçlarını da kaçıracağı ve ancak 3 Mart Çarşamba günü İstanbul'da Beşiktaş ile yapılacak rövanş maçına yetişme olasılığı bulunduğu belirtildi. 
     Öte yandan İspanyol ekibinin solbek oyuncusu Fabio Aurelio'nun, 8 hafta süren sakatlığının ardından antrenmanlara katılmaya başladığı kaydedildi. 
     
</TEXT>
</DOC>
