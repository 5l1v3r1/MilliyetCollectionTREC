<DOC>
<DOCNO> 219732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/04/son/sondun18.html </URL>
<DATE> 2004/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da binlerce Şii yürüdü 
</HEADLINE>
<TEXT>

     Pakistan'ın Ketta kentinde, Aşure gününde Şiileri hedef alan saldırıda ölenlerin cenaze töreni çerçevesinde onbinlerce Şii yürüyüş yaptı. 
     Saldırıda ölen 44 kişiden bazıları için düzenlenen törene katılan yaklaşık 20 bin Şii, hükümet karşıtı sloganlar attı. 
     Şii imam Ali Şah Kazmi, saldırıda ölenlerin sadece ''teröristlerin'' değil, polis ateşinin de kurbanları olduğunu ileri sürerek, ''Masum insanları vurarak öldüren polislerin hemen yakalanmasını istiyoruz'' dedi. 
     Şii liderler, daha önce sıkı güvenlik önlemlerine rağmen saldırıyı önleyemeyen yetkililerin istifalarını isteyerek ölenlerden 32 kişinin cenaze törenlerinin yapılmasını ertelemişti. 
     Polis ve Şii liderler, saldırıdan Leşker-i Cengvi adlı Sünni örgütü sorumlu tutuyor. Bu örgütün El Kaide ile bağlantısı olduğu ileri sürülüyor. 
     
</TEXT>
</DOC>
