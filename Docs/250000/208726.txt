<DOC>
<DOCNO> 208726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/yasam/yas05.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
WHO Kuş gribi SARS'tan beter 
</HEADLINE>
<TEXT>

   Dünya Sağlık Örgütü, kümes hayvanlarından yayılıp üç can alan 'kuş gribi' için "SARS'tan tehlikeli" dedi 
      DIŞ HABERLER 
   
   SARS'la dünyayı vuran Asya'dan, bir 'bela' daha çıktı. Dünya Sağlık Örgütü WHO , Asya'daki tavuk çiftliklerinde yayılan ve Vietnam'da üç can alan 'kuş gribinin', akut solunum yolu sendromu SARS hastalığından daha büyük sorun yaratabileceğini açıkladı. Manila'daki WHO yetkilisi Peter Cordingley, virüsün, insan teması ile yayılması durumunda uluslararası bir sağlık krizi haline gelebileceğini söyledi ve "SARS'tan daha büyük bir sorun çünkü hastalığa karşı savunmamız yok" dedi. Sağlık yetkilileri, virüsün insanlara kuş dışkısından geçiyor olabileceğini kaydederken, Hanoi'deki Tarım Bakanlığı Veterinerlik Bölümü Başkan Yardımcısı Dau Ngoc Hao ise, "Kuş gribi virüsünün, insanlardan önce, tavuklardan domuzlara geçmesi mümkün" diye konuştu. 
   
   Dünyayı 30 yeni 'k bus' bekliyor    İngiliz Independent gazetesinde dün çıkan bir haberde, gelecek 30 yılda, 30 yeni hastalığın insanlığı tehtid edebileceği bildirildi. Avustralya Üniversitesi'nden Prof. Tony McMichael, SARS, AIDS, Ebola gibi 30 hastalığın son 40 yılda çıktığını, gelecekte benzer sayıda ve çoğu hayvanlardan geçecek 30 hastalığın çıkmasının beklenebileceğini söyledi. 
   
   
</TEXT>
</DOC>
