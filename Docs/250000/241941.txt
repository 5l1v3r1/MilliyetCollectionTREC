<DOC>
<DOCNO> 241941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/22/son/soneko07.html </URL>
<DATE> 2004/05/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Trakya'daki 9 barajda 333 milyon metreküp su bulunuyor... 
</HEADLINE>
<TEXT>

     Trakya'daki 9 barajın doluluk oranının yüzde 52 olduğu ve geçen yıla göre barajlarda daha az su bulunduğu belirtildi. 
     A.A muhabirinin DSİ 11. Bölge Müdürlüğü yetkililerinden aldığı bilgiye göre, toplam 635 milyon metreküp depolama hacmine sahip Süloğlu, Altınyazı, Kadıköy, Yeni Karpuzlu, Sultanköy, Kayalıköy, Kırklareli, Armağan ve Karaidemir barajlarında 333 milyon metreküp su bulunuyor. 
     Yetkililer, bu yıl yörede kar ve yağmurun geçen yıla kıyasla az olması barajların doluluk oranını olumsuz yönde etkilediğini belirttiler. 
     Barajlarda bu yıl 333 milyon metreküp su bulunurken, geçen yılın aynı döneminde ise 434 milyon metreküp su olduğu bildirildi. 
     Barajlardaki su azlığının yanı sıra Meriç Nehri'ndeki su seviyesinin düşmesi nedeniyle, nehirde kum adacıkları oluştu. Geçen yıl 114 metreküp saniye olan Meriç Nehri'nin debisinin bu yıl bu dönemlerde 87,5 metreküp saniyeye indi. 
     
</TEXT>
</DOC>
