<DOC>
<DOCNO> 219092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/02/siyaset/siy02.html </URL>
<DATE> 2004/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Topbaş tavukgöğsünü beğenmedi 
</HEADLINE>
<TEXT>

   Atışalanı'nda bir pastaneye giren Topbaş, ikram edilen tatlıyı manda sütünden yapılmadığı için beğenmedi 
      ÜMRAN AVCI İstanbul 

   
   AKP İstanbul Büyükşehir Belediye Başkan adayı Kadir Topbaş, seçim startını Esenler'den verdi. Dün saat 15.30'da Atışalanı'nda seçim otobüsünden halkı selamlayan Topbaş, ardından Esenler Belediye Başkan adayı Mehmet Öcalan ile birlikte halka karanfil dağıttı. 
   Saray Muhallebicisi'nin de sahibi olan Topbaş, gezisi sırasında bir pastaneye girerek ikram edilen tatlıyı yedi. Topbaş, daha tavuk göğsünün tadına bakmadan pastanenin sahibine "Sütü nereden alıyorsunuz " diye sordu. Tatlıyı beğenip beğenmediği sorulan Topbaş, "Bu tatlının manda sütünden yapılması lazım. Ama bu manda sütünden değil" yanıtını verdi. 
   Gezi sırasında Turgay Alkan, başkanı olduğu Esenler'den tekrar aday olan Öcalan'a ilçenin her yanında çöp olduğunu söyledi. Öcalan'da, "Biz topluyoruz, vatandaş atıyor" cevabını verdi. Topbaş, ziyaret ettiği Saadet Partisi İlçe Seçim İrtibat Bürosu'ndaki partililere de çiçek verdi. 
   
   
   
</TEXT>
</DOC>
