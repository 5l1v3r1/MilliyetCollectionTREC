<DOC>
<DOCNO> 248283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/16/guncel/gun90.html </URL>
<DATE> 2004/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Alternatif Yaz Oyunları 

Sadece olimpiyattan mı ibaret sanki Olimpiyatlara beş çeken oyunlarımız mevcut... 
1 Piknikimsi Dal Bir kamyonet arkasına doluşan minimum 20-30'ar kişiden oluşan gruplarla oynanır. Akrabalık oranı yüksek grupların şansı daha yüksektir. En büyük ağacın altını kapma, en kısa sürede salıncak kurma, kuyruktaki diğer kişilerle kapışarak en fazla bidona su soldurma minimum 5 , top oynayama esnasında en fazla gürültü çıkarma, ve akabinde diğer grubun mangalının topla devrilmesi üzerine çıkan kavgada en çok sayıda rakibi etkisiz hale getirme gibi zevkli bölümlerden oluşur... 
2 Sıvısal Kategori Klasik deve güreşi dışında, su içinde çaktırmadan işeme, dalıp en yakındaki hedefi ayaklarından tutup havaya fırlatma, çıkmaya çalıştıkça kafayı suya bastırma, şambriyel yarışı elle iterek, kürek yasak , kayadan suyun derinliğine bakmadan atlama, en fazla su sıçratarak ada vapuru stili yüzmek, mayoya kum doldurma bölümleri ilgi çeker. "Fütursuzca Açılma" kategorisinde önemli olan en uzağa gidebilmek değil, dönebilmektir, dolayısıyla boğulanlara puan verilmez... 
3 Balkonik Klasman Sabaha kadar balkonda şakır-şukur zar atarak tavla ya da okey oynama, rakı-peynir-karpuz eşliğinde böğürerek şarkı söyleme ya da teybin sesini kökleme, karşı apartman balkonundaki komşuyla şakalaşma en önemlileridir... 
Görüldüğü gibi, ülkemize olimpiyat vermemeleri büyük haksızlık... 

Yar dediğin arar, yaraları sarar... 
Graham Bell 

'Kurtlar Vadisi' elemanlarının şu anki 'gereksiz karizmalarını' çizip atan eski işleri Top5 
1 Süleyman Çakır - Sabah Şekeri Sabah Şekerleri 
2 Testere Necmi - Al Bundy Evli ve Çocuklu dublaj 
3 Laz Ziya - Gandalf Yüzüklerin Efendisi dublaj 
4 Hüsrev Ağa - Behzat Ferhunde Hanım ve Kızları 
5 Osman Sınav - Yönetmen Süper Baba 

İlgiliye... 

Halen yapmakta olduğumuz anadilde yayınların "bayat" diye eleştirilmesi üzerine, en bi güncel konuların işlenmesine karar verilmiş ancak çok ciddi zorluklarla karşılaşılmıştır... Bunlar kısaca 
Sabah Yıldızları Kuşum Aydın'ın ne dediği anlaşılamamış, karşılığı Türkçede bulunmayan "yapiceaz, gitmicaz mı, olmiceak mı" gibi kelimelerle konuşmasından ötürü, kurumumuz Aydınca bilen mütercim aramaya başlamıştır. Özlem Yıldız ise aşağı yukarı sıfır konuştuğu için, problem teşkil etmemektedir... 
Selami Şahin esprileri Kendisi Türkçe konuşmakla birlikte yaptığı espriler, birebir çeviri yapıldığında, yan yana gelen kelimelerden anlamsız bir sonuca ulaşılmasından ötürü, mantığı yemiş-yutmuş bir danışman aranmaya başlamıştır. Örnek "Eşim bir tanedir, içince iki tane"yi hangi dile çevirirsek çevirelim, bir sonuca ulaşmamız mümkün olamamıştır... 
Acun Firarda Bu da en çok talep alan programlardan olmasına rağmen sunucunun Türkçe bölümler dışında kalan İngilizce diyaloglarını, o kadar profesörler getirtmemize rağmen çevirmek mümkün olamamıştır. Önce İngilizce olup olmadığı tartışılmış, 17.Yüzyıldan kalma bir aksan olduğu sanılmış, kendi yaptıkları Türkçe çeviri-altyazılarla karşılaştırıldığında ise çevirmenler arkalarına bakmadan kaçmıştır... 
Zordayız, Arz ederiz... 

Eylemin Hası 
"Ağlamanı güldürdüm..." b b 
</TEXT>
</DOC>
