<DOC>
<DOCNO> 203074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sontur31.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'deki fırtınadan kaçan gemiler Datça Körfezi'ne sığındı... 
</HEADLINE>
<TEXT>

     Tüm yurdu etkisi altına alan soğuk ve yağışlı hava nedeniyle Datça Körfezi, ''fırtına sığınağı''na döndü. Ege'deki fırtına yüzünden 12 kuru yük gemisi ve tanker, geçici olarak Datça Körfezi'ne demir attı. 
     Datça Liman Başkanlığı yetkilileri, normal rotaları Yunanistan'ın Simi Adası'nın güneyinden Süveyş Kanalı'na doğru yol alan gemilerin, Datça Körfezi'ne sığınmak zorunda kaldıklarını bildirdi. 
     Datça Körfezi açıklarındaki fırtınanın dinmesini bekleyen kuru yük gemileri ve tankerler, vatandaşlarca ilgiyle izlendi. 
     Meteoroloji yetkililerinden alınan bilgiye göre, 1,5 gün daha sürmesi beklenen fırtınanın Datça'ya sığınmak zorunda bıraktığı gemicilerin, alışveriş için limana çıkması esnafın yüzünü güldürdü. 
     
</TEXT>
</DOC>
