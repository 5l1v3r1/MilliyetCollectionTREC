<DOC>
<DOCNO> 233863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonsiy04.html </URL>
<DATE> 2004/04/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Töre cinayetleri TBMM'de... 
</HEADLINE>
<TEXT>

     CHP Adana milletvekili Nevin Gaye Erbatur, töre cinayetlerinin nedenlerinin araştırılması ve alınacak önlemlerin belirlenmesi amacıyla bir Meclis araştırma önergesi hazırladı. 
     CHP Adana Milletvekili Nevin Gaye Erbatur ve arkadaşlarının imzasıyla TBMM Başkanlığına sunulan önergede, namus cinayetlerinin, çağdışı bazı olumsuz geleneklere dayalı bir düşünce tarzından ve erkek merkezli bir toplum yapısından kaynaklandığı vurgulandı. Erbatur, töre cinayetlerinin Avrupa'ya kadar uzandığını belirterek, "Çağdışı bir düşünce tarzının sonucu olarak nice kadınımızın canına mal olan bu cinayetler ülkemizin bir ayıbı olup AB İlerleme Raporlarına da konu olmuştur" dedi. 
     Türkiye'nin Kadınlara Karşı Her Türlü Ayrımcılığın Önlenmesi Sözleşmesi CEDAW ve İhtiyari Protokolünü imzaladığını anımsatan Erbatan önergedesinde, 1992 yılında alınan CEDAW 19 nolu tavsiye kararına göre gerekli yasal düzenlemelerin ötesinde, devletin üçüncü kişilerin kadınlara karşı insan hakları ihlallerini önlemekle yükümlü olduğunu belirtti. Önergede ayrıca Türkiye'nin Pekin'de toplanan Birleşmiş Milletler Kadın Konferansı ve Pekin 5 Sonuç Bildirgesi ile namus suçlarını kadına karşı şiddet kapsamına aldığı ve bu suçların önlenmesi konusunda Türkiye'nin burada taahhütü olduğu ifade edildi. 
     
</TEXT>
</DOC>
