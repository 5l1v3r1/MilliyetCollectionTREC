<DOC>
<DOCNO> 239930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sondun17.html </URL>
<DATE> 2004/05/14/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Necef'te patlama sesleri, ABD tankları tarihi mezarlıkta 
</HEADLINE>
<TEXT>

     Irak'ın orta kesimlerindeki Necef kenti yakınlarında şiddetli patlama sesleri duyulduğu bildirildi. 
     Fransız haber ajansı AFP, Necef'in güneyinde, cuma namazından önce radikal Şii milislerle koalisyon kuvvetleri arasında çıkan çatışmalardan sonra şiddetli patlama seslerinin duyulduğunu kaydetti. 
     Hastane kaynakları, patlama seslerinden önce çıkan çatışmalarda 1'i Afgan 7 kişinin yaralandığını duyurdu. 
     Öte yandan, Amerikan tanklarının kentteki tarihi mezarlığa girdiği bildirildi. 
     En az 3 tankın, Şii lideri Mukteda Sadr'a bağlı milis güçlerinin, Şii din adamlarının türbelerinin bulunduğu mezarlıktaki mevzilerine top ve makineli silahlarla ateş açtığı belirtildi. 
     Milislerin, tank ateşine roketatar ve havan mermisiyle karşılık verdiği kaydedildi. 
     2 Amerikan helikopterinin de bölge üzerinde uçtuğu belirtildi, ancak helikopterlerden ateş açılıp açılmadığı bilinmiyor. 
     
</TEXT>
</DOC>
