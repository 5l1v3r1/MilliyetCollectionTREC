<DOC>
<DOCNO> 208354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/13/son/soneko20.html </URL>
<DATE> 2004/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD Genel Sekreteri Dolardaki hızlı düşüş kaygı verici 
</HEADLINE>
<TEXT>

     Ekonomik İşbirliği ve Kalkınma Teşkilatı OECD Genel Sekreteri Donald J. Johnston dolardaki hızlı düşüşün kaygı uyandırıcı olduğunu söyledi. 
     Johnston, beraberindeki heyetle Maliye Bakanı Kemal Unakıtan'ı ziyaret ettikten sonra gazetecilerin sorularını yanıtladı. 
     ''Doların hızlı düşüşü konusunda ne düşünüyorsunuz. Bu düşüş hangi noktada duracak'' sorusu üzerine Johnston, bu düşüşün kaygı uyandırıcı birşey olduğunu belirterek, şunları söyledi 
     ''Birçok kişi, ekonomistler tarafından bu kaygılar dile getirildi. Hatta yakınlarda Fransa Başbakanı Jean-Pierre Raffarin de dile getirdi. AB ihracatı üzerinde bu paritenin etkisi konusunda somut verilere sahip olup olmadığını bilmiyorum. Bu konuda bir uzmanlığım yok. Ancak doların diğer para birimleri, özellikle Euro karşısında değer kaybetmesi herkesi şaşırtan bir durum. Bu durum tüm dünya ekonomisini yönlendiren bir faktör. Dolayısı ile etkileri sadece Euro bölgesinde değil tüm dünyada hissedilmektedir.'' 
     
</TEXT>
</DOC>
