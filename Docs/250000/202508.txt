<DOC>
<DOCNO> 202508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/16/son/sonspo02.html </URL>
<DATE> 2003/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Ganea ile yollarını ayırdı 
</HEADLINE>
<TEXT>

     Bursaspor, Rumen futbolcu Ioan Viorel Ganea ile yollarını ayırdı. 
     Ganea'nın menajeri George Popescu, Bursaspor yönetimi ile Vakıfköy Orhan Özselek Sosyal Tesisleri'nde sözleşmenin feshi için yaklaşık 4 saat süren bir toplantı yaptı. 
     Bursaspor yönetiminin tamamına yakınının katıldığı toplantının ardından, gazetecilere açıklama yapan Popescu, sözleşmenin karşılıklı olarak fes edildiğini söyledi. 
     Ganea'nın, Bursaspor'dan başka bir kulübe transfer olmak için ayrılmadığını kaydeden Popescu, ''Eğer öyle olsaydı Ganea'yı almak isteyen kulüp, Bursaspor ile görüşürdü. Ganea'nın açıklamak istemediği özel sorunları var. O nedenle Bursaspor'dan ayrılıyor. Bu yüzdende çok üzgün'' dedi. Popescu, diğer Rumen futbolcuların ise Bursaspor'da kalacağını ifade etti. 
     Ganea da Bursaspor'dan ayrılmak zorunda kaldığı için üzgün olduğunu belirterek, ''Bursaspor'un içinde bulunduğu duruma üzülüyorum. Yönetime gösterdikleri anlayıştan dolayı teşekkür ediyorum. Beni destekleyen takım arkadaşlarıma da teşekkür ederim. Bursaspor'un çok güzel bir taraftarı var. Onlar da hep benim yanımda oldular. Bunu unutmayacağım'' dedi. 
     
</TEXT>
</DOC>
