<DOC>
<DOCNO> 249254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/19/son/sonsiy08.html </URL>
<DATE> 2004/06/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İçişleri Bakanı'ndan genelge Bağış toplamayın 
</HEADLINE>
<TEXT>

     İçişleri Bakanı Abdülkadir Aksu, nüfus idarelerinin hiç bir şekilde bağış veya yardım toplayamayacağını bildirdi. 
     Aksu, "zorunlu bağış" konusunda 81 Valiliğine yönelik bir genelge yayınlayarak, nüfus idarelerinde bazı dernek ve kuruluşlara ait çeşitli miktarlarda pulun makbuz karşılığında ya da makbuzsuz olarak bağış kabul edildiğine dair bakanlığa şikayetler geldiğine dikkat çekti. 
     Aksu, Dernekler ve Vakıfların Kamu Kurum ve Kuruluşları ile İlişkilerine Dair Kanun'da, "Dernek ve vakıfların kamu kurum ve kuruluşlarının sundukları hizmetlerle ilgili olarak gerçek ve tüzel kişilerden ücret, bağış, katkı payı ve benzeri adlar altında herhangi bir karşılık alamayacağı" hükmünün düzenlendiğini vurgulayarak şöyle dedi 
     "Anılan kanunun bu hükmü nedeniyle nüfus idarelerince hiç bir şekilde bağış veya yardım taplanmayacak, ayrıca herhangi bir kuruluşa ait pul satışı da yapılmayacaktır. 
     Aksine davrananlar hakkında soruşturma açılmasını, bu emrin ilçe nüfus müdürleri dahil tüm personele tebliğ edilmesini rica ederim." 
     
</TEXT>
</DOC>
