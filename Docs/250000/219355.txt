<DOC>
<DOCNO> 219355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/03/guncel/gun02.html </URL>
<DATE> 2004/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolonları tıraşlamışlar 
</HEADLINE>
<TEXT>

   Rapora göre betonda toprak, kum ve çakıl kullanılması, kiriş eksikliği, kolonlar tıraşlanmasa bile çökmeyi kaçınılmaz kıldı 
      AYDIN HASAN Ankara 
   
   Konya'da 92 kişiye mezar olan Zümrüt Apartmanı'nın zemin katındaki mağazaların bulunduğu bölümde bir kolonun ve arka tarafta bazı kolonların tadilatlar sırasında tıraşlandığı ortaya çıktı. Bu durum binanın çöküşünü tetiklerken, alt kattaki iki mağazadan Vakko'daki tadilat iddiaları da yeniden gündeme geldi. 
   Doç. Dr. Can Balkaya başkanlığındaki Ortadoğu Teknik Üniversitesi ODTÜ teknik ekibi raporunu tamamladı. Binadan alınan numunelerin test sonuçlarını içeren rapor, Konya Başsavcılığı'na gönderildi. Balkaya, yapısal sistemi zayıf olan binanın çökmesindeki tetikleyici etken konusunda şu değerlendirmede bulundu 
   
   Arka tarafta da bulgular var 
   "Enkazda kolon küçültmesiyle ilgili bulguya rastladık. Mağazaların olduğu bölümdeki kolonlardan biri tıraşlanarak inceltilmiş. Tetikleyici nedenin bu olma ihtimali oldukça yüksek. Kolon parçaları, savcılık tarafından emanete alındı. Binanın arka bölümünde de, tıraşlandığından ve sıyırma yapıldığından şüphelendiğimiz kolon parçaları gözlemledik. Tahminimiz tadilatlar sırasında kolanlarla oynanmış." 
   Binanın normal olması durumunda kısmi çökme yaşanabileceğini ancak yapısal sistemdeki sorunlar nedeniyle tümüyle çöktüğünü ifade eden Balkaya, "Kolonlarla oynanmasa bina bir süre daha giderdi, ancak yine çökme ihtimali yüksek olurdu" dedi. 
   
   İMALAT KUSURLARI 
   Beton kalitesi düşük 
   İnce malzeme kum oranı yüksek 
   Çakıl oranı az 
   Standart dışı agregalar iri çakıl 
   Beton üniform dağılımı ve kalitesi değil 
   Betonun toprak ihtiva etmesi 
   Dere kumu kullanılması 
   Kötü işçilik 
   Aderans demir-beton uyumu eksikliği 
   
   PROJE KUSURLARI 
   Yapısal sistemde zayıflık ve süreksizlikler 
   Binanın dışında çepeçevre çıkmalar 
   Kirişlerin dış tarafa alınması sebebiyle taşıyıcı çerçeve sistemi oluşturulamaması 
   Kolon aralarında, dış çerçevede kiriş olmaması ve binanın köşe kolonlarının zorlanır durumda olması. Bu durum özellikle sistemin yatay yükler ya da dengesi bozulduğunda oluşacak burulmada önemlidir 
   Bodrum ve zemin kat kolonlarının standarttan küçük olması 20 50 santimetrelik kirişler zorlanır durumda 
   
   PROJE DIŞI TADİLATLAR 
   Zemin katta yapılan ara katlarla zorlanan bodrum ve zemin kat kolonlarına yüzde 15 mertebesinde ilave yük gelmektedir. 
   Sınırda dengede duran binanın çökmesinde tetikleyici durumun proje dışı yapılan imalatlar ve zemin kattaki tadilatlardan meydana geldiği ihtimali yüksektir. 
   
   DENETİM EKSİKLİĞİ 
   İmalat ve projeyle ilgili belediyenin denetim mekanizmaları bir formaliteden ibaret kalmıştır. 
   
   
   
</TEXT>
</DOC>
