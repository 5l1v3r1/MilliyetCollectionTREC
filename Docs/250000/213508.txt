<DOC>
<DOCNO> 213508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/06/son/sondun31.html </URL>
<DATE> 2004/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post ABD, Irak'ta egemenliğini devrini erteleyebilir 
</HEADLINE>
<TEXT>

     Irak'ta egemenliğin 2004 haziranında Iraklılara devredilmesine ilişkin Amerikan planının yeniden gözden geçirilebileceği ve iktidarın 2005 başlarında devredilmesi seçeneğinin kabul edilebileceği öne sürüldü. 
     Washington Post gazetesinin Amerikalı yetkililere dayanarak verdiği habere göre, George Bush yönetimi Irak'ta daha yumuşak geçiş sağlamak ve koalisyon güçlerinin işgaline son vermek için köklü değişiklikler yapmayı tasarlıyor. 
     Gazete, ''Bush yönetimi egemenliğin devri planına sadık olduğunu söylüyor, ama Irak'a gidecek BM heyeti, seçimlerin haziranda yapılamayacağına hükmederse iktidarın devri için başka formül önerebilir'' ifadesini kullandı. 
     ABD'yle Irak'taki geçici yönetim arasında kasımda imzalanan anlaşma uyarınca hazırlanan plana göre, Irak'ta seçimlerden sonra 30 Haziran'a kadar iktidar geçici meclise devredilecek. 
     
</TEXT>
</DOC>
