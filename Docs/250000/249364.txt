<DOC>
<DOCNO> 249364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/siyaset/siy10.html </URL>
<DATE> 2004/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de mayın patladı 1 er şehit 
</HEADLINE>
<TEXT>


HABER MERKEZİ 


Bingöl'ün Genç İlçesi kırsal kesiminde mayına basan bir er şehit düştü, bir asker de ağır yaralandı. İlçeye bağlı Yeniyazı Köyü kırsal kesiminde dün sabah erken saatlerde arazi arama - tarama faaliyeti yapan güvenlik güçleri PKK KONGRA - GEL mensubu teröristlerin araziye döşediği mayına bastı. Olayda bir er şehit olurken, bir er de ağır yaralandı ve helikopterle Elazığ Askeri Hastanesi'ne kaldırıldı. Bölgede, operasyonların devam ettiği bildirildi. CHP Genel başkanı Deniz Baykal, olayın ardından Genelkurmay Başkanı Orgeneral Hilmi Özkök'e başsağlığı mesajı gönderdi, yaralı askere de acil şifalar diledi. 
Hakkari'nin Yüksekova ilçesinde şehit düşen jandarma komando er Selami Göceli 22 de, memleketi Eskişehir'in Alpu İlçesi'nde törenle toprağa verildi. 


</TEXT>
</DOC>
