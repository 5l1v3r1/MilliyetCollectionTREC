<DOC>
<DOCNO> 222892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/son/sontur31.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralı eylemci Engin Vural'ın tedavisi sürüyor... 
</HEADLINE>
<TEXT>

     Kartal'daki bombalı saldırıda yaralanan intihar eylemcisi Engin Vural'ın tedavisi sürüyor. 
     Kartal Dr. Lütfi Kırdar Eğitim ve Araştırma Hastanesi'nde tedavisi devam eden Vural, yoğun bakımdan çıkarıldıktan sonra tutuklu koğuşuna konuldu. 
     Traş edildiği öğrenilen bu kişinin sulu yiyecekler yemeye başladığı ve konuştuğu belirtildi. 
     Bu arada patlamanın etkisiyle karın boşluğu tamamen tahrip olan bu kişinin bağırsaklarına ilave yapılarak dikildiği, karın derisi tamamen yok olan bölgeye yapay bir madde konulduğu, ileride bu maddenin alınarak yerine deriden karın yapılacağı belirtildi. 
     Öte yandan, bu kişinin güvenlik nedeniyle Bayrampaşa Devlet Hastanesi bünyesinde tutukluların kaldığı özel bölüme götürüleceği ifade edildi. 
     Olay sırasında ağır yaralanan güvenlik görevlisi Mehmet Lamba'nın durumunun ciddiyetini koruduğu ve yoğun bakımda tutulduğu, diğer yaralı Bilgehan Bilge'nin ise sağlık durumunun iyiye gittiği öğrenildi. Bilge'nin patlama sırasında gözünde meydana gelen hasarın tedavi edildiği, görme problemi yaşamayacağı ve konuşmaya başladığı kaydedildi. 
     
</TEXT>
</DOC>
