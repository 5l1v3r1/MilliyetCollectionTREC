<DOC>
<DOCNO> 217546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/24/son/sontur42.html </URL>
<DATE> 2004/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'nın ilçesi Ortaca'da balıkçı teknesi battı 
</HEADLINE>
<TEXT>

     Muğla'nın Ortaca ilçesine bağlı Sarıgerme köyü yakınında bir balıkçı teknesi battı, kaybolan iki balıkçıyı arama çalışmaları sürüyor. 
     Ortaca Jandarma Bölük Komutanlığı'na bağlı Sarıgerme Karakolu'ndan alınan bilgiye göre, Ceyhun Seçer 36 ve Sezai Demirtaş 35 bu sabah Dalaman Limanı'na kayıtlı ''Derya 1'' isimli tekneyle Sarıgerme'de denize açıldı. 
     Tekne bir süre sonra fırtınadan kayalıklara çarparak battı teknedeki iki kişi de kayboldu. Olayın öğrenilmesinin ardından başlatılan arama çalışmaları sırasında teknenin parçalarının kıyıya vurduğu görüldü. 
     Kayıp balıkçılar Seçer ve Demirtaş'ı bulmak için Marmaris Sahil Güvenlik ekipleri helikopterle hava kararıncaya kadar arama yaptı. Aramalarda bir ipucuna rastlanamadı. 
     Sarıgerme Jandarma Karakolu ekiplerinin kıyıdan arama çalışmalarını sürdürdüğü bildirildi. 
     
</TEXT>
</DOC>
