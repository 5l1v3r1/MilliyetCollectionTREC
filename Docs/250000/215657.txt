<DOC>
<DOCNO> 215657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yazar/sazak.html </URL>
<DATE> 2004/02/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Amerikan kamuoyu 
</HEADLINE>
<TEXT>

   
   Başbakan Erdoğan'ın Beyaz Saray ziyareti gibi, New York'ta geçen hafta yapılan 'Kıbrıs'ta çözüm' görüşmeleri de Amerikan medyasında fazla değer bulmadı. Henüz tek makale çıkmadı 
   Demokratların Bush'un karşısına çıkaracakları 'aday' nedeniyle daha çok iç politikaya odaklı televizyon ve gazetelerde 2004 Kasımı'ndaki başkanlık seçimlerine dönük 'akla ziyan' tartışmalar öne çıkıyor. Bush'un rakibi olması neredeyse kesinleşen Senatör John Kerry, gençliğinde Vietnam Savaşı'na katılmış eski bir gazi. Madalyası var. Irak'ta savaş sona erip Saddam yakalandıktan sonra Bush'un Beyaz Saray'daki ikinci dönemini de garantilediği görüşü yaygındı. Oysa anketler Irak'ta başları belada olan 'neo con'ların gerilediğini gösteriyor. İşgale karşı sürdürülen direnişte son haftalarda yüzlerce insan canından oldu. 
   Demokratlar ile Cumhuriyetçiler, Irak gündeminin de baskısıyla Vietnam tartışmasına geri döndüler. 
   George W. Bush'un, Vietnam'da çarpışmak yerine askerliğini ABD'de 'geri hizmet'te yapması önemli bir handikap olarak gösteriliyor. 
   Beyaz Saray, Bush'un askerlik belgelerini yayımlayıp Amerikan kamuoyunun Kerry lehinde değişmesini engelleme uğraşında. 
   Kimse, 'Bizim Vietnam'da ne işimiz vardı, 55 bin Amerikalı boşuna öldü' demiyor. Irak'ta içine düşülen 'Vietnam sendromu' sorgulanmıyor, kitle imha silahı yalanlarıyla kazanılan savaş bölgeyi 'terörize etmek' dışında fayda sağlamadı. CIA hakkındaki soruşturma ise kasım seçimlerinden önce 'Bush'u temize çıkarma'yı amaçlıyor. 
   Irak'taki patlamalarda her gün ölen siviller kimin umurunda 
   Şarkıcı Janet Jackson'ın futbol maçındaki 'göğüs şovu' üzerine h l sayfalarca makale yazılabiliyor. Televizyon kanallarında 'canlı yayın'da yaşanan bu skandalın teknik yönden seyirciye ulaşmadan nasıl sansürlenebileceği konusunda 'önleyici yayın' doktrini tartışılıyor 
   BM Sekreteri Kofi Annan'ın geçen haftaki mesaisinin önemli bölümünü Kıbrıs görüşmeleri alsa da, Irak'ta Şiilerin 'seçim' taleplerinin nasıl bastırılacağı asıl gündemi oluşturuyor. 
   Irak'a giden BM heyeti seçime zemin hazırlayabilir mi 
   Guardian'daki makalesinde Tarık Ali bunun güçlüklerini yazdı. ABD'nin asıl hedefi, savaşta yok saydığı 'BM şemsiyesi'ni açarak işgalin meşruiyetini sağlamak. Irak'taki 'kukla yönetim' tanınmak suretiyle Sistani'nin seçim isteği ertelenecek. 
   Tarık Ali'nin şu tespiti de düşündürücü 'Saddam rejimi altında Irak'ta El Kaide tehdidi mevcut değildi. ABD - İngiliz işgali sayesinde bu örgüte mensup teröristler şimdi ülkenin her yerinde ' 
   
      
   
   
</TEXT>
</DOC>
