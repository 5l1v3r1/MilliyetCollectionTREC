<DOC>
<DOCNO> 212933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/03/son/sontur08.html </URL>
<DATE> 2004/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da son bilanço 15 ölü, 30 yaralı 
</HEADLINE>
<TEXT>

     Konya'da çöken binanın enkazından çıkarılan ölü sayısı 15'e yükseldi. 
     Kriz masasından yapılan açıklamada, enkazdan son olarak çıkarılan yaşlı bir erkek cesediyle, ölü sayısının 15'e çıktığı kaydedildi. 
     Açıklamada, daha önce 31 olarak duyurulan yaralı sayısının da 30 olarak düzeltildiği ifade edildi. 
     Vali Kayhan da gazetecilere yaptığı açıklamada, binada oturanların sayısının 144 olduğunun belirlendiğini söyledi. Bunlardan 18'inin, çökme anında binada bulunmadığını bildirdiğini ifade eden Kayhan, şu ana kadar 30 yaralıdan 23'ünün de tedavi gördüğü hastanelerden taburcu edildiğini kaydetti. 
     Arama-kurtarma ekibi üyeleri, bina enkazının altında çok sayıda canlı olduğunu tahmin ettiklerini söyledi. 
     Konya Valisi yaptığı açıklamada facianın müteahhit hatasından gerçekleştiğini söyledi. Bu facia, deprem bölgesinde olup olmadığı farketmeksizin Türk insanının kendi evinde güvende olmadığını gösterdi. 
     
     Ölen ve yaralıların listesi 

     Çöken binada ölen 14 kişinin 10'u ile 30 yaralının 28'inin kimlikleri belirlendi. 
     Konya Valiliği'nden yapılan açıklamaya göre, enkaz altından ölü olarak çıkarılanların isimleri şöyle 
     "Abdurrahman Ulugülyağcı, Emine Akpınar, Fazilet Türkoğlu, Nuri Türkoğlu, Hatice Çağatan, Naciye Küçükoğlu, Selin Küçükoğlu, Serkan Özdil, Şahit Öztürk, Özlem Çağatan. 4 ölünün ise kimliklerini belirleme çalışmaları sürdürülüyor. 
     Yaralıların, isimleri ise şöyle açıklandı 
     "Halil Yaprakçı, Bahar Yaprakçı, Nazlı Hilal Özkan, Nesibe Tosun, Hayriye Özdil, Ahmet Türkoğlu, Hülya Belge, Tamer Özkan, Saadettin Küçükoğlu, Gamze Küçükoğlu, Gökhan Küçükoğlu, Havva Nesrin Özkan, Abidin Çakıroğlu, Mehmet Adar, Bayram Çağatan, Ayhan Akpınar, Savaş Oğuzalp, Mehmet Çağatay, Selim Öksüz, Mustafa Gezer, Furkan Oğuzalp, Fazilet Türkoğlu, Hüsniye Türkoğlu, Perihan Ulugülyağcı, Kübra Türkoğlu, Hatice Türkoğlu, Veysel Ünsal, Sevim Pişirici. 
     30 yaralıdan 2'sinin kimliğinin henüz belirlenemediği bildirildi. 
     Öte yandan Cumhurbaşkanı Ahmet Necdet Sezer, yayınladığı mesajda, "İnsan yaşamının kural tanımazlık ve sorumsuzluk sonucu yitirilemeyecek kadar değerli olduğunu vurguluyor, böylesine acıların bir daha yaşanmamasını diliyorum" dedi. 
     Tarım ve Köyişleri Bakanı Sami Güçlü ise enkaz ile ilgili çalışmaların yarın öğlene kadar bitirileceğini söyledi. 
     
     Vali Yapım hatası 

     Konya Valisi Ahmet Kayhan, "bina durup dururken çökmez, burdan yapım hatalarından çöktüğü anlaşılıyor" dedi. Konya Büyükşehir Belediye Başkanı Mustafa Özkafa da, binanını yüzde 99 yapım hatası nedeniyle çöktüğünü söyledi. Hem Kayhan hem de Özkafa binanın müteahidinin ismini açıklamadı. 
     Konya'nın merkez Selçuklu İlçesi Kerkük Caddesi'nde bulunan 11 katlı Zümrüt Apartmanı, dün akşam 20.30 sularında büyük bir gürültüyle çöktü. Zemin katında işyerlerinin de bulunduğu bina çökerken, meydana gelen patlama sesi, ilk anda kalorifer kazanının patlaması olarak değerlendirildi. Ancak, binanın yapım hataları statik sonucu çöktüğü ihtimali kuvvetlendi. 
     Her katında 4 dairesi bulunan bina, kendi içine doğru çökerek devasa bir moloz yığına haline döndü. 
     Enkaz yüksekliğinin 4 -5 metre olduğu göçükte, kurtarma ekiplerinin çalışmaları devam ederken çevrede oturan vatandaşlar, bölgenin yeni bir yerleşim alanı olduğunu söylediler. 

     
</TEXT>
</DOC>
