<DOC>
<DOCNO> 247298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/12/spor/spo02.html </URL>
<DATE> 2004/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ kiralanıyor 
</HEADLINE>
<TEXT>


MEHMET ÇİFTÇİ 


Yeniden gündemde 
TEKNİK Direktör Daum'un kaleci Rüştü'nün geri dönmesi için yönetime baskı yaptığı öğrenildi. Kontenjan sıkıntısı nedeniyle yabancı bir kaleci alamayan Alman hocanın, milli kaleciye çok ihtiyacı olduğunu belirterek, Başkan Aziz Yıldırım'dan yardım istediği kaydedildi. Rüştü'ye fazla sıcak bakmayan Yıldırım'ın bu gelişmeler üzerine geri adım atacağı ve önümüzdeki günlerde görüşmelerin başlayabileceği belirtildi. 

Rosell açıkladı 
BARCELONA başkan yardımcısı Sandro Rosell de Rüştü'nün isteyeceği bir kulübe, bir yıl için kiralanacağını açıkladı. Rosell, Barcelona'dan ayrılmamakta direnen Rüştü'nün kiralanmasının her iki tarafa da yarar sağlayacak bir çözüm olduğunu, daha sonra satışını da düşünebileceklerini ifade etti. Fenerbahçe, sözleşmesi sona eren kaleci Volkan Demirel ile yeniden anlaştı. Genç file bekçisi bugün üç yıllık sözleşme imzalayacak. 


</TEXT>
</DOC>
