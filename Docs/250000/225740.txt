<DOC>
<DOCNO> 225740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yazar/tamer.html </URL>
<DATE> 2004/03/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tüketici kredileri daha da artar 
</HEADLINE>
<TEXT>

   Bankalarda kurumsal - bireysel kredi oranı 2 yıl önce 85 - 15'ken, bugün 70 - 30. Bankacılar " 50 - 50'ye kadar yolu var" diyorlar 
   
   Dünkü gazetelerden birkaç başlık 
   Vatandaş, kredi kartında ipin ucunu yine kaçırıyor. Kartlarda sorunlu kredi tutarı şubatta patlama yaptı, vadesi dolan 30 trilyon borç ödenmedi. Bankaların geri dönmeyen alacak tutarı 10'a yakın artarak, 2001 krizinden sonra en büyük büyüme hızına ulaştı. Vatan Bankalardan 10.5 katrilyon lira tüketici kredisi alan 2.3 milyon kişi, borçlanma vadesini 1 yıldan 2 yıla çıkarttı. Sabah Riski var, rızkı yok. Faizlerdeki düşüş ve ertelenmiş tüketim yüzünden, tüketici kredileri ve kredi kartı harcamaları 2 yılda 3'e katlanarak 18 katrilyona ulaştı. Cumhuriyet 
   Gerek tüketici kredilerinde, gerekse kredi kartı kullanımında son dönemdeki baş döndürücü artışın sonu nereye varacak Bugünlerde sık sorular sorulardan biri de bu. 
   
   Toplamı 17.8 katrilyon    Son veriler, 10.5 katrilyonu tüketici kredileri, 7.3 katrilyonu da kredi kartı harcamaları olarak bankacılık sisteminden tüketiciye kullandırılan kredi toplamının 17.8 katrilyona ulaştığını gösteriyor. Kredi kartlarında geri dönmeyen kredi miktarı ise, mart 2004 itibarıyla ilk kez 345 trilyon liraya ulaşmış bulunuyor. 
   Bunların hepsi kendi başlarına birer rekor. Ulaşılan hacim açısından rekor. Tüketici kredilerindeki faizin düşüklüğü açısından rekor. Sorunlu kredilerin ulaştığı hacim açısından rekor. En önemlisi de bankaların kullandırdıkları toplam kredilerde, bireysel kredilerin kurumsal kredilere oranı açısından da bir rekor Son 4 yıla bu açıdan göz atalım 
   2000 sonu 85 kurumsal, 15 bireysel2001 sonu 85 kurumsal, 15 bireysel2002 sonu 78 kurumsal, 22 bireysel2003 sonu 70 kurumsal, 30 bireysel 
   
   Bankaların gözdesi    Bankalar açısından bakıldığında kredi verecek sağlam firma bulmak giderek zorlaşıyor. Küçük ve orta boy işletmeleri kredilendirmek konusunda yapılan çalışma da henüz belli bir aşamaya gelmiş değil. Hal böyle olunca da tüketici, bankalar nezdinde küçük sanayiciyi kıskandıracak ölçüde gözde. 
   Ankara Sanayi Odası Başkanı Zafer Çağlayan, geçen gün "Anadolu'da KOBİ'ler kredi istediğinde bankalar ağızlarındaki dişleri bile sayarlar, tüketiciye gelince bol keseden kredi kartı dağıtıyorlar" diye yakınıyordu. Bankacılar ise bireysel kredilerin toplam kredilerdeki payının daha da artacağının sinyalini veriyor "Dua etsinler ki tüketiciye kredi veriyoruz. Böylelikle ekonomiye canlılık getiriyoruz. Çağlayan gibi küçük sanayici de malını satabiliyor " 
   
   Tüketici işini bilir    Pekiyi ya tüketici bu oyunun neresinde duruyor 
   Gerek dünyada, gerekse Türkiye'de 2000'den bu yana hissedilir şekilde bilinçlenen ve cebinde parası olsa da artık çok dikkatli harcayan vatandaş, tüketici kredisini iştahla kullanırken de aynı basireti gösteriyor. Örneğin otomobili ele alalım. Otomobili yatırım aracı olarak görenlerin sayısı az değil. Dolar olarak otomobilin fiyatı, TL değerlendiği için müthiş düşmüşse, kredi faizi 2'lere inmişse, adam neden 2 yıl takside girip de otomobil almasın 
   İşten çıkarılacak olursa otomobili satıp paraya dönüştürür.Enflasyon daha da gerileyip tüketici kredi faizleri 1'lere inecek olursa, yeni Tüketici Yasası'na göre 2 ile aldığı krediyi derhal kapatıp 1'le yeniden kredi alabilir.Enflasyon artacak olursa herhangi bir riski yok, çünkü faizi fiks, bankalar faiz artıramıyor. 
   
   Riski çok düşük    Bankalar açısından bakıldığında ise otomobilin üzerinde ipotek olduğu için kredinin ödenememe halinde herhangi bir risk söz konusu değil. Dün görüştüğüm bir bankacı, "Bazı ülkelerde kurumsal - bireysel kredi oranı 50 - 50'dir, bizde daha geçen yıl 70 - 30'lara çıktı" diyordu. Görünen o ki önümüzdeki dönemde makro ekonomik göstergelerde beklenmedik bir gelişme olmazsa, bankaların kullandırdıkları toplam kredilerde, tüketici kredilerinin payı daha da artacak. 
   Pekiyi ya kredi kartları Yarın da o konuyu ele alacağız. 
   
      
   
</TEXT>
</DOC>
