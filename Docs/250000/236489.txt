<DOC>
<DOCNO> 236489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/sonspo05.html </URL>
<DATE> 2004/05/01/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Siyah-Beyazlılar ligde yaptıkları son 10 maçta da kalelerinde gol gördü 
</HEADLINE>
<TEXT>

     Birinci Süper Futbol Ligi'nde sezonun 2. yarısındaki inanılması güç bir performans düşüklüğüyle hedeflerinden birer birer kopan Beşiktaş, savunmasındaki sıkıntılara çare bulamıyor. 
     Siyah-beyazlılar, ligde yaptıkları son 10 maçta da kalelerinde gol görürken, bu süre içinde toplam 21 kez meşin yuvarlağı filelerinden çıkarmak zorunda kaldı. 
     
     GEÇEN SEZONU 2'YE KATLADI 
     Şampiyonluğa ulaştığı geçen sezon 34 maçta kalesinde gördüğü 21 golle, ligin en az gol yiyen takımı olarak dikkatleri çeken Beşiktaş, bu sezon 32. haftada bu oranı şimdiden 2'ye katlayıp, 42 gol yedi ve taraftarlarını düş kırıklığına uğrattı. 
     Beşiktaş, ligde en son 22. haftada Malatyaspor ile 0-0 berabere kaldığı maçta gol yemedi. 
     ''Kara Kartallar'' ayrıca, yaptığı son 12 maçın 9'unda ilk golü kalesinde gördü. 
     
     SON 10 MAÇ 
     Siyah-beyazlı takımın kalesinde gol gördüğü son 10 lig maçında aldığı sonuçlar şöyle 
     Beşiktaş-İstanbulspor 1-2 İzmit'te . 
     Trabzonspor-Beşiktaş 3-0. 
     Beşiktaş-Elazığspor 5-3. 
     Diyarbakırspor-Beşiktaş 3-1. 
     Beşiktaş-Gaziantepspor 4-1. 
     Galatasaray-Beşiktaş 1-2. 
     Beşiktaş-Gençlerbirliği 2-2. 
     Konyaspor-Beşiktaş 2-2. 
     Beşiktaş-Fenerbahçe 1-3. 
     Adanaspor-Beşiktaş 1-0. 
     
</TEXT>
</DOC>
