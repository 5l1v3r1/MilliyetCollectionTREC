<DOC>
<DOCNO> 232320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/17/son/sonsiy09.html </URL>
<DATE> 2004/04/17/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
CHP Halkın feryadı karşısında hükümet 5 yıldızlı otelde kamp yapıyor 
</HEADLINE>
<TEXT>

     CHP Genel Başkan Yardımcısı ve Cevdet Selvi, ''Halkın haklı feryadı karşısında Başbakan ve hükümet üyeleri Antalya'da 5 yıldızlı otelde kamp yapıyor'' dedi. 
     Selvi, düzenlediği basın toplantısında, Hükümetin, ekonominin iyiye gittiğini rakamlara, istatistiki verilere dayanarak göstermeye çalıştığını belirterek, halkın çizilmeye çalışılan pembe tablodan çok farklı bir hayat yaşadığını kaydetti. 
     Kıbrıs konusunda 40 yıldır sürdürülen ulusal politikadan vazgeçildiğini öne süren Selvi, şöyle devam etti 
     ''Halkın haklı feryadı karşısında başbakan ve hükümet üyeleri Antalya'da 5 yıldızlı otelde kamp yapıyor. İktidar, işçilerin ve memurların hak alma özgürlüklerini elinden alarak baskıcı bir ortam yaratmak istemektedir. AK Parti kendine yakın olan dernek ve sivil toplum örgütlerini desteklerken, hak ve özgürlükleri savunan birçok sendikanın ve derneğin önünü kesmek için baskılar ve sürgünlerle insanları caydırmaya çalışmaktadır.'' Selvi, hükümetin çalışma hayatını düzenleyen yasayı çıkarılmasıyla işçi ve memurların çalışma hayatlarına ipotek konulacağını belirterek, bazı sermaye güçleri ile hükümetin yasayı çıkarması durumunda çalışanların emekliliğinin imkansız hale geleceğini bildirdi. 
     
</TEXT>
</DOC>
