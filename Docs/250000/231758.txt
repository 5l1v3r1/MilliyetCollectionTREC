<DOC>
<DOCNO> 231758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonspo39.html </URL>
<DATE> 2004/04/15/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Ankaragücü'nde başkent derbisi hazırlıkları... 
</HEADLINE>
<TEXT>

     Ankaragücü, ligde 17 Nisan Cumartesi günü yapacağı ''başkent derbisi''nin hazırlıklarını, bugünkü antrenmanla sürdürdü. 
     Teknik direktör Rıza Çalımbay yönetiminde, Cemal Aydın Spor Kompleksi'nde yapılan çalışmada, sarı-lacivertli futbolcular kondisyon idmanının ardından 2 gruba ayrıldı. Birinci grup, yarım alanda çift kale maç yaparken, ikinci grup şut ve orta çalışması gerçekleştirdi. 
     Sakatlığı süren Zafer ve Ergin'in yanısıra ameliyat olan Göktuğ'un katılmadığı idmanda, teknik direktör Çalımbay, çalışmayı sık sık bölerek futbolcularına uyarılarda bulundu. Sarı-lacivertli takımın oyuncularından Umut ve Hakan Keleş, idmanda attığı gollerle alkış topladı. 
     Öte yandan antrenör Gökhan Keskin'in önceki günlerde Avusturya'da izlediği gurbetçi futbolcuların beğenilmediği ve bu oyunculardan vazgeçildiği öğrenildi. 
     Başkent ekibi, Gençlerbirliği maçının hazırlıklarını yarın saat 11.00'de yapacağı antrenmanla tamamlayacak. 
     
</TEXT>
</DOC>
