<DOC>
<DOCNO> 211293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/26/son/sonspo24.html </URL>
<DATE> 2004/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst De Boer G.Rangers'ta, Ümit ve Berkant'ı bekliyoruz 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, İskoçya'nın Glasgow Rangers takımıyla anlaşan Frank De Boer ile karşılıklı olarak sözleşmelerini fesh edeceklerini söyledi. 
     Dürüst, De Boer'in futbol hayatına Glasgow Rangers'ta devam edeceğini belirterek, ''Oyuncunun sezon sonuna kadar olan alacaklarını belli bir takvimde ödeyeceğiz. Önümüzdeki yıl ise herhangi bir ödeme yapmayacağız'' diye konuştu. 
     
     ÜMİT VE BERKANT'A UYARI 
     Ali Dürüst, sezon sonu sözleşmeleri sona erecek olan ve kulübün erken sözleşme yenileme çabalarına henüz yanıt vermeyen Ümit ile Berkant'ı da üstü kapalı bir şekilde uyardı. 
     Bu iki oyuncunun erken sözleşme yenileme teklifini kabul etmemelerini, yeni sezonda Galatasaray'da kalmayı düşünmedikleri yönünde algılayacaklarını belirten Dürüst, ''Biz de ona göre tedbirlerimizi alırız'' dedi. 
     
</TEXT>
</DOC>
