<DOC>
<DOCNO> 237153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/son/sondun47.html </URL>
<DATE> 2004/05/04/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
İtalya'da RAİ başkanının istifa kararına tepkiler 
</HEADLINE>
<TEXT>

     İtalya'da hükümet yetkilileri, devlet televizyonu RAİ'nin başkanı Lucia Annunziata'nın istifa kararına tepki gösterdi. 
     Başbakan Yardımcısı ve Ulusal İttifak Partisi lideri Gianfranco Fini, gazetecilere yaptığı açıklamada, Annunziata'nın istifa gerekçelerini ''komik ve saçma'' olarak niteledi. 
     Fini, ''Annunziata'nın ileri sürdüğü gerekçeler komik. İstifa kararını muhtemelen bir seçim yatırımı olarak görmek lazım. İstifayı çoğulculuk yok diye gerekçelendirmek tam bir saçmalık'' dedi. 
     Merkez-sol muhalefet ise Annunziata'nın istifa kararını takdirle karşıladıklarını ve kendisini desteklediklerini belirttiler. 
     Anunziata, yönetim kurulunu ve hükümeti çoğulculuk ilkesini çiğnemekle suçlayarak, görevinden istifa edeceğini basın toplantısıyla duyurmuştu. 
     
</TEXT>
</DOC>
