<DOC>
<DOCNO> 243391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/27/son/sonyas10.html </URL>
<DATE> 2004/05/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ortadan kaybolan Son Samuray'ın yazarı Dewitt yaşıyor... 
</HEADLINE>
<TEXT>

     En çok satılan romanlar arasında yer alan ''Son Samuray'' kitabının yazarı Helen DeWitt yaşıyor. 
     New York polisi, intihar ettiğinden şüphelenilen ve bir süredir kayıp olan DeWitt'in, Niagara Şelaleleri yakınlarında bulunduğunu ve sağlık durumunun iyi olduğunu açıkladı. 
     DeWitt, arkadaşlarına elektronik posta yoluyla intihar edeceğine ilişkin bir mesaj gönderdikten sonra kayıplara karışmıştı. 
     New York-Staten Island'da bir apartmanda oturan 46 yaşındaki ünlü yazar, son olarak salı günü saat 08.45'te otobüs durağına giderken görülmüştü. 
     DeWitt'in, babasını arayan altı yaşındaki bir çocuğun hikayesini anlattığı, 2000 yılında yayınlanan ve büyük beğeni toplayan ''Son Samuray'' isimli romanının, ünlü aktör Tom Cruise'un başrol oynadığı aynı isimli filme ilgisi bulunmuyor. 
     
</TEXT>
</DOC>
