<DOC>
<DOCNO> 224854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/23/son/sonsiy18.html </URL>
<DATE> 2004/03/23/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Erdoğan "Yolsuzlukların kökünü kazıyacağız" 
</HEADLINE>
<TEXT>

     AK Parti Genel Başkanı ve Başbakan Recep Tayyip Erdoğan, ''Allah'ın izniyle, yolsuzlukların kökünü kazıyacağız'' dedi. 
     Başbakan Erdoğan, Adıyaman Hükümet Meydanı'nda halka hitap etti. ''3 Kasım'da sizler bize bir görev verdiniz''diyen Başbakan Erdoğan, ''1.5 yıldır hükümetiz. Tüyü bitmemiş yetimin hakkını yemedik, yedirmedik. Yolsuzlukları asgariye indirdik. Ama, Allah'ın izniyle yolsuzlukların kökünü kazıyacağız. Yasakların en asgariye indiği Türkiye'yi biz kuracağız. Özgürlükler sizlerle daha da gelişecek'' şeklinde konuştu. 
     Başbakan Erdoğan, daha sonra şunları söyledi 
     ''Bizimle beraber olanlar bizimle yürür. Son günlerde, kulağıma bir dedikodu geliyor. Şu anda bir partinin adayı, 'Ben buradan aday olduysam da, seçilirsem AK Parti'ye geçeceğim' diyor. Sizin de kulağınıza geliyor mu Bu düpedüz siyasi ahlak dışında bir yaklaşım tarzıdır. Bir defa bu partime ve şahsıma büyük saygısızlıktır. Öyle bir yaklaşımı siyasi etik açısından çok çirkin buluyorum. Bizimle beraber olanlar bizimle yürür. 'Biz Aşık Veysel gibi ne dedik , Uzun ince bir yoldayım, gidiyorum gündüz gece.' Biz şu anda belediye başkan adayımızı belirledik. Adayımız Necip Büyükaslan'dır. Sakın ha, bu tür yalanlara, bu tür dolanlara inanmayın, asla prim vermeyin.'' 
     
</TEXT>
</DOC>
