<DOC>
<DOCNO> 239608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/13/son/sondun03.html </URL>
<DATE> 2004/05/13/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Medyada yeni skandal Kapak olmak isteyenlerden para almak 
</HEADLINE>
<TEXT>

     ABD'de Los Angeles Times ve New York Times gazetelerinin, Vanity Fair dergisi editörü Graydon Carter'ın Hollywood ile yakınlığını kullanarak kişisel çıkar sağladığı yönünde haberler üzerinde çalıştığı belirtildi. 
     Basına sızan haberlere göre, her iki gazete de, Graydon Carter'ın, kapak olmak isteyen ünlülerden para aldığını savunuyor. Derginin sözcüsü Beth Kseniak, Los Angeles Times'ın bu konuyla ilgili çalıştığını bildiklerini ancak New York Times'ın da aynı konu üzerinde çalıştığını duymadığını söyledi. 
     Kseniak, Carter'ın hakkındaki iddialar konusunda ise ''Bunlar sadece dedikodu. Tamamen temelsiz iddialar'' dedi. Ancak Los Angeles Times'ın, 6 ayrı vakada, Carter'ın Hollywood ünlülerinden finansal kazanç elde ettiğini iddia ediyor. 
     Carter'ın, Hollywood'da çok güçlü isimlerle yakın dost olduğu, bunlar arasında medya devi Barry Diller, CAA şirketi ortağı Bryan Lourd, Imagine şirketi prodüktörü Brian Grazer ve CBS'ten Les Moonver'in bulunduğu belirtiliyor. 
     Carter'ın, Robert Evans hakkında yayınladığı belgeselin dağıtımının Diller şirketi tarafından dağıtıldığı, şu sırada hazırlığı yapılan başka bir belgeselin de Diller'ın yakını olan yazar Fran Lebowitz üzerine olduğuna dikkat çekiliyor. Brian Grazer'ın prodüktörlüğünü yaptığı ''A Beautiful Mind'' filminde, Carter'a ''özel teşekkürler'' iletildiği kaydediliyor. Carter'ın prodüktörlüğünü yaptığı bir 11 Eylül belgeselinin ise yine Carter tarafından CBS'te Moonves'in dikkatine getirildiği, bunun da 2002 yılında CBS'te yayınlandığı biliniyor. 
     
</TEXT>
</DOC>
