<DOC>
<DOCNO> 238362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/08/son/soneko07.html </URL>
<DATE> 2004/05/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar değerlendi... 
</HEADLINE>
<TEXT>

     Uluslararası borsalarda geçen hafta ABD Doları, İngiliz Sterlini dışında önemli para birimleri karşısında değer kazanırken, altın fiyatları düştü. 
     Petrol fiyatlarındaki hızlı yükseliş ve ABD Merkez Bankası'nın gelecek ay faiz oranlarını artıracağı beklentisi, menkul kıymet piyasalarında düşüşe neden oldu. ABD Doları'nın Avrupa döviz borsalarında önemli para birimleri karşısında hafta başı ve hafta sonu kapanışları itibariyle değerleri şöyle oldu 
     
     
PARA BİRİMİ CUMA PAZARTESİ Japon Yeni 111.89 110.51 İsviçre Frangı 1.2979 1.2976 Kanada Doları 1.3823 1.3714 
     Londra Borsası'nda haftanın ilk günü 1.1959 dolardan kapanan euro, hafta sonuna 1.1925 dolarda girdi. 
     Aynı borsada pazartesi 1.77 dolarda kapanan İngiliz Sterlini ise cuma kapanışta 1.7876 dolara çıktı. 
     
     ALTIN FİYATLARI 
     Ulusal tatil nedeniyle pazartesi tatil olan Londra borsasında işlemler salı günü başlandı. Altının ons fiyatı Londra'da salı, diğer borsalarda pazartesi ve Cuma kapanışları itibariyle şöyle 
     
     
BORSA CUMA PAZARTESİ Londra 378.50 389.75 salı fiyatı Zürih 378.70 388.20 Hong Kong 386.25 388.75 
     Ulusal tatil nedeniyle pazartesi günü kapalı olan Londra borsasında salı günü 5.99 dolardan kapanan gümüşün ons fiyatı cuma kapanışta 5.61 dolara indi. 
     
     MENKUL KIYMET PİYASALARI 
     Uluslararası piyasalarda petrolün varil fiyatının 40 dolarla son 13 yılın en yüksek düzeyine çıkması ve ABD Merkez Bankası'nın yakın bir zamanda faiz oranlarını artırmaya hazırlandığı duyumlarının alınması, uluslararası menkul kıymet piyasalarında düşüşe neden oldu. 
     Londra dışında dünyanın önde gelen borsaları haftayı düşüşle kapattı. 
     New York Borsası'nda Dow Jones Endeksi haftayı yüzde 1.1 kayıpla 10,117.34 puanda kapatırken, 1,917.96 puanda kapanan Nasdaq Endeksi'nin haftalık kaybı yüzde 0.1 gibi daha küçük bir oranda kaldı. 
     Frankfurt Borsası'nın DAX endeksi geçen haftanın kapanışına göre 89.57 puan azalarak 3,895.64 puanda kapanırken, Paris Borsası'nda haftayı 3,6.18 puanda kapatan CAC-40 Endeksi'nin haftalık kaybı 21.1 puan oldu. 
     Tokyo Borsası'nde ise 322.97 puanlık haftalık kayıpla 11,438.82 puanla 24 Mart'tan bu yana en düşük düzeyde kapandı. 
     Önemli borsalar arasında haftayı yükselişle kapatan tek borsa olan Londra'da, FTSE Endeksi hafta sonuna doğru diğer borsalarla aynı doğrultuda düşüşe geçmesine rağmen, hafta başındaki kazançlar sayesinde haftayı 8.7 puan yükselişle 4,498.4 puanda tamamladı. 
     
</TEXT>
</DOC>
