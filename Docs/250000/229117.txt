<DOC>
<DOCNO> 229117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/07/ekonomi/eko07.html </URL>
<DATE> 2004/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ekmek Çin'in ağzında' 
</HEADLINE>
<TEXT>

   İTHİB Başkanı Gülle, Çin'e yaptıkları iş gezisinde, bu ülkede ucuz üretim avantajını kullanma önerisi aldıklarını söyledi 
      EKONOMİ SERVİSİ 
   
   İstanbul Tekstil ve Hammaddeleri İhracatçıları Birliği İTHİB Başkanı İsmail Gülle, 2010 yılında 100 milyar dolar ihracat hedefleyen Türkiye'nin Çin'e sırtını dönemeyeceğini söyledi. 
   İTHİB ve İstanbul Hazırgiyim ve Konfeksiyon İhracatçıları Birliği İHKİB Yönetim Kurulları'nın Çin'e yaptıkları ziyaretin ardından bir açıklama yapan İsmail Gülle, "2005'te bizi en çok etkileyecek ülkeyi yok sayıp Çin gerçeğini görmezden gelemezdik. Sektör olarak, Çin ile ticaret yapmak için bir fuar projesini kendi aramızda tartıştık. Yeni pazarlara ihtiyacımız var. Ekmek Çin'in ağzında." Gülle, Çin Tekstil Konseyi'nin de kendilerine getirdiği önerileri ise şöyle sıraladı 
   Çin Türkiye'den tekstil ürünleri alabilir.Türk markaları Çin'de üretecekleri malları iç pazara satabilir.Türk markaları Türk kumaşını Çin'deki ucuz üretim avantajlarından yararlanıp, konfeksiyon haline getirerek AB ve ABD'ye ihraç edebilir.Çin, Türkiye'de yapabileceği yatırımlar ile AB pazarına gümrük vergisi ödemeden girebilir. 
   
</TEXT>
</DOC>
