<DOC>
<DOCNO> 222618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/16/guncel/gun04.html </URL>
<DATE> 2004/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
400 bin elektrik hırsızı hesap verecek 
</HEADLINE>
<TEXT>

   Enerji ve Tabii Kaynaklar Bakanı Güler, 400 bin kaçak elektrik kullanıcısının mahkemeye verildiğini belirterek, "81 ilde operasyonlar devam ediyor" dedi 
      EROL KÜÇÜKOĞLU Ordu DHA 
   
   Enerji ve Tabii Kaynaklar Bakanı Hilmi Güler, kaçak elektrik kullanımıyla ilgili olarak 8.5 milyon aboneye baskın düzenlendiğini ve bunlardan 400 binini mahkemeye verdiklerini belirterek "Kimileri uzaktan kumandayla elektrik sayacını kontrol ediyor, kimisi evindeki elektrik düğmesine basınca sayaç çalışıyor, kapatınca duruyor" diye konuştu. 
   Memleketi Ordu'da yerel bir televizyonda konuşan Güler, kayıp ve kaçak elektrik operasyonlarının 81 ilde devam ettiğini kaydetti. 
   Güler, kontrollerde kullandığı elektriğin parasını dürüstçe ödeyenleri ayırt ettiklerini vurgulayarak şu bilgileri verdi 
   
   Şebekeler belirlendi 
   "Kaçak elektrik kullananların tespiti sonucunda, 420 milyon dolar 545 trilyon lira k r ettik. 360 trilyon lira da tahakkuk elde ettik. 400 bin kaçak elektrik kullanıcısını elektrik hırsızlığından mahkemeye verdik. Bu işi yapan şebekeleri belirledik. Kaçak kullananları yakınımız bile olsa affetmiyoruz. Amacımız milleti cezalandırmak değil, caydırmak. Ama öyle düzenekler kuranlar var ki, elektrik sayacının kapağını açıyorsunuz çalışıyor, kapatıyorsunuz çalışmıyor. Daha ne yöntemlere başvuranlar var." 
   
   
   
</TEXT>
</DOC>
