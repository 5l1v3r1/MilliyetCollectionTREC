<DOC>
<DOCNO> 228224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/03/son/soneko06.html </URL>
<DATE> 2004/04/03/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar geriledi... 
</HEADLINE>
<TEXT>

     Uluslararası borsalarda geçen hafta, ABD Doları, Kanada Doları dışındaki önemli paralar karşısında değer kaybederken, altın fiyatları değer kazandı. 
     Tokyo Borsası'nda ABD Doları, Japon Yeni karşısında haftaya değer kaybı ile 105.90 yenden başladı. Hafta ortasında ABD Doları, Japon Yeni karşısında 4 yılın en düşük seviyesine indi. Cuma günü kapanışta Pazartesi gününe 1.72 yen değer kaybeden yen, ABD Doları karşısında 104.18 yenden işlem gördü. 
     ABD Doları'nın Avrupa döviz borsalarında önemli para birimleri karşısında pazartesi günü kapanış ve cuma günü öğle saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 105.51 103.76 İsviçre Frangı 1.2844 1.2622 Kanada Doları 1.3113 1.3164 
     Londra Borsası'nda haftaya 1.2149 dolarda başlayan euro, Cuma günü öğle saatlerinde 1.2314 dolara çıktı. 
     Aynı borsada pazartesi 1.8190 dolarda kapanan İngiliz Sterlini de cuma kapanışta 1.8488 dolara çıktı. 
     
     ALTIN FİYATLARI 
     Altının ons fiyatı bazı borsalarda pazartesi günü kapanış ve cuma günü öğle saatleri itibariyle şöyle 
     
     
BORSA PAZARTESİ CUMA Londra 419.10 426.10 Zürih 419.85 425.63 Hong Kong 420.35 426.55 
     Londra Borsası'nda pazartesi 7.64 dolarda kapanan gümüşün ons fiyatı cuma günü 8.08 dolara çıktı. 
     
     MENKUL KIYMET PİYASALARI 
     Tokyo Borsası'nda Nikkei Endeksi haftaya yükseliş trendi içinde 11,823.78 puandan başladı. Cuma günü kapanışta Nikkei Endeksi 7.83 puan değer kaybederek 11,815.95 puana indi. 
     New York Borsası'nda pazartesi günü endeksler borsada işlem gören Hewlett Packard gibi firmaların yılın ilk çeyreğinde elde ettiği gelirin etkisiyle yükseliş trendi içinde başladı. Dow Jones Endeksi 10,329.6 puandan, teknoloji endeksi Nasdaq 1,992.6 puandan haftaya başladı. 
     ABD'de cuma günü açıklanan çalışan sayısının yaklaşık 4 yılın en hızlı şekilde yükseldiğinin ortaya çıkması endekslerin haftayı yükseliş trendi içinde kapanmasına yol açtı. Hafta sonunda Dow Jones Endeksi 10,470,59 puandan, Nasdaq ise 2,057.17 puandan kapandı. 
     
</TEXT>
</DOC>
