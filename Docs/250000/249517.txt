<DOC>
<DOCNO> 249517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/ekonomi/eko10.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Danone Türkiye'de enstitü kuruyor 
</HEADLINE>
<TEXT>



Fransa'nın ünlü markası Danone, Türkiye'de Danone Enstitüsü kuruyor. 1991'den bugüne 15 ülkede açılan ve 200 bilim adamının çalıştığı enstitü, beslenmenin insan sağlığına etkileri konusunda yapılan akademik çalışmalara destek olacak. 
Danone Enstitüsü, Türkiye'nin farklı bölgelerinde beslenmenin insan sağlığına etkileri konusunda araştırma yapan akademisyenlerin çalışmalarına ulaşmayı ve bu projelerin hayata geçirilebilmesi için onları desteklemeyi amaçlıyor. Enstitü, akademisyenlerin "Uluslar-arası Danone Beslenme Ödülü" için aday olabilmelerini ve projeleriyle seslerini dünyaya duyurabilmelerini sağlayacak. "Uluslararası Danone Beslenme Ödülü" ile 1997 yılından beri beslenme üzerine önemli katkı sağlayan bir araştırmacıya ya da ekibe 120 bin euro değerinde ödül veriliyor. 
Bu ödül için Türkiye'den yapılacak başvuruların Eylül ayı sonuna kadar kabul edileceği bildirildi. 


</TEXT>
</DOC>
