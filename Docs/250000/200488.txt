<DOC>
<DOCNO> 200488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/08/siyaset/siy01.html </URL>
<DATE> 2003/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim Rafsancani Erbakan 
</HEADLINE>
<TEXT>

   Cüneyt Arcayürek'in "Uzakta Kalan Tarih" adlı son kitabından Demirel, 'Bizim Rafsancani' Erbakan, yaşamdan kadını kaldırmak istiyor... 
      İSTANBUL Milliyet 

   
   1Gazeteci - yazar Cüneyt Arcayürek'in 11 kitaptan oluşan "Büyüklere Masallar Küçüklere Gerçekler" dizisinin son kitabı "Uzakta Kalan Tarih", 28 Şubat sürecinde devletin üst kademesinde yaşanan ve kamuoyuna yansımayanları gözler önüne seriyor. Kitapta yer alan Arcayürek ile 9. Cumhurbaşkanı Süleyman Demirel arasında geçen görüşmelerden bazı bölümler şöyle 
   S. DEMİREL Yarın Belçika Veliahtı ile Başbakan Yardımcısı'nı kabul edeceğim. Velayeti geliyor, onu da kabul edeceğim. 
   C. ARCAYÜREK Sizin Rafsancani'ye gönderdiğiniz mektuptan sonra mı geliyor 
   S.D Bizim elçi de burada ve sonra bizim Rafsancani'yi kabul edeceğim. 
   C.A Bizim Rafsancani 
   S.D Canım kim olabilir Tabii Erbakan Kahkaha atıyor 
   S.D Bu Erbakan medyaya geveze diyor. Aslında geveze kendisi. Yapmak istediği, yaşam tarzını kendine göre değiştirmek. Şeriat değil. Çağdaşlığa karşı yeni bir yaşam tarzını yerleştirmek. Bu ülkede Medeni Kanun var, Veraset Kanunu var. Bu adam kadını kaldırmak istiyor yaşamdan. 
   Milli Güvenlik Kurulu'ndaki toplantıyı Demirel, şöyle naklediyor 
   S.D MGK toplandı. Askerler önce projeksiyonla anlattılar. Çok güzel toparlanmıştı. Bir soru söylüyor ve 'tedbiri şu' diyorlar. Nitekim daha sonra bir mitingde örtünmüş kadınlar da gösterildi. 
   C.A Kara çarşaflı kadınlar. 
   S.D Evet. Bunu gösteren, Arapça yazılı pankartları, fotoğrafı, Genelkurmay Başkanı çevirip ikisine Erbakan ve Çiller'e gösterdi ve eliyle işaret ederek, 'İşte bu İran' dedi. 
   ... 
   S.D Sonra sıra geldi Çiller'e. İşte. Biraz AB falan. Bir ara 'Biz DYP , ben 'laikliğin teminatıyız' deyince Teoman Koman Paşa, 'Onca olay geçti' dedi. Yani Sincan, Kayseri gibi demek istedi. 'Siz neyin teminatısınız' dedi. Tabii Denizci de. 
   C.A Güven Erkaya Amiral. 
   S.D O da sıraladı olayları. 'Siz neyin teminatısınız Siz laikliğin güvencesi olamazsınız' dedi. 
   S.D Erbakan garip bir konuşma yaptı. Önce, 'Bu gerici hareketler büyümeden tedbir alınmalı' dedi. Sonra, 'Müslümanlık iyi öğretilse bu millete, bu hareketler olamaz' dedi. 
   
   
   
   
</TEXT>
</DOC>
