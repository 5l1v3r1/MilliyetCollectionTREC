<DOC>
<DOCNO> 235808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/29/son/sondun07.html </URL>
<DATE> 2004/04/29/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Rumsfeld ve Rice'ın açıklamaları Demokratları yıktı... 
</HEADLINE>
<TEXT>

     ABD Savunma Bakanı Donald Rumsfeld ve Ulusal Güvenlik Danışmanı Condoleezza Rice'ın Amerikan Kongresi'nde Irak'ta son durumla ilgili açıklamaları, muhalefetteki Demokratlarda hayal kırıklığı yarattı. 
     Rumsfeld ve Rice'ın kapalı oturumla yapılan 2 ayrı toplantıda Irak'taki durumdan endişe duyan parlamenterlere açıklamalarda bulunmasının ardından parlamenterler, açıklamalardan tatmin olmadıklarını belirtti. 
     New York eyaletinden Demokrat parlamenter Robert Menendez, ''Bu açıklamalar, ABD'nin Irak'taki idaresi konusunda bize güven vermedi. Sayın Rice, 30 Haziran'da egemenliğin kime devredileceği konusunda hiçbir aydınlatıcı yanıt vermedi'' dedi. 
     Menendez, Rice'ın ''tünelin sonunu görülmesine olanak sağlayan açıklamalarda bulunmadığını'' da belirtirken, Demokrat azınlığın lideri Nancy Pelosi, Rice'ın açıklamalarını ''endişe verici'' olarak nitelendirdi. 
     Pelosi, ''Yönetim Irak'taki durumla ilgili gerçeği inkar ediyor'' yorumunda bulundu. 
     
</TEXT>
</DOC>
