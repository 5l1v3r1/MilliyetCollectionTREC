<DOC>
<DOCNO> 222197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/14/son/sondun21.html </URL>
<DATE> 2004/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El Mundo Saldırıların ardında eski Irak Gizli Servisi var 
</HEADLINE>
<TEXT>

     İspanyol El Mundo gazetesi, İspanyol Ulusal Gizli Servisi'nin CNI , başkent Madrid'deki saldırıların arkasında eski Irak gizli servisinin olduğunu düşündüğünü iddia etti. 
     Haberde, Irak savaşı sırasında, devrik Devlet Başkanı Saddam Hüseyin dönemindeki gizli servisin şeflerinden bazılarının Suriye üzerinden Irak'tan kaçtıkları ve Fas'a kadar geldikleri savunuldu. 
     Eski gizli servis şeflerinin Fas'taki radikal İslami gruplardan destek gördükleri kaydedilen haberde, başkentteki terör saldırılarının arkasında bu kişilerin olabileceği belirtildi. 
     Bu arada, CNI, saldırılarda kullanılan ''Goma 2'' tipi patlayıcıların İspanyol malı olduğunu, ancak bazı Arap ülkelerine de ihraç edildiğini açıkladı. 
     
</TEXT>
</DOC>
