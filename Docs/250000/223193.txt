<DOC>
<DOCNO> 223193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/son/sonspo26.html </URL>
<DATE> 2004/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Gol atma becerimizi Konyaspor maçında göstereceğiz 
</HEADLINE>
<TEXT>

     Birinci Süper Lig'de, hafta sonu deplasmanda Konyaspor ile karşılaşacak olan Adanaspor, PAF takımıyla yaptığı çift kale maçını 12-1 kazandı. 
     Adanaspor Teknik Sorumlusu Ahmet Ziya Yüce, PAF takımı karşısında tüm sporcuların gol atmak için gösterdikleri performanstan memnun kaldığını belirterek, ''Gol yollarındaki becerimizi Konyaspor maçında göstereceğiz'' dedi. 
     Konyaspor karşılaşmasının kolay geçmeyeceğini belirten Yüce, şiddetle puana ihtiyaçları bulunduğunu belirterek, şunları söyledi 
     ''Ligin ikinci yarısında tüm maçlarımızı iyi oynadık, ancak bunu bir türlü skora yansıtamadık. Haftalardır kazanamıyoruz. Konyaspor maçını kazanarak, kötü gidişe dur demek istiyoruz. 
     İbrahim ve İlker kart cezalısı, Gürhan milli takımda, Güngör de sakat. Bu kadar eksiğimize rağmen Konyaspor deplasmanından puanla dönmemiz sürpriz olmaz.'' Bu arada, 5 Ocak Stadı'nda PAF takımla yapılan özel karşılaşmada, golleri Ümit Ozan 3 , Mezsaroz 3 , Ümit Bilican 2 ile Serkan, Murat, Gökmen ve İbrahim attılar. PAF takımının tek golünü ise Ali Asım kaydetti. 
     
</TEXT>
</DOC>
