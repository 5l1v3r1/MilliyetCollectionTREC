<DOC>
<DOCNO> 217764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/25/son/sonspo25.html </URL>
<DATE> 2004/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İskender Iğdır anısına Ağrı Dağı tırmanışı başladı... 
</HEADLINE>
<TEXT>

     Arama-Kurtarma Derneği AKUT Başkanı Nasuh Mahruki ve 8 dağcı, İskender Iğdır anısına Ağrı Dağı'nda tırmanışa başladı. 
     Ağrı Dağı'nda yaşamını yitiren İskender Iğdır anısına düzenlenen tırmanış bu sabah Mahruki başkanlığında 8 dağcının katılımıyla başladı. 
     İskender Iğdır anısına düzenlenen tırmanışları geleneksel hale getirdiklerini anlatan Mahruki, ''Onu unutmadık ve kalbimizde yaşatıyoruz. Genç dağcılara ve Akut üyelerine Iğdır'ı tanıtıyoruz'' dedi. 
     Ağrı Dağı'nın zirvesinde Iğdır ve şehit dağcılar için saygı duruşunda bulunacaklarını kaydeden Mahruki, bugün dağın 3350 metresinde kamp kuracaklarını, yarın 4200 metreye ulaşıp, cuma günü de zirve tırmanışı gerçekleştireceklerini anlattı. 
     
</TEXT>
</DOC>
