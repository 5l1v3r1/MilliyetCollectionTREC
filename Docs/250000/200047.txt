<DOC>
<DOCNO> 200047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sonspo33.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Akın yok Ümit, Youla ve Nihat 11'de 
</HEADLINE>
<TEXT>

     Malatyaspor maçı hazırlıklarını tamamlayan Gençlerbirliği, tesislerinde kampa girdi. 
     Bugün Beştepe İlhan Cavcav tesislerinde teknik direktör Ersun Yanal yönetiminde yapılan ve 1.5 saat süren son çalışmaya, sakat olan Bülent Akın dışında tüm futbolcular katıldı. 
     Ersun Yanal, 18 kişilik kadroda yer vermediği Bülent Akın'ı Malatya'ya götürmemeye karar verirken, Nihat'a ise uzun süredir ilk kez ilk 11'de yer vermesi bekleniyor. 
     Sakatlıkları nedeniyle bir süredir takımla çalışmalara katılamayan kaptan Ümit ve Youla da takımdaki yerlerini aldı. 
     Yarın uçakla İstanbul'a, oradan Elazığ'a gidecek olan kırmızı-siyahlılar, Elazığ'dan da karayoluyla Malatya'ya geçecek. 
     Gençlerbirliği'nin 7 Aralık Pazar günü Malatyaspor karşısına şu muhtemel 11 ile çıkması bekleniyor 
     Damir, Baki, Ümit, El Saka, Ali Tandoğan, Serkan, Nihat, Filip, Mustafa Özkan, Veysel, Youla. 
     
</TEXT>
</DOC>
