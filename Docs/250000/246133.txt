<DOC>
<DOCNO> 246133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/08/siyaset/siy06.html </URL>
<DATE> 2004/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt gruplardan Bush'a rest 
</HEADLINE>
<TEXT>


NAMIK DURUKAN Ankara 


Irak'ta yönetimin 30 Haziran'da Iraklılara devrinden önce, Kuzey Iraklı liderler Mesud Barzani ve Celal Talabani, ABD Başkanı George Bush'a mektup gönderdi. Kürt federe devletinin garanti altına alınması ve Irak'ta eşitliğe dayalı yönetim istenen mektupta, "ABD'nin Kürtlerden daha iyi dostu yoktur" denildi, yeni Irak hükümetinde Kürtlere cumhurbaşkanlığı ya da başbakanlık verilmemesinin hayal kırıklığı yarattığı vurgulandı. Mektuptaki talepler şunlar "ABD ve BM, Kürtlerin başbakan ve devlet başkanlığına hakkı olduğu açıklaması yapmalı. Geçici Anayasa iptal edilirse bölge hükümetimiz, merkezi hükümet ve kurumlarında yer almayacak. Merkezi hükümet temsilcileri Kürdistan'a giremeye-cek. Kürdistan'ın kaynakları üzerinde hakkımız desteklensin." 


</TEXT>
</DOC>
