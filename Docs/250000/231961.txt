<DOC>
<DOCNO> 231961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sondun33.html </URL>
<DATE> 2004/04/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Fransa'da bir mescid tahrip edildi 
</HEADLINE>
<TEXT>

     Fransa'nın doğusunda yer alan Haguenau kasabasında, kimliği belirsiz kişilerin saldırısı sonucu bir mescidin tahrip edildiği bildirildi. 
     Strasbourg kenti yakınlarındaki kasabada, çarşambayı perşembeye bağlayan gece meydana gelen saldırıyla ilgili olarak polisin soruşturma başlattığı belirtildi. 
     Binanın önüne konulan çöp bidonunun yakılmasıyla giriş kapısının tahrip olduğu, duvarlara yazılar yazılığı ve gamalı haçlar çizildiği bildirildi. 
     Belediye tarafından Müslümanlara ibadet için verilen bina, daha önce morg olarak kullanılıyordu. 
     Haguneau'daki İslam Kültür Merkezi, basına yaptığı açıklamada, geçen yıl yabancı düşmanlığı içeren tehdit dolu bir mektup aldığını bildirdi. 
     
</TEXT>
</DOC>
