<DOC>
<DOCNO> 214784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/son/sonspo18.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın, AIG ile görüşmek için Cenevre'ye gitti 
</HEADLINE>
<TEXT>

     Galatasaray Kulüp Başkanı Özhan Canaydın ve Mali İşlerden Sorumlu Asbaşkan Refik Arkan, kulüp gelirlerinde ortaklığı bulunan AIG yatırım şirketi ile görüşmek üzere İsviçre'nin Cenevre şehrine gitti. 
     Başkan Canaydın, hareketinden önce Atatürk Havalimanı'nda bir açıklama yaparken, ''İsviçre'ye AIG yatırım şirketi ile görüşmeye gidiyorum. Galatasaray ile AIG arasındaki ihtilafı çözmek için görüşmeler yapacağız ve sulh masasına oturacağız'' dedi. 
     Görüşmeler sonrasında önlerinde iki seçeneğin bulunduğunu vurgulayan Özhan Canaydın, ''Yapacağımız görüşmeler sonrasında, müştereken Galatasaray'ın şartları içinde devam edeceğiz veya kulübümüzün menfaatleri içinde başka formüller arayacağız'' diye konuştu. 
     
</TEXT>
</DOC>
