<DOC>
<DOCNO> 232134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sonyas08.html </URL>
<DATE> 2004/04/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Aspirin kansere de iyi geliyor .. 
</HEADLINE>
<TEXT>

     Anadolu Üniversitesi AÜ İlaç ve Bilimsel Araştırmalar Merkezi'nde BİBAM görevli iki akademisyen 9 yıl süren araştırma sonucu düşük dozda kullanılan aspirinin akciğer kanserinin tedavisine olumlu etki yaptığını tespit etti. 
     AÜ Eczacılık Fakültesi Farmakoloji Anabilim Dalı BİBAM Uzmanı Yrd. Doç. Dr. Seval Korkmaz'ın, Prof. Dr. Yusuf Öztürk'ün danışmanlığında 1995'den bu yana sürdürdüğü kanser çalışmalarında aspirinin kanser üzerine olumlu etkileri bulunduğunu tespit etti. 
     Araştırma, kanserli hücreden örnekler alınarak hücre kültürü incelemelerinin yapılmasının ardından düşük dozda aspirinle birlikte dozu düşürülerek verilen kanser ilaçlarının aynı olumlu etkiyi yarattığını ortaya koydu. 
     Yrd. Doç. Dr. Korkmaz, AA muhabirine, bugüne kadar aspirinin kolon kanserinde görülme sıklığını azaltıcı özelliklerinin klinik çalışmalarla anlaşıldığını, ancak deneysel biçimde çalışılmadığını belirterek, kanser hücresine uygulanan düşük dozlu aspirin ve anti kanser ilaç paklitakselle, aspirin kombinasyonunun oldukça iyi sonuç verdiğini gördüklerini söyledi. 
     Aspirinin tek başına kullanımının kanser tedavisi için yeterli olmadığını ifade eden Korkmaz, şöyle konuştu 
     ''Aspirinle kombine edilen kanser ilaçlarının dozunu düşürdüğümüzde de olumlu sonuçlar aldık. Ama kemoterapiden kaynaklanan yan etkilerin azalacağını söyleyemeyiz. Aspirin kesinlikle tek başına bugün için kanseri tedavi etmeye yetmez. Sadece hücre kültüründe yapılan çalışmalar yanıltıcı olabilir. Doktor olsam hastalarıma en azından klasik azaltılmamış miktarda kullandığım anti kanser ilacın yanında düşük doz 100 mg gün-normal aspirin tabletinin 1 5'i aspirin uygulamayı denerdim.'' 
     
     ''ARAŞTIRMA HASTAYA ULAŞACAK DÜZEYDE DEĞİL'' 
     Korkmaz, aspirin çalışmalarından elde edilen sonucun henüz hastaya ulaşabilecek düzeyde olmadığını belirterek, hücre kültürü çalışmasının ardından hayvan ve insan çalışmalarının da yapılması gerektiğini kaydetti. 
     Aspirin ve kanser ilaçlarının kombinasyonları ile ilgili hücre kültürü çalışmalarının Prof. Dr. Yusuf Öztürk'ün danışmanlığında Uludağ Üniversitesi Biyokimya Anabilim Dalı öğretim üyeleri Doç. Dr. Engin Ulukaya ve Dr. Mukaddes Çolakoğulları ile birlikte yürütüldüğünü anlatan Korkmaz, araştırmanın 16-18 Nisan'da Bursa'da düzenlenecek ''2. Klinik Biyokimya ve Kanser Sempozyumu'' ile 31 Mayıs-1 Haziran'da Eskişehir'de gerçekleştirilecek ''Türkiye'de Kanser Araştırmalarında Yenilikler Sempozyumu''nda uzmanlara sunulacağını sözlerine ekledi. 
     
</TEXT>
</DOC>
