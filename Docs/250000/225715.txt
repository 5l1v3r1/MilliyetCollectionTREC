<DOC>
<DOCNO> 225715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/tv/ekran.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TV'lerin seçim sınavı 
</HEADLINE>
<TEXT>

   Bütün haber merkezleri pazar günü yapılacak yerel seçimler için hummalı bir çalışma içinde... O gün hangi kanalda ne var 
      
   1200 kişilik ekip hazır 
   KANAL D Fatih Altaylı yönetimindeki Kanal D Haber, seçim gecesi AG Araştırma Şirketi ile işbirliği yapıyor. Sandık başında olacak 1200 kişilik bir ekiple sandıklar açılmaya başladıktan sonra büyük illerin sonuçlarını ekrana getirmeye başlayacak. 
   
   Veriler anında ekranda 
   NTV Yurdun dört bir yanına dağılan ekipler tarafından aktarılacak bilgilerin yanı sıra ajanslardan alınan veriler anında ekrana yansıtılacak. "Seçim Stüdyosu"ndan Defne Sarısoy sonuçları açıklarken, Oğuz Haksever, Mirgün Cabas, Tarhan Erdem ve uzman konuklar sonuçları değerlendirecek. Kadir Çöpdemir de, sonuçların beklendiği saatlerde vatandaşlık görevini yapmış, yani oy kullanmış seçmenlerle sohbet edecek. 
   
   İHA ile omuz omuza 
   TGRT Jülide Ateş'in sunacağı yayında sonuçları gazeteciler değerlendirecek. Parti genel merkezleri ve büyükşehir belediyelerine canlı bağlantılar yapılacak. İhlas Haber Ajansının desteği ile sonuçlar bütün gece ekranda olacak. 
   
   
   Dev kadro iş başında    CNN TÜRK Seçim yasağının sona ermesiyle "seçim tahminini ve sonuçlarını" verecek kanalda, Merkez Stüdyo'da Çiğdem Anad ve Gürkan Zengin gecenin nabzını tutacak. Tayfun Ertan tüm ülkeden akan sonuçları ayrıntılı grafiklerle analiz edecek. Büyük Stüdyo'da M. Ali Birand, iş ve siyaset dünyasından isimleri ve siyaset uzmanlarını konuk edecek. CNN TÜRK seçim özel yayını için 11 ayrı noktaya ulaşan canlı yayın, 80 kişilik bir call-center ekibi ve 28 terminalli bir bilgisayar sistemi kurdu. 
   
   
   TRT'den iki ayrı program    Uğur Dündar, 3 Kasım'da olduğu gibi TRT 1'de yorumcu olarak bulunacak. Zafer Kiraz-Nermin Tuğuşlu ve Fulin Erler-Mesut Ertugay'ın dönüşümlü sunacakları programda sekiz ilden canlı bağlantı yapılacak. 1200 yerel muhabir ve 1150 kurum personeli TRT seçim görevlisi olarak çalışacak. 
   TRT 2'nin yayını daha çok bölge ve illere yönelik olacak. Seçim yayını her iki kanalda da YSK'nın "seçim yasağı bitti" ilanıyla başlayacak. 
   
   
   İki çiçek bir böcek    BeyazIt Öztürk'ün bu haftaki konukları Hande Ataizi, Nurgül Yeşilçay ve Mustafa Topaloğlu. "Melekler Adası" dizisi ile gündemde olan ikiliye Mustafa Topaloğlu bakalım hangi "kimliği" ile eşlik edecek... 
   KANAL D 23.20 
   
   
   Şarkılar canlı performansla    Yankılar Fatih Erkoç, bu hafta Kıraç'ı konuk ediyor. TRT 2 22.10 
   Yorumsuz Burhan Şeşen sevilen programını artık TRT 1'de yapacak. Şeşen'in yeni kanalında ilk konuğu Aşkın Nur Yengi. TRT 1 00.05 
   
   
   
</TEXT>
</DOC>
