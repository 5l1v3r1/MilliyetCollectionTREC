<DOC>
<DOCNO> 242415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/24/son/sonspo15.html </URL>
<DATE> 2004/05/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Avustralya'yı ikinci kez yendik 1-0 
</HEADLINE>
<TEXT>

     A Milli Futbol Takımı, Avustralya ile yaptığı 2. özel maçı da 1-0 kazanarak, Dostluk ve Özgürlük Kupası'nın sahibi oldu. Millilerimizin golü 45. dakikada Nihat Kahveci'den geldi. 
     12. dakikada Bresciano ceza sahası içinde topla buluştu. Bu futbolcunun yerden vuruşunda kaleci Rüştü, meşin yuvarlağı çelmeyi başardı. Seken topu defans oyuncuları uzaklaştırdı. 
     13. dakikada Hakan rakip yarı sahada topla buluşup, ceza sahasına girdi. Bu futbolcu topa kötü vurunca, meşin yuvarlak auta çıktı. 
     20. dakikada Ümit'in ara pasında topla hareketlenen Tuncay ceza sahasına girer girmez yerden düzgün bir vuruş yaptı, ancak top kaleci Kalac'ta kaldı. 
     27. dakikada Tuncay'ın sol taraftan ortasında ceza sahasındaki Hakan topa etkisiz bir kafa vuruşu yapınca, meşin yuvarlak auta gitti. 
     28. dakikada Okan'ın sağ taraftan kullandığı köşe atışında ceza sahası içindeki Tuncay kafayı vurdu. Ancak Skoko topu gol çizgisinden çıkardı. 
     33. dakikada Nihat'ın ara pasında ceza sahasında topla buluşan Serhat'ın sert vuruşunda Laybutt'a çarpan top kornere çıktı. 
     38. dakikada Bresciano'nun serbest vuruşunda kaleci Rüştü'nün parmaklarıyla dokunduğu top üst direğe çarparak, oyun alanına döndü. 
     45. dakikada Türkiye'nin golü geldi. Bu dakikada Nihat'ın yaklaşık 25 metreden kullandığı serbest vuruşta top kaleci Kalac'ın üzerinden ağlarla buluştu 1-0 
     Karşılaşmanın ilk yarısı 1-0 Türkiye'nin üstünlüğüyle sona erdi. 
     
     İKİNCİ YARI 

     49. dakikada Serhat'ın pasında ceza yayı üzerinde topla buluşan Serkan'ın sert vuruşunda meşin yuvarlak az farkla yandan auta çıktı. 
     51. dakikada Grella'nın pasında topu önünde bulan Vieri'nin vuruşunda kaleci Volkan'ın ayaklarına çarpan top kornere gitti. 
     59. dakikada yine Grella'nın defansın arkasına gönderdiği pasla topla buluşan Bresciano'nun sert vuruşunda, meşin yuvarlak üstten auta çıktı. 
     68. dakikada Türkiye ceza alanı içinde oluşan karambolde topla buluşan Emerton çok sert vurdu, ancak meşin yuvarlak kaleci Volkan'dan döndü. Laybutt, dönen topu kafayla kaleye gönderdi. Kaleye doğru giden topu Bülent de kafayla kornere göndermeyi başardı. 
     Yaklaşık 30 bin kişinin izlediği karşılaşma, Türkiye'nin 1-0 üstünlüğüylü sona erdi. A Milliler, rakibiyle Sydney'de yaptığı ilk maçı da 3-1 kazanmıştı. 
     KÜNYE 
     

Stat Telstra Dame Hakemler Derek Rugg xx, Metthew Maerc xx, Jim Ouliaris xx Yeni Zelanda Avustralya Kalac x, Laybutt xx, Grella xxx, Vidmar xx, Lazaridis xx, Emerton xx Dk. 77 Elrich x , Bresciano x Dk. 85 Chipperfield , Skoko xx, Colosimo x Dk. 77 North x , Vieri x Dk. 63 Sterjovaski x , Zdriliç x Dk. 63 Miliçiç x Türkiye Rüştü xxx Dk. 46 Volkan xxx , Bülent xx, İbrahim Toraman xxx Dk. 75 Tolga x , İbrahim Üzülmez x Dk. 46 Deniz xx , Ümit x Dk. 65 Koray x , Okan x Dk. 46 Fatih x , Serkan xx, Serhat x, Tuncay xx Dk. 46 Murat Hacıoğlu xx , Nihat xxx, Hakan x Gol Dk. 45 Nihat Sarı Kartlar Dk. 43 Colosimo Avustralya , Dk. 54 Fatih Türkiye      

     
</TEXT>
</DOC>
