<DOC>
<DOCNO> 202040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/14/son/sonspo15.html </URL>
<DATE> 2003/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'un Çaykur keyfi 1-2 
</HEADLINE>
<TEXT>

     Birinci Süper Lig'de Samsunspor, deplasmanda Çaykur Rizespor'u 2-1 yendi. 
     15. dakikada sağ taraftan Musa'nın ceza sahası içine ortaladığı topa, Serkan Aykut'un vuruşunda, meşin yuvarlak kalenin üstünden auta çıktı. 
     24. dakikada gelişen Çaykur Rizespor atağında, Koray'ın ceza sahası dışından attığı sert şutta top, kale direğinin yanından auta gitti. 
     27. dakikada Serkan Aykut'un ceza alanının 10 metre dışından kullandığı serbest vuruşta, top kaleci Murat'ta kaldı. 
     45. dakikada Gürol'un pasıyla ceza alanına giren Zeki'nin çapraz pozisyondaki serbest vuruşunda, top yan direğe çarparak auta gitti. 
     Karşılaşmanın uzatma dakikalarında da gol olmadı ve ilk yarı golsüz beraberlikle sona erdi. 
     
     İKİNCİ YARI 

     60. dakikada sol taraftan gelişen Çaykur Rizespor atağında, Victoria'nın ortasında Osman'ın ayağından seken top, Sedlak'ın önüne düştü. Bu futbolcunun vuruşunda, top kale direğinin üstünden dışarıya çıktı. 
     72. dakikada Müslim'in şutunda, topun yarı saha içinde bulunan Koray'ın eline çarpması üzerine maçın hakemi Erol Ersoy, penaltı noktasını gösterdi. Atışı kullanan Serkan Aykut, topu kaleci Murat'ın solundan filelere gönderdi 1-0. 
     81. dakikada sol taraftan gelişen Samsunspor atağında, Serkan Aykut'un pasında topla buluşan Caner'in şutunda, top filelerle buluştu 2-0. 
     90. dakikada sol taraftan gelişen Çaykur Rizespor atağında, Zafer'in ortasında topu önünde bulan Raphael, topu filelere gönderdi 2-1. 
     Karşılaşmanın uzatma dakikalarında başka gol olmadı ve maç Samsunspor'un 2-1 üstünlüğüyle sona erdi. 
     MAÇIN KARNESİ 
     

ÇAYKUR RİZESPOR 1 - SAMSUNSPOR 2 Stat Atatürk Hakemler Erol Ersoy xx, Alper Ulusoy xx, Serkan Akarca xx Çaykur Rizespor Murat x, Ali Eren xx, Koray xx, Kürşat x, Gürol xx, Şener x, Zeki x Dk. 57 Fahri x , Sedlak x Dk. 75 Zafer x , Victoria xx, Raphael x, Okan x Samsunspor Shorunmu xxx, Kenan xxx, Osman xxx, Da Silva xx, Müslim xx, Adnan xx Dk. 88 Junior , Evren xx, Şenol xxx, Celil xx Dk. 58 Mehmet x , Musa x Dk. 69 Caner xxx , Serkan Aykut xxx Sarı Kartlar Dk. 26 Kürşat, Dk. 72 Koray Çaykur Rizespor , Dk. 31 Da Silva, Dk. 68 Musa, Dk. 78 Şenol, Dk. 87 Osman, Dk. 89 Müslim, Dk. 90 Evren Samsunspor Kırmızı Kart Dk. 68 Kürşat Çaykur Rizespor      
</TEXT>
</DOC>
