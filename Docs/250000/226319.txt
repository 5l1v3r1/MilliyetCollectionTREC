<DOC>
<DOCNO> 226319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/28/son/sondun29.html </URL>
<DATE> 2004/03/28/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Rumlar, AİHM'e Türkiye aleyhine yeni dava mı açtı 
</HEADLINE>
<TEXT>

     Kıbrıslı Rumların, Avrupa İnsan Hakları Mahkemesi'nde AİHM Türkiye aleyhinde yeni dava açtıkları öne sürüldü. 
     Rum Simerini gazetesi, başvuruların Rum avukatlar Yannakis Erotokritu ile Pavlo Erotokritu tarafından yapıldığını belirterek, başvuru sahiplerinin Güzelyurt ve Maraş kökenli Rumlar olduğunu yazdı. 
     Habere göre, Güzelyurt kökenli D. Nitsa Poliklitu Yakovidi, Güzelyurt ve Alsancak'taki ''mülkleri'' için 2 milyon Kıbrıs Lirası'nı KL aşkın tazminat talep ediyor. 
     Yine Güzelyurt kökenli Norma Makulli Mestana, ''evleri, arsaları ve bahçeleri'' için 2 milyon KL'yi aşan tazminat istiyor. 
     Gazeteye göre, Maraş kökenli başvuru sahipleri Lukas Hacıkonstantis, Mihalakis Hacıkonstantis, Hrisulla Hacıkonstani, Konstanna Skilluriotu, Konstantia Hacıkonstanti, Zinon Hacıkonstanti ise toplam 8 milyon KL tazminat talep ediyor. 
     
</TEXT>
</DOC>
