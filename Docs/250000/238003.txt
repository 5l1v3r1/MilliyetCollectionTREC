<DOC>
<DOCNO> 238003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/07/siyaset/siy08.html </URL>
<DATE> 2004/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a naklen yayın 
</HEADLINE>
<TEXT>


Başbakan Erdoğan'ı Yunanistan'da Dışişleri Bakanı Moliviatis karşıladı. Erdoğan'ın gelişi, bazı Yunan televizyonlarında naklen ekrana geldi 

YORGO KIRBAKİ Atina 


Başbakan Recep Tayyip Erdoğan, dün saat 21.00'de geldiği Atina'da Elefterios Venizelos Havavalanı'nda Yunan Dışişleri Bakanı Petros Moliviatis tarafından karşıladı. 
Başbakan ve eşi Emine Erdoğan, doğrudan Başbakan Kostas Karamanlis'in evine gitti. Karamanlis ve eşi Natasa, Erdoğan çiftini evlerinin kapısında karşıladılar. Emine Erdoğan, sıkmak için elini Karamanlis'e uzattı. 

'Çok tatlı, çok güzel' 
Önce Başbakan Erdoğan ile samimi el tokalaşan Karamanlis, Emine Erdoğan elini iki eliyle sıktı. Natasa Karamanlis ardından Emine Erdoğan ile öpüştü. Yunan televizyonlarından bazıları, Erdoğan'ın Atina Havaalanı'na gelişini naklen yayımladı. Antena televizyonunun ana haber bülteni spikeri Elli Stai, uçaktan görünür görünmez Emine Erdoğan için "Çok tatlı. Çok güzel" dedi. 



</TEXT>
</DOC>
