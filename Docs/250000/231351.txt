<DOC>
<DOCNO> 231351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/14/son/sonsiy31.html </URL>
<DATE> 2004/04/14/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Baykal "Derviş'in istifası beklenen bir gelişmeydi" 
</HEADLINE>
<TEXT>

     CHP Genel Başkanı Deniz Baykal, İstanbul Milletvekili Kemal Derviş'in Merkez Yönetim Kurulu'ndan MYK istifasının kamuoyunun beklediği bir gelişme olduğunu söyledi. 
     CHP MYK, Genel Başkan Deniz Baykal'ın başkanlığında toplandı. Basına kapalı olarak gerçekleştirilen toplantıda, Deniz Baykal'ın Derviş'in istifasına değindiği öğrenildi. 
     Alınan bilgiye göre, Derviş'e çalışmalarından ötürü teşekkür eden Baykal, istifanın kamuoyunun beklediği bir gelişme olduğunu söyledi. Derviş'in, açıklama yapmadan önce istifa etmek istediğini kendisine ilettiğini anlatan Baykal, ''Siz bilirsiniz'' diye yanıt verdiğini kaydetti. 
     CHP MYK toplantısına, Azerbaycan Cumhurbaşkanı İlham Aliyev'in TBMM Genel Kurulu'ndaki konuşmasının izlenmesi amacıyla ara verildi. 
     MYK'nın, akşam saatlerinde yeniden toplanarak çalışmalarını sürdürmesi bekleniyor. 
     
</TEXT>
</DOC>
