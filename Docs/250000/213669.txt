<DOC>
<DOCNO> 213669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/07/spor/ykocaomer.html </URL>
<DATE> 2004/02/07/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Telefonla artırma devam ediyor 
</HEADLINE>
<TEXT>

   
   1.Filenin Sultanları'nın imzaladığı voleybol topu, 2.Filenin Sultanları'nın tamamının imzaladığı milli forma, Bu iki parça GSGM Genel Müdür Yardımcısı Sezai Bağbaşı tarafından armağan edilmiştir 
   3.Fenerbahçe'nin Mustafa Denizli yönetiminde şampiyon olduğu seneki kadronun imzaladığı forma, 
   4.Süreyya Ayhan ve Yücel Kop'un orijinal imzalı forması, Dr.Deniz Gökçe tarafından armağan edilmiştir 
   5.1989 yılında Jupp Derwall'in teknik direktörlüğünde Prekazili, Simoviçli Galatasaray'ın imzaladığı futbol topu, 
   6.Hooijdonk başta olmak üzere bu seneki Fenerbahçe kadrosu tarafından imzalı forma. 
   Yukarıda saydığımız bu ender bulunabilecek toplar ve formalar, TESYEV Türkiye Engelliler Spor Yardım ve Eğitim Vakfı yararına açık artırmaya çıkarılmıştır. 1989 senesinden beri koleksiyonumda olan Jupp Derwall imzalı topu, bir arkadaşım, bu fikri ortaya attığında seve seve vermeyi kabul ettim. Aynı anda Dr.Deniz Gökçe'den ve Sezai Bağbaşı'ndan da destek geldi. 
   Elde edilecek olan gelirin tamamı, engelli sporcularımıza ve insanlarımıza harcanacak. Yukarıdaki parçalardan herhangi birini en yüksek fiyatı vererek alan kişi veya kuruluşla birlikte, bu paranın sarf edileceği yer saptanacaktır. Daha sonra da yine birlikte, spor dünyamızın ileri gelen isimlerinden ve aynı zamanda TESYEV üyesi olan Şenes Erzik, Emin Cankurtaran, Gürbüz Refioğlu, Hasan Gocay, Kaya Çilingiroğlu gibi isimlerden bir veya birkaçının katılımıyla, engelli sporcularımıza alınan malzemeler verilecek. 
   Aşağıdaki numaralara telefon ederek, yukarıdaki arzu ettiğiniz spor malzemelerinden bir tanesine vermek istediğiniz fiyatı yazdırabilirsiniz. Önümüzdeki haftalarda yine bu sütunlarda, kimin en yüksek bedelleri vererek bu spor malzemelerine sahip olduğunu arzu edenlerin isimleri yayınlanmayacak okuyacaksınız. Bir yandan, bir kısmının bir eşinin daha bulunamayacağı bu armağanlara sahip olup, diğer taraftan ülkemizde engelliler sporunun kalkınmasına destek olacaksınız. Şimdi sıra sizde. 
   Telefonla açık artırmaya katılmak isteyenler için telefon numaramız 0 212 238 71 91 - 237 63 95 
   
      
   
</TEXT>
</DOC>
