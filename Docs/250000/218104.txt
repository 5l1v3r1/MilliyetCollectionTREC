<DOC>
<DOCNO> 218104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/dunya/dun02.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler Annan'ı dinlemiş 
</HEADLINE>
<TEXT>

   'Annan'ın konuşmalarının kayıtlarını gördüm' diyen eski Bakan Short'un iddiası, ortalığı karıştırdı 
      DIŞ HABERLER SERVİSİ 

   
   İngiltere'nin eski Uluslararası Kalkınma Bakanı Clare Short, dün BBC'ye yaptığı açıklamada, Irak Savaşı öncesinde İngiliz casusların BM Genel Sekreteri Kofi Annan'ı dinlediklerini öne sürdü. Savaşın bitmesinden kısa bir süre sonra bakanlık görevinden istifa eden Short, Annan'ın dinlenen konuşmalarının kayıtlarını bizzat okuduğunu söyledi. Short, "Annan'ın konuşmalarının kayıtlarını gördüm ve o anda Kofi ile benim yaptığım görüşmenin kaydının da başkaları tarafından okunacağı da aklımdan geçti" dedi. 
   Short'un iddiası karşısında İngiltere Başbakanlığı'ndan yapılan açıklamada, İngiliz güvenlik birimlerinin uluslararası yasalara uygun hareket ettiği savunuldu. 
   
   
   
</TEXT>
</DOC>
