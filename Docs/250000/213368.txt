<DOC>
<DOCNO> 213368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/05/son/sonspo40.html </URL>
<DATE> 2004/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Bursaspor maçının biletleri satışa çıktı... 
</HEADLINE>
<TEXT>

     Galatasaray'ın Birinci Süper Futbol Ligi'nde 8 Şubat Pazar günü Bursaspor ile yapacağı maçın biletleri satışa çıktı. 
     Galatasaray Kulübü'nden yapılan açıklamada, Bursaspor ile yapılacak biletlerin bugünden itibaren satışa çıkarıldığı bildirildi. 
     Yapılan açıklamada, Atatürk Olimpiyat Stadı'nda yapılacak maçların bilet fiyatlarının da belirlendiği kaydedildi. 
     Buna göre VIP1 tribünü 39, VIP2 tribünü 33.5, VIP3 tribünü 28, numaralı Grup 1 22.5, Numaralı Grup 2 17, Numaralı Grup 3 ve Numaralı Alt 12, Kapalı Üst ve Kapalı Alt 8, Eski Açık tribün biletleri ise 4 milyon liradan satışa çıkarıldı. 
     Konuk takım seyircisi için eski açık tribününde ayrılan yerler için bilet fiyatının da 4 milyon lira olduğu belirtildi. 
     Bu arada yeni açık tribünün kapalı tutulacağı, kombine bilet sahiplerinin ise eski açık tribüne alınacağı bildirildi. 
     
</TEXT>
</DOC>
