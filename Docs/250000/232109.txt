<DOC>
<DOCNO> 232109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/16/son/sontur24.html </URL>
<DATE> 2004/04/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Yine hemzemin geçit, yine tren, yine kaza .. 
</HEADLINE>
<TEXT>

     Konya'nın Selçuklu İlçesi'nde, hemzemin geçitte trenin otomobile çarpması sonucu aynı aileden 4 kişi yaralandı. 
     Alınan bilgiye göre, Seyfi Şahiner'in 34 kullandığı 42 K 0870 plakalı otomobilin, Eski Sanayi Sitesi Erkanlı Caddesi Şehit İbrahim Lamcı kontrollü hemzemin geçidine girerken bariyerlerin kapanması sonucu ön camları kırıldı. 
     Bu sırada panikleyen sürücü, aracı rayların üzerinde durdurdu. Seyfi Şahiner ve eşi Emine, araçtan çıkarak çocukları Ömer Ali 5 ve Meryem'i kurtarmaya çalıştıkları sırada, Atilla Karakaş idaresindeki Eskişehir-Konya seferini yapan yolcu treni araca çarptı. 
     Kazada, sürücü Seyfi Şahiner ile Emine, Ömer Ali ve Meryem Şahiner yaralandı. 
     Konya Numune Hastanesi'ne kaldırılan yaralıların sağlık durumlarının iyi olduğu bildirildi. 
     
</TEXT>
</DOC>
