<DOC>
<DOCNO> 212346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/31/yasam/yas04.html </URL>
<DATE> 2004/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutemet, kendi kendini gasp etti 
</HEADLINE>
<TEXT>

   GÖKHAN KARAKAŞ İstanbul 
   
   Maltepe'de 10 gün önce İstanbul Halk Ekmek AŞ mutemedinden 60 milyar lira gasp edilmesi olayını, mutemet ile aynı işyerinde çalışan arkadaşının birlikte planladıkları ortaya çıktı. Polis, İstanbul Halk Ekmek AŞ'ye bağlı Cevizli Fabrikası'nın mutemedi Mustafa Kemal Yeni'nin, olaydan sonra çelişkili ifadeler vermesi üzerine savcılık izniyle telefonunu dinlemeye aldı. Telefon kayıtlarından yola çıkan polis, Yeni'nin gaspı, aynı işyerinde çalışan şoför Nural Erdoğan'la birlikte planladıklarını ortaya çıkardı. Yeni ve Erdoğan'ın suçlarını itiraf ettikleri kaydedildi. Bu kişilerin parayı paylaştıklarını beyan etmeleri üzerine, gösterdikleri yerlerden paraların ayrı ayrı zapt edildiği, bildirildi. Erdoğan'ın evinde yapılan aramada 20 milyar liralık döviz bulunduğu kaydedildi. Adliyeye sevk edilen 2 suç ortağı tutuklandı. 
   
   
   
   
</TEXT>
</DOC>
