<DOC>
<DOCNO> 219023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/01/son/sonspo32.html </URL>
<DATE> 2004/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da Samsunspor maçı hazırlıkları... 
</HEADLINE>
<TEXT>

     Elazığspor Kulübü Basın Sözcüsü Aziz Dinç, Samsunspor karşılaşmasının önemli olduğunu belirterek, bu karşılaşmada taraftarın kendilerini yalnız bırakmayacağına inandıklarını söyledi. 
     Dinç, AA muhabirine yaptığı açıklamada, takımın, cumartesi günü kendi sahasında oynayacağı Samsunspor maçının hazırlıklarına başladığını ifade ederek, çalışmaların cuma gününe kadar devam edeceğini bildirdi. 
     Takımda sakat ve cezalı futbolcunun bulunmadığını kaydeden Dinç, futbolcuların moralinin iyi olduğunu kaydetti. 
     Çaykur Rizespor karşısında alınan sonuç karşısında ezilmelerinin söz konusu olmadığını bildiren Dinç, şöyle dedi 
     ''Samsunspor maçını seyirci desteğiyle alacağımıza inanıyorum. Bizim 4 zorlu deplasman maçımız vardı ve bunlardan biri de Çaykur Rizespor deplasmanıydı. Çok farklı bir mağlubiyet almadık. Amacımız içerideki karşılaşmalarda puan kaybetmemek ve deplasmanlardan puan getirmek. Tüm çalışmalarımız bunun için. Samsunspor maçıyla ilgili bir sıkıntımız yok. Taraftarımızın bizi Samsunspor maçında yalnız bırakmayacağına inanıyorum.'' Samsunspor maçının bilet fiyatlarını henüz belirlemediklerini kaydeden Dinç, Elazığspor'un bu yıl ligde kalacağından kimsenin şüphesinin olmaması gerektiğini sözlerine ekledi. 
     
</TEXT>
</DOC>
