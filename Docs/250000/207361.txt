<DOC>
<DOCNO> 207361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/08/son/sontur18.html </URL>
<DATE> 2004/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Milli Eğitim Müdürü Tatili gerektirecek kadar kar yok 
</HEADLINE>
<TEXT>

     İstanbul İl Milli Eğitim Müdürü Ömer Balıbey, kentte okulların tatil edilmesini gerektirecek bir durumun söz konusu olmadığını söyledi. 
     Balıbey, AA muhabirine yaptığı açıklamada, İstanbul'da son günlerdeki kar yağışını yakından takip ettiklerini dile getirdi. 
     ''Sabah ve akşam saatlerinde meteorolojiden aldığımız rapora göre tatil kararını veriyoruz'' diyen Balıbey, her sabah saat 03.00-05.00 ve akşam 18.00'de meteorolojiden kar raporu aldıklarını ifade etti. 
     Okulların, olumsuz hava şartları söz konusu olması durumunda akşam saat 18.00 ya da sabah servisler daha yola çıkmadan saat 05.00'te tatil edileceğini anlatan Balıbey, şunları söyledi 
     ''Kentte okulların tatil edilmesini gerektirecek durum söz konusu değil. Okullarımızda eğitim ve öğretim devam ediyor. Bizim görevimiz okulları açık tutmak. Kentin yüksek bölgelerinde öğrencilerimiz ya da öğretmenlerimizin buzlanma nedeniyle okula gelememesi durumunda da izinli sayılıyorlar.'' 
     
</TEXT>
</DOC>
