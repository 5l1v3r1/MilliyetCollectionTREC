<DOC>
<DOCNO> 244294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sonyas01.html </URL>
<DATE> 2004/05/31/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Deli danaya bağışık dana 'üretildi' 
</HEADLINE>
<TEXT>

     Japon Kirin Brewery şirketi, bir Amerikan firmasıyla yaptığı ortak çalışmayla deli dana hastalığına bağışık dana ''ürettiğini'' açıkladı. 
     Firmanın sözcüsü, genetik manipülasyonla ''üretilen'' hayvanın, hastalığa yol açan, BSE olarak bilinen prion proteinlerini taşımadığını söyledi. 
     Sözcü, Amerikan biyoteknoloji şirketi Hemateck LLC ile yapılan ortak araştırmalarla ''üretilen'' hayvanın hala ana rahminde bulunduğunu ve gelecek yılın başlarında doğacağını belirtti. 
     Firmaların, danayı, hepatit C, zatürree, romatizma gibi hastalıklara karşı ilaç geliştirmede kullanmayı planladığı bildirildi. 
     Kirin sözcüsü, BSE'ye bağışık danaların et üretiminde kullanılmasının planlanmadığını kaydetti. 
     Bilimsel adı ''bovine spongiform encephalopathy'' BSE olan hastalık yüzünden 1980'li ve 1990'lı yıllarda İngiltere'de milyonlarca hayvan itlaf edildi. 
     Deli dana hastalığı, Creutzfeldt-Jakob disease CJD denilen türünü içeren etlerin yenilmesiyle insanlara geçebiliyor. 
     Dünya Sağlık Örgütü DSÖ , çoğu İngiltere'de olmak üzere, Fransa, İtalya, İrlanda, Kanada ve ABD'de CJD yüzünden 139 kişinin öldüğünü bildiriyor. 
     
</TEXT>
</DOC>
