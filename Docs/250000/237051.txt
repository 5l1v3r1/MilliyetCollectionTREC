<DOC>
<DOCNO> 237051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/04/guncel/agun.html </URL>
<DATE> 2004/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın öğretmenler tedirgin geliyor... 
</HEADLINE>
<TEXT>


İHL'ye tayini çıkan kadın öğretmenler arasında, "Ben nasıl yaparım, orası dini bir okul. Ya hayatıma karışırlarsa" endişesiyle mesleği bırakmayı düşünenler olmuş 

İmam Hatiplerin dünü bugünü yarını - 3 
Mehmet Gündem 
mgundem milliyet.com.tr 

İHL'lere ilginin azalmasıyla öğrenci kalitesi de düşmeye başladı. Ardından öğretmenlerin mesleki tatminsizliği ortaya çıktı. İstanbul İHL'de öğretmenlerden mesleği bırakanlar, başka okullara ya da özel sektöre geçenler de oldu. 

Eskiden öğrenci seçiyorduk 
"Görev icabı" derse girmek öğretmenleri yormuş. Öğrencilerin çoğu anlatılanı almıyor. Öğretmenler, "Eskiden öğrenciye ders anlatırken yanlış yapmaktan biz çekiniyorduk. Öğrencinin hedefi vardı, derse hazırlıklı geliyordu. Eskiden biz öğrenciyi seçiyorduk, şimdi öğrenci düşüyor buraya" diyorlar. 

4 yıl önce karma eğitime geçti 
İHL'ler de din ve erkek kavramları baskın figürler. Bu okullar 4 yıl önce karma eğitime geçti. Kadın öğretmenler arasında mesleğe ilk başlayanlarla, daha önce İHL dışındaki okullarda öğretmenlik yapmış olanlarda tedirginlik açısından bir fark yok. İHL'ye tayini çıkınca, "Ben nasıl yaparım, orası dini bir okul. Ya hayatıma karışırlarsa" endişesiyle mesleği bırakmayı düşünenler olmuş. Bu arada 1985-86 öğretim yılından 2001-02'ye kadar İHL'lerden mezun olan toplam öğrenci sayısı 536 bin 324. 
İHL'lilerin tercih ettiği ve okul kütüphanelerinde bulunan bazı dergiler şunlar 
Derg h, Yedi İklim, Hece, Anlayış, Sivil Toplum, Tezkire, Tarih Düşünce, Umran, Altınoluk, Roll, Virgül. 

Edibali'den ayrılanlar... 
Bunlardan Umran adlı dergiyi İslami düşünce açısından olaylara bakan bir grup çıkarıyor. Modernizme karşı açık tavır alan dergide Aykut Edibali'den ayrılan grubun görüşleri yer alıyor. Altınoluk dergisi de Nakşilerin Erenköy derg hı kolu tarafından yayımlanıyor. Zaman zaman güncel olayları da kapak yaptığı oluyor. 

Katsayı uygulaması doğru mu 

AKP hükümetinin özel bir yasayla uygulamaya geçirmeye hazırlandığı "üniversiteye girişte farklı katsayı uygulamasına son verilmesi"yle ilgili zıt görüşler var. İşte bazıları 

İHL'liler öğretmen olmamalı 
Alaaddin Dinçer Eğitim Sen Genel Başkanı AKP iktidarının gözünün imam hatipler dışındaki tüm eğitim sorunlarına kapalı olmasını anlamak ve kabul etmek olanaklı değildir. Hükümet tarafından hazırlanan değişikliğin bizler açısından önemli bir sonucu, İHL'lere öğretmen yetiştiren bölümlere girişte sağlanan kolaylık olacaktır. Bu durum hem öğretmenlik mesleği hem de eğitim bilimi açısından sakıncalıdır. İmam hatipliler kendi alanlarıyla ilgili bölümlere gitmeli. Hükümet, başka yönde bir değişikliği aklından bile geçirmemeli. 

İmam hatipliler imam olmalı 
Prof. Dr. Kadir Erdin Üniversite Öğretim Üyeleri Derneği Başkanı 
İHL'ler Türkiye'nin 'imam' ihtiyacıyla sınırlı meslek lisesi statüsünde kalmalı. Fakat her iktidar ve her lider İHL'leri siyasi amaçlarla kullandı ve bugünkü tablo ortaya çıktı. Öğrenciler ailenin etkisiyle giriyor belki imam olmak istiyor, son sınıfa geldiğinde ise hukuk, siyasal okuması gerektiğini düşünüyor. Meslek liseleri de mesleki formasyonun dışına taşmamalı. İHL'ler sadece imam yetiştirmeli. Din eğitimi talepleri de genel liselere konulacak seçmeli derslerle giderilebilir. 

Aydın din adamına ihtiyaç var 
Kemal Sağ CHP Milletvekili - Ortaokulu İHL'de okumuş İHL'ler ülkenin imam ve vaiz ihtiyaçlarını karşılamak için kurulmuştur. Fakat şimdi amacının dışına çıktı. Bu okullara farklı anlamlar yüklendi. Meslek liseli olmaktan çıktı. Şimdi İHL'lerin önünü açmak için katsayının kaldırılmasının yanlış olduğunu düşünüyorum. Bugünkü ortamda herkes kendi geleceğini seçecek bir bilinçte. Üniversiteye gitmek isteyen çocuk normal liseye gitmeli. İHL'lerin bir bölümü düz liseye dönüştürülmeli. Bizim din bilen hukukçudan daha çok dini bilen, toplumu aydınlatan çağdaş din adamlarına ihtiyacımız var. 

YÖK, hukuku çiğniyor 
Prof. Dr. Hayrettin Karaman İlahiyatçı İHL mezunlarının önünü kesmek, yükseköğrenim haklarını, din hizmeti ve öğretimiyle sınırlamak, bu okulların sayılarını azaltmak ve isteyen dindar insanların çocuklarının din eğitimi görmelerini engellemek için, diğer meslek liselerini de onların arasına katarak YÖK'ün aldığı karar bir zulümdür, laikliğe, din özgürlüğüne aykırıdır. Demokratik Cumhuriyet rejimini korumak için gerektiğinde hukuku çiğneyerek karar alanlar, uygulama yapanlar bindikleri dalı kesiyor, rejimi korumak için rejimden sapıyorlar. 
Ortada bir çıkmaz var, çözümü de iki seçenekten birini kabul edip uygulamaya bağlı Ya genel devlet okullarında isteyen velinin çocuğuna din eğitimi ve öğretimi aldırmasına imk n sağlanacak yahut da imam hatip liseleri gibi okullar, hem mesleğe hem de yükseköğrenime eleman hazırlayan ortaöğretim kurumları olarak vazifelerine devam edecektir. 

Din öğrenme imk nı tanınsın 
İbrahim Solmaz İHL Mezunları Mensupları Derneği Başkanı İHL'leri tercih eden aileler 'çocuğum imam olsun' düşüncesinde değiller. Bu liseler bir ihtiyacın sonucu ortaya çıkmıştır. O da, insanımızın çocuğuna din eğitimi vermek istemesidir. Diğer eğitim kurumlarında çocuklara kendi dini yerine din kültürü öğretiliyor. Diğer okullarda seçmeli olarak dinini öğrenme imk nı tanınsa belki de bu tartışmalar yaşanmaz. 

Muhafazak r burjuvazinin tercihi... 

Karma eğitim veren Kartal Anadolu İHL'nin iki bahçesi var. Birini kız, diğerini erkek öğrenciler kullanıyor. Beden derslerinin yanı sıra öğrenciler ders aralarında da ayrı ayrı dolaşıyorlar. Çocukların çoğunluğu markaya da meraklı. Öğrenciler derslerin yanında, resim, müzik, hat, ebru, tiyatro gibi alanlarda da etkin. Okulun sosyal imk nları da fazla. 
Geçen yıl ÖSS'de ilk 100'e 8 öğrenci girmiş. Daha önce ÖSS'de birinciler de çıkarmış. Okul Müdürü Hıdır Kalkan, zeki ve hedefini belirlemiş öğrencilerin bu okulu tercih ettiklerini belirtiyor. Kalkan, "Okulumuz İHL camiasına büyük moral oldu, kalite kazandırdı. 'Dindar ve fakir öğrenciler imam hatiplere geliyor' düşüncesini kırdı" diyor. 

Bilal Erdoğan da mezunu 
Burası muhafazak r burjuvazinin tercih ettiği okullardan. Tayyip Erdoğan'ın oğlu Bilal Erdoğan da buradan mezun. İstanbul'un 8 ilçesinin belediye başkanının çocukları burada okuyor. İşadamlarından, akademisyenlerden de pek çok tanınmış isim burayı tercih etmiş. İsmet Özel'in kızı da Kartal Anadolu İHL'de. Özel'in oldukça tartışılan kadınlarla ilgili görüşlerini kızına sorduğumda, "Onlar kendi görüşü" yanıtını aldım. 

Katsayı olmasa da başarısız olurlardı 

Tevfik İleri İHL, ilk kurulan imam hatiplerden. 950 civarında öğrencisi var. Burada da öğrenciler ve öğretmenler yorgun düşmüş. Bir öğretmenin ifadesine göre katsayı uygulaması olmasaydı da öğrencilerin büyük çoğunluğu ÖSS'de başarılı olamayacaklardı. Bu uygulama onlar için iyi bir bahane oldu. Hem Kartal AİHL hem de Tevfik İleri İHL'nin yanında cami var. Okulların içinde de mescit var. Tevfik İleri İHL Müdürü Rami Özalan, "Türkiye radikalizmden çok çekti. Hele dini radikalizmden. Bunu önlemenin yolu, devletin din eğitimi ihtiyacını kendisinin gidermesidir. İHL'ler de bu iş için bir fırsattır. Doğru din anlatımı bu kanaldan verilmeli ki, toplum yanlış yerlerden dinini öğrenmek zorunda kalmasın" diyor. 

YARIN 
HANGİ DERSLERİ OKUYORLAR 
İHL'Lİ ÖĞRENCİNİN YAZAR TERCİHİ 




</TEXT>
</DOC>
