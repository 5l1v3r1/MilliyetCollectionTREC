<DOC>
<DOCNO> 209003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/16/yazar/asik.html </URL>
<DATE> 2004/01/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bizim şekerciler... 
</HEADLINE>
<TEXT>

   
   ABD Başkanı Bush'un yapay tatlandırıcı üreten Cargill firması lehine Recep Tayyip Erdoğan'dan isteklerde bulunacağı haberleri üzerine konuyu yazdık. Cargill bir bilgi notu gönderdi. Ek sorular sorduk. Bunun üzerine birinci ağızdan bilgi vermek istediler. Cargill yetkilisi bizzat gelip bilgi verdi. Meseleyi kendi açılarından savundu... 
   Fakat biliyor musunuz 
   Konu iki haftadır tartışıldığı halde... Ne milyonla üreticiyi temsil eden pancar kooperatiflerinden. Ne üst kuruluş Pankobirlik'den... Ne şeker işçilerinin sendikası Şeker İş'ten çıt yok. Ne bir basın toplantısı, ne bir açıklama, ne onları savunan yazarlara ayrıntılı bir bilgi notu... 
   Üretici ve işçiden yüz milyarlarca para topluyor bu kuruluşlar. 
   Ama üretici ve işçinin davasını savunmuyorlar. Acaba vakitleri mi yok Neleri eksik 
   Bu boş vermişlikle piyasayı adım adım Cargill'e kaptırmalarına şaşırmalı mı 
   
   AKP milletvekillerine beden dilini kullanma eğitimi veriliyormuş 
   Halk da o dili sever. 
   Hele bir kol hareketi vardır ki, ona bayılır. 
   Arif Ayhan 
   
   Hande Mumcu...    Hande Mumcu adına Habertürk'ün düzenlediği "Yılın TV Haberi" ödülünü Cihan Haber Ajansı'ndan Abdurrahman İtik "Başbakan Erdoğan'ın attan düşmesi"ne ilişkin haberiyle kazandı. Ödül dün gece düzenlenen törenle verildi. 
   Sevgili Hande Mumcu'yu 1994 yılında Barış Selçuk, Salih Peker ve şoför Hacı Ali Er ile birlikte habere giderken Çorum'da bir trafik kazasında kaybetmiştik. Hande Mumcu adı hem ödüllerde yaşıyor, hem ailesinin SBF'ye armağan ettiği kitaplardan oluşan bir kütüphanede... Sevgiyle. 
   
   Rüya atölyesi    Japonya'da geliştirilen "rüya atölyesi" adlı cihaz, tüketiciye "istediği rüyayı görmeyi" vaat ediyormuş. Biz bu cihazı hayali olarak birilerine taktık 
   Recep Tayyip Erdoğan Avrupa Birliği... 
   Deniz Baykal İktidar... 
   Süleyman Demirel Cumhurbaşkanlığı... 
   George W. Bush Irak'ta kitle imha silahı... 
   Aziz Yıldırım Şampiyonluk... 
   
   Şeffaf Meclis...    Meclis Başkanlık Divanı'nda CHP'li üyeler araç masraflarının açıklanmasını istiyor. Başkan Bülent Arınç medyanın bu konularda sansasyon yarattığı gerekçesiyle açıklamaya çıkıyor. Oylama yapılıyor. AKP'nin oylarıyla masrafların gizli tutulması kararlaştırılıyor. Adı demokrasi olan bir rejimde, Meclis, halkın parasının ne şekilde harcandığını halktan gizliyor. Demokrasi adına dehşet verici bir manzara... 
   
   Durumun fotoğrafı    İstanbul'u birbiri ardına 4 patlamayla sarsan ve onlarca vatandaşımızı öldüren terörün gerekçelerinden biri neydi 
   AKP'nin Irak'ta ABD'yi destekleyen politikası değil mi 
   Bunu bile bile ABD'ye İncirlik'te yeni bir hizmet sağladı AKP iktidarı... Karşılığında terör riski aldık... 
   Ne istenirse veriyor iktidar... Kıbrıs, Kuzey Irak, üsler, limanlar... 
   Ne karşılığında Koltuk... Batı, TSK ve Cumhuriyetçi güçlere karşı AKP'yi destekliyor, karşılığında malı götürüyor. AKP, ABD, AB kazanıyor. Türkiye ve Türk halkı kaybediyor. 
   
   Makineleşmemek    Ameliyat sonrası ölümler Türkiye'de Batı ülkelerine göre daha fazla. Ameliyat sonrası enfeksiyonlar ve antibiyotik kullanımı da öyle. Acaba neden 
   - Bunun önemli bir sebebi ameliyathane ve yoğun bakımlardaki havalandırma tesisatının mikrop taşımasıdır, diyor Tevfik Peker... 
   Sayın Peker'le İstanbul Makine Mühendisleri Odası'nın bu hafta yapılacak kongresi nedeniyle gazetemizi ziyaretinde tanışıyoruz. Kendisi başkan adayı... Sohbet sırasında anlatmaya devam ediyor 
   - Geçen yıl Oda'mız bütün hastanelere çağrıda bulundu. Ameliyathane ve yoğun bakım ünitelerinde havalandırma tesisatını kontrol edebileceğimizi bildirdik. Hiçbir hastane ilgilenmedi... 
   Demek bozuk cihazların ortaya çıkıp başlarına yeni masraf açmasından korktular 
   Bakırköy Belediyesi ile işbirliği yaparak ilçedeki bütün asansörleri kontroldan geçirmişler. Diğer belediyeler böyle bir ilgi göstermemiş. 
   Bacaları ve araç egzozlarını kontrol ederek hava kirliliğinin önlenmesine büyük katkıda bulunabileceklerini söylüyorlar. 
   Ne var ki belediyeler Oda'larla işbirliği konusunda isteksiz... 
   Tayyip Erdoğan 1994 yılında İstanbul Belediye Başkanı olunca ilk icraat olarak meslek odalarıyla var olan anlaşmaları iptal etmişti... Bu yıllarda "demokrasi"den daha çok söz ediyor. Ama icraatta fazla değişiklik yok. 
   Demokrat Makine Mühendisleri grubuna bu hafta seçimde başarılar diliyoruz. Belediyelere de meslek odalarıyla daha fazla işbirliği öneriyoruz... 
   Uygarlığın yolu bilim ve teknikten geçiyor malumunuz... 
   
      
   
</TEXT>
</DOC>
