<DOC>
<DOCNO> 208874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/15/son/sonspo36.html </URL>
<DATE> 2004/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Ankaragücü'nü yendi 
</HEADLINE>
<TEXT>

     Ligin ikinci yarısına Antalya'da kamp yaparak hazırlanan takımlardan Diyarbakırspor ile Ankaragücü arasında yapılan özel maçı, Diyarbakırspor 2-0 kazandı. 
     Topkapı Palas Oteli'nin sahasında yapılan karşılaşmada Diyarbakırspor, 46. dakikada Juppi ve 78. dakikada Cem Beceren'in attığı gollerle galibiyete ulaştı. 
     Maçın ilk yarısında, Diyarbakırsporlu Juppi ile tartışan Ankaragücülü Yılmaz, teknik direktör Rıza Çalımbay tarafından oyundan alındı. 
     Ankaragücü, maçın son 20 dakikasında daha önce Akçaabat Sebatspor'un da antrenmanlarda denediği fakat beğenmediği Ganalı ortasaha oyuncusu Bernard Bortei'yi denedi. 
     Bortei oyunda kaldığı süre içinde başarılı bir performans ortaya koydu. 
     Ankaragücü, Antalya kampındaki son hazırlık maçını, yarın sabah Kayserispor ile oynadıktan sonra, saat 19.00'da uçakla İstanbul'dan aktarmalı olarak Ankara'ya dönecek. 
     
</TEXT>
</DOC>
