<DOC>
<DOCNO> 240063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/son/sonspo34.html </URL>
<DATE> 2004/05/14/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Beşiktaş, perdeyi Rize'de kapatıyor... 
</HEADLINE>
<TEXT>

     Beşiktaş, kendisi açısından ikinci yarısı adeta kabusa dönüşen 2003-2004 futbol sezonundaki son maçında yarın deplasmanda Çaykur Rizespor ile karşılaşacak. 
     Hazırlıklarını bu akşam yapacağı idmanla tamamlayacak olan siyah-beyazlılar, saat 21.15'de uçakla Trabzon'a gidip, oradan da karoluyla Rize'ye geçecek. 
     Sakatlıkları süren Ahmed Hassan, Tayfur, Yasin ve Pancu'nun yanısıra, kırmızı kart cezalısı Okan ile sarı kart cezalısı Ilie, Çaykur Rizespor karşısında forma giyemeyecek. Akçabaat Sebatspor maçında parmağından sakatlanan Sergen'in ise oynayabilecek durumda olduğu bildirildi. 
     Ligde 5 haftadır galibiyete hasret kalan, son 3 maçını da yitiren Beşiktaş'ın, Çaykur Rizespor için ligde kalmak açısından büyük önem taşıyan maça şu muhtemel 11 ile çıkması bekleniyor 
     Ramazan, Emre, Ronaldo, Ahmet Yıldırım, Kaan Dobra, Giunti, Ümit, Tümer, İbrahim, Sergen, Serdar Topraktepe muhtemel 11'iyle çıkması bekleniyor. 
     Rize Atatürk Stadı'nda saat 17.00'de başlayacak ve Digitürk Lig TV'den naklen yayınlanacak maçı, hakem Mustafa Çulcu yönetecek. 
     
</TEXT>
</DOC>
