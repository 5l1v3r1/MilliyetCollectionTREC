<DOC>
<DOCNO> 205387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/soneko24.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BOTAŞ, Ocak ayı tarifelerini belirledi... 
</HEADLINE>
<TEXT>

     Botaş, Ocak ayında uygulanacak doğalgaz piyasası ile ilgili tarifeleri belirledi. 
     Enerji Piyasa Düzenleme Kurumu'nun EPDK , konuya ilişkin kararı, bugünkü Resmi Gazete'de yayımlandı. Karar 1 Ocak 2004'ten itibaren yürürlüğe girecek. 
     Karara göre, serbest tüketicilere ve doğalgaz dağıtım faaliyetinde bulunan şehiriçi doğalgaz dağıtım tüzel kişilere uygulanacak doğalgaz toptan satış fiyatı üst sınırı ÖTV, iletim, depolama bedeli dahil 252 bin 835 lira 23.762,69 TL kwh olarak tespit edildi. 
     Botaş tarafından yapılan doğalgaz taşıma hizmetlerine ilişkin iletim fiyatı üst sınırı 24 bin 452 TL m3 2.298,12 TL kwh olarak öngörüldü. 
     Depolama lisansı sahibi tüzel kişiler tarafından yapılan doğalgaz depolama hizmetine ilişkin depolama fiyatı üst sınırı 40 bin 467 TL m3 3.803,29 TL kWh olarak belirlenirken, doğalgaz dağıtım faaliyetinde bulunan şehir içi doğalgaz tüzel kişilerinin sadece taşıma hizmeti alan toptan satılıcılara, serbest tüketicilere ve Sıkıştırılmış Doğal Gaz CNG satış şirketlerine uygulayacakları taşıma bedeli üst sınırı 22 bin 778 TL m3 2.140,79 TL kWh olarak tespit edildi. 
     Doğalgaz dağıtım faaliyetinde bununun şehir içi doğalgaz dağıtım tüzel kişilerinin abonelere uygulayacakları birim hizmet ve amortisman bedeli üst sınırı da 62 bin 123 TL m3 5.838,63 TL kWh olarak belirlendi. 
     Karara göre, Botaş'tan doğrudan gaz alan, yap-işlet-devret ve yap-işlet santralleri, Hamitabat Elektrik Üretim A.Ş'ye ait santral, EÜAŞ'a ait santraller, Türkiye Gübre Sanayi A.Ş ve İstanbul Gübre Sanayi A.Ş ile özel sözleşmeli müşteriler için, doğalgaz satış fiyatları, imzalanmış mevcut sözleşmelerde belirlendiği şekilde uygulanmaya devam edecek. 
     Botaş haricindeki toptan satış lisansı sahibi tüzel kişilerin toptan satış fiyatları, Botaş için düzenlenen ÖTV, iletim ve depolama bedeli dahil toptan satış fiyatı üst sınırını geçmemek üzere, ilgili tüzel kişiler arasında serbestçe belirlenecek. 
     Sıvılaştırılmış Doğal Gaz MNG iletim, Sıkıştırılmış Doğal Gaz CNG iletim ve satış tarifeleri de ilgili tüzel kişiler arasında serbestçe belirlenecek. 
     Kurumun yaptığı ihale sonucunda şehir içi doğalgaz dağıtım lisansı almaya hak kazanan tüzel kişilerin, abonelere uygulayacakları birim hizmet ve amortisman bedeli ile toptan satıcılara, serbest tüketicilere ve CNG satış şirketlerine uygulayacakları taşıma bedeli, ihalede belirlenen birim hizmet ve amortisman bedelini geçmeyecek. 
     Serbest tüketicilere ve CNG satış şirketlerine uygulayacakları perakende satış fiyatı da, Botaş'ın şehir içi doğalgaz dağıtım şirketlerinin serbest tüketicilere doğalgaz satışı için uygulayacağı ÖTV, iletim ve depolama bedeli dahil doğalgaz toptan satış fiyatına belirlenen bedelin ilavesiyle hesaplanacak fiyatı geçmeyecek. Tüzel kişilerin abonelere uygulayacakları perakende satış fiyatı, Botaş'ın şehir içi doğalgaz dağıtım şirketlerinin abonelere doğalgaz satışı için uygulayacağı ÖTV, iletim ve depolama bedeli dahil doğalgaz toptan satış fiyatına ihalede belirlenen bedelin birim hizmet ve amortisman bedelinin ilavesiyle bulunan fiyatı geçmeyecek. 
     
     BURSAGAZ VE ESGAZ 

     Bu arada, özelleştirme sonrasında Eskişehir ve Bursa şehir içi Doğal Gaz Dağıtım Ticaret ve Taahhüt A.Ş'nin sadece taşıma hizmeti alacak toptan satıcılara, serbest tüketicilere ve CNG satış şirketlerine uygulayacağı taşıma bedeli, belirlenen taşıma bedeli üst sınırını, doğalgaz ve taşıma hizmeti satın alacak serbest tüketicilere ve CNG satış şirketlerine uygulayacağı perakende satış fiyatı, BOTAŞ'ın şehir içi doğalgaz dağıtım şirketlerinin serbest tüketicilere doğalgaz satışı için uygulayacağı ÖTV, iletim ve depolama bedeli dahil doğalgaz toptan satış fiyatına belirlenen taşıma bedelin ilavesiyle bulunan fiyatı geçmeyecek. 
     Şirketlerin abonelere uygulayacağı birim hizmet ve amortisman bedel, 2.5 cent m3 0.235 cent kwh olarak belirlenen bedeli geçemeyecek. 
     Karar çerçevesinde satış ve hizmet fiyatları düzenlenen Botaş, uygulama başlangıcından sonra şehir içi doğalgaz dağıtım şirketlerine ve serbest tüketicilere uyguladığı ÖTV, iletim ve depolama bedeli dahil toptan satış fiyatlarını, iletim ve depolama fiyatlarını Kurum'a bildirecek. 
     EPDK Başkanı tarafından yürütülecek karar, 1 Ocak 2004 tarihinde yürürlüğe girecek. 

     
</TEXT>
</DOC>
