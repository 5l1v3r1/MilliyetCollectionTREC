<DOC>
<DOCNO> 239891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/14/spor/bvol.html </URL>
<DATE> 2004/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin Sigorta'sı 
</HEADLINE>
<TEXT>


Voleybolda Top Teams Cup'ın ardından ligde de zafere ulaşan Vakıfbank Güneş Sigorta bayram yapıyor. Başkanı Aydoğdu, "Herkes bizimle gurur duymalı" dedi 


Meyvaları topladılar 
18 yıl önce kurulan Güneş Sigorta, 2000 yılının ekim ayında Ankara Vakıfbank takımı ile birleşmesinin ardından hedef büyüttü. Sonunda muradına erdi, 2003 - 2004 sezonunda çifte kupayla başarısını süsledi. Normal sezonu iki maçta da Eczacıbaşı'na 3-2 yenilerek ikinci sırada tamamlayan Sarı - Kırmızılılar, Dalaman'daki final etabında da Beşiktaş'ın gerisinde kapatmıştı. Ancak Antalya'daki patlama ve son maçta Eczacıbaşı karşısında alınan 3-2'lik galibiyet şampiyonluğu getirdi. 

Buzayev'in teşhisi 
AVRUPA Team Cup'tan sonra Türkiye Şampiyonluğu'nu da kazanan Güneş Sigorta'da Genel Müdür ve Kulüp Başkanı Mehmet Aydoğdu, "İki kulvarda da mutlu sona ulaştık. Herkes bizimle gurur duymalı. Müthiş özveri başarıyı getirdi. Şimdi Şampiyonlar Ligi için güçlü bir kadro oluşturacağız" dedi. Menajer Nalan Ural "Sezonu çifte kupayla kapattık. Bundan güzel ne olabilir ki" diye konuştu. Ukraynalı Antrenör Vladimir Buzayev de, "Taktiksel anlamda çok eleştirildim ama sonuç ortada" ifadesini kullandı. n RAGIP TEKİN 

Kurtlarını döktüler 

SARI - Kırmızılılar, 11 yıl sonra gelen tarihteki ikinci şampiyonluk kupasının sevincini Antalya'daki bir gece kulübünde sabahlara kadar eğlenerek kutladı. Dün İstanbul'a dönen Güneş Sigorta, iki günlük aradan sonra çarşamba yeniden toplanacak. Antrenör Buzayev, takımını 16 Mayıs'a kadar kampa alacağı takımına aktif dinlenmeye sokacak. Kaptan Necla Güçlü, "Rüyada gibiyim" dedi. Büyük ilgi gösterilen Neslihan ise, "Ben bu popülaritemi Güneş Sigorta'ya borçluyum" ifadesini kullandı. 


</TEXT>
</DOC>
