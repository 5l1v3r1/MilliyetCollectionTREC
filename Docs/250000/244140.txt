<DOC>
<DOCNO> 244140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sondun16.html </URL>
<DATE> 2004/05/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Havaalanında silahlı çatışma 18 ölü 
</HEADLINE>
<TEXT>

     Kongo Demokratik Cumhuriyeti'ndeki Bukavu havaalanı yakınlarında silahlı kişilerle ordu arasında çıkan çatışmada, aralarında sivillerin de bulunduğu en az 18 kişinin öldüğü bildirildi. 
     BM radyosunda görgü tanıklarına dayanarak verilen haberde, en az 3 sivilin yaşamını yitirdiği çatışmada, ordu mensupları ve silahlı kişilerden de 15'inin öldüğü duyuruldu, ancak haber bağımsız kaynaklarca doğrulanmadı. 
     Radyoda bundan önce yayımlanan haberde, ülkenin doğusundaki anakent Goma'daki havaalanının sarılmasından sonra, kentteki hükümet yetkililerinin BM korumasına alındığı belirtilmişti. 
     Hükümet kuvvetleri ile isyancı gruplar arasındaki çatışmalara çözüm bulmak amacıyla bölgeyi ziyaret eden bir heyete başkanlık eden ve ülkenin 4 devlet başkan yardımcısından Azarias Ruberwa'nın da koruma altına alınanlar arasında bulunduğu sanılıyor. 
     Havalimanını kuşatan silahlı kişilerin kim olduğu hakkında ise herhangi bir bilgi verilmiyor. 
     
</TEXT>
</DOC>
