<DOC>
<DOCNO> 216731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/son/sondun14.html </URL>
<DATE> 2004/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız Basını Müzakerelerdeki en önemli engel Türk askeri... 
</HEADLINE>
<TEXT>

     Fransa'da yayımlanan Le Monde gazetesi, Kıbrıs görüşmeleriyle ilgili bir haberinde, ''müzakerelerdeki en önemli engelin Türk askerinin adadaki varlığı olduğunu'' öne sürdü. 
     Müzakerelerin adanın birleşmesi için son şans olduğunu yazan gazete, BM adına görüşmeleri yürüten BM Genel Sekreteri'nin Kıbrıs özel temsilcisi Alvaro de Soto'nun, ''Müzakereler başarısız olursa başka bir B planı yok'' şeklindeki açıklamasına yer verdi. 
     Fransız gazetesi, ''Türk kesimine gelecek Rumlar'', ''Türk kesimindeki Rum mal ve mülkleri'' ve ''Türk askerinin adadaki varlığı'' ile ilgili üç konunun KKTC Cumhurbaşkanı Rauf Denktaş'ı endişelendiren sorunların başında geldiğini yazdı. 
     Haberde, ''Türk hükümetinin adada bir anlaşmaya varmanın gerekliliği konusunda TBMM'yi ikna etmeye çalıştığı'' da belirtildi. 
     
</TEXT>
</DOC>
