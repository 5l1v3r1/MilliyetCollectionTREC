<DOC>
<DOCNO> 244286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/31/son/sontur35.html </URL>
<DATE> 2004/05/31/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Diyarbakır'da iki aile arasında silahlı kavga 2 ölü, 8 yaralı 
</HEADLINE>
<TEXT>

     Diyarbakır'da iki grup arasında çıkan silahlı kavgada 2 kişi öldü, 8 kişi yaralandı. 
     Alınan bilgiye göre, Kayapınar Beldesi Gaziler Semti'nde alacak meselesi yüzünden ''Akyıl'' ile ''Yürekli'' aileleri arasında çıkan tartışma kısa sürede silahlı kavgaya dönüştü. 
     Olayda yaralanan Diyarbakır Ticaret Borsası Başkanı Fahrettin Akyıl'ın oğlu Hüseyin Akyıl 32 , kaldırıldığı Dicle Üniversitesi Tıp Fakültesi Araştırma Hastanesi Acil Servisi'nde, Seyfullah Çiftçioğlu da 35 Devlet Hastanesi Acil Servisi'nde kurtarılamadı. 
     Yaralanan Hakan Ayverdi, Hamza Akyıl ile Metin Çiftçioğlu, Mesit Çiftçioğlu, Fethi Çiftçioğlu, Seyfettin Çiftçioğlu ve kimliği henüz belirlenemeyen 2 kişi Diyarbakır Devlet Hastanesi ile Dicle Üniversitesi Tıp Fakültesi Hastanesi'nde tedavi altına alındı. 
     Öte yandan, polis taraflar arasında başka olay çıkmaması için hastanelerin çevrelerinde geniş güvenlik önlemleri aldı. 
     Olayla ilgili Abdulkadir ile Veysi Y.'nin yakalanmasına çalışıldığı bildirildi. 
     
</TEXT>
</DOC>
