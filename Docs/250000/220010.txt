<DOC>
<DOCNO> 220010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/son/sondun38.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA Prens Felipe'nin düğününde bombalı saldırı planlıyordu 
</HEADLINE>
<TEXT>

     İspanya'da patlayıcıyla yakalanan terör örgütü ETA üyesi 2 kişinin, Prens Felipe'nin eski gazeteci Letizia Ortiz ile evlenme töreni sırasında bombalı saldırı düzenlemeyi planladığı bildirildi. 
     İspanya'nın Cuenca kenti yakınlarında geçen pazar günü kamyonette 6 kilogram patlayıcıyla yakalanan Gorka Vidal ve Izkur Badillo adlı terör örgütü ETA mensubu 2 kişinin sorgulamaları sürüyor. 
     İçişleri Bakanlığı'ndan yapılan ilk açıklamalarda, ETA'nın Madrid'te bir eylem için kamyonetle patlayıcıları başkente getirmeye çalıştığının tespit edildiği belirtilmiş, ancak yapılan soruşturmalar bombalı saldırının hedefinin Kraliyet Ailesi olduğunu ortaya koymuştu. 
     İspanyol basınında yer alan haberlerde, ETA'lı 2 teröristin, soruşturmayı yürüten Ulusal Mahkeme savcılarına verdiği bilgilere dayanılarak, ETA'nın Prens Felipe'nin 22 Mayıstaki evlilik törenini sabote etmeyi planladığı öne sürüldü. 
     ETA'nın planının, düğün günü veya 1 hafta önce başkent Madrid'te büyük bir bombalı saldırı yapmak olduğu iddia edildi. 
     Prens Felipe'nin düğün töreni için çok geniş güvenlik önlemleri alan İspanyol polisi, düğün günü 11 bin güvenlik görevlisiyle çalışacak. 
     
</TEXT>
</DOC>
