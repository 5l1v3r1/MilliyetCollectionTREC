<DOC>
<DOCNO> 234255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/son/sonyas02.html </URL>
<DATE> 2004/04/23/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Çocuk ve suç... 
</HEADLINE>
<TEXT>

     Çocukların geçen yıl 48 bin 375 suç olayına karıştığının tespit edildiği bildirildi. 
     Emniyet Genel Müdürlüğü'nce yapılan yazılı açıklamada, 23 Nisan Ulusal Egemenlik ve Çocuk Bayramı kutlandı. 
     Çocukların karıştığı suçlara ilişkin bilgilerin yer aldığı açıklamada, Emniyet Genel Müdürlüğü bünyesinde 2001 yılında kurulan çocuk şube müdürlükleri hakkında bilgi verildi. 
     Açıklamada, 81 ilde kurulan şubelerde korunmaya ve yardıma muhtaç, buluntu, kimliği tespit edilemeyen, sokakta yaşayan ve terk edilmiş çocuklara hizmet verildiği 43 ilde çocuk bakım ünitelerinde pedagojik eğitiminden geçirilmiş 1700 emniyet personelinin görev yaptığı belirtildi. Şubelerde ayrıca suç işlediği şüphesi bulunan çocukların da soruşturmalarının yapıldığı ifade edildi. 
     
     ''ÇOCUKLARA KARŞI 22 BİN 606 SUÇ İŞLENDİ'' 
     Açıklamada, geçen yıl çocukların şahsa karşı 20 bin 686, mala karşı 27 bin 689 suç işlediği belirtilirken, çocuklara karşı işlenen suç sayısının ise 22 bin 606 olduğu bildirildi. 
     Buna göre, geçen yıl toplam 48 bin 375 adet suç olayına karışan çocukların işlediği suçların başında hırsızlık, yankesicilik, oto hırsızlığı ve darp bulunuyor. Çocuklara karşı işlenen suçlar ise ihmal veya kazaen ölüm, kasten öldürme-yaralama ve darp şeklinde sıralanıyor. 
     Emniyet açıklamasında, çocukların suçtan korunmasında, emniyetin yanı sıra anne ve babalar başta olmak üzere diğer kurum ve kuruluşlara da çeşitli görevler düştüğü hatırlatıldı. 
     
</TEXT>
</DOC>
