<DOC>
<DOCNO> 206600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/05/son/sonspo13.html </URL>
<DATE> 2004/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'te Cardozo 58 golle ilk, Hooijdonk 10. sırada 
</HEADLINE>
<TEXT>

     Futbolda 2002-2003 sezonunun en golcü futbolcuları belli oldu. 
     Uluslararası Futbol Tarihi ve İstatistikleri Federasyonu tarafından yapılan değerlendirmeye göre, Fenerbahçe'nin sezon başında transfer ettiği Pierre Van Hooijdonk, eski takımı Feyenoord formasıyla attığı 28 golle geçen sezonun en golcü 10. futbolcusu oldu. 
     Van Hooijdonk, Feyenoord ile çıktığı lig maçlarında rakip filelere 28 gol atarak, 2002-2003 sezonunda en golcü 10. futbolcu unvanını elde etti. 
     Dünyanın önemli 50 liginin değerlendirildiği istatistikte Paraguay'dan Jose Saturnino Cardozo, 42 maçta attığı 58 golle ilk sırada yer aldı. 
     Cardozo, takımı CD Toluca formasıyla geçen sezon attığı toplam 58 golle ilk sırada yer alırken, Uruguay'dan Club Deportivo Cartagines'den Ciccia 39 golle ikinci, Hollanda'nın PSV Eindhoven takımında oynayan Sırp oyuncu Mateja Kezman ise 35 golle 3. oldu. 
     Bu arada Cardozo, 42 lig maçında attığı 58 golle 1888 yılından beri bir sezonda en fazla gol atan 8. futbolcu oldu. Paraguaylı oyuncu, bu unvanı 1958 yılında 38 maçta 58 gol atan efsanevi futbolcu Pele'nin ardından elde etti. 
     Lig maçlarında 20'nin üzerinde gol atan futbolcuların sıralandığı değerlendirmede 2002-2003 sezonun en golcü 10 futbolcusu ise şöyle 
     

Futbolcu Kulübü Ülkesi Gol 1- Cardozo CD Toluca Paraguay 58 2- Ciccia Club Deportivo Uruguay 39 3- Kezman PVS Eindhoven Sırb.-Kar. 35 4- Biscayzacu Deportivo Union Uruguay 31 5- Andrade Goias EC Brezilya 31 6- Renaldo Parana Brezilya 30 7- Fabiano Sao Oaulo Brezilya 29 8- Gonzalez Atlante Mexico Şili 29 9- Makaay Deportivo Coruna Hollanda 29 10- Hooijdonk Feyenoord Hollanda 28      
</TEXT>
</DOC>
