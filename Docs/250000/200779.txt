<DOC>
<DOCNO> 200779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/tv/ekran.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerin aşkı 
</HEADLINE>
<TEXT>

   CNN TÜRK'te Rita Hayworth'le Orson Welles'in evlilik hik yesi ekrana geliyor 
      BBC'nin hazırladığı, Can Dündar'ın seslendirdiği "Yüzyılın Aşkları" belgeseli, yeni bölümüyle karşınızda. Belgeselde bu kez Hollywood'un iki dev ismi, Rita Hayworth'le Orson Welles'in öyküsünü izleyebilirsiniz. 
   
   "Gilda"nın gölgesinde 
   1943 yılında evlenen ve beş yıl birlikte kalan çiftin bir de kızları oldu. Hayworth'ün 1946'da "Gilda"yı çevirdiği ve seksi ilahe olduğu dönemdi bu. Öyle ki daha sonra "Erkekler yatağa Gilda'yla gidiyor ama sabah benimle uyanıyorlar" demişti Hayworth. Ve birçok aşk öyküsü gibi iki yıldızınki de son buldu. Bu evlilik, Hayworth'ün beş, Welles'in ise üç evlililiğinden biri olarak tarihte kaldı. 
   CNN TÜRK 22.00 
   
   
   Mahkemede sürpriz tanık    Zeynep Tokuş'la Behzat Uygur'u bir araya getiren "Hırçın Menekşe", yeni bölümüyle ekrana geliyor. Dizide Yağız, durumu ağır olan Emir'i hastaneye getirir. Öte yandan mahkeme günü gelmiştir. Tüm umudunu kesen Deniz'i duruşma salonunda sürpriz bir tanık beklemektedir. Bu bölümde ayrıca Deniz, adamıyla Yağız'ın konuşmalarına tanık olur. 
   KANAL D 19.50 
   
   
   Kader günü    BeŞİktaŞ'ın Şampiyonlar Ligi'ndeki kaderi bugün belli oluyor. Siyah - Beyazlılar gruptaki son maçlarını, UEFA'nın verdiği ceza nedeniyle Almanya'nın Schalke kentinde oynayacaklar. Rakip ise İngiliz temsilcisi Chelsea. 
   STAR 21.30 
   
   
   Trilyonluk yarışma    ATV'de yeni bir yarışma başlıyor. Tiyatrocu Zafer Ergin'in sunacağı "Trilyon Avı", Hollanda formatlı "Deal Or Not Deal" adlı programdan uyarlandı. Yarışmanın her bölümüne 200 kişi katılacak ve eleme sonunda bir kişi, doğru çantayı seçerse bir trilyon ödüle kavuşacak. 
   ATV 19.50 
   
   
</TEXT>
</DOC>
