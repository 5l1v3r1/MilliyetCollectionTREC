<DOC>
<DOCNO> 205631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/31/ekonomi/eko07.html </URL>
<DATE> 2004/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Herkesin milyoner olduğu günler bitiyor' 
</HEADLINE>
<TEXT>



Türkiye'de Yeni Türk Lirası'na YTL geçişi, AB yolunda daha büyük finansal saygınlığın sağlanmasına yönelik "sembolik bir ilk adım" olarak değerlendiren Financial Times, "Türkiye'nin, yeni yıl gelince daha az milyarderi olacak, ancak kimse yakınmayacak" yorumunu yaptı. Gazete, sokak satıcılarının bile yeni duruma hemen uyum sağladığını yazdı. 
Türkiye'de herkesin 'milyoner' olduğu günlerin artık sona ereceğini yazan ABD'nin saygın gazetelerinden New York Times ise TL'den altı sıfır atılmasına geniş yer verdi. 
1 Ocak'tan itibaren bir haftalık gıda için 100 milyon TL, ufak bir tadilat için milyarlar harcayan Türklerin artık bu durumdan kurtulacağını yazan gazete, tedavüle girecek Yeni Türk Lirası'nın YTL 74 cent değerinde olacağını ve Türkiye'de artık patlamış mısır dahil bir sinema bileti için 20 milyon Türk Lirası TL yerine 20 YTL ödeneceğini ifade etti. 


</TEXT>
</DOC>
