<DOC>
<DOCNO> 235370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/27/son/sontur49.html </URL>
<DATE> 2004/04/27/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Esenyurt'ta imalathane'de patlama 
</HEADLINE>
<TEXT>

     Esenyurt'ta kimyevi madde üretilen bir imalathanedeki patlama ve ardından çıkan yangında 1 kişi öldü, 1 kişi yaralandı. 
     AA muhabirinin aldığı bilgiye göre, 1. Evren Oto Sanayi Sitesi 17. Blok 5 numaradaki cila ve vernik imalathanesinde patlama meydana geldi. Patlamanın ardından çıkan yangın, olaya müdahale eden itfaiye ekiplerince söndürüldü. 
     Olayda, Mustafa Bozdoğan adlı kişi hayatını kaybederken, yaralanan Şükrü Akça, Özel Uğur Hastanesi'nde tedavi altına alındı. 
     Bu arada, Esenler Nenehatun Mahallesi 47. Sokak'taki 5 katlı apartmanın 3. katında henüz belirlenemeyen bir nedenle yangın çıktı. 
     Olaya müdahale eden itfaiye ekipleri, yanan dairenin üst katında mahsur kalan bazı apartman sakinlerini merdiven aracıyla kurtardı. 
     Dumandan etkilenen 1 kişiye de olay yerine gelen ambulansta müdahale edildi. 
     
</TEXT>
</DOC>
