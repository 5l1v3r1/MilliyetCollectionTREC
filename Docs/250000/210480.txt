<DOC>
<DOCNO> 210480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/22/son/sontur26.html </URL>
<DATE> 2004/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya'da okullara erken tatil... 
</HEADLINE>
<TEXT>

     Sakarya'da ilköğretim ve liselerde bugün karne dağıtılarak okullar tatil edildi. 
     Sakarya İl Milli Eğitim Danışma Kurulu, Sakarya Valisi M. Cahit Kıraç başkanlığında Ahmet Akkoç İlköğretim Okulu'nda toplandı. Vali Kıraç, toplantıda, okulların bugün tatil edildiğini duyurdu. 
     Türkiye'nin karlı ve soğuk hava etkisinin altına girdiğini ifade eden Kıraç, ''Olabilecek olumsuz hava şartları nedeniyle karnelerin dağıtımını bir gün önce yapıyoruz'' dedi. 
     Vali Kıraç, şunları söyledi 
     ''İlimizde bugünden itibaren, 4 gün süreyle kar yağışı ve soğuk hava bekleniyor. Bu amaçla özellikle kırsal kesim ve taşımalı sistemle eğitim gören öğrencilerimiz başta olmak üzere sıkıntı ve sorun yaşamamaları için karnelerin bugünden dağıtılarak, okulların tatil edilmesi uygun görülmüştür. Doğabilecek zorluklardan bölgemizi uzak tutmak istiyoruz.'' Vali Kıraç, daha sonra Ahmet Akkoç İlköğretim Okulu'nun 7-A sınıfı öğrencilerine karnelerini dağıttı. 
     
</TEXT>
</DOC>
