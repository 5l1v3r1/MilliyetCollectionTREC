<DOC>
<DOCNO> 234673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/25/son/sonspo15.html </URL>
<DATE> 2004/04/25/ </DATE>
<TIME> 14.00 </TIME>
<AUTHOR> Yorum Oku nbsp nbsp Yorum Yaz  </AUTHOR>
<HEADLINE>
Kurtar Dün kötü günümüzdeydik... 
</HEADLINE>
<TEXT>

     Elazığspor Teknik Direktörü Güvenç Kurtar, takımın dün kötü bir gün yaşadığını söyledi. 
     Kurtar, AA muhabirine yaptığı açıklamada, Elazığspor'un, Bursaspor maçına iyi başladığını, ancak gelen ilk golle takımın moralinin bozulduğunu ifade ederek, bunun ardından arka arkaya goller yediklerini bildirdi. 
     Maçın hakeminin faul olmayan bir pozisyonu faul olarak değerlendirdiğini, bunun sonucunda da 1-0 yenik duruma düştüklerini anlatan Kurtar, şöyle dedi 
     ''Rakip takım futbolcularının yaptıkları hareketler sonucunda Bursaspor, maçın 10. dakikasında 10 kişi kalmalıydı. Ama hakem kartını bir türlü çıkarıp göstermedi. Takım oyuna iyi başladı, ancak daha sonra kötü oynadı. Söyleyecek bir şey yok, takım dün kötü günündeydi.'' Kurtar, salı günü Elazığ'a gelerek bazı görüşmeler yapacağını belirterek, Elazığspor'un sezon boyunca çok iyi mücadele ettiğini sözlerine ekledi. 
     
</TEXT>
</DOC>
