<DOC>
<DOCNO> 227085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/31/yasam/yas02.html </URL>
<DATE> 2004/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzenli seks zek yı artırır 
</HEADLINE>
<TEXT>

   Alman araştırmacı Werner Habermehl, seks yapmanın sadece kalp ve diğer organları değil, beyni güçlendirip zek yı da artırdığını iddia ediyor 
      DIŞ HABERLER SERVİSİ 
   
   Almanya'nın tıp alanında önde gelen araştırmacılarından Werner Habermehl, bugüne dek insan bedenine, kalp ve diğer organlara faydaları kanıtlanan seksin beyni de güçlendirdiğini açıkladı. Habermehl, seks yapmanın beyni uyararak insanı daha zeki yaptığını öne sürdü. 
   Hamburg Tıp Araştırmaları Enstitüsü uzmanı Habermehl, düzenli olarak seks yapmanın yalnızca vücudu değil beyni de uyardığını ve adrenalinle kortisol hormonlarının artmasıyla beyindeki gri bölgenin harekete geçtiğini belirtti. 
   Habermehl, orgazm sırasında salgılanan endorfin ve serotonin sayesinde de kişinin kendine güveninin arttığını, cinsel ilişkinin fiziki olmanın yanı sıra beyne yönelik bir egzersiz de olduğunu söyledi. "Seks, sizi daha zeki yapar. Seks sırasında edinilen deneyimlerden, hayatın seksle ilgisi olmayan ileri safhalarında faydalanılır" diyen Habermehl'in araştırmasının sonuçları, "Unicom Campus" dergisinde yayımlandı. 
   
   
</TEXT>
</DOC>
