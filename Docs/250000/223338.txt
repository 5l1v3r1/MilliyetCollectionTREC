<DOC>
<DOCNO> 223338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yasam/yas03.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sniper kendini yakalattı 
</HEADLINE>
<TEXT>

   ABD'de otoyolda araçlara ateş açan Charles McCoy, gazetedeki kendi fotoğrafına bakarken yakalandı 
      DIŞ HABERLER SERVİSİ 
   
   ABD'nin Ohio eyaletinde geçen mayıs ayından bu yana otoyolda araçlara sniper keskin nişancı ateşi açan Charles McCoy 28 Las Vegas kentinde yakalandı. Ohio'dan ayrılışından 6 gün sonra kaldığı motelde gözaltına alınan McCoy, direniş göstermedi. McCoy'u yakalatan Las Vegas'lı 60 yaşındaki Conrad Malsom da 60 bin dolar yaklaşık 80 milyar TL ödül kazandı. 
   Stardust Casinosu'nda pizza sunduğu gencin gözlerine baktığında, onu USA Today gazetesinde çıkan resimden hemen tandığını ve aranan katil diye uzaktan izlemeye başladığını söyleyen Malsom, McCoy'un kendisiyle ilgili USA Today gazetesindeki resimli haberi sakince okumasına da hayret ettiğini ifade etti. Malsom, genç adam ayrıldıktan sonra, masasındaki bardak, kitap ve karaladığı kağıdı toplayıp FBI'ya ulaştırdığını ve bu sayede ele geçirildiğini kaydetti. 
   Charles McCoy'un açtığı ateş sonucu aracıyla seyreden bir kişi ölmüştü. McCoy, çoğunluğu Columbus çevre yolunda olmak üzere 24 kez ateş açmıştı. 
   
   
</TEXT>
</DOC>
