<DOC>
<DOCNO> 223349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/18/yasam/yas14.html </URL>
<DATE> 2004/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS aşısı insan üzerinde deneniyor 
</HEADLINE>
<TEXT>

   
   Kişiye hiçbir zararı yok 
   İtalyanlar, geliştirdikleri AIDS aşısını insanlar üzerinde denemeye başladı. 
   İtalya Yüksek Sağlık Enstitüsü yetkilileri, Barbara Ensoli viroloji laboratuvarınca geliştirilen aşının insana zararsız olduğunu kanıtlayacak klinik denemelerinin ilk aşamasına başlandığını bildirdi. Araştırma ekibinden Valeria Fiorelli, "gönüllüler sayesinde klinik deneylerin başladığını" belirtti. 
   
   Gönüllü bulamadılar 
   Corriere della Sera gazetesi, dünkü sayısında, araştırmacıların yıl sonuna kadar sürdürülecek aşama için HIV taşıyıcısı gönüllü denekler bulmakta zorluk çektiklerini yazmıştı. Deneylere, AIDS virüsü bulaşmamış 32 gönüllüyle 53 taşıyıcı denek katılıyor. İtalya'dan başka birçok ülkede daha AIDS aşısı çalışmaları sürüyor. 
   
   
</TEXT>
</DOC>
