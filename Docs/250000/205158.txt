<DOC>
<DOCNO> 205158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/29/son/sonspo08.html </URL>
<DATE> 2003/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'12 Dev Adam' 2003'te de küçüldü... 
</HEADLINE>
<TEXT>

     A Milli Basketbol Takımı'nın 2002'deki düşüşü bu yıl da devam etti ve ''12 Dev Adam'' için 2003 kötü bitti. 
     İsveç'te 5-14 Eylül 2003 tarihleri arasında yapılan 33. Avrupa Şampiyonası'na büyük umutlarla giden ''12 Dev Adam'', bu şampiyonada ilk 8'e giremeyerek hayal kırıklığı yaşadı. Şampiyona sonrası başantrenör Aydın Örs ve antrenör Çetin Yılmaz, görevlerinden istifa etti. 
     Türkiye'de 2001 yılında yapılan 32. Avrupa Basketbol Şampiyonası'nda tarihinde ilk kez 2. olan A Milli Takım, 2002 yılında düşüş yaşamış ve ilk kez katıldığı 14. Dünya Şampiyonası'nda 9. olarak beklenilen başarıyı elde edememişti. 
     
     2003'TE 17 MAÇ 
     2002 yılında resmi ve özel toplam 26 maçta 14 galibiyet alan Türkiye, 2003 yılında toplam 17 maç oynadı. 
     A Milli Takım, bu yıl yaptığı 17 maçta 11 yenilgi, 6 galibiyet aldı. 
     Milliler, 17 maçta rakip potalara bin 330 sayı ort. 78.23 gönderirken, kendi potasında ise bin 350 sayı ort. 79.41 gördü. 
     
     RESMİ VE ÖZEL MAÇLAR 
     Milliler, 2003 yılında 2'si 33. Avrupa Şampiyonası Yarı Final Eleme Grubu, 4'ü 33. Avrupa Şampiyonası Finalleri olmak üzere toplam 6 resmi maç yaptı. 
     6 resmi maçta 3 galibiyet, 3 yenilgiyle yüzde 50 başarı yüzdesi elde eden ''12 Dev Adam'', 2002 yılında 13 resmi maçta 7 galibiyet, 6 yenilgiyle yüzde .8 başarı yüzdesi elde etmişti. 
     Türkiye, 33. Avrupa Şampiyonası öncesinde 43 günlük hazırlık döneminde yaptığı 11 özel maçın sadece 3'ünde salondan galibiyetle ayrılabilmişti. 
     
     11 FARKLI RAKİP 
     A Milli Takım, 2003 yılında 11 farklı takım ile resmi ve özel maçlar yaptı. 
     Sırbistan-Karadağ ile 4 kez, İtalya, Almanya ve Litvanya ile 2'şer kez karşılaşan milliler, Hollanda, Rusya, Letonya, İsveç, Ukrayna, Yunanistan ve Hırvatistan ile de 1'er kez karşı karşıya geldi. 
     Türkiye, en farklı skorlu yenilgisini hazırlık döneminde İtalya'da 20 sayı farkla yenildiği Litvanya'dan 68-88 aldı. 
     
     RESMİ MAÇLAR VE SONUÇLARI 
     Türkiye'nin 2003 yılında yaptığı resmi maçlar ve sonuçları şöyle 
     
     
Tarih Yer Organizasyon Rakip Sonuç 22.01.03 İstanbul 33.Avr.Şmp.El.Gr. Hollanda 107-67 25.01.03 İstanbul 33.Avr.Şmp.El.Gr. Litvanya 99-102 05.09.03 İsveç 33.Avr.Şmp.F. Ukrayna 77-69 06.09.03 İsveç 33.Avr.Şmp.F. Yunanistan 70-75 07.09.03 İsveç 33.Avr.Şmp.F. Hırvatistan 75-72 08.09.03 İsveç 33.Avr.Şmp.F. S.Karadağ 76-80 
     
</TEXT>
</DOC>
