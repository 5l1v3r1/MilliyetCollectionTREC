<DOC>
<DOCNO> 234051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/23/spor/ygokberk.html </URL>
<DATE> 2004/04/23/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Yine Ersun Yanal 
</HEADLINE>
<TEXT>

      Ersun Yanal'lı son Köyün Delisi'nden sonra bilhassa Ankara'dan o kadar çok "mail" aldım ki. Hani bir teknik adamda bulunması gereken her özelliğe sahip olan Yanal'ın belki "teknik"i değil, ama "adam"lığı tartışılacak demiştim bundan sonra. Hep "yarım" bırakıyordu, geriye dönüp bakmıyordu bile. Daha "şimdiden" değişti diyordu Ankaralılar, Fatih Terim'i kasdederek. Ben de Terim'in "neler neler" başardıktan sonra değiştiğini yazmıştım. Yanal daha hiçbirşey başaramamıştı, sadece iyi futbol oynatıyor dedirtmekten başka. Hiç bu kadar "haklısın"ı bir arada görmemiştim. İki Ankaralı başkanın organize ettiği bir "kampanya" mı diye bile düşünmedim değil. Yanal dikkatli olmalı. Arkasında, arkasından konuşan bir kalabalık bırakıyor her "yarı"da bıraktığı yerde. İşte Toroğlu'nun köşesindekiler, işte Cemal Aydın'ın kameralara söyledikleri. "Ekibinin" içine akıllı bir akıl hocası da almalı belki Yanal... 
   
   Gheorge Hagi    O gelmeseydi ya Fransız'ın üçüncü sınıf bir "fransız"ı, ya da orta Avrupa'nın üçüncü sınıf bir "hanzo"su gelecekti Galatasaray'ın başına. Ve de Florya'da Şükür ve arkadaşlarının kucaklarında, kucaktan kucağa dolaşıyor olacaktı şimdi. O Hagi hiç olmazsa, futbolun "bilmemnesi", Florya'daki diğer futbolun "bilmemnelerini" de iyi tanıyor. Ayrıca hücumcu, golü seven, ofansif düşünen, heyecanlı ve de "aç". Bu şartlarda bulunabilecek en iyi hoca. Avrupa'nın hiçbir birinci sınıf teknik direktörü parasız, takımsız ve stadsız bu Galatasaray'a gelmezdi. Bakmayın Ex Milanlı'ya. O, Galatasaraylı olduğu için gelmişti. Belki Ex Milanlı gibi birinci sınıf bir teknik direktör değil Hagi. Ama hiç olmazsa birinci sınıf teknik direktör olmak isteyen "aç" biri o. Ya tutarsa yani. 
   
   Babam için 'yaşarken'    99 yaşındaki 25 bin kitabı olan babam nasıl da "yaşamak" istiyor. Merak ediyorum, ben acaba bu kadar bağlı mıyım "yaşam"a. 95'inde, her iki gözünden katarakt ameliyatı olmuştu, ben de okuma artık demiştim, dinlendir gözlerini. 
   - "Oğluma bak, bana okuma diyor. Kitap okumadan yaşanır mı Öldürün daha iyi." 
   Artık okuyamıyor da... 
   
   Bülent Yavuz'a    Hadi the Bülend, the end artık diyoruz, anlamıyor. Hadi president, istifa et diyelim. Belki anlar. Hakemliğin kurtuluşu, hakemlerin ondan kurtulmasına bağlı. O istifa etmezse teker teker hakemler edecekler bu gidişle. Arada sırada Köyün Delileri'nde "hadi" president diyeceğim galiba bu gidişle. 
   
   Az sonra...    Bugün 23 Nisan. yani "Neşe" doluyor insan. "Neşe"miz kaçmasın, "neşe"niz de, "neşe"m de. 
   Deliysem derbi öncesi Fenerbahçe'ye, Beşiktaş'a bulaşacak kadar da değilim. Üstelik İnönü'ye ben de gidiyorum ve de Kadıköy'lüyüm de, yani nemelazım, yani derbi yok. Mesela Şükür de çok yok. This is Hakan Şükür işte. Lucescu da yok. Hani İhsan Topaloğlu Taraftaria'ya derbi öncesi çıkartıp herkesi şaşırtmıştı. Sonrasında fazla şaşırmadık, Luce de taaa İtalya'dan beri böyleydi işte son günlerde de iyice "bi şaşırmış"tı. Yanal yine var. Mehmet Yılmaz da, Fatih Altaylı da var. MHK presidenti tabii var. Babam var. Necil de Ülgen var, Cem Şengül ve bizim friends de var. Schaefer var, hatta Feryal Pere, Murat Saygı, Ceyda var, Hakan da var. Mahsun bile var, Toroğlu da Cemal Aydın da var. hatta İlhan Evliyaoğlu var ve tabii "O" var. Ama az sonra... 
   
   Bilgin'den    POPOM nasıl yanıyor, nasıl acıyor canım, anlatamam. Ateşin üstünde oturmak dedikleri bu olmalı. "Kül"lenene kadar kıpırdamazsan yırtıyorsun biraz... Dayanamayıp kıpırdadıkça da yanıyorsun, yanıyorsun, yanıyorsun. Sağımdaki solumdaki, önümdeki arkamdaki "bi alo"mu bekleyen onlarca oldukça hoş kadın Çoğunu tanırsınız arasında, "O"nu seviyorum, "O"nu özlüyorum, "O"nu kıskanıyorum. Tabii kıpırdıyorum, kıpırdıyorum, kıpırdıyorum da. Tabii yanıyorum, yanıyorum, yanıyorum da ama dayanmaya çalışıyorum, dayanabileceğim en son saniyeye kadar... 
   
   Köşe bizim değil, 'benim'    Sanki perşembeleri Doğan ailesi, Mehmet bey Yılmaz , Necil Ülgen , bizim Cem Şengül ve bizim friends ve ben bir odaya giriyoruz ve Köyün Delisi'ni sanki hep beraber yazıyoruz. Ya da onlar "yazdırıyorlar". Bir kısım millete göre bu "işler" böyle işte. 
   İlk haftasından beri en delirdiğim cumalarda bile ne "Ne yazıyorsun ", ne "Niye yazıyorsun ", ne de "Şunu yaz", ne de "Bunu yazma", vesaire demedi ki vallahi de billahi de hiç kimse bana. 
   Milliyet'te de bu "işler" böyle işte. Belki düşüncenizi değiştirmez. Ama bilin istedim. 
   
   Mehmet Yılmaz, koylar    Fatih Altaylı, köyler 
   Milliyet'in 50. Yıl Yılın Sporcusu gecesinde "uyduruk" gibi duran üstümdekilerle, mesela bir Milanolu "gecce"nin Top 10'ine rahatlıkla girerdim belki... Mehmet bey Yılmaz İtalya'yı iyi kokluyor. "P"ye bir gidemedik dedi. O ve Feryal Pere benim "koylum". Dünya'nın bu en romantik Napoli koyuna bir grup yapıp gidelim diyecektim, diyemedim. Ama şimdi diyorum. Mahsun Kırmızıgül 'a da sözüm var. İster misiniz, "bizim Napolitano" da bir "P" gecesinde yanık yanık bi Turco - Napolitano söylesin, ağlatır vallahi, ağlarız vallahi. Laf taaa Napoli 'koyları'na gelmişken Toskana köyleriyle de devam edelim bari. 
   
   Fatih Altaylı ile odasında teke tek 
   Kanal D'de "teke tek"ini bekliyordu, "tek"ti, çoktandır laflamamıştık da, aniden daldım odaya. Lafladık tabii. Bir ara Köyün Delisi'nin yüzde yetmişini beğeniyorum dedi. 
   - Yani 
   - Yani okunuyorsun, ben okuyorum mesela. 
   Bir "hiçbirşey beğenmez"in veya beğense de hiçbirşey "söylemez"in, köşemin yüzde yetmişini beğendiğini söylemesi, "yırttık" mı yoksa ben ve köşem Kalan yüzde otuza da hiç takılmadım bile. O da Altaylı'nın olmazsa olmazıydı zaten. 
   Söz Altaylı'ya gelmişken. Taaa o "dün"lerden beri her yerde yaptığım ve artık herkesi "bayan" ve kaçırtan "vıdı vıdı"larımın bir gün Radyo'nun birinde Radyo D haftada iki yarım saate sıkışacağını ve herkesin o iki yarım saatte orada toplanacağını söyleseydi birileri bana herhalde gülüp geçerdim. Üstelik üstüne para bile veriyorlar şimdi... Herkese sulandığım o Köyün Delileri'nde bir kere bile "ya şunu da demeseydin" dememesi Radyo D'de olmamın tek sebebi bence. Altaylı da Toscana hastası. Ağustos'ta orada buluşalımla bağladık lafı. O, eşi, Ceyda - Hakan, belki Murat Saygı ve eşi, belki de bir - iki dost daha Toscana köylerinde olacaklar ve de benle olacaklar. Şanslı insanlar. Dönüşte de eminim beni omuzlarında taşıyacaklar. 
   
   İlhan Evliyaoğlu    Basketbolun İlhan abisi, CNN Türk'teki Pivot'ta öyle açık ve öyle şık konuştu ki. "Genç gibilerin" yaşlı gibi olduğu basketbolda bir "yaşlı gibinin" en genç gibi konuşması bir İlhan abi klasiği tabii. Program sonrasında susmadı telefonum. Her arayan bir ohhh çekiyordu, tabii İlhan abiyi tebrik ediyordu ve paramparça olmuş basketbol ailesini Ne biçim bir aileyse ancak o yapıştırabilir diyordu. Sevilen sayılan, saygın gülen, gülebilen ikili üçlü dörtlü beşli hatta onlu onbeşli ilişkileri mükemmel olan İlhan abiye basketbolun çok ihtiyacı var ve O iyi ki var. 
   
   SERİ İLANLAR 
   Pazartesi - Çarşamba 09.30 - 10.00 Radyo D'de 
   Cuma'ları ise Milliyet'teyiz Başka şubemiz yoktur. 
   İmza Köyün Delisi 


   
      
   
</TEXT>
</DOC>
