<DOC>
<DOCNO> 223015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/17/yazar/asik.html </URL>
<DATE> 2004/03/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
TRT filmleri... 
</HEADLINE>
<TEXT>

   
   Cumhurbaşkanlığı Devlet Denetleme Kurulu'nun TRT'nin 2000 - 2002 yılları arasındaki çalışmalarına ilişkin araştırma ve denetleme raporu "www.cankaya.gov.tr" adresinde yayımlanıyor... 
   Rapor Yücel Yener dönemiyle ilgili sayısız soru işaretini gündeme taşıyor. 
   Örneğin yabancı film alımları konusunda şunlar söyleniyor... 
   "Yabancı film alımlarında TMC, Universal Mc Cann gibi firmalar öne çıkmaktadır. Yabancı filmlerin alındığı firmaların çoğu yabancı isim taşımalarına karşın ortakları Türk vatandaşları olup, adresleri genellikle vergi cenneti olarak bilinen adalardadır... Film alımıyla ilgili tüm işlemler Türkiye içinde yapıldığı halde ödemeler hiçbir vergi kesintisine t bi tutulmadan firmaların yurt dışındaki banka hesaplarına transfer edilmektedir. Film bedellerinin belirlenmesi- yle ilgili nesnel ölçütlerin bulunmaması, yabancı film alımları konusunda değerlendirme yapılmasını güçleştirmekte, kuşkulara yol açmaktadır." 
   Yabancı filmlere film başına 75 ile 150 bin dolar arası para ödenmiş. 
   TRT logosunu hazırlayan ve 3 milyon dolara yakın ödeme yapılan Pittard Sullivan firmasıyla ilgili soru işareti de şöyle dile getiriliyor 
   "Dosyada bulunan bilgi ve belgelerden, Pittard Sullivan Firmasının ihaleden önce seçildiği izlenimi edinilmiştir..." 
   Genel Müdür Yücel Yener 36 aylık görev süresinin 4 ayını dış gezide geçirmiş... Yüklü telefon faturaları ödenmiş... Kimi maç nakillerine 15 - 20 kişilik kadrolar gönderilmiş... Kuşkular buraya sığacak gibi değil. İddialar savcıları hayli uğraştıracak gibi görünüyor... 
   
   Sanayi Bakanı Ali Coşkun, çıplak kadınlı reklama savaş açmış. 
   Bu tür konularla uğraştığını göre, yatırım işlerini halletti... 
   Haldun Ertem 
   
   TÜBİTAK yayınları    Kadıköy Çarşısı'nda Penguen Kitabevi'ne girince hemen sağdaki rafların reng renk TÜBİTAK bilim yayınlarıyla dolu olduğunu görürdünüz. Çocukların anlayacağı kadar basitleştirilmiş, enfes çizimlerle renklendirilmiş bilimsel kitaplar, her keseye uyacak kadar ucuzdu üstelik... 
   Dün gördük ki... TÜBİTAK yayınları vitrinden alınmış, mağazanın içinde görünmeyen bir köşeye taşınmıştı. Kitabevi yetkilisi verilen siparişlerin gelmediğini o yüzden ellerinde kalan az sayıda kitabı içeri aldıklarını söyledi... TÜBİTAK operasyonu başarıya ulaşmış... Tebrikler. 
   
   Gülüş bir yanaşımdır bir öbür kişiye 
   Birden iki kişiyi döndürür bir kişiye.. 
   Anılarından kale yapıp sığınsa bile, 
   Yetmez yalnız başına bir ömür bir kişiye. 
   Özdemir Asaf 
   
   Gel de yürü    Ankara veya İstanbul'da kaldırımda 30 metre yürümeye mi niyetlendiniz Her iki adımda bir karşınıza şu engeller çıkacaktır 
   Yön levhası 
   Trafik levhası 
   Reklam panosu 
   Gazete büfesi 
   Belediye büfesi 
   Otobüs durağı 
   İşporta tezg hı 
   Elektrik direği 
   Telefon trafosu 
   Park babası 
   Çöp kutusu 
   Posta kutusu... 
   
   Gazete...    Bizden bir grup gazeteci geçenlerde bir panelde verilen molada Amerikalı bir gazeteciyle sohbete dalmışlar. Aralarından birisi sormuş 
   - Hangi gazetedensin 
   - Washington Post, 
   - Siz hangi gazetedensiniz... 
   - Washington Dost, 
   demiş bizimkilerden birisi... 
   Amerikancı bir gazetede çalışıyormuş... 
   
   Oostlander raporu    Arie Oostlander'in Avrupa Parlamentosunda dün görüşülmesine başlanan Türkiye Raporu'ndan ilginç satırları aktarmaya devam edelim... 
   Ülkemizde AB yanlılarının fişlenmesi gibi komik bir durum gündemdeyken AB de tam tersine "memurların AB yanlısı olmasına dikkat et" diyor. İlgili bölüm raporda aynen şöyle 
   "...Avrupa Birliği'ne tam üyeliği destekleyen zihniyette yeni memurların işe alınması da dahil olmak üzere bürokraside AB yanlısı zihniyet değişimi yapmak için hükümetten her türlü çabayı göstermesini istemektedir..." 
   Raporda Diyanet İşleri Başkanlığı'nın konumu ve devletin Alevilik gibi mezheplere uzaklığı sorgulanıyor.. Şöyle deniyor 
   "...Türkiye'deki mevcut laiklik anlayışının din üzerindeki devlet kontrolü ve diğer mezheplere uygulanan ayrımcılığı içerdiğine ve böyle bir laiklik anlayışının Avrupa Birliği'ndekinden oldukça farklı olduğuna dikkati çekmektedir." 
   Ermenistan'la sınır kapısının açılması adeta emrediliyor. 
   "Türkiye'den Ermenistan ile sınır kapılarını yeniden açmasını ve ilişkilerini düzeltmesini talep etmektedir." 
   İfade özgürlüğünün "Türklüğe hakaret" vs gibi gerekçelerle sınırlanmasını rapor olağan bulmuyor.. İşte ilgili bölüm 
   "Anayasa ve Ceza Kanunu ifade özgürlüğünü, terörle mücadele, Türk Devleti'ne hakaret, politikalarına eleştiri ve Türkiye Cumhuriyeti'nin bölünmez bütünlüğüne tehdit adı altında kısıtlayan maddeler içermektedir." 
   Türkiye'nin İBDA - C örgütünün terörist örgütler listesine alınmasını istediği ancak AB'nin bunu kabul etmediği raporda üzüntüyle kaydediliyor... Acaba kastedilen İBDA - C mi yoksa Kongra Gel mi ... 
   Oostlander RTÜK'teki asker üyenin çekildiğini duymamış olacak, raporda asker üyenin çekilmesini istiyor. Anayasa değişikliği, işkencenin durdurulması, azınlık haklarına uygulanan kısıtlamaların kaldırılması, Zana'nın tahliyesi, Ruhban Okulu'nun açılması raporda vurgulanan diğer konular... 
   
   İSKİ "Suyumuz iyi"    CHP İstanbul Belediye Başkan adayı Sefa Sirmen' in sütunumuzda yayınlanan kimi ifadelerine karşı İSKİ'den bir açıklama aldık. 
   Açıklamada İSKİ'nin Yuvacık Barajı'ndan su alacağına ilişkin hiçbir zaman söz vermediği bildiriliyor... Halen İstanbul halkının 1 ton suyu 1 dolara satın aldığı kaydediliyor. Ve içme suyu hakkında şöyle deniliyor 
   - İSKİ'nin İstanbullulara verdiği su bilimsel raporlara göre içilebilir kalitededir. Yaptığımız ankete göre İstanbulluların yüzde 35'i suyunu musluktan içmektedir... 
   
      
   
</TEXT>
</DOC>
