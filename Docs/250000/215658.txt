<DOC>
<DOCNO> 215658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/yazar/tamer.html </URL>
<DATE> 2004/02/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İMKB'deki 286 hisse senedinden 251'inin fiyatı 1 kuruştan az 
</HEADLINE>
<TEXT>

   Dün İMKB'de 450 liradan işlem gören Tekstilbank hisse senedi için, 2005'te 0,045 kuruş mu diyeceğiz Cevabı henüz Merkez Bankası da bilmiyor 
   
   Paradan 6 sıfır atılmasıyla ilgili olarak insanların aklına takılan ne kadar da çok soru varmış meğer. 
   Dün sabah gazeteye geldiğimde masamda birikmiş fakslar ve bilgisayarımda yığılmış e - posta mesajlarıyla ne yapacağımı kara kara düşünürken, imdadıma Ankara'dan gelen bir telefon yetişti. Arayan Merkez Bankası Basın Sözcüsü Aydın Özmen'di. Yeni Türk Lirası'na YTL geçişle ilgili olarak vatandaşı bilgilendirmek üzere hazırlayacakları broşürlere, Milliyet okurlarının dile getirdikleri soruların da ışık tutacağını belirterek teşekkür etti. Anlayacağınız, aklınıza takılan değişik sorular varsa çekinmeden yazabilirsiniz 
   Özmen telefon ettiği sırada, tam da siz okurlarımdan gelen soruları ana başlıklar altında kümelemeye çalışıyordum. Borsayla ilgilenenlerin kafasına takılan ve yanıtını henüz kimsenin bilmediği önemli bir soru var "En düşük para birimi kuruş olacak. 1 kuruş da 10 bin liraya eşit. Ancak, borsada değeri 10 bin liranın altında pek çok hisse senedi var. Onları hangi birimle ifade edeceğiz " 
   Bu soruyu, ilk kez pazar günü bu köşede İlke Bilgisayar'ın Genel Müdür Yardımcısı Rahmi Donmaz dile getirmiş ve "Finansbank'ın şu anda 1325 lira olan hisse senedine 0,1325 kuruş mu diyeceğiz " diye sormuştu. Diğer pek çok okurum gibi Ankaralı H. Erkan Özyürekli de aynı konuya takılmış "Benim merakım, şu anda borsada fiyatı 340 üç yüz kırk lira olan hisse senedi var. Yeni TL'ye geçilince bu hisse senedinin fiyatı 0,034 kuruş olacak. Halk dilinde bunu nasıl okuyacağız " 
   Buyrun size dört başı mamur bir soru. Ve bu sorunun yanıtını Merkez Bankası Basın Sözcüsü Özmen de henüz veremiyor. 
   Bugüne kadar borsada tek bir hisse alıp satmamış, dolayısıyla borsanın dilinden hiç anlamayan kulunuz, bilgilenmek üzere gazetemizin Borsa Editörü Orhan Tekeoğlu'na başvurdu ve dün saat 14.50 itibarıyla yeni TL'ye geçilecek olsaydı, İMKB'de işlem gören 286 hisse senedinden sadece 37 tanesinin fiyatının 1 kuruşun üzerinde olacağını hayretle öğrendi. Orhan'ın verdiği bilgiye göre, 286 hisse senedinden 251'nin fiyatı 10 bin liranın altında. 
   Tekstilbank 450 lira Makine Takım 490 lira Net Turizm 920 lira DYO Boya 850 lira Alternatifbank 690 lira Atakule Gayrimenkul 550 lira EGS Gayrimenkul 360 lira Merko Gıda 850 lira Menderes Tekstil 800 lira Ünal Tarım 600 lira 
   
   En çok işlem görenlerde de durum farklı değil. 
   Akbank 7550 lira İş Bankası C 6250 lira 
   K ğıt üzerinde sorun yok. Kimse tek bir hisse alıp satacak da değil. Ama sabahtan akşama ekran başında borsa haberi verenler, örneğin Tekstilbank Hisse Senedi için gelecek yıl bu günlerde 0,045 kuruş mu diyecekler Bu konuda herhalde sadece Merkez Bankası'nın değil, İMKB üst yönetiminin de bir çözüm üretmesi gerek. 
   Son 3 - 5 gündür değişik kesimlerde yaptığım nabız yoklamalarından edindiğim izlenim şu Galiba geçiş süreci için, kuruşun altında bir para birimi daha gerekli. Çünkü 3 sıfır değil, bir anda 6 sıfır birden atılıyor. Bu geçiş süreci, eski ve yeni TL'nin birlikte kullanılacağı 1 yıllık geçiş döneminden daha uzun, belki 2 - 3 yıl olabilir. 
   
      
   
</TEXT>
</DOC>
