<DOC>
<DOCNO> 214592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/11/son/sontur47.html </URL>
<DATE> 2004/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenin öğrencilerine cinsel tacizde bulunduğu iddia ediliyor 
</HEADLINE>
<TEXT>

     Denizli'nin Buldan İlçesi'ne bağlı Karaköy'de ilköğretim okulu öğrencilerine cinsel tacizde bulunduğu iddia edilen müdür vekili tutuklandı. 
     Alınan bilgiye göre, Karaköy Yukarı Mahalle İlköğretim Okulu'ndaki olay, okulların açılmasıyla birlikte ortaya çıktı. A.B. 10 isimli öğrencinin, ikinci yarıyıl başlangıcında okula gitmemek için direnmesi üzerine ailesi, olayın nedenini öğrenmek için çocuğu sıkıştırdı. Bunun üzerine küçük A.B, okulda öğretmenlik ve müdür vekilliği yapan Ali H'nin kendisine, D.A. 10 ve Ü.D. 8 isimli öğrencilere öğretmenler odasında cinsel tacizde bulunduğunu anlattı. 
     Bu iddia üzerine aileler jandarmaya giderek, birleştirilmiş sınıflarda eğitim verilen Karaköy Yukarı Mahalle İlköğretim Okulu Müdür Vekili Ali H. hakkında şikayetçi oldu. 
     Gözaltına alınan ve sorgulamasının ardından adliyeye sevk edilen Ali H, çıkarıldığı mahkemede tutuklanarak cezaevine gönderildi. 
     
     KAYMAKAM'IN AÇIKLAMASI 
     Olayla ilgili AA muhabirine açıklama yapan Buldan Kaymakamı Bilal Çelik, Karaköy Yukarı Mahalle İlköğretim Okulu'nun 23 öğrencisi bulunduğunu, Ali H. hakkında hem idari hem de adli soruşturma açıldığını ifade ederek, ''Kendisi halen cezaevindedir. Bu çirkin olay tüm boyutlarıyla araştırılmaktadır'' dedi. 
     
</TEXT>
</DOC>
