<DOC>
<DOCNO> 211056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/25/son/sonspo09.html </URL>
<DATE> 2004/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep Bursa'yı devirdi 3-2 
</HEADLINE>
<TEXT>

     Birinci Süper Futbol Ligi'nde Gaziantepspor, Bursaspor'u 3-2 yendi. 
     Soğuk bir havada ve yağmur altında yapılan karşılaşmanın ilk yarısında Gaziantepspor tutuk bir oyun ortaya koydu. Bursaspor, deplasmanda oynamasına karşın Gaziantepspor kalesinde etkili oldu ve bulduğu gol pozisyonlarından birini değerlendirip 1-0 öne geçti. Golden sonra toparlanan Gaziantepspor, ilk yarının son dakikasında Johnson'un attığı golle skoru eşitledi. 
     3. dakikada Bursaspor'un organize gelişen atağında, Okan'ın ceza alanına ortaladığı topu sert bir şutla Ostrec Gaziantepspor kalesine yolladı. Ömer, meşin yuvarlağı yumruklayarak kornere attı. 
     13. dakikada Ostrec'in pasında ceza alanında topla buluşan Sertan'ın sert şutunda, meşin yuvarlak Ömer'in koruduğu kalenin üst direğine çarpıp oyun alanına döndü. 
     24. dakikada ani gelişen Bursaspor atağında, Sertan'ın Gaziantepspor ceza alanına ortaladığı topa, uygun durumda olmasına karşın Okan meşin yuvarlağa dokunamadı. 
     35. dakikada Bursaspor öne geçti. Mustafa Gürsel, Gaziantepspor savunma oyuncularından kaptığı topla ceza alanına girdi ve kaleci Ömer'i mağlup ederek takımını öne geçirdi 1-0. 
     45. dakikada Gaziantepspor Lazarov ile serbest atış kazandı. Lazarov'un ceza alanına ortaladığı topu iyi izleyen Johnson, kafa vuruşuyla meşin yuvarlağı kaleci Serdar'ın sağından ağlara yolladı ve skoru eşitledi 1-1. 
     Karşılaşmanın ilk yarısı 1-1 sona erdi. 
     
     İKİNCİ YARI 

     50. dakikada, Sertan'ın sol kanattan Gaziantepspor ceza sahasına ortaladığı topu Mustafa Gürsel geriye çıkardı, Tamer'in ceza sahası dışından sert şutunda meşin yuvarlak kaleci Ömer'in üzerinden geçip ağlarla buluştu 1-2 
     56. dakikada, ani gelişen Bursaspor atağında Sertan ceza sahası içinde Okan'ı topla buluşturdu. Bu futbolcunun sert şutunda meşin yuvarlağı ömer ayaklarıyla uzaklaştırdı. Osterc'in yeniden kaleye gönderdiği topu Ömer bu kez kontrol etti. 
     64. dakikada, İlhan'ın sağ kanattan ceza sahasına ortaladığı topu Hasan Özer düzgün bir vuruşla kaleci Serdar'ın yanından Bursaspor kalesinin ağlarına gönderip skoru yeniden eşitledi 2-2 
     72. dakikada, Erol'un Gaziantepspor ceza sahasına ortaladığı topla Tamer buluştu, bu futbolcunun ceza yayı önünden sert vuruşunda kaleci Ömer gole izin vermedi. 
     75. dakikada, Gaziantepspor'un savunma oyuncularının ofsayt gerekçesiyle duraklamasından faydalanan Serkan topla birlikte ceza sahasına girdi, kaleci Ömer ile karşı karşıya kaldığı anda İbrahim Toroman son bir hamleyle meşin yuvarlağı kornere göndermeyi başardı. 
     89. dakikada, sol kanattan Erdal'ın ceza sahasına ortaladığı meşin yuvarlağa Lazarov dokundu, Bursaspor savunma oyuncularının uzaklaştıramadığı topu Onur ağlara yolladı 2-3 
     Karşılaşma 3-2 Gaziantepspor'un üstünlüğüyle sona erdi. 
     MAÇIN KARNESİ 
     

GAZİANTEPSPOR 3 BURSASPOR 2 Stat Kamil Ocak Hakemler Çetin Sarıgül xx, Serkan Gençerler xx, Alper Ulusoy xx Gaziantepspor Ömer xx, Nuri x Dk. 69 Erdal x , Mehmet Polat xx, Erhan Namlı xx, Johnson xxx, Yusuf xx Dk. 86 Onur , İbrahim Toraman xx, Hakan Bayraktar x Dk. 33 Devran xx , İlhan xx, Hasan Özer xxx, Lazarov xx Bursaspor Serdar xx, Erman xx, Junior xx, Sertan xxx Dk. 89 Yakup , Grozdic xx Dk. 89 Tayfun , Egemen xxx, Tamer xxx, Erol xx, Mustafa xxx, Osterc xxx, Okan xx Dk. 70 Danut x Goller Dk. 35 Mustafa, Dk. 45 Johnson, Dk. 50 Tamer, Dk. 64 Hasan Özer, Dk. 89 Onur Sarı kartlar Dk. 55 Johnson, Dk. 80 İlhan, Dk. 85 Lazarov Gaziantepspor , Dk. 33 Egemen, Dk. 44 Erol, Dk. 64 Tamer, Dk. 66 Erman, Dk. 80 Osterc Bursaspor      
</TEXT>
</DOC>
