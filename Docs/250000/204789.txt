<DOC>
<DOCNO> 204789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/27/son/soneko08.html </URL>
<DATE> 2003/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı rehberi... Para piyasalarında geçen hafta... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.15 oranında değer yitirdi. 
     Uzmanlar, endeksin haftayı 18,000 puandaki direnç seviyesinden kapattğını belirterek, işlem hacminin oldukça düşük, piyasaya katılımın az olması nedeniyle para girişinin olmadığını kaydediyor. 
     Yıl sonunun yaklaşmasıyla birlikte önümüzdeki hafta yeniden 18,000 puan seviyesinin üzerinin denenebileceğini ifade eden uzmanlar, endeksin 18,000-18,250 puan seviyelerinde direnci, 17,750-17,600 puanda seviyelerinde de desteği bulunduğunu belirtiyor. 
     Borsa uzmanları, endeksin tekrar 18,000 sınırının üzerine sağlıklı bir şekilde dönebilmesi için işlem hacminin artması gerektiğini, aksi takdirde 18,000 seviyesinin altında kalınacağını tahmin ediyor. 
     
     ÖZETLE PİYASALAR 
     Borsadaki düşüşün yanında İMKB Tahvil ve Bono Piyasası ortalamalarında iniş çıkışlı bir seyir izlendi. İsviçre Frangı dışındaki döviz türlerinde düşüş olurken, altın fiyatları yerinde saydı. Mevduat faizlerinin ortalamaları ve haftalık repoda da bir önceki hafta sonu seviyeleri korundu. 
     Hisse senetleri haftalık bazda ortalama yüzde 1.15 oranında değer yitirdi. 24 ayar külçe altının gram satış fiyatı ile Cumhuriyet altınının satış fiyatı değişmedi. Türk Lirası karşısında dolar yüzde 1.05, Euro da yüzde 0.51 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0.43 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.41, haftalık reponun net getirisi yüzde 0.39 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 1.00'lik artışla başladı. Salı günü ortalama yüzde 0.79 oranında, Çarşamba günü ortalama yüzde 0.01 oranında ve Perşembe günü de ortalama yüzde 3.27 oranında değer yitiren hisse senetleri, Cuma günü ortalama yüzde 2.00 oranında artış kaydetti. İMKB Bileşik Endeksi hafta boyunca 209.30 puan ve yüzde 1.15'lik düşüşle 18,206.10 puandan 17,996.80 puana indi. 
     İMKB Ulusal-Mali Endeksi bin 462.91 puan düşerek 25,068.46 puandan 24,605.55 puana, İMKB Ulusal-Sanayi Endeksi 29.94 puan düşerek 15,862.12 puandan 15,832.18 puana düşerken, İMKB Ulusal-Hizmetler Endeksi 45.33 puan artarak 9,648.1738 puandan 9,693.50 puana yükseldi. 
     Böylece, mali grup hisseleri ortalama yüzde 1.85 oranında, sanayi grubu hisseleri ortalama yüzde 0.19 oranında değer yitirirken, hizmetler grubu hisseleri ortalama yüzde 0.47 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 291 hisse senedinden 174'ü değer kazanırken, 100 hisse senedi değer yitirdi, 17 hisse senedinin değeri değişmedi. 
     Geçen hafta en yüksek oranlı artış yüzde 80.00 ile Mustafa Yılmaz Yatırım Ortaklığı hiselerinde oldu. Yüzde 70.65'lik artışla Demir Yatırım Ortaklığı hisseleri ikinci ve yüzde 27.78'lik artışla da Kav hisseleri üçüncü oldu. 
     En yüksek oranlı düşüş ise yüzde 15.70 ile Garanti Yatırım Ortaklığı hisselerinde oldu. Yüzde 13.46'lık düşüşle Zorlu Holding hisseleri ikinci ve yüzde 10.70'lik düşüşle de FM İzmit Piston hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 894 milyar 950.4 milyon adet hisse senedi işlem gördü ve karşılığında 5 katrilyon 481 trilyon 16.3 milyar liralık işlem hacmi gerçekleşti. 
     
     DÖVİZ 
     Geçen hafta İsviçre Frangı dışındaki döviz türlerinde düşüş eğilimi vardı. İstanbul serbest döviz piyasasında alınıp satılan ABD Doları Türk Lirası karşısında yüzde 1.05 oranında, euro da yüzde 0.51 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 15 bin lira düşerek 1 milyon 416 bin liraya, euronun satış fiyatı da 9 bin lira düşerek 1 milyon 766 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.52 oranında düşerek 2 milyon 510 bin liraya inerken, İsviçre Frangı'nın önceki hafta sonunda 1 milyon 140 bin lira olan fiyatı aynı kaldı. 
     Bugün öğle saatlerinde ise İstanbul serbest piyasada ABD Doları 1 milyon 415 bin liradan, Euro 1 milyon 759 bin liradan, İngiliz Sterlini 2 milyon 514 bin liradan ve İsviçre Frangı da 1 milyon 128 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı ile Cumhuriyet altınının satış fiyatı değişmedi. 
     Külçe altının gram satış fiyatı 18 milyon 850 bin lirada, Cumhuriyet altınının satış fiyatı da 127 milyon 500 bin lirada kaldı. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.21 oranında düşerek 18 milyon 800 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.43 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 2 puan artarak 464,056 puandan 466,058 puana yükseldi. 
     Geçen haftanın en çok değer kazanan katılma belgeleri, yüzde 4.82'lik artışla İş A Teknoloji Endeks Fonu, yüzde 4.15 oranındaki artışla Gedik A Tipi Hisse Senedi Fonu ve yüzde 4.06 oranındaki artışla da Ak Yatırım A Tipi Hisse Senedi Fonu oldular. 
     Haftanın en çok değer yitiren katılma belgeleri de yüzde 1.99'luk düşüşle İş A Tipi Mali Endeks Fonu, yüzde 1.54'lük düşüşle Vakıf A Tipi İMKB-30 Endeks Fonu ve yüzde 1.43'lük düşüşle de Eczacıbaşı Menkul B Tipi Tahvil Bono Fonu olarak sıralandılar. 
     
     HAZİNE İHALESİ 
     Hazine geçen hafta Pazartesi günü 547 gün vadeli, ABD doları cinsinden iskontolu devlet tahvili ihalesi düzenledi. 
     Toplam nominal satış tutarının 1 milyar 94.7 milyon dolar olduğu ihalede nominal satış 930.1 milyon dolar, net satış ise 875 milyon dolar olarak gerçekleşti. Basit faizin 4.19, bileşik faizin ise 4.15 düzeyinde gerçekleştiği ihelede, net 150 milyon dolarlık da rot rekabetçi olmayan satış yapıldı. İhraç tarihi 23 Aralık 2003 olan tahvillerin geri ödemesi, 22 Haziran 2005'te yapılacak. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.39 ile yüzde 0. arasında gerçekleşti. 
     Mevduat faizlerinin ortalamalarında geçen hafta bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.41 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26'nın hemen altında olan haftalık reponun net getirisi de yüzde 0.39 olarak gerçekleşti. 
     
</TEXT>
</DOC>
