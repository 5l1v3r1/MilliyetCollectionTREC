<DOC>
<DOCNO> 240412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/16/spor/spo06.html </URL>
<DATE> 2004/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce veda, Sonra kavga 
</HEADLINE>
<TEXT>



Beşiktaş Başkanı Serdar Bilgili, Divan Kurulu toplantısında üyelerle vedalaştı, helallik istedi 


12 yıllık çalışma 
BEŞİKTAŞ Başkanı Serdar Bilgili, dün yapılan Divan Kurulu toplantısında üyelere veda etti. Ritz Carlton Oteli'ndeki toplantıda 12 yıl boyunca karşılıksız olarak hizmet etmeye çalıştığını söyleyen Bilgili, "Hakkınızı helal edin. Ben de 12 yıllık hakkımı helal ediyorum" diye konuştu. 

'Yanlarındayım' 
28-40 yaş arası, en verimli çağında Beşiktaş'a hizmet vermek için çaba gösterdiğini vurgulayan Başkan Serdar Bilgili, "Benden sonra gelecek arkadaşların da hep yanında olacağım" dedi. Toplantıda ayrıca yönetimin icraatlarını anlatan ve borçları gösteren 90 sayfalık kitapçık dağıtıldı. 

Divan üyesi Zeki Kamburoğlu'nun küfürlü konuştuğunu belirten yönetici Cem Bilge bu duruma tepki gösterdi 


Öner başlattı 
BAŞKAN Serdar Bilgili'den sonra söz alan 2. Başkan Hüsnü Güreli'nin konuşmalarına Divan üyesi Yılnur Öner, "Sadede gel sadede" diye tepki gösterdi. Daha sonra Zeki Kamburoğlu'nun küfürlü tepki gösterdiği iddia edilince, yönetici Cem Bilge buna sert bir şekilde karşılıkta bulundu. 

İhraç istemi 
DİVAN'DA sürekli olay çıkaran Öner ve Kamburoğlu'nun Disiplin Kurulu'na verilip, kulüpten ihraç edileceği açıklandı. Güreli, küfür eden kişinin oğlu ve yakını için kendilerinden iş istediğini belirtip, "Beşiktaş'ı kullandırtmadık. Namuslu, dürüst, şeffaf ve açık olduğumuz için bunu yapmadık" dedi. 

Borç 17.8 milyon dolar 

BEŞİKTAŞ Olağan Divan Kurulu toplantısında kulübün borcunun 17 milyon 842 bin dolar olduğu açıklandı. 2. Başkan Hüsnü Güreli, kulübün 4 yıllık süreçteki mali ve idari yapısı ile projeler hakkında bilgi verdi. Güreli, "Diğer kulüplerle kıyaslama yaptığımızda Beşiktaş'ın mali olarak çok iyi durumda olduğunu görebiliriz" dedi. 



</TEXT>
</DOC>
