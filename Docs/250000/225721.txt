<DOC>
<DOCNO> 225721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/26/yasam/yas05.html </URL>
<DATE> 2004/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
5.1'lik deprem 6 can aldı 
</HEADLINE>
<TEXT>

   Erzurum'da meydana gelen 5.1 büyüklüğündeki deprem, merkezde zarar vermezken, Küçükgeçit ve Karabıyık köylerinde çöken evlerde 6 kişi öldü 
      ERZURUM DHA 
   
   Erzurum'da meydana gelen 5.1 büyüklüğündeki depremde, 6 kişi hayatını kaybetti, 20 kişi yaralandı. Kandilli Rasathanesi'nden yapılan açıklamada, dün saat 21.30'da meydana gelen 5.1 büyüklüğündeki depremin merkez üssünün Erzurum'un Çat ilçesi olduğu bildirildi. 10 saniye süren orta şiddetli deprem, Erzurum merkez ve ilçelerinin yanı sıra, Bingöl, Erzincan, Bayburt, Gümüşhane, Trabzon, Rize ve Muş'un bazı ilçelerinde de hissedildi. 
   
   Jandarma yardıma koştu 
   Paniğe kapılan bazı vatandaşlar, balkon ve pencerelerden atlayarak yaralandı. Aşkale'nin Küçükgeçit köyünde gelen haber ise Erzurum'u yasa boğdu. Erzurum Valisi Mustafa Malay, Karageçit köyünde çöken evlerde 4'ü çocuk 5 kişinin öldüğünü, Karabıyık köyünde de 1 kişinin hayatını kaybettiğini. Aşkale Kaymakamı Mustafa Özsoy da, Küçükgeçit, Büyükgeçit ve Gökçebük köylerinde bazı evlerinin yıkıldığını öğrendiklerini, bunun üzerine çadır ve erzaklarla köye askeri birlik gönderildiğini söyledi. 
   En şiddetlisi saat 21.52'de 3.4 büyüklüğünde olmak üzere 1 saat içerisinde 21 artçı sarsıntı meydana geldi. İlçeye bağlı köylerle iletişimin kesilmesi üzerine, bilgi edinebilmek amacıyla bölgeye jandarma sevk edildi. 
   
   
   
</TEXT>
</DOC>
