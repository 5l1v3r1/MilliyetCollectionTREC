<DOC>
<DOCNO> 218274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/27/son/soneko22.html </URL>
<DATE> 2004/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel'de Alkollü İçkiler İşletmesi'nin satışı... Sözleşme imzalandı 
</HEADLINE>
<TEXT>

     Tekel'in Alkollü İçkiler İşletmesi'nin satışına ilişkin sözleşmesi imzalandı. 
     Böylelikle, söz konusu işletme ''Nurol-Limak-Özaltın-Tütsab Ortak Girişim Grubu'na devredilmiş oldu. 
     292 milyon dolarlık ihale bedelinin yarısı peşin alınırken, geri kalan bölümün 'iki yılda, her yıla bir taksit olmak üzere iki taksitte' alınması öngörülüyor. 
     Tekel Alkollü İçkiler Sanayi ve Ticaret A.Ş'nin özelleştirilmesine ilişkin ihale, 5 Kasım 2003 tarihinde sonuçlandırılmıştı. 
     Rekabet Kurulu'nun izni alındıktan sonra, Özelleştirme Yüksek Kurulu'nun onay kararı, 23 Aralık 2003 tarihli Resmi Gazete'de yayımlanmıştı. 
     
     SATIŞ BEDELİNİN YÜZDE 50'Sİ PEŞİN ÖDENDİ 

     Özelleştirme İdaresi Başkanlığı ÖİB , TEKEL'in bağlı ortaklığı olan Alkollü İçkiler Sanayi ve Ticaret A.Ş'nin, Nurol-Limak-Özaltın-TÜRSAB Ortak Girişim Grubu'na satış sözleşmesi imzalandı. 
     Özelleştirme İdaresi Başkanlığı yaptığı yazılı açıklamada, satış bedelinin yüzde 50'sinin peşin ödendiğini bildirdi. 
     TEKEL, Alkollü İçkiler Sanayi ve Ticaret A.Ş, Nurol-Limak-Özaltın-TÜRSAB Ortak Girişim Grubu'na 292 milyon dolara verilmiş ve Özelleştirme Yüksek Kurulu 22 Aralık 2003 tarihinde kararı onaylamıştı. 
     
</TEXT>
</DOC>
