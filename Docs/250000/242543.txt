<DOC>
<DOCNO> 242543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/25/siyaset/siy02.html </URL>
<DATE> 2004/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Top çevirme gol at' 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, geçen eğitim öğretim yılında başlayan ücretsiz kitap dağıtımı uygulamasının 2004 - 2005 eğitim - öğretim yılında da sürdürüleceğini söyledi. 
Devlet Bakanı Kürşad Tüzmen'in eşi Perihan Tüzmen'in amcası Hasan Saruhan'ın yapımına katkıda bulunduğu okulun açılışına katılan Erdoğan, Cumhuriyet tarihinde ilk defa, Milli Eğitim'e ayrılan bütçenin, savunma bütçesinin önüne geçtiğini belirtti. Erdoğan, geçen yıl öğrencilere ücretsiz 82 milyon ders kitabı dağıtıldığını, uygulamanın 2005'te de süreceğini belirtti. 

Dört kelimelik tavsiye 
Erdoğan, öğrencilere şu tavsiyelerde bulundu "Size dört kelimelik tavsiyem var. Oku, düşün, uygula, neticelendir. Eğer bir dalda zamanında meyveyi toplamazsan, o meyve çürür gider, hiçbir faydası olmaz. Yani orta sahada top çevirerek kalmayacak, golü de atacak, bunu da başaracaksınız." 


SEVDİĞİ ŞARKIYI ÇALDI 

Fotoğraf ÜMİT BEKTAŞ 

Erdoğan'a açılışını yaptığı okuldaki bir sınıfta, elektronik nota öğretim tahtası üzerinde, "Beraber yürüdük biz bu yollarda" şarkısı çalınarak sürpriz yapıldı. Erdoğan, tahtadaki notalara dokunarak şarkıyı kendisi çaldı. 


</TEXT>
</DOC>
