<DOC>
<DOCNO> 215787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/17/son/sontur01.html </URL>
<DATE> 2004/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda LPG deposunda çıkan yangın korkuttu... 
</HEADLINE>
<TEXT>

     Beyoğlu'nda bir LPG deposunda çıkan yangın, tüplerin patlaması nedeniyle heyecan yarattı. 
     Perşembe Pazarı Buğulu Sokak'taki boş alanda baraka halinde bulunan LPG deposunda, saat 01.30 sıralarında henüz belirlenemeyen nedenle yangın çıktı. 
     Alevlerin büyümesi üzerine sanayi ve mutfak tipi tüplerin bulunduğu depoda, peş peşe patlamalar gerçekleşti. 
     Yangın, Fatih, Şişli, Beyoğlu ve Beşiktaş itfaiye ekiplerinin çalışmaları sonucu kontrol altına alınarak söndürüldü. 
     Sokak girişine güvenlik şeridi çeken polis, patlamalar olması nedeniyle basın mensupları ve vatandaşları olay yerine yaklaştırmadı. 
     İtfaiye, polis ve vatandaşlar arasında heyecana neden olan yangının çıkış nedenine ilişkin başlatılan araştırmalar sürüyor. 
     
</TEXT>
</DOC>
