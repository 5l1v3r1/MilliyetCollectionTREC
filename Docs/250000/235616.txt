<DOC>
<DOCNO> 235616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/28/son/sonspo01.html </URL>
<DATE> 2004/04/28/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
A Milli Futbol Takımı antremanında gerginlik .. 
</HEADLINE>
<TEXT>

     Belçika ile yapacağı özel maç için bu ülkede bulunan A Milli Futbol Takımı'nın dün akşam yaptığı antrenman öncesinde gerginlik yaşandı. 
     Ay-yıldızlıların çalışmasını izlemek üzere maçın oynanacağı Koningbouwdewijn Stadı'na gelen yaklaşık 150 kişiden oluşan Türk taraftarlar, içeri girmelerine izin verilmeyince taşkınlık çıkardı. Taraftarlar, stat kapılarını kırarak sahaya girince, Milli Takım teknik heyeti, olayların daha fazla büyümemesi için gurbetçilerin antrenmanı izlemesine izin verdi. 
     Belçika polisi, olayların yatışması üzerine herhangi bir müdahalede bulunmadı. 
     
     HER ŞEYE RAĞMEN NEŞELİ ANTRENMAN 

     Antrenman öncesi yaşanan gerginliğe karşın, A Millilerin antrenmanı oldukça neşeli geçti. 
     Kondisyon çalışmasının ardından Belçika maçının taktiğini deneyen ay-yıldızlılarda, maçta sahaya çıkması beklenen 11 şöyle 
     Rüştü, Deniz, Ümit, Bülent, Tolga, Emre, Okan, Serkan, Hasan Şaş, Nihat, Hakan Şükür. 

     
</TEXT>
</DOC>
