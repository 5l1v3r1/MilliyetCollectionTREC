<DOC>
<DOCNO> 236408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/yasam/yas14.html </URL>
<DATE> 2004/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte binbaşı ve doktor... 
</HEADLINE>
<TEXT>


ELVAN EZBER İstanbul 

Fatih'te bazı kişilerle kavgaya karıştığı gerekçesiyle bilgisine başvurulan bir kişi, sahte askeri kimlik taşıdığı ve kendisini binbaşı olarak tanıttığı gerekçesiyle gözaltına alındı. Polis ekipleri, "elinde telsiz olan bir adamın dövüldüğü" ihbarı üzerine verilen adrese gitti. Ekipler, dövüldüğü kaydedilen Adem Ali Aktaş'ın polis merkezinde bilgisine başvurdu. Çelişkili ifadeler veren Aktaş'ın, kendisini çevresine "binbaşı" olarak tanıttığı ve sahte askeri kimlik taşıdığı öne sürüldü. Bu arada kendisini "tabip teğmen" olarak tanıtarak özel polikliniklerde doktor olarak çalıştığı öne sürülen Dursun Durak adlı kişi de gözaltına alındı. 


</TEXT>
</DOC>
