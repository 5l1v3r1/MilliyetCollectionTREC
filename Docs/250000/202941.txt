<DOC>
<DOCNO> 202941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sondun35.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyonere hırsızlık, çok evlilik ve sahtecilikten 19 yıl hapis 
</HEADLINE>
<TEXT>

     Çin'de bir milyoner, birden fazla evlilik yapmak, devlet malını çalmak ve sahtecilik suçlarından 19 yıl hapis cezasına çarptırıldı. 
     1 Nolu Orta Halk Mmahkemesi, 33 yaşındaki Çiao Baofeng'e, ayrıca 15 bin yuan 2.6 milyar TL para cezası verdi. 
     Yeni Çin Haber Ajansı'nın bildirdiğine göre, Çin'in orta kesimindeki Henan eyaletinden 1984 yılında başkent Pekin'e gelen köylü Çiao, çöp toplayarak başladığı iş hayatında kısa sürede milyoner oldu. 5 adet lüks otomobil sahibi olan Çiao, üç evlilik yaptı ve aldığı apartmanda eşleriyle dönüşümlü olarak yaşamaya başladı. 
     Polis araştırmasında, Çiao'nun 1999 yılında satın aldığı tasfiyehanede kaçak elektrik kullandığı ve Mart 2001 ile Ağustos 2002 arasında kaçırdığı elektriğin değerinin 1.18 milyon yuan 206 milyar TL olduğu tespit edildi. 
     Çiao'nun ofisinde ayrıca sahte mühürler ve 5 adet sahte boşanma belgesi ele geçirildi. 
     Eşlerinden 6 çocuğu olan Çiao temyize başvuracağını belirtti. 
     
</TEXT>
</DOC>
