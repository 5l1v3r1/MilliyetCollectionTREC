<DOC>
<DOCNO> 231836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/15/son/sonyas20.html </URL>
<DATE> 2004/04/15/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Heidi Klum medyadan 'kurtulmak' için yalan söylemiş 
</HEADLINE>
<TEXT>

     Alman manken Heidi Klum ve işadamı Briatore'nin ayrılık haberlerinin doğru olmadığı, çiftin ''ayrılık oyununu'' Klum'un hamileliğinde rahat bırakılması için oynadığı belirtildi. 
     Alman ''Die Aktuelle'' dergisine konuşan Klum'un yakın bir arkadaşı, çiftin ''yüzde yüz'' evleneceğini söyledi. 
     Klum ve Briatore'nin hiç ayrılmadığını belirten Klum'un arkadaşı, çiftin medyada yayımlanan ayrılık haberlerini okuduğunu ve çok eğlendiğini kaydetti. 
     Klum'un arkadaşı, Briatore'nin yeni sevgilisinin olduğu ve Klum'un New York'taki dairesinde şarkıcı Seal'le buluştuğu haberlerinin doğru olmadığını ifade ederek, Klum ve Briatore'nin birbirlerine aşık olduğunu ve evlenmeyi düşündüğünü söyledi. 
     Klum'un arkadaşı, ünlü mankenin hamileliği sırasında medya tarafından rahat bırakılması için böyle bir yönteme başvurulduğunu kaydetti. 
     
</TEXT>
</DOC>
