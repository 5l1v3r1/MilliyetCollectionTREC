<DOC>
<DOCNO> 233979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonyas15.html </URL>
<DATE> 2004/04/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hafta sonu yer yer yağmurlu... 
</HEADLINE>
<TEXT>

     Türkiye hafta sonu da yağmur almaya devam edecek. Parçalı bulutlu bir gökyüzüne sahip olacak Batı bölgelerimiz yer yer yağmur alırken, kuzey ve doğu bölgelerimizde yağış hız kesmeyecek. Hafta ortasında düşen hava sıcaklıkları mevsim normallerine döndü. 
     23 Nisan'la birlikte 3 güne çıkan hafta sonu tatili yer yer yağmurlu geçecek. İstanbul Cumartesi'yi yağışlı geçirirken, pazar günü gökyüzü parçalı bulutlu olacak. 
     Meteoroloji'den alınan bilgiye göre, bugün akşama kadar Marmara ve Kıyı Ege parçalı bulutlu diğer yerlerin tamamı yağmur ve sağanak alacak. 
     Önümüzdeki 3 günün hava raporu şöyle 
     Cuma 
     Marmara, Ege ve İç Anadolu'nun batısı parçalı bulutlu, diğer bölgelerimizin tamamı sağanak yağışlı... 
     Cumartesi 
     Marmara'nın batısı ve güneyi, Ege, Batı Akdeniz, İç Anadolu ve Doğu Karadeniz parçalı bulutlu olacak. Diğer bölgelerimizde yağmur etkisini sürdürecek. 
     Pazar 
     Marmara, Batı Karadeniz, İç Ege, İç Anadolu'nun batısı ve güneyi ile Akdeniz parçalı bulutlu, diğer yerlerin tamamı yağmurlu. 

     
</TEXT>
</DOC>
