<DOC>
<DOCNO> 249740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/son/sontur30.html </URL>
<DATE> 2004/06/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Tarihi eser operasyonu... 132 parça eser ele geçirildi 
</HEADLINE>
<TEXT>

     Çankırı'da, jandarmanın operasyonu sonucu çeşitli dönemlere ait 132 parça tarihi eser ele geçirildi, olayla ilgili 3 kişi gözaltına alındı. 
     AA muhabirinin aldığı bilgiye göre, Jandarma Komutanlığı'na bağlı Kaçakçılık Şubesi timleri, merkeze bağlı Ovacık Köyü'nde tarihi eser satmak isteyen 3 kişi ile bağlantı kurdu. Alıcı gibi davranan timler, bir işyerinde buluştukları Hamdi M. 81 , İsmail K. 27 ve Hasan T. 57 adlı kişilerle tarihi eserler için pazarlık yaptı. 
     Jandarma ekipleri, şahısların satmak istediği Urartu dönemine ait 1 adet balta, muhtelif dönemlere ait 7 adet gümüş ve bronz sikke, Roma dönemine ait 2 adet bronz bilezik, 2 adet bronz haç, 4 adet bronz yüzük, 1 adet cam yüzük, 2 adet bronz küpe, 1 adet bronz obje, 26 adet boncuk cam ve takı eşyası, 1 adet insan yüzü figürlü büst, 9 adet değişik ebatlarda kulplu cam şişe, 16 adet muhtelif ebatlarda üstü açık bardak ve kase şeklinde cam kap, 1 adet kulplu madeni testi,1 adet madeni bardak, 3 adet topraktan yapılma kandil, 1 adet kuş figürlü pişmiş topraktan yapılma kandil, 7 adet muhtelif ebatlarda kulplu toprak testi, 4 adet kulpsuz testi, 4 adet topraktan yapılmış testi, 37 adet muhtelif ebatlarda gözyaşı ve parfüm şişesi olmak üzere toplam 132 adet esere el koydu. 
     Hamdi M., İsmail K. ve Hasan T'nin gözaltına alındığı, soruşturmanın sürdüğü bildirildi. 
     
</TEXT>
</DOC>
