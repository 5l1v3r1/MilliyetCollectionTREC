<DOC>
<DOCNO> 240204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/15/spor/spo15.html </URL>
<DATE> 2004/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Demirel'den altın madalya 

ROMANYA'NIN başkenti Bükreş'te dün start alan Avrupa Büyükler Judo Şampiyonası'nın ilk gününde erkekler 66 kiloda Bektaş Demirel altın madalya kazandı. Demirel, sırasıyla Çek, Alman, İspanyol ve Ukraynalı rakiplerini yendi, ardından finalde Azeri'yi devirerek şampiyonluğa ulaştı. Erkekler 60'ta Uğur Akdeniz, bayanlar 48'de Neşe Şensoy, 52'de ise Aynur Samat şampiyonaya veda ettiler. 

Büyükuncu finale çıktı 

27. Avrupa Yüzme, Atlama ve Senkronize Yüzme Şampiyonası'na, İspanya'nın başkenti Madrid'de devam edilirken erkekler 200 metre sırtüstünde Derya Büyükuncu finale çıktı. Yarı finalde birinci seride mücadele eden Büyükuncu, 2.01.96'lık derecesiyle, genel klasmanda 7. sırayı aldı ve finalde yarışma hakkını elde etti. İkinci seride yarışan Emre Çelik ise 2.03.63'lük derecesiyle 13. oldu ve elendi. 

Ringde Türk rüzg rı 

19. Uluslararası Genç Erkekler ve Genç Bayanlar Ahmet Cömert Boks Turnuvası'nda önceki gün yarı finale yükselen 9 sporcumuzun ardından dün de erkeklerde 9, bayanlarda ise 7 sporcumuz daha yarı finale çıktı. Erkekler 51'de Abdülselam Yumru, 54'te Ali Boğurcu, 57'de Gökhan Dolunay, 60'ta Önder Şipal, Fatih Ayvaz, 69'da Savaş Kaya, Adem Kılıççı, 75'te Erhan Şentürk, Ömer Aydoğan, bayanlar 48'de Beyhan Karacıdıoğlu, Hürü Kale, 54'te Seda Duygu Aygün, 57'de Nagehan Gül, 75'te ise Emine Özkan yarı finale adını yazdıran isimler oldu. 


</TEXT>
</DOC>
