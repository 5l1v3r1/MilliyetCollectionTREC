<DOC>
<DOCNO> 236457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/01/son/soneko05.html </URL>
<DATE> 2004/05/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Tarım kredi limitleri artırıldı... 
</HEADLINE>
<TEXT>

     Tarım Kredi Kooperatifleri Merkez Birliği Yönetim Kurulu aldığı kararla, tarımsal girdi fiyatları ile maliyetlerde meydana gelen artışları dikkate alarak, kooperatiflerin yetkisi dahilinde kullandırı1acak kredi limitlerini 6 milyar liradan 10 milyar liraya çıkardı. 
     Tarım Kredi Kooperatifleri Merkez Birliği Genel Müdürü Bedrettin Yıldırım A.A'ya yaptığı açıklamada, Tarım Kredi Kooperatifleri'nin her zaman çiftçinin yanında olduğu ifade ederek, ''Tarım Kredi Kooperatifleri bugüne kadar, Türk Çiftçisinin iyi gününde de kötü gününde de yanında olmuş, bundan sonra da olmaya devam edecektir'' dedi. 
     Türk çiftçisinin yaşanan ekonomik sıkıntılar karşısında çok zor günler geçirdiğini ancak hükümetin aldığı ekonomik tedbirler ve ortaya koyduğu icraatlar neticesinde 2004 yılı itibariyle kendini toparlamaya başladığını ifade eden Yıldırım, şöyle konuştu 
     ''Ortaklarımıza kullandırdığımız kredi limitini 3 milyar liradan 6 milyar liraya çıkardık. Ancak bugün için artık bunun da yetersiz kaldığını düşündük ve Ziraat Bankası kaynaklarından kullandırılacak kredi miktarı da dahil olmak üzere, Kooperatiflerin ve Bölge Birliklerinin kaynaklarından karşılanmak ve kendilerine tespit edilen kredileri dahilinde kalmak kaydıyla ortaklarımıza 10 milyar liraya kadar kredi kullanabilme imkanı sağ1adık. Yani Genel Şahıs Haddini 10 milyar lira olarak belirledik. Diğer yandan Özel Şahıs Haddi 12 milyar liradan 20 milyar liraya, Sözleşmeli Üretim Şahıs Haddi ise 18 milyar liradan 30 milyar liraya çıkarılmıştır.'' Bedrettin Yıldırım, konuyla ilgili olarak yayınlanan genelgeye göre, Genel Şahıs Haddi dahilinde kredi tespit edilen ortaklara kullandırılacak azami nakdi kredi miktarının 1 milyar liraya yükseltildiği kaydetti. 
     Yıldırım, Özel Şahıs Haddi ve Sözleşmeli Üretim Şahıs Haddi dahilinde kredi tespit edilen ortaklara ise kendilerine tespit edilen kredilerinin azami yüzde 10'u kadar nakdi kredi kullandırılabileceğini ifade etti. -AKARYAKIT KREDİ ORANI- Bedrettin Yıldırım, daha önce Genel Şahıs Haddinin yüzde 10'u olarak kullandırılan akaryakıt kredisinin yeni uygulamayla ortakların tarımsal varlığıyla uyumlu olması kaydıyla Genel Şahıs Haddinin yüzde 20'sine çıkarıldığını da sözlerine ekledi. 
     
</TEXT>
</DOC>
