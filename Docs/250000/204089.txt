<DOC>
<DOCNO> 204089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/24/yasam/yas03.html </URL>
<DATE> 2003/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GRİBE DİKKAT 
</HEADLINE>
<TEXT>

   Son bir haftadır grip vakalarında büyük artış tespit edildi. Salgın, Türkiye'ye geldiğinde 7 -10 milyon kişiyi etkileyecek 
   AYŞEGÜL AYDOĞAN 
   
   MARMARA Üniversitesi öğretim üyesi Prof. Dr. Volkan Korten, yıllardır görülmeyen kıtalar arası salgının bu yıl beklendiğini söyledi. Korten, salgınların genelde şubatta görüldüğünü ancak, bu yıl aralıkta başladığını vurguladı. 
   
   ABD'yi sarstı 
   ABD'DE 42 çocuğun ölümüne yol açan grip salgınından bahsedilebilmesi için nüfusun en az yüzde 10'unun etkilenmesi gerektiğini belirten Korten, "Salgının Türkiye'ye gelmesi halinde 7 - 10 milyon kişiyi etkilemesini bekliyoruz" dedi. 
   
   Gribin belirtileri 
   SON bir haftadır grip ve benzeri vakaların arttığını kaydeden Korten, soğuk algınlığı, nezle ve gribin karıştırıldığına işaret ederek, gribin ayırıcı belirtilerini, 'yüksek ateş, şiddetli baş ağrısı, kas ağrıları, aşırı halsizlik ve öksürük' olarak açıkladı. 
   
   Elinizi yıkayın, bol sıvı tüketin    Prof. Dr. Volkan Korten, gripten korunmak için şu uyarılarda bulundu "Sık sık ellerinizi yıkayın, bol sıvı tüketin, öksürüp hapşırırken ağzınızı mendille kapatın, grip aşısı yaptırın. Piyasaya yeni çıkan grip ilaçları hem tedavi 5 günlük hem de korunma 10 günlük amacıyla kullanılabilir. Aşı olduğu halde gribe yakalananlar da bu ilaçları kullanabilir." 
   
   
</TEXT>
</DOC>
