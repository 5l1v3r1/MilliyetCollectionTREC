<DOC>
<DOCNO> 212062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/30/guncel/agun.html </URL>
<DATE> 2004/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram yağışlı 
</HEADLINE>
<TEXT>

   Hava sıcaklıkları bugünden itibaren birkaç derece düşerken, rüzg r yurdun kuzeyinde kuvvetli esecek 
      İSTANBUL Milliyet 
   
   Türkiye'nin büyük bölümü, Kurban Bayramı'nın ilk gününü yağışlı geçirecek. Hava sıcaklıkları bugün kuzeybatı bölgelerde, arife ve bayramın 1. günü de kuzey ve iç kesimlerde birkaç derece azalacak. Bayramda yurtta hava şöyle olacak 
   ARİFE GÜNÜ Marmara'nın doğusu, Güney ve İç Ege, Akdeniz, İç Anadolu, Batı ve Orta Karadeniz, Güneydoğu Anadolu ile Doğu Anadolu'nun batısı yağışlı. Yağışlar yağmur, Batı Karadeniz'in iç kesimleri, İç Ege, İç Anadolu'nun kuzeybatısı ile Doğu Anadolu'nun batısında karla karışık yağmur ve kar şeklinde görülecek. Poyraz, yurdun kuzeybatı kesimlerinde kuvvetli esecek. 
   BAYRAMIN 1. GÜNÜ Yurdun İç ve doğu kesimleri çok bulutlu, Orta ve Doğu Karadeniz, İç Anadolu'nun doğusu, Doğu Akdeniz'le Doğu ve Güneydoğu Anadolu bölgeleri yağışlı geçecek. Yağışların, Doğu Akdeniz'le Güneydoğu Anadolu'da yağmur, diğer yerlerde karla karışık yağmur ve kar şeklinde olması bekleniyor. 
   BAYRAMIN 2. 3. ve 4. GÜNLERİ Yağışlar, Doğu Karadeniz ile Doğu Anadolu'nun doğusunda devam edecek. Marmara ile yurdun iç ve doğu kesimlerinde yer yer yoğun olmak üzere sis görülecek. 
   
   
   
   
</TEXT>
</DOC>
