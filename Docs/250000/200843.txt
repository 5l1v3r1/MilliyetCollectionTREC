<DOC>
<DOCNO> 200843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/09/son/sondun28.html </URL>
<DATE> 2003/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD helikopteri düştü 
</HEADLINE>
<TEXT>

     Irak'ın Felluce kenti yakınında bir Amerikan helikopterinin düştüğü bildirildi. 
     Helikopterin, roketle atılan el bombasıyla düşürüldüğü RPG öne sürüldü. 
     AP ajansı, görgü tanıklarına dayanarak, helikopterin RPG ile vurulduğunu bildirdi. 
     Bir görgü tanığı, Bağdat'ın 60 kilometre batısındaki Felluce'nin üzerinde uçan iki helikopterden birinin yerden atılan el bombasıyla vurulması üzerine hemen düştüğünü söyledi. 
     Amerikalı askeri yetkililer, helikopterin düştüğüne ilişkin henüz doğrulanmamış haberler aldıklarını, bilgileri doğrulamaya çalıştıklarını kaydettiler. 
     Felluce kenti yakınlarında geçen ay da bir Amerikan helikopterinin vurularak düşürülmesi sonucu 16 Amerikan askeri ölmüştü. 
     
     ABD'li yatkililer Kontrollü iniş yaptı 

     Amerikalı askeri yetkililer, Irak'ın Felluce kenti yakınında düştüğü duyurulan Amerikan helikopterinin ''kontrollü iniş'' yaptığını söylediler. 
     Aynı yetkililer, helikopterin iniş yapması sonucu ölen ya da yaralanan olmadığını kaydettiler. 
     Amerikalı askeri yetkililer, 82'inci Hava İndirme Tümeni'ne bağlı OH-58 Kiowa tipi gözlem helikopterinin yerel saatle 14 30'da Felluce yakınında ''kontrollü iniş'' yaptığını ifade ettiler. 
     ABD'nin Florida'daki Merkez Komutanlığı'nın bir sözcüsü de, helikopterin düşürüldüğüne ilişkin iddiaları doğrulayacak ayrıntılara sahip olmadıklarını, helikopterin ''kontrollü iniş'' yapmasının nedeninin henüz bilinmediğini söyledi. 
     
</TEXT>
</DOC>
