<DOC>
<DOCNO> 245785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/06/son/sonsiy17.html </URL>
<DATE> 2004/06/06/ </DATE>
<TIME> 19.33 </TIME>
<AUTHOR>  </AUTHOR>
<HEADLINE>
Başbakan Erdoğan, Adapazarı'nda... 
</HEADLINE>
<TEXT>

     Başbakan Recep Tayyip Erdoğan, ''KKTC üzerindeki, özellikle ekonomik izolasyonların kaldırılması için tüm gayreti göstereceğiz'' dedi. 
     Başbakan Erdoğan, AK Parti kurucu üyesi Cemal Kamacı'nın oğlu Mustafa Kamacı'nın düğün törenine katılmasının ardından Sakarya Üniversitesi Rektörü Prof. Dr. Mehmet Durman'ı makamında ziyaret ederek, bilgi aldı. 
     Erdoğan, daha sonra TOKİ tarafından Korucuk Köyü'nde yaptırılan konutların inşaatını gezerek incelemelerde bulundu. 
     AA muhabirinin, bugün KKTC Başbakanı Mehmet Ali Talat ile yaptığı görüşmeyi sorması üzerine Erdoğan, şunları söyledi 
     ''Sayın Mehmet Ali Talat'ı İstanbul'da kabul ettim. Çeşitli konularda görüşmeler yaptık. KKTC ile gelişmeler konusunda görüştük. Bundan sonra atılacak adımlarla ilgili konuları belirledik. Gelişmelerin olumlu yönde olabilmesi için garantör ülke Anavatan Türkiye olarak elimizden gelen hassasiyetle ne yaptıysak bundan sonra da aynı hassasiyeti koruyarak devam ettireceğiz. KKTC üzerindeki özellikle ekonomik izolasyonların kaldırılması için tüm gayreti göstereceğiz.'' Başbakan Erdoğan, daha sonra Karaman Köyü'ndeki deprem konutlarını gezdi. 
     
</TEXT>
</DOC>
