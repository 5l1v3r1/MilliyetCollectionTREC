<DOC>
<DOCNO> 232736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/19/son/sondun24.html </URL>
<DATE> 2004/04/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
BM açıkladı Srebrenitsa katliamı bir soykırımdır 
</HEADLINE>
<TEXT>

     Eski Yugoslavya için Hollanda'nın Lahey kentinde kurulan BM Savaş Suçları Mahkemesi, 1995 yılında Srebrenitsa'da Sırpların yaptığı katliamı, ilk kez 'soykırım' olarak nitelendirdi. 
     Soykırım nitelemesi, Mahkeme Başkanı Theodor Meron tarafından, daha önce hapis cezasına çarptırılan Sırp General Radislav Kristiç'in 56 tekrar yapılan duruşması öncesinde açıklandı. 
     Savcılığın hakkında ömür boyu hapis cezası istediği Sırp general, 2001 yılında, 46 yıl hapis cezasına çarptırılmıştı. Sanık avukatları, mahkemeye sunulan ilk belgelerin yeterli ve doğru olmadığını öne sürerek, yeniden yargılanması istemiyle karara itiraz etmişlerdi. 
     Mahkemenin bugün başlayan duruşmada açıkladığı karar çerçevesinde, şu ana kadar ilk kez bir sanık, ''soykırım'' işlemek suçundan yargılanacak. 
     Sırplar, Bosna savaşı sırasında Hollandalı birliğin koruması altında bulunan Srebrenitsa'da, bazı kaynaklara göre 7 bin, bazı kaynaklara göre ise 8 bin dolayında Boşnak'ı katletmişti. 
     
</TEXT>
</DOC>
