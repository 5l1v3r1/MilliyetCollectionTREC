<DOC>
<DOCNO> 246650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/09/son/sonyas05.html </URL>
<DATE> 2004/06/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Harry Potter, gişede rekora gidiyor... 
</HEADLINE>
<TEXT>

     Vizyona girdiği ilk gün, sadece İngiltere'de 5 milyon sterling kazandıran Harry Potter ve Azkaban Tutsağı, 31 Mayıs'tan bu yana elde ettiği gişe geliriyle rekora doğru gidiyor. 
     Harry Potter serisinin üçüncüsü Azkaban Tutsağı, ABD ve Kanada haricindeki 24 ülkede, 61 milyon 600 bin sterling yaklaşık 166 trilyon lira gişe geliri elde etti ve hafta sonu itibarıyla en çok kazandıran filmler listesinde öne çıktı. 
     Warner Bros, filmin başarısının, İngiltere'deki ihtişamlı galasıyla aydınlandığını açıkladı. Azkaban Tutsağı'nın İngiltere'de, vizyona girdiği ilk gün 5 milyon sterling kazandıran tek film olduğu belirtildi. 
     Hollywood kaynaklarına göre, Harry Potter ve Azkaban Tutsağı, 31 Mayıs'tan bu yana İngiltere'de 23 milyon 700 bin, Fransa'da 9 milyon 600 bin, Almanya'da 8 milyon 200 bin ve İtalya'da 3 milyon 700 bin sterling gişe geliri elde etti. 
     
</TEXT>
</DOC>
