<DOC>
<DOCNO> 203012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/18/son/sonspo05.html </URL>
<DATE> 2003/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea çıldırdı Van Nistelrooy'a 110 milyon dolar... 
</HEADLINE>
<TEXT>

     Rus dolar milyarderi Roman Abramovich’in satın almasından sonra Avrupa transfer piyasasındaki dengeleri altüst eden Chelsea Kulübü gözünü kararttı. Thiery Henry’ye yaptığı 90 milyon dolarlık teklif için ezeli rakibi Arsenal’den ret cevabı alan Mavi-Beyazlı ekibin, Van Nistelrooy’a 110 milyon dolar ödemeye hazır olduğu bildirildi. Chelsea Asbaşkanı Paul Smith, Bu transferin geleceğe yönelik çok iyi bir yatırım olabileceğini düşünüyoruzö diye konuştu. 
     
     Manchester United’da panik 

     Hollandalı yıldız için ortaya atılan bu rakamlar Manchester United’ı harekete geçirdi. Kulübü, haftalık 70 bin dolar alan Nistelrooy’a, bu miktarın çok üzerinde bir rakamla yeni sözleşme önerisinde bulunduğu öğrenildi. M.United’da 124 maçta 96 gol kaydeden ünlü yıldız ise imza atması durumunda futbolu Kırmızı Şeytanlar’da bırakacağını açıkladı. Eğer bu transfer gerçekleşirse, Van Nistelrooy, Zidane’ın 66.5 milyon dolarlık en pahalı oyuncu unvanının yeni sahibi olacak. 
     
</TEXT>
</DOC>
