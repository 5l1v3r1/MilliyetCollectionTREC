<DOC>
<DOCNO> 241623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/05/21/son/sondun31.html </URL>
<DATE> 2004/05/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
'Nicholas Berg' vahşetiyle ilgili 4 kişi tutuklandı 
</HEADLINE>
<TEXT>

     Irak polisinin, Amerikalı sivil Nicholas Berg'in öldürülmesiyle ilgili 4 kişiyi tutukladığı bildirildi. 
     Bir Iraklı güvenlik yetkilisi, başı kesilerek öldürülen Berg cinayetiyle ilgili bir hafta önce tutuklanan şüphelilerin, eski rejim dönemindeki Saddam Hüseyin'in Fedaileri örgütünün eski üyeleri olduğunu kaydetti. 
     Zanlıların, Bağdat'ın güneyindeki Selahaddin eyaletinde bir evde yakalandığını belirten Iraklı güvenlik yetkilisi, Amerikan istihbaratının kendilerine teslim edilmesini isteği zanlıların hala Iraklıların elinde olduğunu söyledi. 
     En son Bağdat'taki otelinde ayrılırken 10 Nisan'da görüldükten sonra cesedi 8 Mayıs'ta Bağdat'ta bulunan Berg'in başı kesilerek öldürüldüğü anlaşılmıştı. 
     El Kaide örgütü bağlantılı Muntada El Ensar adlı sitede 11 Mayıs'ta yayınlanan bir video kasette, Nicholas Berg olduğunu söyleyen bir Amerikalının yere yatırılarak başının kesilmesiyle ilgili görüntüler yer almış ve ''Ebu Garib cezaevinde Amerikan askerlerinin Iraklı esirlere yaptığı işkencenin yanıtının verildiği'' ifadeleri yer almıştı. 
     
</TEXT>
</DOC>
