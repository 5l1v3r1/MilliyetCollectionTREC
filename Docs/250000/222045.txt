<DOC>
<DOCNO> 222045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/13/son/sonspo06.html </URL>
<DATE> 2004/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Golden State'i 99-74 yenen San Antonio'da Hidayet 10 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 20. hafta mücadelesine, bu sabaha karşı yapılan 11 maçla devam edildi. 
     Ortabatı Grubu'nda 2. sırada yer alan geçen sezonun şampiyonu San Antonio Spurs, sahasında Golden State Warriorus'u 99-74 yenerek, 66. maçında 44. galibiyetini aldı. 
     Karşılaşmada Spurs'de ilk 5'te sahaya çıkarak toplam 28 dakika forma giyen Hidayet Türkoğlu, maçı 10 sayı, 9 ribaunt 1 hücum-8 savunma , 2 asist ve 1 top çalma ile tamamladı. Türkoğlu, 2 sayılık atışlarda 7'de 2, 3 sayılık atışlarda da 4'de 2 isabet kaydederken, hiç serbest atış kullanmadı. 
     Takımda ayrıca Malik Rose, 17 sayı, 7 ribaunt ve 2 asist, Manu Ginobili 16 sayı, 5 ribaunt ve 2 asist, Kevin Willis 16 sayı, 7 ribaunt ve 1 asistle galibiyete büyük katkıda bulundu. 
     Konuk ekipte ise Clifford Robinson, 19 sayı ve 1 ribaunt, Mike Dunleavy 15 sayı, 8 ribaunt ve 2 asist, Troy Murphy de 13 sayı, 9 ribaunt ve 1 asistle oynadı. 
     
     ATLANTA HAWKS'DAN 2 REKOR 
     Günün en bol skorlu maçı Atlanta Hawks ve Washington Wizards arasında oynandı. Wizards'ı 138-124 yenen Atlanta'da Stephen Jackson, rakip potaya 42 sayı göndererek kariyerindeki en yüksek sayıya ulaştı. 
     Ayrıca Atlanta'da Bob Sura 28, Jason Terry 23, kariyerindeki en yüksek sayıya ulaşan Jason Collier 22 ve Chris Crawford 20 sayıyla oynadı. 
     Böylece Atlanta Hawks, bir maçta 20 veya üstünde sayıyla oynayan oyuncu rekorunu egale temiş oldu. 
     Bu rekor, 26 Ocak 1993'den bu yana, yine 5 oyuncu ile Orlando Magic'in elinde bulunuyordu. 
     Maçta Wizards'da Gilbert Arenas 30 sayı, 6 ribaunt ve 10 asist, Jerry Stackhouse 29 sayı, 6 ribaunt ve 6 asist ile Juan Dixon 21 sayı, 5 ribaunt ve 5 asistle oynadı ancak yenilgiyi engelleyemedi. 
     Ligde 20. hafta mücadelesine, TSİ yarın sabaha karşı yapılacak 6 maçla devam edilecek. 
     
     NBA'de, günün maçlarında alınan sonuçlar şöyle 
     Philadelphia 76'ers -New York Knicks 99-94. 
     Boston Celtics-Indiana Pacers 81-99. 
     New Jersey Nets-Chicago Bulls 88-76. 
     Miami Heat-Seattle Supersonics 82-74. 
     Atlanta Hawks-Washington Wizards 138-124. 
     Minnesota Timberwolves-Los Angeles Lakers 96-86. 
     Memphis Grizzlies-Los Angeles Clippers 98-89. 
     Milwaukee Bucks-Denver Nuggets 111-117. 
     San Antonio Spurs-Golden State Warriorus 99-74. 
     Phoenix Suns-Utah Jazz 90-99. 
     Portland Trail Blazers-Sacramento Kings 83-81. 
     
</TEXT>
</DOC>
