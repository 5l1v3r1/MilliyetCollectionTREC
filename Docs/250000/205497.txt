<DOC>
<DOCNO> 205497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/01/ekonomi/eko05a.html </URL>
<DATE> 2003/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakipler pazarı kaptı AYCELL zarar newline etti 
</HEADLINE>
<TEXT>

     Türkiye’nin dördüncü cep operatörü Aycell’in mali durumundaki kötüleşme Yüksek Denetleme Kurulu’nun YDK raporlarına yansıdı. Kurumun TBMM’ye sunduğu rapora göre Aycell, 123 trilyon lira zarar etti. YDK’nın hazırladığı 2001 yılı raporuna göre, Aycell’in büyük zararında pazara geç girmesi, siyasi otoritece verilen GSM pazarına giriş izninin rekabetin en yoğun yaşandığı ve ülke ekonomisi büyüme hızının gerilediği bir döneme isabet etmesi’ belirleyici oldu. 
     Aycell’in Ekim 2002 tarihi itibariyle ancak 253 bin 160 aboneye ulaştığı kaydedilen raporda, şirketin 15 Aralık 2001’den bu tarihe kadar Turkcell’in 14.2 milyon, Telsim’in 6 milyon, Aria’ın 1.1 milyon adet abone sayısına eriştiği ve bu durumun Aycell’in pazarda pay alabilmesini son derece zorlaştırması olarak açıklandı. 
     YDK raporunda, Aycell’in kapsama alanının yetersiz oluşu ve altyapısı için büyük kaynak ihtiyacı olması ve rakiplerinin reklam harcamalarının fazla oluşu ve rakiplerinin ulusal dolaşım ücretlerini yüksek tutması nedeniyle, rakip firmaların indirimli özel tarifeleri ve ara bağlantı tarifeleriyle rekabet etmesinin de oldukça zor olduğu ifade edildi. 
     
     Faturalar yerine ulaşmıyor 
     YDK’nın raporunda Aycell’in brüt satış k rının düşük gerçekleşmesinin nedenlerinden birinin de, abone kayıtlarının düzenli tutulamaması nedeniyle faturaların geç çıkarılması olarak belirlendi. Raporda, şirketin ücretlendirme sistemini temin eden firma ile yazışmaları sürdürüp geçici kabulü 11.1.2002 tarihinde yapmasına karşın, bu kabul yapılmadan Aycell’in 15 Aralık 2001 tarihinde faaliyete geçirildiği ve bu işleminde zamanında fatura çıkarılmasını etkilediği belirtildi. 
     



 EKONOMİ 

















</TEXT>
</DOC>
