<DOC>
<DOCNO> 210089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/21/son/sondun02.html </URL>
<DATE> 2004/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Aktör Noble Willingham öldü... 
</HEADLINE>
<TEXT>

     ''Teksas Polisi'' dizisiyle üne kavuşan Amerikalı aktör Noble Willingham öldü. 
     Willingham'ın menajeri Sandy Josephs, otuzdan fazla filmde yardımcı rollerde oynayan ünlü aktörün, Palm Springs'deki evinde 72 yaşında eceliyle öldüğünü söyledi. 
     ''Çin Mahallesi'' Chinatown , ''Günaydın Vietnam Good Morning Vietnam , ''Şehirli Züppeler'' City Slickers , ''Paper Moon,'' ''Ace Ventura,'' ''Pet Detective'' ve ''Up Close and Personal'' filmlerinde oynayan Willingham, TV dizisi ''Teksas Polisi''nde Chuck Norris'in canlandırdığı Cord Walker'a tavsiyelerde bulunan barmen C.D. Parker'ı canlandırıyordu. 
     Teksas'da doğan Noble Willingham, 2000 yılında Cumhuriyetçi Parti'den doğu Teksas'ı temsilen Kongre üyeliğine adaylığını koymuş, ancak Demokrat rakibi Max Sandlin'e yenilmişti. 
     Baylor Üniversitesi'nde master derecesi alan, bir süre öğretmenlik yapan ve daha sonra oyunculuğa atılan Noble Willingham, son olarak 2002 yılında çekilen ''Blind Horizon'' filminde Val Kilmer ile birlikte rol almıştı. 
     Willingham'ın son filminin, bu yıl gösterime girmesi bekleniyor. 
     
</TEXT>
</DOC>
