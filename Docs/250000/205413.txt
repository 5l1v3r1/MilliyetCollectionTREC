<DOC>
<DOCNO> 205413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/30/son/sonspo08.html </URL>
<DATE> 2003/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemalettin Hatayspor'da... 
</HEADLINE>
<TEXT>

     İkinci Futbol Ligi B Kategorisi C Grubu'nda ilk yarıyı ikinci sırada tamamlayan Hatayspor, Fenerbahçe'nin eski milli futbolcusu Kemalettin ile yarın sözleşme imzalayacak. 
     Kulüp Başkanı Tahir Oktay, teknik heyetin raporu doğrultusunda transfer çalışmalarını sürdürdüklerini belirterek, ''Fenerbahçe'nin eski milli futbolcusu Kemalettin ile her konuda anlaşma sağladık. Kendisi de ligin ikinci yarısında Hatayspor'un formasını giymek istiyor. Kemalettin takımda ağabeylik yapacak ve gençlere örnek olacak'' dedi. 
     Başkan Oktay, Kemalettin'in yarın kente gelerek sözleşme imzalayacağını ve 3 Ocak'tan itibaren takımla çalışmalara katılacağını açıkladı. 
     
</TEXT>
</DOC>
