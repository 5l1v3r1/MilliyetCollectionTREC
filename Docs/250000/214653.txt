<DOC>
<DOCNO> 214653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/12/spor/spo01.html </URL>
<DATE> 2004/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın dediği oldu 
</HEADLINE>
<TEXT>

   Tahkim Kurulu, dosyaların yetersizliğini gerekçe gösterdi, Beşiktaş'ın bir maçlık cezası için yürütmeyi durdurma kararı verildi. Böylece Denizli maçı İstanbul'da oynanacak 
   CEMAL ERSEN 

   
   Beşiktaş'a yaradı 
   TAHKİM Kurulu yürütmeyi durdurma kararı verdi, Beşiktaş - Denizlispor karşılaşması İnönü Stadı'nda oynanacak. Siyah - Beyazlılar, Samsunspor maçında çıkan olaylar nedeniyle aldığı bir maçlık ceza için Tahkim'e başvurmuş, bunun kaldırılmasını istemişti. Normalde bugün yapılması gereken kurulun toplantısı, İstanbul'daki olağanüstü hava koşulları nedeniyle düne alındı. 
   
   Toplantı 19 Şubat'ta 
   KURUL, Beşiktaş'ın başvurusunu gündeme getirdi. Ancak Tahkim, dosyaların yetersiz olduğunu belirterek, kısa sürede karar vermelerinin yanlışlığa neden olabileceğini ileri sürdü, kararı 19 Şubat'taki toplantısına bıraktı. Siyah - Beyazlılar'ın mağdur olabileceğini düşünen kurul, yürütmenin durdurulmasını da öngördü. Kartal'ın cezası onaylanırsa İstanbulspor maçı dış sahada yapılacak. 
   
   Luce'nin yüzü güldü    SÜPER Lig'de kritik günler geçiren lider Beşiktaş, Denizli maçının hazırlıklarını dün yaptığı tek antrenmanla sürdürdü. Basına kapalı gerçekleştirilen idmanda A takımı, Paf'larla yaptığı hazırlık maçını 6 - 2 kazandı. Golleri Ahmed Hassan 2 , İlie 2 , Sinan ve Ümit Aydın'ın atması forvette sıkıntı yaşayan Lucescu'nun yüzünü güldürdü. Rumen hocanın, sakatlıkları süren Giunti ve Zago'nun yer almadığı maçta Denizlispor karşılaşmasında uygulatmayı düşündüğü taktiği denediği öğrenildi. 
   
   Bu ne sevgi ah       SİNAN SANATER 

   JAPONYA'DA İlhan Mansız fırtınası giderek büyüyor. Vissel Kobe takımına transfer olan yıldız futbolcunun dünkü programı oldukça yoğun geçti. Sabah erken saatlerde hızlı trene binip, yaklaşık 3 saatlik yolculuk yapan golcü futbolcu, Kobe Tren İstasyonu'nda yine görkemli bir şekilde karşılandı. İlhan daha sonra Vissel Kobe'nin antrenman sahasına gitti ve arkadaşlarıyla tanıştı. Bu arada kulüp tarihinde ilk kez tesislerinde güvenlik önlemi alındı. 
   İLHAN Mansız ardından soluğu Wing Stadı'nda aldı. Bayanların ağırlıkta olduğu yaklaşık bin 500 kişilik grup, yıldız futbolcuyu ayakta alkışladı. İlhan tek tek imza dağıttıktan sonra, kendisi için kurulan özel platformdan taraftarlara sesledi. İlhan Mansız için getirilen hediyeleri tribünlerin zemine uzak olması nedeniyle veremeyen bayan hayranlar, çareyi paketleri sahaya atmakta buldu. Karşılamada Türkler de yer aldı. 
   
   İlhan Mansız'a soru yağmuru    Ailenizi tanıtır mısınız 
   - Eşim Nina ve kızım Emili. 
   Kaç gol atarsınız 
   - Gol atmam değil, takımımın kazanması önemli. 
   Saçınızı niye kestiniz 
   - Bakım yapması, taraması çok zordu. 
   Stadımız nasıl 
   - Güzel ama galiba kumda oynayacağız 
   İki köpeğiniz nerede 
   - En kısa sürede gelecekler. 
   Ensenizdeki işaret nedir 
   - Sonsuzu temsil ediyor. Eşini sonuna kadar seveceği anlamına geliyor. 
   
   Beşiktaş günlüğü 
   Sergen'de işlem tamam 
   BEŞİKTAŞ'TA Sergen Yalçın ile yapılan transfer pazarlığının olumlu sonuçlandığı öğrenildi. Yıldız futbolcunun, Siyah - Beyazlı yöneticilerle yaptığı görüşmenin ardından anlaşmaya vardığı belirtildi. Sergen Yalçın'ın Denizlispor karşılaşmasından sonra imza atması bekleniyor. 
   
   Kartal'a müjde 
   BEŞİKTAŞ'IN UEFA Kupası'ndaki rakibi Valencia, golcü oyuncusu Xisco Munoz'u kaybetti. İspanyol ekibinin geçen hafta Atletico Madrid karşısında 3 - 0 galip geldiği maçta dizinden sakatlanarak 74. dakikada maçı bırakmak zorunda kalan Munoz'un, Beşiktaş'a karşı forma giyemeyeceği açıklandı. 
   
   Suçlu hakemler 
   SİYAH-Beyazlı taraftarlar, ligdeki kötü gidişi hakemlere bağladı. İnternette yapılan "Kötü gidişteki en büyük etken nedir " sorulu ankete katılan 4 bin 351 taraftarın yüzde 51.11'i "hakemler", yüzde 27.75'i "medya", yüzde 11.81 "futbolcular" ve yüzde 2.05'i ise "Lucescu" yanıtını verdi. 
   
   
</TEXT>
</DOC>
