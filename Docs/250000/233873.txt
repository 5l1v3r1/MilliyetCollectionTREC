<DOC>
<DOCNO> 233873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/04/22/son/sonsiy14.html </URL>
<DATE> 2004/04/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
"Meclis Haber Portalı" deneme yayınında... 
</HEADLINE>
<TEXT>

     ''Meclis Haber Portalı''nın deneme yayınına başladığı, Mayıs ayında da resmen yayına geçirileceği bildirildi. 
     TBMM Basın ve Halkla İlişkiler Müdürlüğü'nden yapılan açıklamada, e-Meclis projesi kapsamında hazırlanan ''Meclis Haber Portalı''nın Meclis çalışmalarını hızlı ve doğru bir biçimde vatandaşlara ve gazetecilere duyurmayı amaçladığı ifade edildi. 
     Açıklamaya göre, TBMM'nin http www.tbmm.gov.tr internet adresinde ''Meclis Haber Portalı'' başlığındaki portalda, Meclis'in yasama ve denetim faaliyetleri kısa zamanda internet üzerinden fotoğraflı olarak duyurulacak. Yayınlanan haber ve fotoğraflar isteyen kişiler tarafından ücretsiz olarak kullanılabilecek. 
     
</TEXT>
</DOC>
