<DOC>
<DOCNO> 216704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/02/21/yazar/asik.html </URL>
<DATE> 2004/02/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yaşam değişirken 
</HEADLINE>
<TEXT>

   
   Yaşamımız değişirken bunun ne kadar farkındayız Kamu yönetimi ve yerel yönetimler yasa tasarılarıyla halk - devlet ilişkileri yeniden biçimlenirken bu konuda ne biliyoruz 
   Kabaca bakarsak... 
   Kamu hizmetlerine piyasa kuralları uygulamayı amaçlayan tasarının yasalaşmasıyla birlikte devlet kamu hizmeti alanından çekiliyor... 
   Düne kadar kamu hizmet alanı içinde yer alan eğitim, sağlık, trafik, kanalizasyon, maden ve ormanlar özel kesimin etkinlik alanına bırakılıyor. 
   Kamu hizmeti alanlar müşteri konumuna sokuluyor... 
   Üniter devlet yapısı çözülüyor, federal model tartışmaya giriyor... 
   Bu konular Çağdaş Yaşamı Destekleme Derneği tarafından bugün Yıldız Üniversitesi'nde düzenlenen Çalıştay'da tartışılacak... Sabah 9.30 akşam 17.00 saatleri arasında Gencay Şaylan, Erol Tuncer, Ersin Kalaycıoğlu, Türkel Minibaş dahil uzman isimler yeni yapılanmayı masaya yatıracak... Vatandaşlar da bu tartışmaları izlemeye çağrılılar.. 
   
   Öneri 
   AKP ve CHP İstanbul ve Ankara belediye başkan adaylarını seçimden sonra açıklasın... 
   Süleyman Ekim 
   
   Kongra    Viyana'da yaşayan okurumuz Ahmet Tarhan geçen Pazartesi günü şehrin göbeğinde gürültüler, sloganlar, polis sirenleri duyuyor. O tarafa yöneliyor... Ellerinde Abdullah Öcalan posterleriyle kalabalık bir grup gösteri yapıyor... PKK terörist örgütler listesinde olduğu halde bu gruplar nasıl oluyor da Avrupa'nın göbeğinde gösteri yapabiliyor Okurumuzun bu sorusunu Avusturya Büyükelçiliğimiz yetkililerine yönelttik. Yanıtları 
   - PKK biliyorsunuz ad değiştirdi Kongra Gel oldu. PKK terörist örgüttü ama Kongra Gel henüz terörist örgütler listesinde değil... O yüzden gösteri yapabiliyorlar... 
   
   CHP'nin yerel seçim reklamlarında Deniz Baykal, Temel Reis oluyor... Bir okurumuz diyor ki 
   - Sosyal demokrat partinin liderliğine zenginden alıp fakire veren Robin Hood yakışır... Mizah kahramanı Temel Reis'i kim ciddiye alır 
   
   Bedava yaşıyoruz    Dün öğle saatlerinde Taksim'de Simit Saray'ın önü... Bir halk otobüsü önünde duran Murat taksiye vurdu... Taksi de önünde duran askeri cipe bindirdi. Taksi, otobüs ile cipin arasında akordeon oldu. Aşağı inen otobüs şoförü "Fren boşaldı" dedi. Kimse bir şey diyemedi. Eğer otobüsün freni 50 metre ilerde, Tarlabaşı yokuşunun başında boşalsaydı otobüs onlarca kişiyi öldürebilirdi. Kaza ucuz atlatıldı. Bu otobüslerin fren muayenesi zamanında yapılır mı Yapılsa fren durduk yerde boşalır mı Bu trafik kasaplarının kontrolü için 5 - 10 ölümlü kaza şart mı 
   
   Eğer tavuklar yerse    Maliye Bakanı Kemal Unakıtan'ın oğlu Abdullah Unakıtan mısır ithal ediyor.. İthal vergisindeki iniş çıkışlar sonucu yüzde 40 ek kazanç sağlıyor. CHP'nin suçlaması üzerine Maliye Bakanı Kemal Unakıtan oğlunun mısırları kendi tavukları için ithal ettiğini söylüyor... Gümrük vergilerindeki iniş çıkışı da olağan diye niteliyor. 
   Ünlü fıkradır... Gümrükte adama bavulunda ne var diye sormuşlar... Kuş yemi demiş. Aç bavulu demişler. Açmış ki içinde yüzlerce kol saati. Gümrükçü "Kuşlar bunları yer mi " diye sorduğunda, "Ben atarım yerlerse..." demiş... 
   Maliye Bakanı Unakıtan vergi affından yararlanan, orman affından yararlanmaya çalışan, naylon fatura düzenlemekten yargılanan bir isim... Aslında bugün Maliye takibinde olması gerekirken Maliye Bakanlığı'nın başında... Gazeteci arkadaşlarınız onu "Çok esprili ve şakacı" olarak tanımlıyor. CHP Genel Başkanı Deniz Baykal pek o düşüncede değil. Geçenlerde bir grup konuşmasında Unakıtan hakkında 
   - Tahtakale iktisatçısı, çakal, yavşak, sıfatlarını sıraladı. 
   Unakıtan bu nitelemelere karşı dava açmadı... 
   Maliye Bakanı'nın en büyük hedefi KİT'leri satmak, biliyorsunuz. Ucuz pahalı, babalar gibi satmak. Ne var ki bir türlü başarılı olamıyor. Neden Gayet açık.. Birisi bir malı mutlaka satacağını söylüyorsa kim para verir Herkes beklemeyi ve ölü fiyatına almayı tercih eder. İşte Unakıtan o yüzden satmakta başarısız. Geçen yıl 4 milyar dolarlık özelleştirme hedefi koymuştu, satışlar 500 bin dolara bile ulaşmadı. Bu yıl hedef koyamadı... 
   Medyaya sorarsanız Maliye Bakanımız başarılıdır. Yerseniz... 
   
   Devlet dairesinde "zorunlu bağış" yasaklandı. 
   Bundan böyle "zorunlu olmayan bağış" zorunlu. 
   Akif Kökçe 
   
      
   
</TEXT>
</DOC>
