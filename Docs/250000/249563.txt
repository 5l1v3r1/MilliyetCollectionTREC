<DOC>
<DOCNO> 249563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/21/yasam/axyas02.html </URL>
<DATE> 2004/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaklarda yeni tip aydınlar 
</HEADLINE>
<TEXT>


Sokak AHMET TULGAR 

Tophane'de M.'yi alış veriş yaparken değil de, daha sonra tanıdım. Şimdi ondan ne satın aldığımı söylesem, koordinat da verdim, burası Türkiye, ne olur ne olmaz, onu deşifre etmiş bile olabilirim. Neyse, dedim ya, alış veriş üzerinden olmadı zaten tanışmamız. 
Sonra sonra, masalar arasında ve dükk nlar boyunca dolaşırkenki zeki gülüşü, beni dikkatle süzüşü vesile oldu, buyur ettim masama çay karıştırdık önce şıngır mıngır. 
Okurmuş beni gazeteden, severmiş de, sağ olsun 
Şimdi böyle de bir sosyolojik olgu var artık İstanbul sokaklarında ve başka büyük şehirlerinkilerde. Apışıp kalıyor çoğu metropol sakini bu yeni durumla karşılaşınca. Rahatsız olanlarını ve hatta korkanlarını bile gördüm M. gibilerle iki laf edince. Aslında ne güzel, ne mühim bir gelişmedir bu 
Köşebaşlarındaki amele pazarlarında bekleşen adamlar, evlerinin önündeki basamaklara çöküp götürü iş yapan kadınlar, yevmiyeciler, gündelikçiler, işportacılar Hele bir alın karşınıza, nasıl taşı politikanın, ekonominin gediğine koyan bir söylem, nasıl sağlam ve tutarlı tespitler, yatay bir zenginlik söylevlerinde, dikey bir kararlılık 
Demokrasi, özgürlük ve barışın bu ülkedeki yeni taşıyıcıları, damarı onlar. 
Yeni tip aydınlar Mülksüzler, lümpenler, köylüler, taşralılar. 
32 yaşındaki seyyar satıcı M. de onlardan biri. Tatvanlı. "Bak" diyor genç garsonları gösterip, "Bu çocukları tanırım, hepsi Doğu'dan kaçıp, göçüp geldiler. Kaç yıldır bu şehirdeler. Ama ne paraları ne vakitleri oluyor, sorsan daha hiçbiri bir kere bile bir sinemaya, bir tiyatroya gitmemiştir." 
"Sen ama kendini yetiştirmişsin" diyorum. 
"Ben Kurum'a gidiyorum. Ben başıboş değilim" diyor ve ekliyor "Kurum bizi başıboş bırakmaz. Orada, Kurum'da yetişiriz biz." 
'Kurum' derken gözlerinin içi parlıyor, gururla yaslanıyor arkasına. 
"Hangi kurum " diye soruyorum. 
"DEHAP" diyor. 
DEHAP'ı her gün sorguya, sınava çekenler, devletin ve resmi ideolojinin mihenk taşını sürtenler, bu partinin, yurttaşlarımızın hayatında nasıl bir rol oynadığını anlamaktan ne kadar uzaklar Sokaktaki etkisini 

Parkorman barışçıları 

İki gecedir Parkorman'da, 'Efes Pilsen One Love' başlıklı festivaldeyiz. İyi müzik dinliyoruz. İlk gece John Cale, Arab Strap, Chumbawamba, Dizzee Rascal. İkinci gece Keziah Jones ve efsanevi Peter Gabriel. Sadece iyi müzik değil bu sanatçıların sahnede yaptıkları. ABD'nin dünya ölçeğindeki saldırganlığı oranında rock sahnelerinde yeniden gündemin birinci maddesi olan barışçı ve şiddet karşıtı söylemi de paylaşıyorlar bizimle. Ve maalesef henüz sokaklarda, meydanlarda göremediğimiz, daha üst gelir gruplarından binlerce genç de burada, Parkorman'da artık, bu şarkılar, bu şarkı arası anonslar üzerinden NATO, Bush, ABD ve savaş karşıtı protestoya katılıyorlar. 
Festivalin sanatçı listesini her kim yaptıysa, tebrikler. Cuk oturdu. 

Emine Erdoğan'a mektuplar 

Halkevleri, İstanbul'un Esenler, Bahçelievler, Gültepe gibi birçok ilçe ve semtinde yoksullarla genç münevverleri, öğrencileri bir araya getiriyor. Özellikle yoksul ve ezilen kadınlar için Halkevleri çok önemli bir özgürleşme alanı. Bu yıl da çok sayıda kadın, Halkevleri'nde okuma yazma öğrendi. 
Ve ilk mektuplarını da Başbakan'ın eşi Emine Erdoğan'a yazdılar. NATO zirvesi vesilesiyle. 
Bu hafta içinde adrese gönderilecek olan mektuplardan 'Sat. Daşdöge' imzalı olanı şöyle "Emine Erdoğan, okuma yazmayı yeni öğrendim. Sana mektup yazdım. Sen de bir annesin. Biz o insanları istemiyoruz. Savaş olmasın, çocuklarımız ölmesin. Sen bilirsin, biz ne kadar misafirperveriz. Biz o insanlara ne çay ne kahve veririz. Sen nasıl yaşıyorsun ama biz çocuklarımızı okutamıyoruz. Onu da siz düşünün." 
Elbette buraya alırken mektuptaki bazı yazım hatalarını düzelttim. Ancak bu Halkevleri olduğu sürece yakındır tashihe de gerek kalmadan yazar bu kadınlar bütün mektuplarını. 
Bu arada Halkevleri, 23 Haziran'da, saat 19'da, Bakırköy Özgürlük Meydanı'nda "Halk Buluşması" düzenliyor. 


</TEXT>
</DOC>
