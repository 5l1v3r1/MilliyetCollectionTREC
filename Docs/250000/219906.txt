<DOC>
<DOCNO> 219906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/03/05/magazin/mag05.html </URL>
<DATE> 2004/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>

      
   Charlize çıplaak    DIŞ HABERLER 
   'CANİ' filminde canlandırdığı fahişe seri katil rolüyle Oscar alan Güney Afrikalı aktris Charlize Theron'un, kariyerinin ilk yıllarında oynadığı erotik filmden sahneler basına sızdı. Annesi, alkolik babasını o 15 yaşındayken öldüren Theron, Hollywood'da isim edinmek için oynadığı erotik filmlerden 'Vadide İki Gün'de de, yine bir katil rolündeydi. O dönem 20 yaşında olan Theron, bir keskin nişancıyı baştan çıkarıp öldüren 'Helga' adındaki kadını canlandırdı. 28 yaşındaki Theron, 'Şeytan'ın Avukatı', 'İtalyan İşi' gibi filmlerde oynamıştı. 
   
   'Evlendiğim gün en kötü günümdü'    DIŞ HABERLER SERVİSİ 
      ABD'de yayın yapan NBC televizyonu, 1997'de trafik kazasında ölen Prenses Diana'nın özel hayatını en ince ayrıntılarına kadar anlattığı bir video kaydını ilk kez yayımlayacağını açıkladı. 1992 - 1993 arasında Kensington Sarayı'nda gizlice çekilen görüntülerinde Diana, evlendiği günü 'Hayatımın en kötü günü ' diye tanımlıyor. 
   
   Godzilla 50'sinde 'emekli'    DIŞ HABERLER SERVİSİ 
      Fantastik sinemadaki en ünlü Japon mamulü olan canavar Godzilla, jübileye hazırlanıyor. Yapımcısı Toho Co., Godzilla'nın 50. doğum yılında vizyona girecek serinin 28. filmi 'Godzilla Son Savaşlar'dan sonra canavarın uzun bir tatile çıkacağını açıkladı. Yetkililer, "En az 10 yıl Godzilla filmi çekilmeyecek" dedi. 
   
   
</TEXT>
</DOC>
