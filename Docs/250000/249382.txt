<DOC>
<DOCNO> 249382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/20/yasam/axyas02.html </URL>
<DATE> 2004/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de palyaço maskeli soygun 
</HEADLINE>
<TEXT>


Alışveriş mağazasını soymaya kalkan palyaço kılığındaki hırsız, kendisine engel olmak isteyen güvenlik görevlisini vurdu... 

BAHRİ KARATAŞ İzmir DHA 

İzmir'de bir alışveriş mağazasını soymak isteyen palyaço kılığına girmiş soyguncu, kendisine engel olmaya çalışan güvenlik görevlisini tabancayla yaralayarak kaçtı. 
Karşıyaka'da dün meydana gelen olayda, üzerinde mavi gömlek, siyah kot pantolon, spor ayakabı, elinde siyah poşet ve yüzüne palyaço maskesi takan kimliği belirsiz soyguncu mağazaya girip, elindeki tabancayla kasiyer Ebru Sarı'nın 23 görev yaptığı kasaya yönelerek, paraları istedi. Genç kızın bağırması üzerine olayı fark eden mağazanın güvenlik görevlisi emekli polis Niyazi Irmaklar 54 , soyguncuya müdahale etmek istedi. 

'Kendimi yere attım' 
Tabancasını ateşleyen soyguncu, mağazadaki müşterilerin korku dolu bakışları arasında Irmaklar'ı başından ve karnından yaralayıp kaçtı. Ağır yaralanan Irmaklar, tedavi altına alındı. 
Olayın şokunu uzun süre üzerinden atamayan kasiyer Sarı, ifadesinde, "Palyaço maskesi bulunan bir kişi silahı bana doğrultup, 'Bu bir soygundur, kimse kıpırdamasın' diye bağırdı. Ben çok korkup, kendimi yere attım. Bağırıp yardım istedim. Soyguncunun yüzünü görmedim" dedi. 



</TEXT>
</DOC>
