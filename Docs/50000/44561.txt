<DOC>
<DOCNO> 44561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur14.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan şaşırdı ama yine de polisi övdü "Çok dikkatliler" 
</HEADLINE>
<TEXT>

     İçişleri Bakanı Rüştü Kazım Yücelen, İstanbul'da gözaltına alınan Abdullah Ali Bin Ladin'in terörist Usame Bin Ladin'in kardeşi olmadığını sandığını belirterek, ''Ancak çok yönlü olarak soruşturmamız sürüyor'' dedi. 
     Yücelen, Avusturya Jandarma Merkez Komutanı Orgeneral Oskar Strohmeyer'ui kabulünde gazetecilerin soruların yanıtladı. 
     Yücelen, bir gazetecinin, ''İstanbul'da yakalanan Abdullah Ali Bin Ladin'in Usame Bin Ladin'in kardeşi olduğu teyit edildi mi '' sorusuna şu karşılığı verdi 
     ''Bütün vatandaşlarımızın rahat olmasını istiyorum. Herşey onların rahat olması, onların bizim işkolumuzla ilgili hiçbir tereddütlerinin olmaması gerekir. 
     Sabahleyin polisimiz soyadı Ladin olan Abdullah Ali Bin Ladin'i 09.30'da Cidde'den, aktarmalı Kıbrıs'a giden uçağın içerisinde 
     gözaltına almıştır. Bu polisimizin dikkatini gösterir. Çünkü bize çok ihbarlar geliyor. Bu ihbarların hepsini kamuoyu ile paylaşmıyoruz, ancak gerekli tedbirleri alıyoruz. Bu tedbirler çerçevesinde Abdullah Ali Bin Ladin'in Usame Bin Ladin'i ilişkisi vardır diye polisimiz içeri aldı. Cidde doğumlu Kıbrıs Üniversitesi Bilgisayar Bölümü Öğrencisi, üniversiteye 2000 tarihinde kaydolmuş. Kendisi akrabalık derecesinin olmadığını söylüyor. Dolayısıyla baktığımız zaman kardeşi olmadığı anlaşılıyor. Ancak akrabalığı var mıdır, bir ilişkisi var mıdır çok yönlü olarak hem MİT hem polis istihbarat servisleri sorgusunu yapacaklar. Sanıyorum kardeşi değil, ama çok yönlü araştırıyorlar. Bunların araştırılması bütün dünyadaki insanların rahatı içindir. En küçük şüpheyi değerlendirmek gerekir. Önceki konuşmamda varsayımlar üzerine konuşmam dedim, ama İçişleri Bakanı olarak görevim varsayımlar üzerinde her türlü tedbiri almaktır. 
     Bu polisimizin dikkatini gösterir. Bu aktarmalı yolcudur. Tekrar uçağına binip gidebilirdi, bizi ilgilendirmiyor denilebilirdi. 
     Aktarmalı bile olsa polisimizin dikkatini göstermesi açısından takdire şayan bir durumdur, polisimizi tebrik ediyorum.'' 
     






</TEXT>
</DOC>
