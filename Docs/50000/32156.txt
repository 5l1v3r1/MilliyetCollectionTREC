<DOC>
<DOCNO> 32156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/ulagay.html </URL>
<DATE> 2001/07/15/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Fırsatı kaçıran hükümete güven yok 
</HEADLINE>
<TEXT>

     Türkiye ne yazık ki dünyadan habersiz olan ve ülkemizin içinde bulunduğu durumu da kavrayamayan kişilerin söz sahibi olduğu bir hükümet tarafından yönetiliyor. Türkiye’nin içinde bulunduğu durum "sıfır hata" ile yola devam edilmesini gerektirirken yapılan yanlışlar ve kaçırılan fırsatlar, bu hükümetle krizden çıkma şansının bulunmadığını düşünenlerin sayısını hızla artırıyor. Bizim gibi, seçeneksizlik nedeniyle bu hükümete son bir şans tanımış olanlar da son saçmalıklardan sonra bu ekiple bir yere varmanın olanaksız olduğunu düşünmeye başladılar. 
     Evet son haftalarda yaşanan komedinin, "IMF’den bize ne" diyebilecek kadar gözüpek olan kişilerin tükürdüklerini bir güzel yalamalarıyla sonuçlanan "IMF’ye direnme" aymazlığının Türkiye’ye faturası fevkalade ağır oldu. Yanlızca zaman kaybetmekle kalmadık, bu hükümet sayesinde beş paralık olan dış dünyadaki imajımızı düzeltmek ve ülke içinde moral kazanmak fırsatını da kaçırmış olduk. Türkiye sözde pehlivanların IMF’nin tokadıyla sonuçlanan efelik gösterileriyle vakit yitireceğine gerekenleri zamanında yapsaydı bakın neler olabilirdi 

</TEXT>
</DOC>
