<DOC>
<DOCNO> 45655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/guncel/gun02.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya, savaşı ondan öğrendi 
</HEADLINE>
<TEXT>

Dünya kanalları normal yayın yaparken CNN Türk'e bağlanan K bil’deki muhabirimiz İrfan Sapmaz, nefes nefese "Savaş başladı" dedi. Sapmaz, K bil'e 5 dakika içinde 6 bomba düştüğünü açıkladıktan yarım saat sonra Reuters, K bil’den patlama sesleri geldiğini duyurdu... 
     Dünya, milenyumun ilk savaşını Doğan Haber Ajansı DHA muhabiri İrfan Sapmaz aracılığıyla öğrendi. AP, Reuters gibi dünyaca ünlü haber ajansları, ABD'nin Afganistan'daki Taliban yönetimine karşı başlattığı bombardımanı Sapmaz'ın haberinin ardından duyururken bazı televizyon kanallarının bölgedeki muhabirleri "ABD saldırısı sözkonusu değil, Kuzey İttifakı ve Taliban arasında çatışma yaşanıyor" diye yanlış haber verdi. 
     
     HERKESİ ATLATTI 
     CNN International'ın Pakistan'da bulunan ünlü savaş muhabiri Christian Amanpour da, operasyonun başladığını dünyaya ilk kez İrfan Sapmaz'ın açıkladığını bildirdi. Büyük bir gazetecilik başarısına imza atan Sapmaz, Kabil'deki bombalamayı ilk olarak CNN Türk aracılığıyla dünyaya şu cümlelerle duyurdu 
     
     DOĞRU ÇIKTI 
     "Şu anda başkent K bil'e 25 kilometre uzaklıkta Penşir vadisinde, Cebül - ü Saraç bölgesindeyim. Son beş dakikada altı bomba atıldı."Sapmaz, nefes nefese verdiği haberini şu sözlerle sürdürdü "ABD havadan mı, yoksa Körfez bölgesinden mi füze gönderiyor henüz kestiremiyoruz, çünkü bulunduğumuz bölge başkent K bil'e 25 kilometre uzaklıkta. Ancak son 5 dakika içinde patlayan bombaların sayısı yaklaşık 6'yı buldu. Sadece patlayan bombaların ışıklarını görebiliyoruz. Bu bombalar sanırım Körfez tarafından geliyor, ama kesin değil bunlar, sadece bizim tahminlerimiz. Kuzey İttifakı tarafından gelmiş olsaydı bizim bulunduğumuz bölgeden geçmesi gerekiyordu." 
     
     KABİL'E 25 KİLOMETRE 
     İşte dünya 21. yüzyılın ilk savaşını İrfan Sapmaz'ın bu sözleriyle öğrendi. Sapmaz, kısa aralıklarla CNN Türk'e bağlanıp bölgeden haber vermeyi sürdürdü. Saat 22.00 sularında CNN Türk spikeri, Sapmaz'la bağlantı kurduğunda tüyler ürperten bir diyalog yaşandı. Bombardımanı, K bil'e 25 kilometre uzaklıktaki Cebül-ü Saraç'tan izleyen Sapmaz, K bil'de doğru giderken Taliban'ın havan saldırısına hedef oldu. 
     Bombardımanın yaptığı etkiyi görüntülemek için dağlardan K bil'e doğru giden gazetecilerden bazılarının içtiği sigara ateşini farkeden Taliban güçleri, üzerlerine havan ateşi açtı. Ve İrfan Sapmaz, olayı saniye saniye izleyicilere anlatıyordu... 
     
İrfan böyle anlattı      Gürkan Zengin İrfan şu anda yeni bir saldırı dalgası mı var 
     İrfan Sapmaz Arka kapı açılmıyor. Nefes nefese yanındakilerle konuşuyor 
     GZ İrfan beni duyabiliyor musun 
     İS Gürkan şu anda . Çünkü şu anda.... Sesi kesiliyor. Gürkan duyuyorum da şu anda bulunduğumuz yer bombalanıyor. Kaçıyoruz. Bombaları kim atıyor bilmiyoruz ama, sanıyorum Taliban atıyor. Panik var. Yaralananlar var. 
     n 300 METRE ÖTEYE... 
     GZ Taliban tarafından bombalandığını söylüyorsun şu anda. 
     İS Sanıyorum bulunduğumuz bölgeler Talibanlar tarafından takip ediliyor. Şu anda durumumuz son derece kritik. 300 - 400 metre ileriye, sanıyorum havan topuydu düşen. 
     GZ Havada savaş uçakları var mı 
     İS Hayır Gürkan, havada savaş uçakları görmüyoruz şu anda. Kuzey ittifakı da savaşa karışmış durumda. Buraya düşen toplar büyük ihtimalle Taliban tarafındandı. 
     n 'BİR ŞEY GÖREMİYORUZ' 
     GZ Etrafta yaralılar görüyor musun Kapsamlı bir bombardıman mı 
     İS Gürkan şu anda bazı yeni şeyler duyduk hiçbir şey göremiyoruz. Arabaların içerisindeyiz, arabaların lambaları yanmıyor. Toz bulutunda yolumuzu bulmaya çalışıyoruz, panik yaşıyoruz tek kelimeyle. Bir bomba daha düştü. Önümüzdeki araçlar ışıklarını yaktığı için onlara vurmaya çalışıyorlar. 
     n 'TALİBAN DİBİMİZDE’ 
     GZ İrfan, bombardımanın meydana geldiği alan ne kadar uzaklıkta K bil'e 
     İS 13 - 14 kilometre. İşin tehlikeli yönü Taliban bölgelerine yakın olmamız, bazı araçların ışıklarını yakması ve ahmak’lar diyeceğim bazı kişilerin sigaraları bulunduğumuz bölgeyi hedef haline getirdi. Şu anda dağdan anayola indik. Kaçmaya çalışıyoruz. 
     İrfan Sapmaz, bir sonraki bağlantısında bir Japon kadın gazetecinin kaçış anındaki karmaşada kaybolduğunu ve haber alamadıklarını bildirdi. Öte yandan Taliban’ın serbest bıraktığını iddia ettiği Sunday Express gazetesi muhabiri Yvonne Ridley’den de haber alınamıyor. 
     
İlk bombadan sadece 10 dakika sonra bu fotoğrafları geçti Gazeteciler savaşı damdan takip etti      Penşir vadisindeki Cebül-ü Saraç'ta kaldıkları binanın damından saldırının başlangıcını izleyen ve dünyaya duyuran DHA muhabirimi İrfan Sapmaz, operasyon başladıktan 20 dakika sonra bu fotoğrafları geçti. ABD ve İngiltere'nin başlattığı saldırıyı, zor koşullar altında izleyen yabancı meslektaşlarının görüntülerini dijital makinesi aracılığıyla Türkiye'ye geçen Sapmaz, bu fotoğrafları çektikten kısa süre sonra binayı terk edip araçlarla bölgeden kaçmak zorunda kaldı. 
     



 GÜNCEL 





















</TEXT>
</DOC>
