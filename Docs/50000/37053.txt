<DOC>
<DOCNO> 37053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun17.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan Kudüs ordusuna 6 milyon gönüllü asker.. 
</HEADLINE>
<TEXT>

     Irak Devlet Başkanı Saddam Hüseyin'in talimatıyla Filistin'in İsrail işgalinden kurtarılmasına yardımcı olmak amacıyla kurdurulan ''Kudüs Ordusu''na aralarında kadınların da bulunduğu 6 milyon kişinin gönüllü asker olarak yazıldığı bildirildi. 
     Bağdat'ta yayınlanan haftalık ''Errafideyn'' gazetesi, 21 tümenden oluştuğunu açıkladığı Kudüs Ordusu'nun Komutanı Tuğgeneral Ayad Fitiyyih Halife Errami'nin bu konudaki görüşlerine yer verdi. Errami, Kudüs Ordusu'nun çeşitli askeri kollarının oluşturulduğunu belirterek, ilk grubun askeri eğitime 11 Martta başladığını söyledi. Kudüs Ordusunun başlangıcının Filistin'de, sonunun da Bağdat'ta olacağını ifade eden Errami, ordu mensuplarının çoğunluğunun Irak-İran savaşına katılanlardan oluştuğunu bildirdi. Eğitim sırasında gerçek mermilerin kullanıldığını belirten Errami,''Biz Kudüs Ordusu'na ilk kurşunda düşmana isabet ettirmeyi öğrettik''dedi. 







</TEXT>
</DOC>
