<DOC>
<DOCNO> 10206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yazar/cemal.html </URL>
<DATE> 2001/03/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Cimbom'dan Türkiye'ye bayram hediyesi 
</HEADLINE>
<TEXT>

     Haydi Cimbom Senden bir bayram hediyesi, bir zafer bekliyoruz. 
     Türkiye'nin buna ihtiyacı var. 
     Çünkü ekonomik krizden dolayı vücut kimyası fena halde bozuldu. Eğer Milan yarın Ali Sami Yen'den çıkamazsa, moraller bir nebze olsun düzelecek. 
     Bundan emin olabilirsin. 
     Yarın akşam Milan'ı yener ve Şampiyonlar Ligi'nde çeyrek finale adını yazdırırsan, yani futbol tarihimizde bir ilki daha başarırsan, bütün Türkiye -hatta belki fanatik Fenerliler bile - seninle gurur duyacak. 
     Yine iyi ki Galatasaray var diyeceğiz. 
     Bütün Türkiye seninle övünecek. 
     Sevineceğiz. 
     Hatırla, geçen yılki UEFA Şampiyonluğu'nu... Figo'lu Real Madrid'i Monaco'da devirerek Türkiye'ye getirdiğin Süper Kupa'yı... 
     Bu zaferler unutulmaz. 
     Çünkü bu büyük başarılar, futbol tarihimize altın harflerle yazılan ilkleri oluşturuyor. 
     Hatırlamadan edemiyorum. Ne maçlardı onlar 
     Hele o ikisini, kişisel tarihimin sayfalarına hiç unutulmayacak olaylar diye yazdım. Bugün bile hala beni dinleyen kim çıkarsa, o iki maçta yakalandığım heyecan kasırgalarını bıkmadan usanmadan anlatıyorum. Herhalde hayatım boyunca da anlatacağım. 
     Biri, Leeds United maçıydı. 
     Diğeri, Arsenal'le final. 
     Leeds'in Elland Road stadındaki o heyecan ve duygu yüklü saatleri bugün bile tüylerim ürpererek anımsıyorum. Neydi o Hagi'yle Hakan'ın harika golleri, Taffarel'in unutulmaz kurtarışları... 
     Tarih yazmıştınız Elland Road'da 
     Avrupa'da finale kalan ilk Türk futbol takımı olarak çıkmıştınız stattan... 
     Sonra sıra Kopenhag'ın Parken stadına geldi. Arsenal'le yaptığınız o 120 dakikalık ve beşer penaltılık muhteşem final korkunç bir şeydi. Popescu'nun şampiyonluğu ilan eden penaltı golüyle nasıl da ayaklanmıştık. 
     Neydi bu zaferin anlamı 
     Galatasaray olarak, çok uzun yılların derinliklerinden gelen ve bilinçaltımızdan yükselen psikolojik bir engeli ya da duvarı yerle bir ettiniz. 
     Şunu gösterdiniz Türkiye'ye 
     Başarı, sistemli çalışmanın ucundadır. Başarı, takım oyununa bağlıdır. Disiplin ve ciddi çalışmayla doruklarda dolaşmak hayal değildir. 
     Bunu kanıtladınız. 
     Özgüven ve iyimserlik aşıladınız Türkiye'ye. Hele arkasından Real Madrid'i yenip Avrupa'da Süper Kupa'yı da alınca, Cimbom olarak dünya markası haline geldiniz. 
     Bu tarihten sonra bir gazeteci, bir Galatasaray taraftarı olarak dünyanın neresine gittiysem, Türk olduğumu öğrenen çoğu kişi bana önce, emin olun abartmıyorum, Galatasaray dedi. 
     Bakın, Cimbom'un değerli yönetici ve futbolcuları, UEFA Şampiyonu olduğunuz vakit şu satırları da yazmıştım 
     "Zirve uçuruma en yakın noktadır. 
     Bıçak sırtıdır 
     Zirvedeyken zafer sarhoşluğu gibi bir tehlikeyle karşılaşabilirsiniz. Eğer geleceğe dönük akılcı bir planlama yapılmazsa, bir anda uçuruma yuvarlanmak da vardır. Bu nedenle, dört yıllık bu büyük başarınızı bundan sonra sürekli kılacak bir altyapının oluşturulması gerekiyor. Bu gerçekleşebilirse, başarı kurumlaşır ve tesadüflerin payı azalır." 
     Bu ne kadar yapıldı 
     Fatih Terim'le yürümek acaba mümkün değil miydi Bazı transferler ve teknik yönetim alanında ne gibi hatalar yapıldı Yönetim yanlışları nelerdi ve önlenebilir miydi 
     Babadan ve kulüpten bir Galatasaray taraftarı olarak benim de zihnimde bazı soru işaretlerinin çengelleri bir süredir kıvrılıyor. Biraz tedirginim. 
     Ama belirtmekte yarar var. Ben bu konuların uzmanı değilim. İşim daha çok politika yazmak... 
     Ayrıca şimdi zamanı da değil bu konuları tartışmak. Zira şimdi bütün Türkiye Galatasaray'dan bir bayram hediyesi bekliyor. 
     
Haydi Galatasaray      Hepimiz bir kez daha 
     "İyi ki Cimbom var " demek istiyoruz. 
     Bu iyiliği yapın bize 
     Şimdiden nefesleri tuttuk, yarın gece Ali Sami Yen'deki zaferinizi bekliyoruz. 
     Ümit Kıvanç son kitabı Kesin Ofsayt'ta demiş ki 
     "Marx, dinin şu soğuk dünyada ruhlara sıcaklık verdiğini söylemişti. Benim gibilere bakarsanız, futbol için de aynı şey söylenebilir." 
     Haydi Galatasaray 
     ----------------- 
     Bu yazı vesilesiyle Ümit'in İletişim Yayınları'ndan yeni çıkan Kesin Ofsayt isimli kitabını da yazacaktım. Korkuttu beni Dedi ki "Klasik köşe yazarı tavrı Bir alıntıyla sanki bütün kitabı okumuş gibi yapmak... Böyle yazacaksan hiç yazma daha iyi. Eğer böyle yaparsan, ben de Medya Kronik'te İnternet sitesi, www.medyakronik, hc bunu yazarım." 
     İleride yazmak için sayfalarında dolaşıyorum kitabın. Keyifli Hele okuryazar futbolseverler açısından futbol basınına ilginç pencereler açıyor. HC. 
     
     





Kişi ve sistem 


Oya Ünlü'nün yaklaşımı 


Sahte imza 


Cimbom'dan Türkiye'ye bayram hediyesi 


Dam Dersleri 


Kurban eziyeti 1 


Ekonomide 12 Mart beklentisi 


İstanbul prizması 


Son kurbanımız 


TL’ye geçemezsiniz 


Borda "kuru gürültü" 


</TEXT>
</DOC>
