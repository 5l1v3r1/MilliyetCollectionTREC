<DOC>
<DOCNO> 48087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/astro/index.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik günler 
</HEADLINE>
<TEXT>

Yine kritik günlerdeyiz. Yarın Merkür düzgün hareketine dönecek. Ay ise öncü bir burç olan Oğlak’ta. Bu birkaç gün için ABD’nin Talibanlara karşı yürüttüğü harekata ilişkin değişiklikler gündeme gelebilir. Oğlak burcundaki Ay bugün duygusal ihtiyaçlarımızı göz ardı etmek zorunda kalabileceğimizi gösteriyor. Sorumluluklar ağır basarken kalbimizin sesine de kulak verebilmeliyiz. Koç’lar bugün iş hayatlarına yoğunlaşmış olabilirler. Ev ve iş arasındaki dengeyi kurmak kolay olmayabilir. Boğa’lar daha rahatlar. Esnek davranarak çok şey kazanacaklarını görebilirler. Yeni şeyler öğrenmeye açıklar. İkizler parasal sıkıntılar ya da borç - alacak konuları nedeniyle değişiklikler yapmak zorunda. Yengeç’ler kendilerini ilişkilere fazlasıyla kaptırmış olabilirler. Aşırı gevşek bir tutum sergileyebilirler. Aslan’lar beklemedeler. Daha kararlı olmaları gerekirken, harekete geçmekte zorlanabilirler. Başak’lar ise son günlerin huzursuzluklarını üzerilerinden atabilecekler. Yaratıcı konular onlara iyimserlik getiriyor. Ay bu akşam 21.22 Merkür ve Jüpiter’le zorlayıcı açılar yaparken yanlış anlamalar, iletişim problemleri ve tartışmalar çok daha olası. Terazi’lerin yapmaları gereken çok şey var. Evle ilgili konularda hızlı hareket etmeleri gerekiyor. Akrep’ler ise bugün sözleri ile çok şeyi halledebilirler. Yakın çevrelerindeki hareket onları da canlı kılmakta. Yay’lar maddi konularda bütçelerini aşan harcamalar yüzünden sıkıntı hissedebilirler. Gerçekçi olmaları ve israftan kaçınmaları gerekmekte. Oğlak’lar burçlarındaki Ay’la daha hassaslar ama akşam gereksiz tartışmalar yüzünden kendilerini yıpratabilirler. Kova’ların dinlenmeye ihtiyacı var. Yapmaları gereken çok şey olsa da kendilerine daha fazla özen göstermeleri ve enerji kazanmaları gerekiyor. Balık bugün daha iyimser. Son birkaç günün gerginliklerini aştığını görmesi onu rahatlatacak. 

            Faks 287 74 37 
      







</TEXT>
</DOC>
