<DOC>
<DOCNO> 23023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sontur13.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başsavcısı, Enerji Bakanlığı Müstaşarı için soruşturma açıyor 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, ''Beyaz Enerji'' soruşturması kapsamında, Enerji ve Tabii Kaynaklar Bakanlığı Müsteşarı Yurdakul Yiğitgüden hakkında soruşturma izni verilmesi için bakanlığa yazı yazdı. 
     Kanadoğlu, Yiğitgüden hakkında ''görevde yetkiyi kötüye kullanma ve devlet ihalelerinde rekabeti önleme'' suçlarının soruşturulmasını istedi. 
     Yargıtay Cumhuriyet Başsavcısı Kanadoğlu, soruşturma izni verilmesi istemini içeren yazısı ile ''Beyaz Enerji'' davasına ilişkin iddianame ve hazırlık soruşturması evraklarını, bugün, Enerji ve Tabii Kaynaklar Bakanlığı'na gönderdi. 
     Kanadoğlu, yazısında, Ankara DGM Cumhuriyet Başsavcılığı'nın ''Beyaz Enerji'' soruşturması sonunda 14 sanık hakkında iddianame düzenlediğini hatırlattı. İddianamenin ve dosyadaki mevcut kanıtlara göre toplanan delillerin tetkik edildiğini kaydeden Kanadoğlu, Yiğitgüden hakkında 4483 sayılı memurlar ve diğer kamu görevlilerinin yargılanmasına ilişkin yasa uyarınca soruşturma izni verilmesi istedi. 
     Kanadoğlu, Yiğitgüden hakkında ''görevde yetkiyi kötüye kullanma ve devlet ihalelerinde rekabeti önleme'' suçlarının soruşturulmasını talep etti. 
     Enerji ve Tabii Kaynaklar Bakanlığı'nın, ilgili yasa uyarınca, Yiğitgüden hakkında ön inceleme yapılması talimatını vermesi gerekiyor. Ön inceleme sonucunda soruşturma izni verilirse Yiğitgüden'in, verilmezse Yargıtay Cumhuriyet Başsavcısı Kanadoğlu'nun itiraz hakkı bulunuyor. Her iki durumda da bu itirazı Danıştay 2. Dairesi sonuçlandıracak. 
     
     






</TEXT>
</DOC>
