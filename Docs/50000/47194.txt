<DOC>
<DOCNO> 47194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo05.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Fransız takımları karşısında 11. maçına çıkıyor 
</HEADLINE>
<TEXT>

     Avrupa Şampiyonlar Ligi F 
     Grubu'nda 4. maçında Olympique Lyon ile karşılaşacak Fenerbahçe, Fransız takımlarıyla 11. randevusuna çıkacak. 
     Fenerbahçe, Avrupa Şampiyon Kulüpler Kupası, UEFA Kupası ve Avrupa Şampiyonlar Ligi'nde 10 kez karşılaştığı Fransız ekiplerini sadece 3 kez yenebildi. Sarı-lacivertlilerin, Fransızlara karşı 6 yenilgisi, 1 de beraberliği bulunuyor. 
     ''Sarı Kanaryalar'', 10 maçta 10 gol atarken, kendi kalesinde ise 24 gol gördü. 
     Sarı-lacivertliler, tarihinde ilk kez eşleştiği Olympique Lyon'a ilk maçta kendi sahasında son dakikalarda yediği golle 1-0 yenilmişti. 
     
     İlk maç 
     Fenerbahçe, Avrupa Şampiyon Kulüpler Kupası'na katıldığı ilk sezon 1959-60 ikinci turda ilk kez bir Fransız takımıyla eşleşti. 
     İlk turda Macaristan'ın Csepel takımını eleyen Fenerbahçe, ikinci turda Fransa'nın Nice takımını 2-1 yendi, ancak deplasmanda 2-1 yenildi. Cenova'da yapılan 3. maçta rakibine 5-1 yenilen sarı-lacivertliler, kupaya veda etti. 
     
     Deplasmanda Bordeaux'u yendi 
     Fenerbahçe, tarihindeki en önemli galibiyetlerinden birini de deplasmanda Fransa'nın Bordeaux takımı karşısında elde etti. 
     Bordeaux ile 1985-86 sezonunda Avrupa Şampiyon Kulüpler Kupası 1. 
     turunda karşılaşan Fenerbahçe, deplasmanda Selçuk, Şenol ve Hüseyin'in golleriyle rakibini 3-2 yendi. İstanbul'da da golsüz berabere kalan sarı-lacivertliler, ilk kez bir Fransız takımını elemeyi başardı. 
     
     Maçlar ve sonuçlar 
     Fenerbahçe'nin tarihinde Fransız ekipleriyle yaptığı 10 maçın sonuçları şöyle 
     
     Avrupa Şampiyon Kulüpler Kupası 
     1959-60 sezonu 2. tur 
     Fenerbahçe - Nice 2 - 1 Nice - Fenerbahçe 2 - 1 Fenerbahçe-Nice Cenova 1 - 5 1985-86 sezonu 1. tur 
     Bordeaux - Fenerbahçe 2 - 3 Fenerbahçe - Bordeaux 0 - 0 
     
     Avrupa Şampiyonlar Ligi 
     Fenerbahçe - Olympique Lyon 0 - 1 
     
     UEFA Kupası 
     1973-74 sezonu 2. tur 
     Nice - Fenerbahçe 4 - 0 Fenerbahçe - Nice 2 - 0 1994-95 Sezonu 2. tur 
     Cannes - Fenerbahçe 4 - 0 Fenerbahçe - Cannes 1 - 5 
     






</TEXT>
</DOC>
