<DOC>
<DOCNO> 21258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/guncel/agun.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İddialar liseyi karıştırdı 
</HEADLINE>
<TEXT>
Okulda taciz’ eylemi 
"Sapık müdür istemiyoruz" diyen öğrenciler ve velileri, basına haber vererek okulda eylem yaptı. Suçlanan müdür ise "Adalete hesap vermeye hazırım" dedi 
     TAHSİN AKSU, DİNÇER ŞEREF İstanbul 

     Fatih’te lise müdürü A.Y. hakkında taciz iddialarında bulunan öğrenci ve veliler, okulu birbirine kattı. İşten çıkarılan sekreteri S.T. de A.Y.’nin tacizine uğradığı öne sürerken, İl Milli Eğitim Müdürlüğü, iddiaların araştırılması için müfettiş görevlendirdi. Okulda eylem olacağının önceden basına bildirilmesi, komplo’ kuşkusunu da gündeme getirdi. 
     Okula dün sabah gelen öğrenciler, İstiklal Marşı okumak için sıraya girdi. Okul dışından bir genç, konuşma yapmaya hazırlanan A.Y.’nin elinden mikrofunu aldı. Aynı anda da bazı kız arkadaşlarının tacize uğradığını iddia eden 300 öğrenci, giriş kapısına doğru yürüyüşe geçti. Öğrencilere veliler de katıldı. 
     "Sapık müdür istemiyoruz" diye slogan atan öğrencileri "Dedikodulara inanmayın. Sınıflarınıza gidin. Gerekli açıklamayı ya-pacağım" diyerek yatıştırmaya çalışan A.Y., bunu başaramayınca odasına gitti. Bunun üzerine A.Y.’nin odasına yürümek isteyen öğrenci ve veliler polisin uyarısıyla dağıldı. Veliler, bir öğretmenin N.B. adlı öğrenciyi döverek hastanelik ettiğini de öne sürdü. 
     Bu arada 8 Mayıs’ta işine son verilen ve 16 Nisan’da kendisini odasına çağıran A.Y.’nin tacizine uğradığını iddia eden eski sekreteri S.T. de okula geldi. Aynı liseden mezun olduğu öğrenilen S.T., 27 Nisan’da İlçe Milli Eğitim Müdürlüğü’ne şik yet dilekçesi verdiğini belirtti. Dilekçesinde, psikoloğa başvurduğunu belirten S.T.’nin sinir bozukluğu teşhisiyle üç gün rapor aldığı da belirlendi. Söz konusu dilekçenin kendilerine ulaştığını kaydeden Fatih İlçe Milli Eğitim Müdürlüğü, işlem yapıldığını söyledi. 
     
İddialar asılsız’      İddiaların asılsız olduğunu, yıpratılmak istendiğini savundan A.Y. ise, "Verilemeyecek hesabım yok. Öğrencilerin akılları karıştırılıyor. Masum çocuklar bu işe alet edildi. Gerekirse adalet önünde hesap vermeye hazırım" dedi. 
     İl Milli Eğitim Müdürlüğü, iddiaların soruşturulması için Teftiş Kurulu Başkanı’nın da aralarında bulunduğu müfettiş heyeti görevlendirdiklerini, sonuca göre gerekli işlemin yapılacağını bildirdi. Yetkililer, nisan ayı ortalarında Okul Koruma Derneği yöneticileri ve muhtarın Kaymakamlığa şik yette bulunduğunu belirterek, şunları söylediler 
     "Kaymakam Bey, yazılı olarak başvuru istemiş. Bunun üzerine S.T., 27 Nisan’da dilekçe vermiş. Komplo olup olmadığı da araştırılıyor." 
     Bu arada S.T.’nin şik yeti üzerine Fatih Cumhuriyet Savcılığı da soruşturma başlattı. Müdür A.Y. ve sekreter S.T. polisçe sorgulandı. 
     
Bir okul böyle ayaklandı      Kız arkadaşlarının tacize uğradığını iddia eden öğrenciler, sabahki İstiklal Marşı’nın ardından eylem planlarını uygulamaya koydular. Önce müdürün konuşmasını engelleyen öğrenciler, ardından slogan atarak müdürün sığınmak zorunda kaldığı odasına yürümek istediler. Ancak polis engeline takıldılar. 
     



 GÜNCEL 


















</TEXT>
</DOC>
