<DOC>
<DOCNO> 7351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yasam/yas08a.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS’li kan skandalının kahramanı işadamı çıktı 
</HEADLINE>
<TEXT>
Öldürdüm ve gömdük’ 
     AHMET KAYA Gaziantep 

     Şanlıurfa’da önceki gün öldürülen ve HIV virüsü taşıyıcısı olduğu saptanan işadamı Mehmet Beşaltı’nın 49 , Kızılay’da yaşanan "AIDS’li kan skandalı"nın kahramanı olduğu ortaya çıktı. 
     
     Yakalandılar 
     Beşaltı’nın İstanbul’da yakalanan katil zanlısı İnci Duran 27 ve cesedin gömülmesine yardımcı olan Faruk Tabur’un 27 dün Nizip’te adliyeye sevk edilmesi beklenirken, polis, işadamının 1996’da Şanlıurfa’daki AIDS skandalına yol açan kişi olduğunu belirledi. Bunun üzerine sanıkların adliyeye sevki durdurularak, gözaltı süresi iki gün daha uzatıldı. 
     
     Ters ilişki iddiası 
     Zanlı İnci Duran ise sorgusunda Beşaltı ile uzun süredir birlikte olduklarını, ters cinsel ilişki teklif etmesi nedeniyle tartıştıklarını belirterek, bu yüzden öldürdüğünü öne sürdü. 
     Şanlıurfa’da beş yıl önce imam Sedat Işıkgöz’ün eşi Müzeyyen Işıkgöz’e, sezaryenle yaptığı doğum sırasında Kızılay’dan alınan kan verildi. Ancak kanın AIDS’li çıkması, anne ve bebeğin AIDS hastalığına yakalanmasına neden oldu. Işıkgöz’ün verdiği sağlık mücadelesine karşın Rukiye bebek geçen yıl öldü. 
     


 YAŞAM 
























</TEXT>
</DOC>
