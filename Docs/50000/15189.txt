<DOC>
<DOCNO> 15189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/magazin/yazdud.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım'ın olay defilesinde kraliçe çırılçıplak 
</HEADLINE>
<TEXT>

Keyvani Et Lokantası, Q Jazz Club balık restoranı oluyor, Şamdan, Azer Bülbül'ün başı yine dertte, ex cellent'den paket servisi, Divan Et Lokantası, Nişantaşı'nda Cafe de Paris rüzgarı... 
     Ara sıra Nişantaşı'nda turlamak hoşuma gidiyor. Ama vaktim o kadar kısıtlı ki ille de vesile olmalı. Bir arkadaşım Amerikan Hastanesi'nde yatıyordu, ziyarete gittim, yeni bir yer daha keşfettim. Daha doğrusu öğrendim. Hastanenin yakınındaki Country Life'ı daha önce sırdaşı İsmail Akkaya'dan da duymuştum. Rahmetli babası orada yatarken birkaç kez alışveriş etmiş. Çok değişik. Bir kere dekorasyonu cezbediyor. Vitrininde hamur açan, başları beyaz örtülü bayanlar hemen ilginizi çekiyor. Ahşap hakim. Eski İstanbul fotoğrafları duvarları süslüyor. Tatlı manyağı olan ben, hemen bol şuruplu ev tatlılarına takılıyorum. Buranın mantı çeşitleri çok ünlü. Katlanarak yapılan Tatar ile Kayseri mantısı, üzerine gezdirilen kızdırılmış, acılı, hakiki tereyağı ile diyet bozmak için ideal. Bir de hamuru ince açılmış, kıyması lezzetli çiğ börek bir felaket. Onları yedim, sonra 2 gün meyvaya talim ettim. Yolunuz düşerse mutlaka uğrayın. Akşam da konuklarımla sevgili Apo Abdullah Özmelek 'nun Nişantaşı'nda, eski yerinde açtığı Cafe de Paris'ye takıldım. Apo gerçekten bu işi biliyor. Dekorasyon müthiş, servis mükemmel. Türk Sanat Müziği'ni çok iyi icra eden, fakat rahatsızlığı nedeniyle sahnelere ve müziğe ara veren Özlem Nargas buranın halkla ilişkilerini yürütüyor. Kalabalıktı. Belli saatten sonra bar olarak hizmet veren mekanda, Şamdan'dan tanıdığınız DJ Ayhan coşturuyor. Apo'nun has adamlarından olan müdür Orhan Aşçı güler yüzüyle zaten sizi kapıda karşılıyor. Dekorasyon Abdullah Özmelek, ortakları Mine Adıgüzel ile Serpil Tokatlı tarafında minimalist çizgilerden oluşturulmuş. Öğle yemeklerine de açık. Çok uygun bir fiyat politikası var. Limitsiz salata, tavuk ya da et ve patates kişi başı 11 milyon. Neşe Erberk, Canan Yaka, Ergin Tanca, Can Tanrıyar, Petek Dinçöz, Can İpekçi, Atilla Oymak, Can Gürzap, Mustafa Oral, Nejat Cinisli, Nil Ünal, Hande Yener, Serdar Ortaç, Nurettin Hasman, Ertuğrul Toplusoy, Solmaz Sporel, Nadir -Ayda Yelkenci, Sabi Totah, Aylin Arasıl fanatik müşteriler arasında. Rezervasyon için telefon numarası 0212 241 12 58. 
     
Divan et, ex cellent ve Azer'in çilesi      Son dönemde otel, restoran ve barlarda özel günler yoğunlaştı. Türk mutfağının yaşatmayı ilke edinen ve artık klasik hale gelen Divan Et Lokantası'nda da 11 -21 Nisan tarihlerinde Ege yemekleri sunulacak. İlk fırsatta gideceğim, Egeliyiz ya. Yabani taze ot salataları papatya, turpotu, hardalotu, hindiba , deniz börülcesi, Ayvalık'ın nefis zeytinyağında kavrulan taze soğan, sarımsak ve ısırgan otundan hazırlanan harcı ile Dalgan Böreği şimdiden ağzımı sulandırıyor. Durun, daha bitmedi. Ana yemek çeşitlerinde ahtapot güveci, kuzu etli enginar annem bu yemeği müthiş yapar , deniz mahsulleri pabucaki ve finalde İzmir lokması. Buluşmak için telefon 0212 231 41 00. Maslak'da ex cellent Cafe -Restaurant ve Seba Sinemaları'nın abonesi oldum. Çünkü ucuz. Bu ekonomik krizde zaten okuyucularım pahalı yerlere gidince küfrü basıyorlar haklı olarak. Şimdilerde ex Cafe Restaurant paket servisine başladı. Her çeşit pizzanın fiyatı 3 -5, nefis İtalyan salataları da 2 ila 4 milyon lira arasında. Bir telefon ile hepsi kapınızda. Çok da doyurucu. Telefon numarası 0212 286 50 55. Şu Azer Bülbül'e acaip üzülüyorum. Aslında çocuğun sesi iyi, titremesine rağmen fiziği de fena sayılmaz. Ama terhis olduğundan beri başı dertten kurtulmuyor. Şimdi de bazı eğlence yeri sahipleri Azer'i arıyormuş. Zevk -i Sefa, Paella gibi. Çünkü her gittiği yerden hesap ödemeden çıkıyormuş. Son olarak Zevk - Alem'e 710 milyon takmışlar. Adisyon fişi, gördüğünüz gibi sayfada. Ama yaptığım araştırmaya göre bu konuda suç, menejeri olan Mustafa Kocadağ'daymış. 
     
Keisa ile coştum, Keyvani'ye buyrun, Şamdan lezzeti      Bir süredir Suadiye'deki Keyvani Et Lokantası'nın adını duyuyordum. Sahibi ve işletmecisi Kürşad Akyürek birkaç kez davet etti, ama nasip olmadı. Sırdaşım İsmail Akkaya uğramış. İçersi 90, bahçesi 70 kişi alıyormuş. Antep yöresine ait kebap ve tatlı çeşitleri gözdeymiş. Tesadüf, o gece Küçük Onur, oryantal Şıvga, İlknur Soydaş varmış. Lezzetli olduğunu söyledi. Paket servisinin olduğunu öğrenince bir akşam sırdaşımın evine getirttik. Analı, kızlı, fındık lahmacun, Antep usulü yoğurtlu kebap, küşleme ve katmer istedik. Kuru patlıcan ve biber dolmaları da lezzetli. İlgilenenler için telefon numarası 0216 362 68 61. Çırağan Sarayı, Q Jazz Bar'a gittim. Sevgili Nevda Yılmaz, uzun süredir görediğim Taksim'deki Seventh House'un sahibesi Şeniz Bengüer ve Feyza Fırat'la birlikte müthiş eğlendik. Çok eski arkadaşlarımı gördüm. Nadir Yelkenci, karısı Ayda, Serpil ve Mete Kılıçlı, Bülent Özkan ve karısı, Ercan Canmutlu, Mukaddes Akça, Meral -Hasan Kosif, Füsun -Süleyman Kosif, Ebru Yıldırımakın, Şenol Aybar, İlhan Gencer ve kızı Ayşe, Beti Menendiyan, Ali Sayar oradaydı. Bu arada Q Jazz Bar ve Club'ın sahipleri Esen -Mehmet Ali Açılmış çifti ile sohbet ettim. Ekonomik krize dayanamayan Mehmet Ali bir ortak bulmuş ve Ortaköy'deki Q Jazz Club'ı halkın da gidebileceği balık lokantasına çevirmeye karar vermiş. Çıkışta Şamdan'a uğradık. Bir köşede Siren Ertan ile Esra Çavuşoğlu'nu gördüm. Esra ve Siren sıkı takipçilerim. Reflü, kolit, ne arızamız varsa biliyorlar. Bu arada Siren yine hakkında medyada çıkan yazılardan dert yandı. Halit Çıngıllıoğlu, Nevzat Ak, Yasin Ekinci ile adı aşk dedikodularına karıştığı için derhal bir erkek arkadaş bulup ortaya çıkacakmış. "Annemle babam ben küçükken ayrıldılar. Babam çok çapkındı. Ben yuva yıkan kadın durumuna düşmem, evli erkeklerle ne işim var " dedi. Esra da Ritz Oteli'nin giriş katında açacağı 'Launge' adlı cafe -restoranın inşaatına hız vermiş. Süleyman Nazif'in eski ortağı Hakan Girgin menajer olmuş. Derin Atölye ve Aziz Sarıyer mobilyalarını, Emre Uras da dekorasyonunu yapıyormuş. O gece Şamdan kalabalıktı. Muzi Karaata, Saffet Arıkan, Fehim Dinçer, Osman Dürüst, Numan Ceyhan, Biricik Suden, Ayşegül Cinisli, Nurettin Hasman'ı gördüm. Hüseyin ve Ekrem ile sohbet edip erken çıktım. 
     
Sera -mania Yıldırım Mayruk yine olay      Mayruk moda sunumlarının temasını, her zaman, hür düşünce ve demokrasi oluşturuyor. Küresel ısınmanın getirdiği tehlikenin altını çizmek ve yaklaşan 22 Nisan Dünya Günü öncesi alınabilecek önlemleri hatırlatmak için sevgili dostum Yıldırım Mayruk ve sağ kolu Barbaros Şansal müthiş bir çılgınlığa kalkıştılar. İkili, 11 Nisan'da Conrad'da 1000 davetliye şov yapacak. MOS'un ortaklarından ünlü saç ustası Muammer Yaprakgül, ortağı Sedat Kamaz'ın anısına yerli ve yabancı mankenlerin saçını yapacak. Defilede makyajlar Oya Tolga'dan. Chanel ve Yves Saint Laurent'in mankenleri Rebecca Adams, Swetlana Corbier, Natalia Kretowa, Mam Kewe'nin yanısıra Sema Şimşek, Buket Saygı, Öznur Dursun, Güzide Duran ve Deniz Akkaya podyuma çıkacaklar. Buket Saygı ile ilgili sürprizi Yıldırım'ı kızdırma uğruna sizlere açıklamak istiyorum. Buket bu defilede öyle bir kıyafet giyecek ki ortalık ayağa kalkacak. Kraliçe çırılçıplak olacak. Efendim, bugünlük de bu kadar, kalın sağlıcakla. En kötü gününüz benimkinden iyi olsun. 
     


 MAGAZİN 











</TEXT>
</DOC>
