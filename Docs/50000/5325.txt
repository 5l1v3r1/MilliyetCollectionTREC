<DOC>
<DOCNO> 5325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/tamer.html </URL>
<DATE> 2001/02/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mikro kredi ABD'de var, bizde yok 
</HEADLINE>
<TEXT>

Bangladeş'te kırsal kesim kadınlarını 100 - 200 dolarlık kredilerle iş sahibi yapan Muhammed Yunus, Türklerin ilgisizliğinden yakınıyor 
     Bangladeş'in kırsal kesimlerdeki yoksul kadınları 50 - 100 dolarlık mikro kredilerle iş sahibi yapmak üzere 25 yıl önce yola çıkan ekonomist Muhammed Yunus, bugün yılda 3 milyar dolar kredi veren Grameen Bank'ın başında. Ve bu 3 milyar dolarlık toplam kredi hacmi de hala 100 - 150 dolarlık mikro kredilerden oluşuyor. Üst sınır 200 dolar. 
     Yoksullar için kayda değer bir başarıya imza atmış olan Yunus, Davos'ta müthiş saygı görüyor. Dünya Ekonomik Forumu WEF'in Davos toplantılarının "Sosyal girişimcilik" başlıklı oturumunda kendisini dinledikten sonra özel söyleşi yapma ihtiyacını duydum. 
     Pek çok Asya ve Afrika ülkesinde başarıyla uygulanan bu sistemin Türkiye'de hayata geçirilmemiş olması, bizim gelişmişlik düzeyimizin Afrika ve Bangladeş'e göre daha yukarılarda olmasından mı kaynaklanıyordu Yoksa benim anlayamadığım farklı bir neden mi vardı 
     Muhammed Yunus, "Mikro kredi sistemi sadece Afrika ve Asya'nın en yoksul bölgelerinde değil, Newyork - Harlem'de de, Texas - Dallas'ta da uygulanıyor. Türkiye'nin bu konuyla neden hiç ilgilenmediğini doğrusu ben de anlamıyorum" dedi ve yarasını deşmiş olmalıyım ki anlatmaya başladı 
     Yunus'un bu mikro kredi sistemini anlattığı kitabı, pek çok dile olduğu gibi Türkçeye de çevrilmiş. Kitabının yayınlandığı diğer tüm ülkelerden, mikro kredi konusunda daha ayrıntılı bilgi almak için kendisini arayanlar olduğu halde, Türkiye'den çıt çıkmamış. Tek bir kişi bile aramamış. Yunus, "Ya benimle bağlantı kurulabilecek telefonları yazmayı ihmal etmişler ya da çevirisi çok kötü olmalı" diye tahmin yürüttü. 
     Benim tahminim ise çıkış noktası kar motifini içermediği için, bu tür zahmetli bir girişimin bizde kimsenin ilgisini çekmediğiydi. Oysa Paper Moon'da 1 akşam yemeğini eksik yemekle Doğu'da belki 1 kadın ekonomik açıdan kendi ayakları üzerinde durur hale getirilebilirdi. 
     Yunus konuyu incelemek için beni Bangladeş'e davet etti. "Eğer zamanım yok, orası uzak derseniz, aynı sistemi Kosova ve Bosna'da da uyguluyoruz. Oraya gidip konuyu inceleyin" dedi. 
     Bence çocuklarını üniversite için yurtdışına yollamış, kendileri de sivil toplum örgütlerinde çalışan hanımlarımızdan biri bu işe pekala önayak olabilir. Bilgi almak isteyen olursa Muhammed Yunus'un telefonlarını kendilerine iletebilirim. 
     
Faizi de yüksek, geri dönüşü de...      Mikro krediler konusuna fena halde takıldım. Umarım Türkiye'de bu sistemi hayata geçirecek birileri bulunur. 
     Güney Afrika Devlet Başkanı'nın eşi Zonole Mbeki, çoğunluğunu 100 dolarlık mikro kredilerin oluşturduğu 2 milyon dolarlık toplam kredi portföyünün geri dönmeme riskinin çok düşük olmasına karşılık faizinin de ortalamanın üzerinde olduğuna dikkat çekti. 
     Mikro kredi sisteminin Bangladeşli yaratıcısı ve fikir babası Muhammed Yunus da, batık kredilerinin hemen hemen bulunmadığını dile getirdi. Yunus faiz oranlarıyla ilgili olarak da "Bangladeş'te faizler yüzde 15'lerdedir. Biz Grameen Bank olarak iş edindirme kredilerine yüzde 20 faiz işletirken, konut edindirme kredilerinden bu oranı yüzde 8 gibi çok düşük bir düzeyde tutuyoruz" dedi. 
     
2000 sonu itibarıyla Grameen Bank Şube sayısı 1 160 Köy sayısı 40 212 Merkez sayısı 68 440 Üye sayısı 2 373 841 Kadın üye 2 251 052 Erkek üye 122 789 İnşa edilen ev 532 169 Toplam kredi 3 227 990 bin dolar Ev kredisi 100 bin dolar      
     
Yunus’un kitabı bizde ilgi görmedi      Muhammed Yunus'un kitabı 1.5 yıl önce "Yoksulluğun bulunmadığı bir dünyaya doğru" başlığıyla Doğan Kitapçılık tarafından yayınlanmış. Çevirisi de düzgün... Ancak pek ilgi görmemiş. Yunus'la bağlantı kurmak için Doğan Kitapçılık’ı arayan tek bir kişi bile olmamış. Bizim insanımız bu tür yayınlarla neden ilgilenmez dersiniz 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
