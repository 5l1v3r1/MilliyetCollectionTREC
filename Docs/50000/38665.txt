<DOC>
<DOCNO> 38665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sontur12.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da 65 tutuklu ve hükümlü ölüm orucuna son verdi... 
</HEADLINE>
<TEXT>

     Sincan F Tipi Kapalı Cezaevi'nde kalan 65 tutuklu ve hükümlü, F tipi cezaevi uygulamasına karşı başlattıkları ölüm orucuna son verdi. 
     Ankara Cumhuriyet Başsavcılığı'na vekalet eden Başsavcı Vekili Ahmet Soylu, 65 tutuklu ve hükümlünün ölüm oruçlarını bıraktıklarına ilişkin olarak bugün, Sincan F Tipi Cezaevi yönetimine dilekçe verdiklerini söyledi. 
     Sincan F Tipi Cezaevi'nde bir kişinin ölüm orucuna devam ettiğini, 15 kişinin de tedavilerin hastanelerde sürdüğünü anlatan Soylu, ''Bir hatadan döndüler'' dedi. 
     F Tipi cezaevlerinin, koğuş sistemine dayalı cezaevlerine göre çok daha güvenli olduğunu, tutuklu ve hükümlülerin ''korkusuz bir ortamda'' cezalarının infazını tamamladıklarını bildiren Ahmet Soylu, ''Ölüm oruçlarının bırakılmasını son derece olumlu karşıladık. İsterizki dışarıdan tahriklerle idareye karşı bir daha böyle bir şey olmasın. F tipi cezaevleri hükümlü ve tutuklular yönünden daha sağlıklıdır. Son durumu Adalet Bakanlığı'na bildirdik'' diye konuştu. 
     
     






</TEXT>
</DOC>
