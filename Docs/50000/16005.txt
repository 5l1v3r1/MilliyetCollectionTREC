<DOC>
<DOCNO> 16005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/siy03.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte SSK tasarrufu 
</HEADLINE>
<TEXT>

Elinde çok sayıda bina bulunan SSK, kullanmadığı bir bina için ayda 62 bin dolar kira ödemesi yapıyor. Dört aydır sürdürülen tadilat çalışmalarında da 1 trilyon harcandı 
     HARUN GÜREK - AYDIN HASAN 

     SSK Sağlık İşleri Genel Müdürlüğü için dolar üzerinden kiralanan binaya, daha taşınma gerçekleşmeden, 1.5 trilyon lira dolayında ödeme yapıldığı ortaya çıktı. Döşemelerinde ithal malzemelerin kullanıldığı boş binanın cephesine, "SSK mucizesi" yazılı pankartın asılması ise ilginç bir görüntü oluşturdu. 4 Ekim 2000 tarihinde, Resmi Gazete’de yayımlanan kararname ile SSK, başkanlık olarak yeniden yapılandırıldı. Başkanlığa bağlı olarak da, Sigorta İşleri ile Sağlık İşleri genel müdürlükleri oluşturuldu. Sağlık İşleri Genel Müdürlüğü için yaklaşık 5 ay önce Sıhhiye’de bir bina kiralandı. Binayı daha önce Halk Bankası, genel müdürlük binası olarak kullanıyordu. 
     
Aylık 62 bin dolar      Bina, Mehmet Baldudak isimli kişiden ayda 62 bin 500 dolara tutuldu. Binada dört aydır tadilat çalışmaları yürütülürken, bugüne kadar onarım için yaklaşık 800 milyar lira ödeme yapıldı. Tadilat bedelinin, 1 trilyon lirayı geçmesinin beklendiği belirtildi. SSK’ya ait Çankaya bölgesinde çok sayıda bina bulunurken, özel şahıstan hizmet binası kiralanması eleştirilere neden oldu. Binada yöneticilerin odaları için taban döşemeleri ile prizlerin yurtdışından ithal edildiği ifade edildi. 
     
Kararname iptal edildi      Yolsuzluklarla Mücadele Derneği Kurucu Başkanı Tevfik Diker, SSK’nın yeniden yapılandırılmasına ilişkin kanun hükmündeki kararnamenin Anayasa Mahkemesi tarafından iptal edildiğini söyledi. Diker, "İptal edilen bir kararnameye göre yapılanma olamaz. Buraya taşınamazlar. Sayın Derviş lütfen uyanın. Kamuda böyle bir anlayış varken, Türkiye düzlüğe çıkmaz. Milletin parasını keyifleri için harcıyorlar" dedi. 
     
Mucizesi mi kalmış      SSK’nın Ankara’da çok sayıda binası bulunuyor. Bunların bir kısmını kullanıyor, bir kısmı kirada. Kiracıların boşalttığı bazı binalar ise boş duruyor. Buna rağmen SSK, yeni bina kiralamakta hiçbir mahsur görmüyor. Özel şahıstan kiraladığı ve kullanmadığı bu binanın cephesinde, "SSK mucizesi" yazılması da ilginç. 
     
Okuyan Soruşturma başlattım      Çalışma ve Sosyal Güvenlik Bakanı Yaşar Okuyan, bina için yapılan harcamalar konusunda soruşturma açtırdığını belirterek Milliyet’e şu açıklamayı yaptı "İftirayla üzerimize gelmeye çalışıyorlar. Yapılan harcamalar ve diğer işlemler nedeniyle, soruşturma açtırdığım için, binada benim makam odası yaptırdığımı iddia eden yazıları, her yere faksladılar. Binanın karşısında benim koskoca bakanlığım var. Neden, makam odası yaptırayım Zaten öyle bir oda yok. Müdürlükteki makam odasına bile iki kez dahi gitmedim. O bina altı ay önce dolarla kiralandı. Ancak kurdaki dalgalanmanın ardından, kira bedeli için mahkemeye başvuruldu. 6 aydır oraya taşınılmadığı için önce uyardım, sonra da soruşturma başlattım." 
     
Kurum, bina zengini      SSK Genel Müdürlüğü’nün Ankara’da 30 hizmet binası bulunuyor. Bu binaların büyük bölümü SSK’ya ait birimlerin kullanımında. Sıhhiye’deki SSK Genel Müdürlüğü binası, 4 ayrı dev bloktan oluşuyor. Kurumun şu anda 4 tane büyük binası kirada. Bunlardan 2’si Maliye Bakanlığı’nda, biri Basın Yayın -Enformasyon Genel Müdürlüğü’nde. Kızılay’daki SSK işhanı da, kirada. Ancak, önemli bir bölümü boş. Kent merkezindeki boş binalardan biri, Petrol Ofisi Genel Müdürlüğü’nün boşalttığı 6 katlı bina. Tunus Caddesi no 7’deki binanın, 6 aydır boş durduğu belirtildi. Diğeri Güneş Sokak’ta ve 4 katlı. 
     


 SİYASET 


















</TEXT>
</DOC>
