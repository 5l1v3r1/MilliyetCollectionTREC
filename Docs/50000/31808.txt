<DOC>
<DOCNO> 31808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/spor/spo01.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan-Tümer bunalımda 
</HEADLINE>
<TEXT>

Beşiktaş’ın Almanya kampında takımla birlikte idmanlara çıkardığı iki futbolcu hülle yolunun tıkanması nedeniyle sıkıntıya girdi, "Uykularımız kaçıyor" dedi 
     KARTAL YİĞİT 

     SİYAH - Beyazlı yönetimin hülleyle transferine çalıştığı İlhan ve Tümer sıkıntılı günler yaşıyor. Samsun’la yapılan uzun pazarlıklara rağmen bonservisleri alınamayan iki oyuncu Almanya kampında endişeli bekleyiş içindeler. Transferi kaosa dönüşen ikiliden Tümer, "Kendimi yaşlanmış hissediyorum. Hiçbir şeyden zevk almıyorum. Durumumuza çare bulsunlar. Gerekirse Belçika’da oynayacağım. Her bakımdan bir yıl kaybım olacak" dedi. 
     İLHAN ise, "Uykularımız kaçıyor. Açıkça bunalıma girdik. Belirsizlik yaşıyoruz. Kimse bir şey söylemiyor. Sanki yok olup, gidecekmişiz gibi geliyor. Samsun’a da dönemeyiz. Lisans verilmezse hayatımız kararacak" açıklamasını yaptı. Öte yandan dün denenen Brezilya 1. Lig takımlarından Fiquerence’nin forveti Ivan Batista beğenilmeyip, geri gönderildi. Alacağını isteyen Rahim’e yönetim, "Gel Fulya’da idmanlara başla" yanıtını verdi. 
     
Kartal kısa kesti 3 - 0Almanya’daki ilk hazırlık maçında amatör Bonner’i ilk yarıda attığı üç golle geçti 
     BEŞİKTAŞ, Almanya’da oynadığı ilk hazırlık maçında amatör takımlardan Bonner’i ilk yarıda attığı gollerle geçti. İdeal onbiri ile sahaya çıkan Siyah - Beyazlılar Stavrum, İlhan ve Nihat’ın golleriyle ilk yarıyı 3 - 0 önde kapadı. İkinci yarıda yedek kadro ile mücadele eden Kartal bu devrede başka gol bulamayınca karşılaşma 3 - 0 sonuçlandı. Yeni transfer Stavrum’un idman eksikliği dikkat çekerken attığı şık kafa golü alkışlandı. Daum, "Bu takımı beş hafta sonra görünce gözlerinize inanamıyacaksınız" dedi. Beşiktaş ikinci hazırlık maçını bugün Lüksemburg’ta TSİ 20.00’de Hobscheid ile oynayacak. 
     
     MAÇIN KARNESİ 
     HAKEMLER Ronald Czech , Sascha Zink , Touias Brand Almanya 
     BONNER Lodek , Hanisch Bungard Dk. 46 , Ehrhardt Sgiura Dk. 46 , Amaniampong Guhn Dk. 46 , Niang Bahn Dk. 46 , Perschen Kaesberg Dk. 40 , Glaser Stüttgen Dk. 46 , Thomale , N’Dombasi Khalag Dk. 46 , Cananikzaro , Horovath Addai Dk. 46 
     BEŞİKTAŞ Shorunmu Fevzi Dk. 46 , Tayfur Necat Dk. 46 , Ümit , Ahmet Khlestov Dk. 46 , Veit Bayram Dk. 46 , Tamer Tunç Dk. 46 , Nihat İlhan Şahin Dk. 46 , Sertan , İbrahim Tümer Dk. 46 , İlhan , Ali Dk. 46 , Stavrum Yasin Dk. 46 
     GOLLER Stavrum Dk.9 , İlhan Dk.30 , Nihat Dk.35 
     
Kaptan ve adamları      Kampa gelen bir gurbetçinin son model Porsche marka arabası Beşiktaşlı oyuncuların ilgisini çekti. Arabaya binen Kaptan Tayfur, Ahmet Dursun, Sertan, Yasin ve Nihat, "Porsche kadar hızlı olacağız, Kartal gibi de parçalayacağız" diye konuştular. 
     
Ali Eren başladı      SİYAH - Beyazlı yönetimle anlaşamayan ve federasyona uzatma bedeli yatırılan Ali Eren, kendisine gelen tebligat üzerine dün Fulya’da antrenmanlara çıktı. Antrenör Ömer Gülen yönetimindeki ikinci takımla birlikte idmanlara başlayan tecrübeli oyuncu, "Ben profesyonelim. Takım bulana kadar çalışacağım. Ama Beşiktaş’ta artık kalmam çok zor" diye konuştu. 
     
Gülesin’i andık      BEŞİKTAŞ’ın unutulmaz futbolcusu ve gazetemiz yazarı Şükrü Gülesin ölümünün 24. yıldönümünde Emirgan’daki kabri başında anıldı. Törene Gülesin’in eşi Sevda Gülesin, oğlu Sabri Şekerkıran, torunu Mete Şekerkıran, Cemil Ulusel, Beşiktaş Divan Kurulu Başkanı Gazi Akınal, yönetici İsmail Hayri Cem ve dostları katıldı. 
     



 SPOR 






















</TEXT>
</DOC>
