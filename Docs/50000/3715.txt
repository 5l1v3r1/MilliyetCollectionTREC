<DOC>
<DOCNO> 3715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun21.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman vatandaşlığına geçiş süresi uzatılıyor 
</HEADLINE>
<TEXT>

     Almanya'da federal hükümet, bugün başkent Berlin'de yaptığı kabine toplantısında, 10 yaşın altındaki yabancı çocuklar için Alman vatandaşlığına geçiş süresini uzatma kararı aldı. 
     Karara göre, 1 Ocak 1990 ve 31 Aralık 2000 tarihleri arasında Almanya'da doğan 10 yaşın altındaki yabancı çocuklar için 31 Aralık 2000 tarihinde sona eren Alman vatandaşlığına geçiş süresi, 31 Aralık 2002 tarihine kadar uzatıldı. 
     Ayrıca bu yaş grubundaki yabancı çocuklardan, tek başlarına Alman vatandaşlığına geçmeleri durumunda alınan 500 marklık harç miktarı da 100 marka düşürüldü. Aileleriyle birlikte Alman vatandaşlığına geçmeleri durumunda kendilerinden 100, tek başlarına geçmeleri durumunda ise 500 mark alınan 10 yaşın altındaki yabancı çocuklar için bu miktar fazla görülmüş ve bu uygulama, Almanya'da yaşayan Türk toplumu tarafından yoğun şekilde eleştirilmişti. Federal hükümetin kararı, Federal Meclis ve Federal Eyalet Temsilcileri Meclisi'nde Bundesrat onaylandıktan sonra yürürlüğe girecek. 




</TEXT>
</DOC>
