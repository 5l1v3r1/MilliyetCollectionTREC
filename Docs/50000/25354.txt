<DOC>
<DOCNO> 25354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sondun10.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de annesi tutuklanan bebek, evde açlıktan öldü 
</HEADLINE>
<TEXT>

     İsviçre'de, annesi tutuklanan 16 aylık bir bebek, evde açlık ve susuzluktan öldü. 
     Cenevre'de infial yaratan olay, 8 Mayıs'ta, kimliği belirtilmeyen annenin tutuklanmasından sonra meydana geldi. Hırsızlıktan tutuklanan genç kadının uyuşturucu bağımlısı olduğu ortaya çıktı. Aradan günler geçti, bebeğin cesedi geçen Cuma evde bulundu. 
     Polis yetkilileri, bebeğin ölümünden kendilerine bu konuda hiçbir şey söylemeyen anneyi sorumlu tuttular. Konuyla ilgili diğer kurumların yetkilileri de ''topu birbirlerine attılar.'' 
     Polis yetkilileri, kadının çocuğu olduğunu bildirmediğini açıkladılar, ancak konuyu soruşturmakla görevli savcı, polisin çocuğun varlığından haberdar olduğunu söyledi. 
     Olayın aydınlığa kavuşturulabilmesi için soruşturma yürüten savcı, dramın yanlış anlamadan kaynaklanmış olabileceğini kaydetti. 






</TEXT>
</DOC>
