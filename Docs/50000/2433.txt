<DOC>
<DOCNO> 2433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yasam/yas16.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Günah adası karıştı 
</HEADLINE>
<TEXT>

ABD’deki Günah Adası yarışmasına katılan kadınlar, erkekler için kavga etti. Sadakat bozuldu, bir çift ayrıldı 
     ABD’de geçen hafta yayınlanmaya başlayan Temptation Adası Günah Adası adlı yarışmada kadın yarışmacıların erkekler için kavga ettiği bildirildi. Karaipler’de bir adada çekilen ve dört çiftin bekar çiftlerin arasına sokulduğu yarışmada, bir çiftin şimdiden ayrıldığı belirtildi. Yarışma kuralları gereğince adaya beraber götürülen çiftler, bekar kadın ve erkeklerle tanıştırılıyor ve sonra birbirinden ayrılıyor. Evli çiftlerin katılmasına izin verilmeyen yarışma, bekar kadın ve erkeklerin arasında yalnız kalan çiftlerin birbirine bağlılığını test ediyor. Yarışma, sevgililerin aşk hayatlarında gerçekten ne istediklerini bilip bilmediklerini bulmayı amaçlıyor. Yarışma başladığında katılımcılar ilk başta birbirlerine çok soğuk davrandı. Ancak, vakit geçtikçe birbirlerine ısınmaya başlayan yarışmacılar arasında seks hayatı da başlıyor. 
     


 YAŞAM 



























</TEXT>
</DOC>
