<DOC>
<DOCNO> 44264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sontur12.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Putin ve Şevardnadze ile telefon görüşmesi yaptı 
</HEADLINE>
<TEXT>

     Cumhurbaşkanı Ahmet Necdet Sezer'in, Rusya Federasyonu Devlet Başkanı Vladimir Putin ve Gürcistan Cumhurbaşkanı Eduard Şevardnadze ile birer telefon görüşmesi yaptığı bildirildi. 
     Cumhurbaşkanlığı Dışişleri Başdanışmanı ve Özel Kalem Müdürü Tacan İldem, Çankaya Köşkü'nde düzenlediği basın toplantısında, Cumhurbaşkanı Sezer'in, Rusya Federasyonu Devlet Başkanı Vladimir Putin'i telefonla aradığını söyledi. 
     İldem, görüşmede, ABD'de meydana gelen saldırı sonrası gelişmeler ile teröre karşı uluslararası işbirliği konusunda görüş alışverişinde bulunulduğunu ifade etti. 
     İldem, Cumhurbaşkanı Sezer'in, Putin'i resmi ziyaret için Türkiye'ye davet ettiğini, Putin'in de bunu gündeminde öncelikli madde olarak koruduğunu belirttiğini kaydetti. 
     Tacan İldem, Cumhurbaşkanı Sezer'in Şevardnadze ile görüşmesinde de teröre karşı bölgede uluslararası işbirliğinin yanı sıra Şevardnadze'nin Bakü ziyaretinin ele alındığını bildirdi. 
     






</TEXT>
</DOC>
