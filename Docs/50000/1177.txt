<DOC>
<DOCNO> 1177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yazar/cankat.html </URL>
<DATE> 2001/01/08/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sessiz zirveler 
</HEADLINE>
<TEXT>

     Kendi kendine şarkı mırıldanır gibi Biz Çamlıca’nın üç gülüyüz, diyordu yaşlı dostum. 
     Ne diyorsunuz Allah aşkına 
     Sana bir şey soracağım, bakalım cevap verebilir misin 
     Gözlerinde muzip bir ifadeyle sordu 
     Ecevit, Bahçeli ve Yılmaz Bu üçü arasında telefon konuşmaları da oluyor mudur dersin 
     Hiç düşünmemiştim. 
     Her gün bir arada değiller mi, dedim. 
     Değiller Bazen Liderler zirvesi diye bir odaya kapanıp bir süre orada kalıyorlar ya, işte o zaman bile aralarında konuşmuyorlar. 
     Ya ne yapıyorlar 
     Cari işlemler için gerekli olanı. Ortak bir karar alınması gerekiyorsa, bir alt komisyon kurulsun diyorlar. Partiler arası diyalog dedikleri, o alt komisyonlarda sağlanıyor. Ertesi zirvede alınan kararlara bir itirazları olmadığını söyleyip dağılıyorlar. 
     Hiç anlaşamadıkları olmuyor mu yani 
     İmk nı yok Dedim ya sana, hemen hemen hiç konuşmuyorlar. Konuşmayanın ne düşündüğü bilinmez ki, aralarında anlaşmazlık çıksın. 
     Siz şaka yapıyorsunuz galiba 
     Ciddi ciddi 
     Hayır, dedi. Bahçeli ile Yılmaz’ın Ecevit’e bir söylemek istedikleri varmış, ama ona da cesaret edemiyorlar. 
     Neden 
     Herkesin aklından geçeni söyleyebilmek istiyorlarmış, ama nazik bir davranış olmazmış. 
     
Horoz Nakliyat değil, Hermes      Zamane çocuklarının oyunları da çağa uydu. Geçen gün, Şehmuz’un bisiklet sporuna takılmıştım ya, bir arkadaşım da bana, bizim babadan kalma isim-şehir’in "zengin okullarında" nasıl oynandığını söyledi. 
     Hani biz eskiden, isim, şehir, bitki, hayvan, artist diye sütunlar açardık. Şimdiki çocuklar buna bir de "marka" sütunu eklemişler. Teneffüste isim-şehir tartışması yapılıyormuş 
     Olmaaaz, sen H harfinde Horoz Nakliyat yazmışsın. 
     Ee ne var Ne yazacaktım 
     Yaa ne bileyim ben, Hermes olur, Hilfigger olur. 
     Hey Yarabbim 
     
TRT’de sekreter kavgası      Ankara’da, TRT Genel Müdürlüğü’nün beşinci katında bir kıyamettir koptu, geçenlerde. Olay basına, bir haber özeti biçiminde yansıdı "Yönetim Kurulu üyesi Şevket Okant, Genel Müdür Yardımcısı Şener Tokcan’a parladı, adamı önüne katıp koridorlarda kovaladı . 
     İyi de niye, sorusuna baştan savma cevap verildi 
     Efendim, Şevket Bey burada da, eski dairesindeki sekreteriyle çalışmak istemiş. Ama personelden sorumlu Genel Müdür Yardımcısı Şener Bey, TRT’de çalışmakta olan birini göndermiş. Kavga ondan çıkmış... 
     Gelin görün ki, işin aslı o kadar basit değildi. TRT’yi yakından izleyen bazı siyasetçilerimiz kavga sebebinin ayrıntılarına indiler. 
     Şevket Bey kendisi için değil, bütün Yönetim Kurulu üyeleri için ortak bir sekreter istemiş bilgisayar kullanan, çok iyi olmasa da bir yabancı dili bilen, Türkçesi çok iyi bir sekreter. 
     Birkaç gün sonra bir görevli, yanında hanım hanımcık bir kadınla gelmiş 
     Sekreteriniz efendim. 
     Şevket Bey hemen sonuç alınmasından hoşnut, genç memureye sormuş 
     Daha önce neredeydiniz 
     Adalet Bakanlığı’nda çalışıyordum. 
     Ya .. TRT’de değil miydiniz 
     Hayır, efendim. 
     Adalet Bakanlığı’nı bilirim. Orada kimin sekreteriydiniz 
     Ben Adliye’deydim efendim. 
     Adliye’nin neresinde 
     Karaman Adliyesi’nde efendim. 
     Şevket Bey kulaklarına inanmakta güçlük çekiyor. 
     Demek Karaman Adliyesi’nde sekreterdiniz 
     Hayır efendim, zabıt k tibiydim. 
     Bilgisayar kullanmayı biliyorsunuz inşallah 
     Burada öğrenebilirim... 
     Şevket Bey zabıt k tibesini gönderiyor. Rastlantı bu ya, tam o sırada Şener Tokcan’la karşılaşıyorlar. Hani sekreteri bulan Genel Müdür Yardımcısı. Bir yanlışlıktır oldu, özür dileriz demesini beklerken, karşısındaki 
     Sekreter istediniz verdik, ya ne yapsaydık, dediğini işitince ipler kopmuş. Koridorlardaki kovalamacanın gerçek sebebi buymuş. 
     Tanımıyorum, Şevket Okant güçlü kuvvetli bir adam mıdır 
     
Tecavüz haberli kaset reklamı      İstanbul’da adı Bayan Popo imiş, Anadolu ne der acaba 
     İşbu Sevtap Parman savcıya gitti, Alper Kuyumcu Efendi evime gelip tabanca zoruyla bana tecavüz etti, dedi. Gözaltına alınan adam ertesi gün salıverildi, çünkü şik yetçi kadınla al takke ver külah ve olabildiğince ilişkiler içinde olduklarını fotoğraflarla, cep telefonu kayıtlarıyla ispat etmişti. 
     Şimdi, kadını Uludağ’dan Bursa’da Savcılık’a götüren araba bir televizyon kanalına aitti, diyorlar. 
     Önümüzdeki hafta Sevtap Parman’ın bir kaseti çıkarsa, buna da hiç şaşmayın. 
     Bu ucuzlamış numaraları h l yutanlar varsa, asıl onların akıllarına şaşmalı 
     
     





Issawi'ye saygı 


Dokunmaya devam 


Sessiz zirveler 


İndirgenmiş ittifak... 


Saray, stadyum ve hamburger .. 


Ortadoğu'da geriye sayım 


"Bizi sevmiyorlar .." 


Olimpiyat ve maydanoz 


Memleket gerçekleri... 


Demirel Çağlar dava arkadaşım 


Kefalet çeşitlidir 


Telekom tekeli gelişmenize engel’ 


"Cep" cebi yakıyor 


</TEXT>
</DOC>
