<DOC>
<DOCNO> 9592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/dunya/tur.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de patlama 1 ölü, 9 yaralı 
</HEADLINE>
<TEXT>

     Dış Haberler Servisi 

     İsrail'in kuzeyindeki Arap yerleşim birimi Umm El Fahim yakınlarında bir taksi içine yerleştirilen bombanın patlaması sonucu bir kişi öldü, dokuz kişi yaralandı. Saldırının sorumluluğunu, daha önce adı duyulmamış "Geri Dönüş Tugayları" örgütü üstlendi. 
     İsrail polisi, "teröristleri" taşıdığından şüphelenilen bir aracın takibi sırasında, araçtaki bombanın patladığını açıkladı. Yaralananların çoğunu araçta bulunan kişilerin oluşturduğu kaydedildi. 
     "Geri Dönüş Tugayları"nca yapılan açıklamada, "saldırının Batı Şeria'daki Filistin yerleşim bölgesi Beyt Jala'ya İsraillilerin ateş açmasına karşılık olarak düzenlendiği" belirtildi. İsraillilerin 20 Şubat'ta Beytüllahim yakınlarındaki Beyt Jala'ya ateş açması sonucu, bir Filistinli ölmüş, altı Filistinli de yaralanmıştı. 
     
     


 DÜNYA 











</TEXT>
</DOC>
