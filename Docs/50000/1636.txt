<DOC>
<DOCNO> 1636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/spor/spo06.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig tehlikede 
</HEADLINE>
<TEXT>

     CEMAL ERSEN 

     FUTBOL Federasyonu’nun 2000 - 2001 sezonundan itibaren uygulamaya koyacağı "Süper Lig", 3813 sayılı yasada son yapılan değişiklikler sırasında dikkate alınmadığı için tehlikeye girdi. Halen uygulanan sisteme göre hazırlanan yasada düzenleme yapılmadığı takdirde genel kurulun oluşumu ile ilgili ciddi sıkıntılar ortaya çıkacak. 
     YASA Birinci, İkinci ve Üçüncü lige göre hazırlandığı için, gelecek sezon Türkiye liglerinin yapısındaki değişikliği kapsamayacak. 18 takımlı Süper Lig’den, 20 takımlı İkinci Lig A Grubu’ndan, 50 takımlı İkinci Lig B Grubu’ndan ve 128 takımlı Üçüncü Lig’den gelecek delege sayısının nasıl saptanacağı konusunun yeniden görüşülmesi gerekecek. 
     SON olarak 1. ligde ilk on sırayı alan kulüplerin 2’şer, diğer takımların 1’er temsilcisi, 2. ligde her gruptan ilk 5 sırayı alan kulüplerin başkanları, 3. ligde ise her grupta ilk iki sırayı alan kulüp başkanları delege olma hakkını elde etmişti. Süper Lig’e geçilmesiyle 2. Lig A Grubu’nun nasıl temsil edileceği tartışma yaratacak, itirazlara yol açabilecek. 
     


 SPOR 

























</TEXT>
</DOC>
