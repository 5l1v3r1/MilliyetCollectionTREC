<DOC>
<DOCNO> 5957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur02.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonla otobüs çarptı 3 ölü, 31 yaralı 
</HEADLINE>
<TEXT>

     Trabzon'un Çarşıbaşı ilçesi Yoroz mevkiinde, patates yüklü bir kamyonun, Gürcistan'dan bavul ticareti için Türkiye'ye gelen Gürcü turistleri taşıyan otobüse çarpması sonucu 3 kişi öldü, 31 kişi yaralandı. 
     Kaza saat 06.30 sıralarında meydana geldi. Giresun'dan Trabzon'a giden İbrahim Akşahin'in 31 kullandığı 50 AH 077 plakalı kamyon, Gürcistan'ın başkenti Tiflis'ten aldığı yolcuları İstanbul'a götüren Turgut Yağcı 43 , yönetimindeki Buse Turizm'e ait 34 MJJ 45 plakalı yolcu otobüsüyle çarpıştı. Kamyon şoförü Akşahin ve yanında bulunan Salim Hiçyılmaz 17 olay yerinde ölürken, otobüs şoförü Yağcı da ağır yaralı hastaneye kaldırılırken yolda hayatını kaybetti. Kazada 29'u Gürcistanlı turist 31 kişi yaralandı. 
     Yaralılar Vakfıkebir Devlet Hastanesi ve Trabzon'daki hastanelerde tedavi altına alındı. 
     Görgü tanıkları ve olay yeri incelemesinde kazanın, direksiyon başında uyuduğu sanılan Akşahin'in yönetimindeki kamyonun karşı şeride geçmesi sonucu meydana geldi belirlendi. Çarpmanın şiddetiyle otobüs ve kamyonun ön kısımları hurda yığınına döndü. 
     
     
     
     




</TEXT>
</DOC>
