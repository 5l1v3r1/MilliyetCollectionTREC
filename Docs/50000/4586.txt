<DOC>
<DOCNO> 4586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/spor/aspo.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zoff’tan Terim’e ders 
</HEADLINE>
<TEXT>

Fiorentina, Lazio’ya farklı yenildi, eleştiriler de peşinden geldi 
     "Kendini beğenmiş" 
     TEKNİK direktörlüğünü Fatih Terim’in yaptığı Fiorentina, Lazio’ya 4 - 1 yenilirken karşılaşma ile ilgili yorumlar İtalya basınında geniş yer buldu. "Profesör Zoff’tan ders" başlığını kullanan La Gazzetta dello Sport, "Kendini beğenmiş Fiorentina, beraberlik alabileceğini sanıyordu. Terim, İtalya Kupası yorgunu olan takımının gayretlerini küçümsedi" diye yazdı. 
     
     "Güveni kaybediyor" 
     LA Gazzetta dello Sport’ta yer alan köşe yazısında Fiorentina hocasına yönelik eleştiriler yer aldı. Yorumda, "Fatih Terim flashların güvenini bile kaybediyor" denilirken, maç öncesi saha içindeki 20 kadar foto muhabirinin Türk teknik direktörün peşinde koşturmasına rağmen Lazio Teknik Direktörü Dino Zoff’un sahadan üstün ayrılan taraf olduğu belirtildi. 
     
"Yorgun takım"      CORRİERE dello Sport gazetesi de "Zoff, İmparatoru eliyor" başlığını kullandı. Terim’e 5, Zoff’a ise 7.5 puan veren gazetede Terim için "Yorgun bir takıma çok fazla güvendi. Oyuncu değişikliklerini iyi tahmin edemedi. Torricelli iyiydi, Mijatoviç’in yerine Leandro’nun oyuna alınması daha uygun gibi geliyordu. Zoff, net bir şekilde Terim’i yendi" denildi. 
     
"Morfeo’dan 2 gol"      GAZETEDE ayrıca, geçen hafta içinde Fiorentina’dan Atalanta’ya kiralanan ve ilk maçında Udinese’ye karşı 2 gol atan Morfeo’ya da yer verildi. Corriere dello Sport, "Süper Morfeo, 2 gol attı ve takımının galibiyetinde büyük rol oynadı. Atalanta, Fiorentina’ya teşekkür ediyor" ifadelerine yer verildi. Atalanta, bu galibiyetle dördüncü sıraya yükseldi. 
     
"Ağlama Fiorentina"      FLORANSA’nın yerel gazetelerinden La Nazione ise "Ağlama Fiorentina" başlığını atarken, "8 hafta sonra Mor Menekşeler’in vitesi duruyor. Zoff’a karşı ağır yenilgi. Ama Terim’in takımı sahadan alkışlar arasında çıkıyor" yorumunu yaptı. Tutto Sport gazetesi de maçı satranç oyununa benzeterek, "Zoff’tan Terim’e mat" ifadesini başlığına çıkardı. 
     
GORİ Pes etmeyin’      FİORENTİNA Kulübü Başkanı Vittorrio Cecchi Gori’nin 4 - 1’lik Lazio yenilgisi nedeniyle takıma kızmadığı belirtildi. İtalyan gazetelerinde yer alan haberlere göre Gori futbolculara, "Pes etmeyin. İlk yarıda Lazio karşısında iyi oynadınız. Hemen toparlanacağınızdan eminim" ifadelerini kullandı. 
     


 SPOR 


























</TEXT>
</DOC>
