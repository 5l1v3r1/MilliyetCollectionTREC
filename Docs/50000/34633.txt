<DOC>
<DOCNO> 34633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/guncel/agun.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizayn hatası bizde, üretim hatası sizde’ 
</HEADLINE>
<TEXT>
CASA, hatayı itiraf etti 
İspanyol CASA firmasının raporunda, uçağı sağa sola döndüren kanatçıkların ters takıldığı ve kalite kontrol ekiplerinin bu ölümcül hatayı fark edemediği yer aldı 
     ANKARA Milliyet 

     Ankara'da 4 kişinin ölümüyle sonuçlanan CASA kazasının TAI tesislerinde üretim hatasıyla gerçekleştiği resmen doğrulandı. Uçağın aileron bağlantılarının ters takıldığını itiraf eden CASA’nın, hatalı üretim yapan TAI'ye 5 uçak daha üretme sözü verdiği iddiları şaşkınlık yarattı. 
     Deniz Kuvvetleri için TAI'de üretilen CN - 235 tipi uçağın 18 Mayıs'ta test uçuşunda düşmesinden sonra başlayan kırım incelemelerinin sonuçlandığı ve raporun TAI'ye gönderildiği öğrenildi. Raporda, uçağı sağa ve sola döndüren aileron isimli kanatçıkların ters takıldığı belgelendi. Üretim hatasının daha sonra yapılan 20'ye yakın kontrolde ortaya çıkmadığı belirtilen raporda CASA’nın "dizayn hatasını" da kabullendiği öğrenildi. 
     
     İşte sorumlular 
     CASA Sağ ve sol aileron bağlantılarının ters bağlamaya imk n vermeyecek şekilde farklı dizaynı gerekirdi. Kalite kontrol sırasında CASA ekipleri hatayı tespit edemedi. 
     TAI Aileron bağlantıları üretim bandında ters takıldı. 
     TUSAŞ Hatayı tespit edemedi. 
     UÇUŞ EKİBİ Yer testlerinde kumandanın doğru çalışıp çalışmadığını tespit edemediler. 
     
JESTE BAK Beş uçak daha üretin      İspanyol firması CASA'nın, hem kendi dizayn hatasının hem de TAI'nin üretim hatasının eleştirilmesini engellemek amacıyla TAI'ye jest yapmaya hazırlandığı ileri sürüldü. TAI kaynaklarından edinilen bilgilere göre İspanyol firma yurtdışından aldığı 5 uçaklık bir siparişi TAI'de üretme kararı aldı. Bu karar işçilere üç yıl daha iş imk nı sağlayacak, ancak şehitler geri gelmeyecek. 
     
     Müdür ne olacak 
     CASA raporunda üretim hatasının itiraf edilmesi, TAI yönetimini zorda bıraktı. Ankara uçağının düşmesinden sonra basın toplantısında, "Paranız yoksa Cadillac değil, Vosvos alırsınız. CASA ucuz uçak üretmekle ünlüdür" sözleriyle tepki alan TAI Genel Müdürü'nün istifasının gündeme gelebileceği ileri sürüldü. 
     



 GÜNCEL 




























</TEXT>
</DOC>
