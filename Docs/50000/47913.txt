<DOC>
<DOCNO> 47913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sonspo14.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Galatasaray'ın muhtemel onbirleri... 
</HEADLINE>
<TEXT>

     Birinci Süper Futbol Ligi'nde Beşiktaş ile Galatasaray, yarın BJK İnönü Stadı'nda karşı karşıya gelecek. 
     Ligde 22 puanla lider durumda bulunan Galatasaray, 9 puan farkla önünde bulunduğu ezeli rakibi Beşiktaş'a oranla, derbi maça daha rahat çıkacak. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak karşılaşmayı, hakem Muhittin Boşat yönetecek. 
     Galatasaray'da 3, Beşiktaş'ta ise 2 futbolcu sakatlıkları nedeniyle derbi maçta forma giyemeyecek. 
     
     Beşiktaş'ta Tümer sevinci... 

     Siyah-beyazlılarda, bu sezon sakatlıkları nedeniyle fazla şans bulamayan Tamer ve Ahmet Dursun, Galatasaray karşısında da yine forma giyemeyecek. Ancak sağ ayak arka baldırından sakatlanan ve oynaması kuşkulu olan Tümer Metin'in yarınki karşılaşmada görev alabileceği açıklandı. 
     Beşiktaş Kulübü Doktoru Ayhan Optur, yaptıkları tedavi sonucu yüzde yüz olmasa da Tümer'in iyileştiğini belirterek, ''Tümer bizim için önemli bir oyuncu. Daum da Galatasaray maçına yetiştirilmesini istedi. Yaptığımız tedaviler sonucunda yarın oynayabilecek duruma geldi'' dedi. 
     
     Cimbom'da 3 futbolcu sakat... 

     Galatasaray'da ise kaptan Bülent Korkmaz, Capone ve Victoria, sakatlıkları nedeniyle Beşiktaş karşısında oynayamayacak. 
     Sarı-kırmızılılarda, hafta içinde yapılan antrenmanlarda sakatlık geçiren Hasan Şaş ve Arif Erdem'in ise yarın takımdaki yerlerini alabilecekleri öğrenildi. 
     
     Muhtemel 11'ler... 

     Bu akşam basına kapalı yapacakları antrenmanlarla derbi maçın hazırlıklarını tamamlayacak olan 2 takımın muhtemel 11'leri şöyle 
     Beşiktaş Fevzi, Khlestov, Erman Ümit , Ronaldo, İbrahim, Nihat, Tayfur, Baya, Bayram, Tümer ve İlhan Mansız. 
     Galatasaray Mondragon, Perez, Emre, Vedat, Hakan, Bülent Akın, Sergen Suat , Hasan, Ergün, Arif, Serkan Ümit Karan 
     






</TEXT>
</DOC>
