<DOC>
<DOCNO> 4511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sonspo05.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Capone ve Jardel şoku 
</HEADLINE>
<TEXT>

     Galatasaray'da Trabzonspor ile yapılacak Türkiye Kupası maçı öncesinde, Capone ve Jardel şoku yaşanıyor. 
     Sturm Graz ile yapılan hazırlık maçında sakatlığı nükseden Brezilyalı Capone'nin bugün MR'ı çekildi. Kulüp doktoru Serhan Kurtulmuş, bu oyuncuda gerilmeye bağlı ödem tespit ettiklerini ifade ederek, Capone'nin Trabzonspor maçında oynamayacağını söyledi. Kurtulmuş, Capone'nin Erzurumspor maçına yetişip yetişmeyeceğinin ise Perşembe günü yapılacak kontrolden sonra belli olacağını vurguladı. Sinüzit ağrıları artan ve hafif ateşi bulunan Jardel'in tedavisini yaptıklarını ve bu oyuncunun evinde dinlendiğini kaydeden Serhan Kurtulmuş, Brezilyalı futbolcunun oynamasının şüpheli olduğunu belirtti. Kurtulmuş, Jardel'in maçta oynama şansının az da olsa bulunduğunu sözlerine ekledi. Bu arada, Galatasaray'ın bugünkü antrenmana katılmayan Suat'ın izin alarak çalışmada yer almadığı bildirildi. 




</TEXT>
</DOC>
