<DOC>
<DOCNO> 33526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/ekonomi/eko11.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kent Gıda Rusya’da 
</HEADLINE>
<TEXT>

     EKONOMİ SERVİSİ 

     Kent Gıda ile İspanyol Chupa Chups firmasının iştiraki olan Chupa Chups Rus firması arasında, Rusya’da 2 milyon dolar sermayeli ortak girişim şirketi kurulması konusunda sözleşme imzalandı. Kent Gıda, Chupa Chups Rus firması ile Rusya Federasyonu’nda joint venture ortak girişim kurulması konusunda çalışmalara mart ayında başlandığı ve nisan ayında yapılan açıklamayla taraflar arasında imzalanan prensip anlaşmasının kamuoyuna duyurulduğu hatırlatıldı. 
     St. Petersburg bölgesinde ilk aşamada balonlu sakız ve daha sonra şekerleme üretmek üzere tarafların yüzde 50-50 oranında ortak olacakları 2 milyon dolar sermayeli bir limitet şirket kurulmasına karar verildiği belirtilen açıklamada, Kent Gıda’nın sermaye taahhüdü olan 1 milyon doları mevcut ve ihtiyaç fazlası makine ve cihaz koyarak ayni sermaye olarak karşılaması konusunda ortak girişim sözleşmesinin imzalandığı belirtildi. 
     
     Rus ortakla anlaştı 
     Açıklamaya göre, Kent Gıda’nın Türkiye tesislerinde ürettiği bazı şekerleme ürünlerinin ve Rusya’da kurulacak şirketin üreteceği ürünlerin Rusya Federasyonu distribütörlüğü, aynı bölgede çok geniş bir dağıtım ağına sahip olan Chupa Chups Rus firmasına verilmesine ilişkin sözleşme imzalandı. 
     



 EKONOMİ 





















</TEXT>
</DOC>
