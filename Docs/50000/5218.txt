<DOC>
<DOCNO> 5218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur23.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM'den Kara Kuvvetleri eski komutanı Muhittin Füsunoğlu hakkında soruşturma 
</HEADLINE>
<TEXT>

     İstanbul DGM, Sümerbank'tan verilen usulsüz kredilerle ilgili olarak, bankanın eski yönetim kurulu üyesi Kara Kuvvetleri eski Komutanı emekli Orgeneral Muhittin Fisunoğlu hakkında ek soruşturma başlattı. 
     Bankacılık Düzenleme ve Denetleme Kurulu, yönetimi Tasarruf Mevduatı Sigorta Fonu'na devredilen Sümerbank'ın kayıtlarının incelenmesi sonucunda, teftiş raporları doğrultusunda, Muhittin Fisunoğlu hakkında İstanbul DGM'ye ek suç duyurusunda bulundu. Sümerbank soruşturmasını tamamlayarak davayı açan İstanbul DGM, bu suç duyurusu üzerine emekli Orgeneral Muhittin Fisunoğlu hakkında ek soruşturma başlattı. Bankadan verilen usulsüz kredilerde yönetim kurulu üyesi olarak imzası bulunan Fisunoğlu'na, bu konuyla ilgili ifadesinin alınması amacıyla davetiye çıkarılacağı bildirildi. Bu arada, Sümerbank'tan bir telekomünikasyon şirketine verilen usulsüz kredilerle ilgili olarak Ali Engin Karabağ ve Mehmet Osman Atabay adlı kişilerin de ifadelerine başvurulacağı öğrenildi. 




</TEXT>
</DOC>
