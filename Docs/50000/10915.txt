<DOC>
<DOCNO> 10915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/ekonomi/eko05.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz marketler moda oluyor 
</HEADLINE>
<TEXT>

Perakende sektöründeki Migros, Gima, CarrefourSa gibi devler, şimdi ucuz mağzaları Şok, Endi ve Dia’yı yaygınlaştırmak için kolları sıvadı 
     Perakedencilik sektöründe ucuzluk marketlerinin sayısı her geçen gün artıyor. Koç Holding’e bağlı Migros uzun yıllardır bünyesinde olan Şok’ları yaygınlaştırırken, Fiba Holding de Endi ile bu alanda iddialı olduğunu gösterdi. Perakende sektörüne Carrefour ile giren Sabancı Grubu, yine bu gruba bağlı Dia’yı Türkiye’ye getirmekte zaman kaybetmedi. Kombassan Grubu da geçen yıl açmaya başladığı Kommart ile önüne büyük hedefler koydu. 
     Benzer yollara başvurmayan diğer perakende zincirleri ise "ucuzluk günleri, "indirimli ürünler" gibi uygulamalarla tüketicinin ilgisini tutmayı amaçlıyor. 
     Bugün 19 ilde 291 Şok mağazası bulunduğunu açıklayan Migros yetkilisi, kendilerinin mevcut altyapısından yararlanan Şok marketlerinin çeşitli alanlarda sağladığı tasarrufu müşteriye indirim olarak yansıttığını, ayrıca kendi adını taşıyan ürünlerle tüketicisine diğer markaların yanında alternatif ucuzluk sağladığını bildirdi. 
     Gima Genel Müdürü Dengiz Pınar, Endi marketleri sayısının 2000 yılı itibarıyla 91’e ulaştığını ve 2001 yılında da 100 civarında market ile hizmet vermeye devam edeceklerini söyledi. 
     
     Türkiye’ye yayılacaklar 
     Sabancı Grubu’ndan bir yetkili, geçen yıl 39 olan Dia marketlerinin bu yıl 80’ini geçeceğini bildirdi. 
     Kommart Genel Müdürü Mustafa Özer de, İstanbul, Antalya, Konya olmak üzere ülke genelinde 300 metrekare ile 1,000 metrekare arasında değişen 13 marketleri olduğunu ve bunların ortalama aylık 400-450 milyar ciro yaptığını belirtti. Özer, "2001 yılında Kommart’ları açmaya devam edeceğiz. Bu yıl Türkiye genelinde 50 yeni Kommart daha açılacak.ödiye konuştu. 
     


 EKONOMİ 













</TEXT>
</DOC>
