<DOC>
<DOCNO> 35479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur29.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah yatakçısının oğulları alkollü araç kullanırken yakalandı 
</HEADLINE>
<TEXT>

     Terör örgütü Hizbullah'ın elebaşı Hüseyin Velioğlu'nun İstanbul'da ölü ele geçirildiği evin sahibi olan ve ''örgüte yataklık'' suçundan aranan Cevat Işıklı'nın iki oğlu, Antalya'nın Manavgat İlçesi'nde, ehliyetsiz ve alkollü otomobil kullanırken yakalandı. 
     Manavgat Emniyet Müdürlüğü'nden alınan bilgiye göre, olay, 30 Temmuz Pazartesi günü, Manavgat'ın Aşağıpazarcı Mahallesi'nde meydana geldi. 
     Terör örgütüne yataklık ettiği gerekçesiyle halen aranan Cevat Işıklı'nın oğulları İmamettin 28 ve Hakan 18 Işıklı, tek taraflı ve maddi hasarlı bir kazanın ardından polis tarafından durduruldu. 
     Polis, otomobili kullanan İmamettin Işıklı'nın ehliyetsiz olduğunu ve iki kardeşin de yüksek derecede alkollü olduğunu belirledi. Karakolda polislere de mukavemet gösteren Işıklı kardeşler, sorgularının ardından sevk edildikleri mahkemece serbest bırakıldılar. 
     Cevat Işıklı'nın kardeşi Abdulbahri Işıklı ile yeğeni Talat Işıklı da, geçen şubat ayında sahte 10 milyon liralık banknotlarla yakalanarak tutuklanmışlardı. 







</TEXT>
</DOC>
