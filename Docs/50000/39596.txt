<DOC>
<DOCNO> 39596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/ekonomi/eko05.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm k r görmedi 
</HEADLINE>
<TEXT>

Yılın ilk yarısında, turist sayısı ve turizm geliri artmasına rağmen, borsadaki turizm şirketleri trilyonluk zarar açıkladı 
     EBRU SUNGUR 

     Türkiye’nin turizmde bu yıl "patlamayı" yakalayacağı tahmin edilirken, borsadaki turizm şirketleri bundan pek nasiplerini alamadılar. İlk beş ayda gelen turist sayısı geçen yılın aynı dönemine göre yüzde 20.6, turizm gelirleri ise dolar bazında yüzde 11 arttı. Ancak borsadaki yedi turizm şirketinin aynı dönemi içeren ilk altı aylık bilançolarında toplam 14.8 trilyonluk zarar var. Bu şirketler, geçen yılın aynı döneminde toplam 482 milyar gibi küçük bir rakam olsa da k r etmişlerdi. 
     İlk beş ayda 3.4 milyon turist geldiğini, bu turistlerin de toplam 2 milyar dolar gelir getirdiğini belirten uzmanlar, sezonun bitmediğini, dokuz aylık bilançolarda daha net sonuçlara ulaşılacağını vurguladılar. 
     
     Otelden çıkmıyorlar’ 
     Net Holding İcra Kurulu Başkan Yardımcısı Ceyhun Yağlıcıoğlu, turizm şirketlerinin sezona girerken kullanmak zorunda kaldıkları kredilerin, k rı baskı altında tuttuğunu söyledi. Yağlıcıoğlu, "herşey dahil" programlarıyla gelen turistlerin otellerinden bile çıkmadıklarını, alışveriş yapmadıklarını da dile getirdi. 
     Favori Dinlenme Yerleri Yönetim Kurulu Üyesi Süha Abacıoğlu ise turistlerin daha çok üç yıldızlı otelleri tercih ettiğini, beş yıldızlıların doluluk oranlarının yüzde 70’lerde kaldığını kaydetti. 
     



 EKONOMİ 














</TEXT>
</DOC>
