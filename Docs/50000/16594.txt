<DOC>
<DOCNO> 16594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur08.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulaştırma Bakanı "Ne söylediysem haklı çıktım" 
</HEADLINE>
<TEXT>

     Ulaştırma Bakanı Enis Öksüz, ''Yeni ekonomik programla başarılı olmak mecburiyetindeyiz. Programın arkasındayım, destekliyorum'' dedi. 
     Ankara Eğitim ve Araştırma Hastanesi'nin yenilenen göz kliniği ile yeni yapılan bakım ünitesi ve çamaşırhanenin açılış töreninin Ulaştırma Bakanı Enis Öksüz, düzenlenen törenin ardından gazetecilerin sorularını yanıtladı. 
     Öksüz, yeni ekonomik program ve Türk Telekom'un yüzde 49'unun satışıyla ilgili değerlendirmesinin sorulması üzerine ''Söyleyeceklerimi sizin bazı patronlarınız yazmaz ve ekrana taşımaz, onun için bir şey söylemeyelim. Yazma hakkımı kullanayım'' dedi. 
     Öksüz, bir gazetecinin ''Efendim yazanlar da var'' demesi üzerine şöyle konuştu 
     ''Koyamazlar. O cesaret, o yürek, o dürüstlük olmayan, malum aranızda bazı kirli basın mensupları vardır. Sizler, muhabirler değil, yukarıya doğru gittikçe. Onun için bir şey söylemenin manası yok, en iyisi yazmak. Ben söyledim, programın arkasındayım, programı destekliyorum. Bugüne kadar ne söylediysem hepsinde haklı çıktım. 'Haklısın' diyemeyenlerin de utandıklarını görmedim. Yeni iftiralar, yeni saldırılar geliyor. Bunlar benim için vız gelir, tırıs gider. En güzeli yazma hakkını kullanmaktır.'' 
     Öksüz, programın başarılı olup olamayacağının sorulması üzerine de ekonomik programın başarılı olmak zorunda olduğunu belirterek, ''Ne demek o. Ben hükümetin içindeyim ve bu hükümetin programını başarmak zorundayız. Başka şey söylenir mi, başarmaya mecburuz'' dedi. 




</TEXT>
</DOC>
