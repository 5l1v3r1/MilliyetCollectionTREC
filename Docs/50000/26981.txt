<DOC>
<DOCNO> 26981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yasam/yas07.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarma rezaleti 
</HEADLINE>
<TEXT>

İtfaiyede kesici alet, ambulansta doktor yoktu... Trafik kazası sonucu sıkışan sürücüler 1.5 saat sonra demir makasıyla çıkarıldı. Ama, Güler öğretmen hastanede can verdi 
     UFUK AKTUĞ İskenderun DHA 

     Hatay’ın İskenderun ilçesinde dün çarpışan iki otomobilde sıkışan sürücüler, 1.5 saatlik çalışmayla çıkarılırken tam bir kurtarma rezaleti’ yaşandı. 
     İskenderun’dan Adana yönüne giden Payas Lisesi Biyoloji öğretmeni Güler Kiremit 28 , okulun kapanmasından bir gün önce yönetimindeki 46 FT 576 plakalı otomobille hızlı girdiği Liman Kapısı önündeki virajı alamadı. Refüje çıkan otomobil 20 metre kadar sürüklendikten sonra karşı tarafa geçti. Hamid Özgüç 34 yönetimindeki 34 E 2895 plakalı otomobille çarpıştı. İki sürücü de demir yığını haline gelen otomobillerinde sıkıştı. 
     
     Doktor bulunamadı 
     Olay yerine koşan vatandaşlar bir yandan, gelen polislerle itfaiye ekibi diğer yandan sözde kurtarma seferberliği başlattı. İtfaiye ekibinde kesici alet, ambulansta ise doktorun bulunmaması nedeniyle tam bir rezalet yaşandı. Olay yerinde can kurtarmanın derdine düşenler, her tarafa telefon ederek bir doktor gönderilmesini istedi. 
     Sonunda yaralılar sıkıştıkları yerden çıkartılamayınca polisler Sanayi Sitesi’ne giderek, demir kesmede kullanılan bir makas getirdi. Bu makasla otomobillerin üst kısmı kesilerek yaralılar çıkarıldı. 
     
     Genç öğretmenin kaderi 
     Kırılan omuz kemiği dışarı çıkan Hamid Özgüç, kucağa alınarak önce sedyeye, daha sonra da apar topar ambulansa konularak İskenderun Devlet Hastanesi’ne, Güler Kiremit ise kucakta taşınıp yerleştirildiği ambulansla Adana’daki Tıp Fakültesi Hastanesi’ne götürüldü. Ancak Güler öğretmen, tüm çabalara karşın kurtarılamadı. 
     Öğrencilerine karnelerini dağıtamadan okuların kapanmasına bir gün kala kurtarma rezaletine’ kurban giden kadın öğretmenin cenazesi aynı ambulansla İskenderun’a geri getirildi. 
     



 YAŞAM 





















</TEXT>
</DOC>
