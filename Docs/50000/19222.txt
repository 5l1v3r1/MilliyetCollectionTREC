<DOC>
<DOCNO> 19222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur04.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit iki günlüğüne İspanya'ya gidiyor 
</HEADLINE>
<TEXT>

     Başbakan Bülent Ecevit, İspanya Başbakanı Jose Maria Aznar'ın resmi davetlisi olarak yarın İspanya'ya gidecek. 
     Başbakan Ecevit, eşi Rahşan Ecevit, Dışişleri Bakanı İsmail Cem, Başbakanlık ve Dışişleri bürokratlarından oluşan bir heyetle, yarın saat 11.00'de, Ankara Esenboğa Havalimanı'ndan özel uçak ATA ile Madrid'e hareket edecek. 
     Ecevit, 2 günlük resmi ziyaretinin ilk gününde, resmi karşılama töreninin ardından İspanya Başbakanı Aznar ile görüşecek. Başbaşa görüşmenin ardından heyetlerarası görüşmeye geçilecek. İki Başbakan, görüşmelere ilişkin ortak basın açıklaması yapacaklar. 
     Ecevit çifti, aynı günün akşamı, Aznar'ın onurlarına vereceği yemeğe katılacaklar. Başbakan Ecevit, ziyaretinin ikinci gününe ise İspanya Parlamento Başkanı Loisa Fernanda Rudi'yi, Parlamento binasında ziyaret ederek başlayacak. Ecevit, görüşmenin ardından İspanya Kralı Juan Carlos tarafından, Zarzuela Kraliyet Sarayı'nda kabul edilecek. 
     Ecevit, Türk-İspanya İş Konseyi Toplantısı'na da katılacak ve bir konuşma yapacak. 
     
     






</TEXT>
</DOC>
