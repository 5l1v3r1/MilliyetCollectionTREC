<DOC>
<DOCNO> 5412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/siyaset/siy05.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖMER İZGİ AÇIKLADI 
</HEADLINE>
<TEXT>
Torpil hastanesi dağıtılacak 
TBMM Başkanı hastanede görevli kızının "asil" görevine döneceğini açıkladı 
     SERPİL ÇEVİKCAN Ankara 

     TBMM Başkanı Ömer İzgi, DYP'li Fevzi Şıhanlıoğlu'nun ölümle birlikte gündeme gelen Meclis Hastanesi için düğmeye bastı. İzgi, normlara uymayan doktorların ya emekli ya da başka yere tayin edileceğini söylerken, hastanede görevli kızı Bige'nin de "geçici" olduğunu belirtti. 
     
"Burayı dağıtacağım"      Meclis sağlık personeli konusunda bir norm kadro çalışması talimatı verdiğini açıklayan İzgi, "Bu normlara uymayan doktor ve diğer personel ya başka yerlere tayin edilecek ya da emekli olacaklar" dedi. İzgi, 4 bin 576 olan Meclis personeli sayısını ilk etapta 3 bine indireceğini söyleyerek, "Burayı torpil hastanesi olmaktan çıkaracağım" diye konuştu. 
     Başkan, kızı Bige İzgi'nin "Meclis Hastanesi'nde görevlendirilmesiyle ilgili eleştirileri ise şöyle yanıtladı "Akbulut zamanında çocuk doktoru emekli olmuş. Meclis , Numune Hastanesi'nden bir çocuk doktoru talep etmiş. Hastane de kızımı geçici görevlendirmiştir. Görevi tamamlanınca dönecektir. Kızım zaten Ankara Numune Hastanesi'nde doktordur, başka bir ilden torpille Meclis'e getirilmemiştir." 
     
Doktor çağırılmamış      DYP Şanlıurfa Milletvekili Fevzi Şıhanlıoğlu'nun ölümüyle sonuçlanan Meclis İçtüzğü kavgasının TBMM Başkanlığı'na sunulan raporunda vekillerin "hazır bekleyen doktoru çağırmadığı" ortaya çıktı. 
     


 SİYASET 

















</TEXT>
</DOC>
