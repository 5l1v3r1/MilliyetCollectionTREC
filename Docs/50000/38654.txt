<DOC>
<DOCNO> 38654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sontur01.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, Aspendos'ta zil takıp oynattı... 
</HEADLINE>
<TEXT>

     Ünlü pop şarkıcısı Tarkan, 1800 yıllık tarihi geçmişe sahip Aspendos Antik Tiyatrosu'nda konser verdi. 
     Ünlü ''Kuzu Kuzu'' şarkısıyla başladığı ve yaklaşık 7 bin kişinin izlediği konserde, yüzlerce hayranı televizyon klibinde olduğu gibi zillerle Tarkan'a eşlik etti. 
     Konseri Kültür Bakanı İstemihan Talay da izledi. 
     Talay, konserden önce, Tarkan'ın Aspendos'ta konser vermesine izin verilmesine ilişkin eleştirilerin hatırlatılması üzerine, şunları söyledi 
     ''İtirazlar olabilir, ancak Tarkan dünyaca tanınan bir sanatçıdır. Görüyorsunuz burada her milletten insan var. Tarkan, konserin Aspendos'ta olması için çok ısrar etti. Biz de bunun ülke tanıtımı için önemli olacağını düşündük ve izin verdik. Konserdeki kalabalalık haklılığımızı gösteriyor.'' 
     Konserde gazetecilere, yalnızca ilk 2 şarkı için fotoğraf ve görüntü çekimi izni verildi. 






</TEXT>
</DOC>
