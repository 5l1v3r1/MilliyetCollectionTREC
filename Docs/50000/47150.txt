<DOC>
<DOCNO> 47150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun15.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız parlamenterden itiraf "Yeğenime cinsel tacizde bulundum" 
</HEADLINE>
<TEXT>

     Fransa'da tecavüzden yargılanan bir milletvekili, yeğenine cinsel tacizde bulunduğunu itiraf etti. 
     Strasbourg'da yapılan duruşmada, Fransız parlamenter Marc Dumoulin, yeğenine yaptığı cinsel tacizlerini kabul ederken, tecavüz iddiasını ise reddetti. 
     Fransız parlamenterin, bir süredir psikolojik tedavi gördüğü bildirildi. 
     Fransa Meclisi, tecavüz suçuyla yargılanması istenen Dumoulin'in dokunulmazlığını, savcılıktan gelen talep üzerine 1997 yılında kaldırmıştı. 
     Cumhuriyetçi Birlik Partisi'nden RPR ihraç edilen ve şu anda bağımsız Strasbourg milletvekili olan Marc Dumoulin ile ilgili dava, Fransız kamuoyunda geniş yankı uyandırdı. 
     Strasbourg Mahkemesi'nin, Fransız parlamenter ile ilgili kararını yarın vermesi bekleniyor. 
     






</TEXT>
</DOC>
