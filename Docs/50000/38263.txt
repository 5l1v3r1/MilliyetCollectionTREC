<DOC>
<DOCNO> 38263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sonspo07.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar basını yine milliyetçilik duygularını körüklüyor 
</HEADLINE>
<TEXT>

     PFC Levski Sofya ile Galatasaray arasında yarın oynanacak Şampiyonlar Ligi ön eleme 3. tur rövanş maçından önce ülkede spor heyecanı gittikçe artarken, Bulgar basını taraftarının milliyetçilik duygularını kıpırdatmaya çalışıyor. 
     Ülkenin en yüksek tirajlı gazetelerinden "24 Saat" Osmanlı-Rus savaşından Şipka Tepesi muharebesini canlandıran bir tabloya kolaj yaparak, Osmanlılara karşı savaşan Bulgarların yüzlerini PFC Levski futbolcularının yüzleri ile değiştirdi. 
     Gazete, Levski'nin forvette oynayan futbolcu Georgi İvanov'un bacağındaki ağrıları geçirecek iğne olarak maça katılacağını bildirirken, "Asyalı aslanları Galatasaray Ali Sami Yen cehenneminde 2-1'lik bir zafer elde ettiler. Şimdi ise 27 bin koyu Levski taraftarı, kırılan kelepçelerin sesini duymak için sabırsızlanıyor. Halk, gelecek başarının mutluluğunu kutlamak için kurşun döküp, top üretiyor" diye yazdı. 
     







</TEXT>
</DOC>
