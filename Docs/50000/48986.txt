<DOC>
<DOCNO> 48986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sontur07.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ve Kutan 30 Ağustos Resepsiyonuna niye çağırılmadı 
</HEADLINE>
<TEXT>

     Milli Savunma Bakanı Sabahattin Çakmakoğlu, AK Parti Genel Başkanı Recep Tayyip Erdoğan ve SP Genel Başkanı Recai Kutan'ın, ''Tasarruf zorunluluğu'' nedeniyle 30 Ağustos resepsiyonuna çağrılmadığını bildirdi. 
     SP Genel Başkan Yardımcısı, Rize Milletvekili Mehmet Bekaroğlu'nun, ''TBMM'de grubu bulanan bazı partilerin genel başkanlarının neden resepsiyona çağrılmadığına'' ilişkin Başbakan Bülent Ecevit'e yönelttiği soru önergesini Çakmakoğlu yanıtladı. 
     30 Ağustos resepsiyonunun Genelkurmay Başkanlığı tarafından 
     düzenlendiğini belirten Çakmakoğlu, davetli listesi hazırlanırken Türk Silahlı Kuvvetleri'nin imkanlarının gözönünde bulundurulduğuna işaret etti. Çakmakoğlu, şunları kaydetti ''Bu yıl her konuda olduğu gibi bu konuda da tasarruf etme zorunluluğu dikkate alınarak gerek askeri gerekse sivil zevat davetli sayısında belirgin bir azaltmaya gidilmiştir. İddia edildiği gibi bir ayrımcılık söz konusu olmayıp parlamenter demokratik sisteme gölge düşürdüğüne dair görüşlere de katılmak mümkün değildir.'' 
     






</TEXT>
</DOC>
