<DOC>
<DOCNO> 1050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/tamer.html </URL>
<DATE> 2001/01/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Demirel Beyaz Saray'a bile Çağlar'la gitmişti 
</HEADLINE>
<TEXT>

     ABD eski Başkanı baba George Bush, dünkü gazetemizdeki Wanted başlığını görse, belki de Cavit Çağlar'ı gözü bir yerlerden ısırır ve Süleyman Demirel'in son başbakanlığında Beyaz Saray'daki çalışma yemeğinde yanı başında oturan en yakın çalışma arkadaşının neden Kırmızı Bülten'le arandığını fevkalade merak ederdi. 
     Evet Amca'mız, Türkiye'nin 7. Başbakanı sıfatıyla 1992 şubatında ABD'yi ziyaret ettiğinde Çağlar'ı ingilizce de bilmediği halde Oval Ofis'e kadar götürmüş, hatta Dışişleri Bakanı Hikmet Çetin ve o dönemki ABD Büyükelçimiz Nüzhet Kandemir'le birlikte Kuzey Irak sorununun ağırlıkta olduğu bir çalışma yemeğinde de yanı başında oturtarak gerek Türk, gerekse Amerikan heyetini şaşırtmıştı. 
     Baba Bush, dünkü gazetemizi görseydi, belki ABD'nin yeni Başkanı oğlu Bush'a bu anısını anlatabilirdi 
     Şaka bir yana dünkü gazetemizdeki Wanted başlığı, asıl beni geçmişe götürdü ve sizlere gazete arşivleri arasında 2 günlük küçük bir gezinti yaptırmayı uygun buldum. Bana gönderdiğiniz mesajlardan anlıyorum ki, belleklerinizi tazelemek sizin de hoşunuza gidiyor. 
     İlk gazete küpürü, Çağlar'ın bakan olmadan da maddi sıkıntı içinde olduğunu gösteriyor 

</TEXT>
</DOC>
