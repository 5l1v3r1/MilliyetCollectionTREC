<DOC>
<DOCNO> 32817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yasam/yas10.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’yı ayağa kaldıran Türk ... 
</HEADLINE>
<TEXT>

İddia üzerine Cumhurbaşkanı Rau’un sarayına girdi, ancak alarma takıldı. 
     DIŞ HABERLER SERVİSİ 

     ARKADAŞLARIYLA iddiaya giren bir Türk, Almanya Cumhurbaşkanı Johannes Rau’un sarayına gizlice girmeyi başardı, ancak alarm sistemine yakalanınca ortalık ayağa kalktı. Anadolu Ajansı’nın haberine göre, başkent Berlin’deki Bellevue Sarayı’na gizlice girmeye çalışan Murat C. tutuklandı. 
     33 yaşındaki Murat C’nin, hatıra fotoğrafı çekmek için yanında bir fotoğraf makinesiyle sarayı çevreleyen demir parmaklıklardan bahçeye atladığı ve hiç kimse tarafından görülmeden binaya kadar ulaştığı bildirildi. Saraya girmek için bir camı kırdığı sırada alarma yakalanan Murat C, "Hırsız değilim. Ortada sadece bir iddia vardı" dedi. 
     



 YAŞAM 






















</TEXT>
</DOC>
