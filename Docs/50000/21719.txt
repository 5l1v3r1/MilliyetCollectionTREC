<DOC>
<DOCNO> 21719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/cankat.html </URL>
<DATE> 2001/05/17/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kardeşinin ne üstüne vazife 
</HEADLINE>
<TEXT>

     Dün Radikal’de Cumhurbaşkanı ailesinin bir fotoğrafı yayımlandı "Çankaya’da farklı bir yıl" başlıklı haberin tamamlayıcısı olarak. Ahmet Necdet ve Semra Sezer’den gayri beş genç insan gelin ve damat da dahil ailenin beş çocuğu, ki hiçbirinin adını bilmiyoruz. Onları sokakta görsek tanımayız. 
     Seviyesiz magazin veya büyük dolandırıcılık haberlerine malzeme olan yakınlardan o kadar bıkmış ve tiksinmişiz ki, Sezerlerle eski tanıdıklara rastlamışçasına mutlu olduk. 
     Bir haber verdim burada. Son günlerde 700 bin dolara Beykoz konaklarından birini satın alan Mesut-Berna Yılmaz çiftinin, bundan 18 yıl önce Ankara’ya göçtüklerinde, Pembe Köşk sitesinde bir daireyi pek beğendiklerini yazdım. Aylık 150 bin lira ve yıllık peşin ödeme genç çifte çok gelmişti. Evi tutamadılar, dedim. 
     Yanlışım varmış, ailenin Turgut Yılmaz adlı bir yakınından tuhaf bir mektup aldım. "İkimiz de Hasan Yılmaz’ın çocuklarıyız" diyor, Mesut Yılmaz’ın kardeşiymiş. 
     Ağabeyinin 1983’te yılda 9.468 dolar kira ödeyemeyecek durumda olduğu lafı pek ağırına gitmiş. En iyisi siz okuyun yazdıklarını 
     "Daha 1969 yılında, Mesut Yılmaz Siyasal Bilgiler’de öğrenciyken babam kendisine Kennedy Caddesi’nde bir ev, bir de Opel marka araba satın almıştı. 
     "1983’te Mesut Yılmaz milletvekili seçilip de Ankara’ya gittiğinde, milyonlarca dolar ciro yapan şirketlerin sahip ve yöneticisiydi". 
     Mesut Bey’in kardeşi bu değerli bilgileri verdikten sonra taarruza geçiyor. Siyasetçilerimizin, "sayemizde" her türlü fitne, fesat ve dedikoduyla yıpratılmaya çalışıldığını söylüyor. Netice olarak "palavra atılır da bu kadarı olmaz, olsa da Milliyet gazetesi sütunlarına yaraşmaz" buyuruyor. 
     O sevimli ev kiralama hik yesini bana çok güvendiğim bir dostum anlattı. Benim çevremde evlenen gençler, ev kiralarını kendi kazançlarından ödemeye gayret ederler. Yılmaz ailesindeki usule aşina değilim. 
     Yılmaz’ın mektubunu okurken aklımdan geçeni de ilave edeyim 
     Mesut Yılmaz bile bu kardeşinden daha sevimli. 
     
GÖZLÜKLÜ MARTI’DAN      Deniz Akkaya "Politikacı olmak isterdim, ama olamam..." diye dertleniyormuş. Nereden biliyor Politikacı anadan doğma olur. Bence Deniz Akkaya da şansını denemeli. 
     
Mecburen mecburiyetten      Hep aleyhinde yazacak değilim ya, işte dünya şekeri bir Bülent Ecevit vakası. 
     Başbakan, sel felaketi üzerine gittiği Hatay’dan salı günü döndü. Her zamanki nezaketiyle, uçak havalandıktan sonra gazetecilerin olduğu bölüme geçti gazeteciler de "Başbakan abileri" ile sohbete başladılar. 
     Galiba Radikal’in Ankara Temsilcisi Murat Yetkin’di bir gazeteci cebindeki minik teybi çıkarıp Başbakan’a doğru uzatınca, Bülent Bey 
     Teşekkür ederim, artık hiç kullanmıyorum deyiverdi. Ve hemen düzeltti 
     Aaa, ben onu sigara sandım 
     Başbakan’ın gülmesinden cesaret alan bir gazeteci, Rahşan Hanım’ı kastederek, sordu 
     Mecburen mi 
     Biraz mecburen 
     Meğer Bülent Bey, daha o sabah "Bir daha sigara içmeyeceğim" diye söz vermiş. Ama, teybi bile sigara paketi zannettiğine göre, demek sigara h l aklından çıkmamış. 
     Rahşan Hanım ben şahidim Bülent Bey size verdiği sözü -en azından uçakta- bozmadı 
     
Biz de anladık      İMF ve Dünya Bankası sonunda elini cebine attı, dolarlar gelecek. Merkez Bankası Genel Müdürü açıkladı 
     31 mayıs performans kriteri tavan değeri 9.750. Dövize dayalı risk yönetimi enstrümanları oluşturulacak. Para tabanı 2001’de 25.8 artacak. Para tabanı değeri yıl sonunda 7.3 katrilyon olacak. 
     Allah razı olsun, bizi aydınlattı 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
