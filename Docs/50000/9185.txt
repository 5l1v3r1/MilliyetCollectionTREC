<DOC>
<DOCNO> 9185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/cemal.html </URL>
<DATE> 2001/02/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kara Çarşamba sonrası için notlar... 
</HEADLINE>
<TEXT>

     Kara Çarşamba sonrasının düşünce notları neler olabilir Kuliste kafalar fazla mesai yapıyor. Kriz ister istemez çıkış yollarına ilişkin zihinsel egzersizleri de yoğunlaştırmış durumda... 
     Ne yaptı Ecevit hükümeti Sözünü tutmadı. Devalüasyon yaptı. Yoksullaştık Şimdi sırada enflasyon var. Yani zamlar geliyor. 
     Sorumlu kim 
     Tabii ki hükümet. Çünkü arabayı deviren onlar. Ama anlaşılan hiçbir şey olmamış gibi yola devam edecekler. Bakanlar Kurulu'nda en ufak bir revizyona bile yanaşmadılar. 
     Kamuoyuyla inatlaştılar. 
     Anlaşılan o ki, kamuoyu nezdinde nasıl bir inişte olduklarının, nasıl bir güven boşluğu içinde yüzdüklerinin hala farkında değiller. 
     Oysa, siyasetin gereği hiç olmazsa - Enis Öksüz, Recep Önal gibi - bazı bakanların görevden alınmalarıydı. Ama bizim siyaset kültürümüzdeki o tuhaf, kötü alışkanlık yine varlığını sürdürdü. 
     Örneğin, IMF ile anlaşmanın altında iki imza var. Biri, Hazine'den sorumlu Devlet Bakanı Recep Önal, öteki Merkez Bankası Başkanı Gazi Erçel. Bu program için Hazine Müsteşarı Selçuk Demiralp'le birlikte gece gündüz demeden fedakarca çalışmış olan Gazi Erçel, istifa etti. Dün de Demiralp istifasını verdi. Esas siyasal sorumlu Recep Önal ise hiçbir şey olmamış gibi koltuğunu korudu. 
     Bu hem ayıp, hem haksız, hem de siyaseten büyük bir yanlış... 
     Geçelim. 
     Çıkış yolu nedir 
     Kriz acaba Ecevit hükümetiyle atlatılabilir mi 
     Hükümet eğer Telekom başta olmak üzere özelleştirmeye hız verir, bankacılığı adam eder ve yapısal reformlar için gaza basarsa... Hükümet eğer Merkez Bankası, Hazine ve Başbakanlık müsteşarlıklarına iyi atamalar yaparsa... Hükümet eğer IMF ile yeni bir programı fazla uzatmaz, bunun için ek dış kaynakları bir an önce sağlarsa... 
     Devam edelim 
     Hükümet eğer Merkez Bankası'yla Hazine arasında koordinasyon konusuna gereken önemi verirse... Hükümet eğer kendi içinde bir kriz masası kurarak, kendisiyle parlamento ve bürokrasi arasında işbirliğini sistemleştirirse... 
     Devam edelim 
     Hükümet eğer Avrupa Birliği menzilinden sapmazsa... Hükümet eğer AB adaylığının gerektirdiği demokratikleşme ve hukuk devleti adımlarını daha fazla geciktirmeden atmaya başlarsa... Hükümet eğer Kıbrıs konusunda daha yaratıcı bir diplomasiyi devreye sokarsa... 
     Eğer hükümet, bütün bunları yaparsa, Türkiye ekonomisi sürünmek gibi bir sürece yuvarlanmaktan kurtulur, ekonomik kriz mümkün olabilen en az zararla atlatılabilir. 
     Mümkün mü Zor tabii. 
     Ankara'da belirsizlik ağır basıyor. Kafalar karışık. Hatta o kadar ki, pazar ekonomisi hakkında dahi bazı tereddütlerin varlığı hükümet içinde olmadık kademelerde su yüzüne vurabiliyor. 
     Bu ilginç noktayı geçelim. 
     
Ecevit'siz çıkış...      Çıkış yolu nedir demiştik. Ecevit hükümetiyle çıkışın muhtemel koşullarını özetlemeye çalıştım. 
     Ama bir de bu iş artık bu hükümetle yürümez diyenler var ki ağırlıkları küçümsenemez. 
     Ecevit'le olmazsa, nasıl olur 
     Yeni bir hükümetle .. Alternatifi ancak kağıt üstünde var bu hükümetin. 
     Ya parlamentodaki lider gayri memnunu milletvekilleri, dışarıdan da bir kamuoyu desteği yaratılarak, yeni bir hükümet için siyasal bir oluşum başlatabilirler mi 
     Bayağı zor iş 
     Ya erken seçim Meclis'ten çıkması uzak ihtimal. 
     Seçime gidilse bile, yine bugünküne benzer, çok parçalı bir parlamento çıkmaz mı karşımıza .. 
     Birde şunu not edin 
     Yalnız Ecevit hükümetinden değil, mevcut siyaset sınıfından da tümüyle umudunu kesenlerin varlığı... 
     
Kışlaya dönüp bakma...      Yine bir arayış söz konusu 
     Çünkü siyaset kurumu bir yere geldi tıkandı. Türkiye'nin önünü açacak atılımları yapamıyor. Sorun çözmüyor, sorun biriktiriyor, hatta kendisi sorun oluyor. 
     Siyaset kurumu kendi mantığı ve çerçevesi içinde ülke sorunlarını çözemeyince de, siyasetin yenilenmesini isteyenlerde kendiliğinden, siyaset kurumunun dışına, örneğin kışlaya dönüp bakma alışkanlığı uç veriyor. 
     Bu eğilimler yeni değil. 
     Ancak kara çarşamba sonrası yoğunlaşma var. Devlet ve toplumun güç odaklarında, örneğin büyük iş çevrelerinde, kapalı kapılar arkasında mevcut siyaset sınıfından umudunu kesmiş olanların sesi şu günlerde çok yüksek çıkıyor. 
     İlginç bir konu Bir başka yazıda devam edilebilir. 
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
