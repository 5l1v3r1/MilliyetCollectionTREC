<DOC>
<DOCNO> 16022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/spor/spo01.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram Yoktan var oldum 
</HEADLINE>
<TEXT>

Beşiktaşlı futbolcu, "Çok büyük acı çektim. Neredeyse futbolu bırakıyordum" dedi ve ekledi "Yılmadım, çalıştım ve kazandım" 
     KARTAL YİĞİT 

     BEŞİKTAŞ’IN son haftalarda parlayan yıldızı Bayram, sakat olduğu dönemlerde çok zor günler yaşadığını belirtti, "Yoktan var oldum" dedi. Bayram, "Karın adalesinden sakatlandım. Kimseden yeterli destek görmedim. Dört ay ağrılar içinde oynadım. Çok acı çektim. Zürih’teki kampta doktora gittim. Ameliyat olmam gerektiğini söyledi. Ama futbol hayatımın kısalacağı, hatta biteceği söylendi" diye konuştu. 
     RİSKE girdiğini ve acılara katlanarak ameliyat olmadığını söyleyen Bayram, "Neler çektiğimi bir ben, bir de Allah bilir. Neredeyse futbolu bırakıyordum. Ama yılmadım, çalıştım ve kazandım. Bana verilen şansı en iyi şekilde kullandım. Buralara torpille gelmedim. Ancak Daum beni asıl yerimde oynatıyor. Çok mutluyum. Beşiktaş formasıyla büyük başarılara imza atacağıma da inanıyorum" dedi. 
     
"Bursaspor kilit maçı"      BEŞİKTAŞ Teknik Direktörü Daum, Bursaspor maçının kilit maçı olduğunu söyledi. Alman hoca, Bursa’ya gidişte arabalı vapurda gazetecilerle yaptığı sohbette, "Bursa maçını kazanırsak havaya gireriz" diye konuştu. Daum, ayrıca sezon başı kampı için ilk hazırlıklarının Ümraniye Tesisleri’nde başlayacağını, Almanya’nın Köln şehrine sadece maç yapmak için gideceklerini söyledi. Siyah - Beyazlı kafileyi Topçular İskelesi’nde karşılayan "Yalova Beşiktaşlılar Derneği" üyeleri futbolculara moral, Daum’a ise çiçek verdiler. Bu arada bir süredir Fransa’da bulunan Pascal Nouma dün İstanbul’a geldi. 
     
Beşiktaş’ta 850 bin lira      SİYAH-BEYAZLI yönetim ile futbolcular arasında yaşanan TL krizi, nihayet sona erdi. Maddi kriz nedeniyle sezon başı dolar üzerinden anlaşan dokuz futbolcusunun sözleşmesini TL’ye çevirmek isteyen yönetim, uzun uğraşlardan sonra bu sorunu çözdü. Asbaşkan Yıldırım Demirören, 850 bin liralık kur üzerinden oyuncularla anlaşmaya vardı. 
     
Bursa Beşiktaş      STAT Bursa Atatürk 
     SAAT 20.00 
     HAKEM Ünsal Çimen 
     BURSASPOR Şenol - Ömer, Ümit Özat, Erkan - Ender, Tayfun, Moshoeu, Fatih Şen, Murat Hacıoğlu - Murat Sözkesen, Okan 
     BEŞİKTAŞ Fevzi - Ali Eren, Rahim, Sellami, İbrahim - Karhan, Ayhan, Tayfur, Bayram - Ahmet, Nihat 
     CEZALI Nouma Beşiktaş 
     SAKAT Shorunmu, Münch Beşiktaş 
     TV DigiTürk Canlı 
     


 SPOR 


























</TEXT>
</DOC>
