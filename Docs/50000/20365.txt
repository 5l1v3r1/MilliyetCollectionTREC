<DOC>
<DOCNO> 20365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/soneko21.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti 
</HEADLINE>
<TEXT>

     İMKB Ulusal-100 Endeksi, günün 2. seansını 198.59 puan kayıpla 12,276.33 puandan tamamladı. 
     Hisse senetleri, ortalama yüzde 1.59 oranında değer kaybetti. 
     Borsa'da günün ikinci seansında da satışlar etkili oldu ve piyasa, dünkü çıkışın bir kısmını geri verdi. Seans, 12,467 seviyesinde dengeli açıldı. Seansın başlarında yatay seyreden Endeks, Telekom yasa tasarısı üzerindeki belirsizliklerin etkisiyle gevşemeye başladı. İlk yarının sonlarına doğru 12,147 puan seviyesine kadar düşen Enedks, ilk bir saati 12,276 puanla geçti. 
     İkinci yarının başlarında hafif bir toparlanma olduysa da yeniden satışa dönen piyasa, gün içi en düşük değeri olan 12,101 puana kadar geriledi. Ardından, hisse bazı hareketlerle bir dalgalanma daha yaşayan Endeks, son dakika alımlarıyla günü 12,276 puandan tamamladı. 
     Öte yandan, hisse senetlerinin günlük değer kaybı yüzde 3.55 oldu. 
     Kapanışta mali endeks 302.62 puan kayıpla 17,405.65 puana, sınai endeksi 121.72 puan kayıpla 9,280.13 puana, hizmet endeksi de 128.87 puan kayıpla 7,342.83 puana geriledi. 
     Böylece mali grup hisseler, ilk seansa göre ortalama yüzde 1.71, sınai gurubu hisseler yüzde 1.29, hizmet gurubuna bağlı hisseler de yüzde 1.72 oranında değer yitirdi. 
     2. seansta işlem gören toplam 299 hisse senedinden 201'i değer kaybetti. 46 hisse senedi değer kazanırken, 52 hissenin fiyatında ise bir değişiklik olmadı. 
     Seansta, 212 trilyon 64 milyar 888 milyon liralık işlem hacmi oluştu. İki seansın işlem hacmi toplamı da, 405 trilyon 513.3 milyar lira olarak gerçekleşti. 
     2. seansta Doğan Holding, Yapı Kredi Bankası, Garanti Bankası, Akbank ve Sabancı Holding en yoğun işlem gören hisseler oldular. 






</TEXT>
</DOC>
