<DOC>
<DOCNO> 2771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/okur.html </URL>
<DATE> 2001/01/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Bir de yüzer gezer santrallara bakalım..." 
</HEADLINE>
<TEXT>

     Şu "yüzer gezer" işi var ya. 
     Sakın yanlış anlamayın, mobil santral "yüzer gezer" santral enerji işinden söz ediyoruz. 
     İnanın çok ilginç. Biz sözü uzatmadan 1998 yılına doğru uzanalım istiyoruz. 
     Türkiye, karanlıkta kalacak diye bağırıyorlar ya 
     Aman ha, yanlış anlamayın, hiçbirimiz karanlıkta kalmak istemiyoruz. Efendim, "doğrusu neyse" yapsınlar istiyoruz. Amma velakin şu mobil santrallar hikayesine baktığımızda da diyecek söz bulamıyoruz. 
     Biliyorsunuz, mobil santrallarla ilgili olarak 1998 Eylül ayında düğmeye basıldı. Ve 2000 yılına kadar parti parti ihaleler devam etti. İlk etapta ipi göğüsleyenler 
     Hakkari Aksa Enerji jeneratörcü 14.85 cent, Silopi, Karadeniz Enerji Karadeniz Holding'in Orhan ve Osman Doğan'ın ANAP Genel Başkanı'nın akrabası olduğu söyleniyor 10.25 cent, Van Ener Power Bayındır Holding'den kopan grup 8.90 cent, Esenboğa Aksa Enerji 6.59 cent, Siirt Koni İnşaat müteahhit grup 6.57 cent. Daha sonra İdil, İdil Enerji Bilkent Grubu 10.98 cent, Isparta İçtaş Mobil Enerji Ankaralı müteahhit 6.59 cent, Mardin Rasa Aksa'nın yan kuruluşu 6.49 cente mobil santral kurma işini aldılar. Elektrik üretecek bu grupların kuracakları santrallar 10 ile 35 megawatt arasında bir kapasiteye sahip. Bunda ne var diyeceksiniz. Elbette bir şey yok. Bu şirketler üretiyor, TEDAŞ alıyor. Ama TEDAŞ'ın raporlarına bakılırsa bu bölgelerden para toplanamıyor. Neyse, biz konumuza dönelim. Bu ihalelerden kısa bir süre sonra TEAŞ, "Arkadaş, kapasite yeterli değil, ilave yatırım gerekiyor, o yüzden işi size veriyoruz" deyince ortalık sus pus oluyor. Çünkü kurulacak santralın gücü maliyetleri de etkileyen önemli bir gösterge. Kısacası ve ihaleye çıkılmadan aynı şirketlere ilave yatırım işi veriliyor. Ancak bu döneme dikkat. Çünkü iki ayrı ihale yapılıyor. Biri Ankara Santralı, diğerlerini ise yukarıda yazdık. İşte Ankara Santralı için ihaleyi önce en iyi teklifi veren Aksa alıyor. Ama bu ihale iptal ediliyor ve bu kez ihale üçüncü olan Park Teknik Enerji'ye veriliyor. Ve tam altı ay kaybediliyor. 
     Ancak mobil santralların üçüncü ayağına geldiğimizde tarih 12 Ekim 2000'i gösteriyor. Kırıkkale, Fethiye, Batman ve Cide için tamı tamına 28 şirket yarışıyor. 
     Kırıkkale'yi Gama, Barmek 4.98 cent, Fethiye'yi Aksa Enerji 5.28 cent, Cide'yi Cengiz Enerji 5.09 cent, Batman'ı Pasiner - Fernas 4.85 cente alıyor. 
     Ayrıca Finike'de Gama, Barmek, Antalya Güç Birliği ve Antep Ortak girişimi devreye giriyor. Hatırlatma, Cengiz İnşaat'ın sahibi Mehmet Cengiz, Rizespor Kulübü Başkanı. Ve ANAP'lı olduğunu bilmeyen yok. ANAP'ın önemli finansörlerinden biri olduğu da söyleniyor. Karadeniz otoyolu projesinin önemli kısmını alan Cengiz - Mapa - Makyol'un ortağı. Rivayete göre Sedat Peker'in yakın arkadaşı. Enerji sektörüne yatırım yapanlar bu şirketle ilk kez tanışıyor. 
     Sonrası ise daha da renkli. 
     Çünkü, 29 Ekim 2000 tarihli Resmi Gazete'de "Mobil, yüzer santral enerji üretimi" ile ilgili bir ihale duyurusu yayımlanıyor. İhaleye katılmak için son gün 2 Kasım. Ve ihale için konulan süre 75 gün. İhaleye çıkacak santrallar Trabzon - Yomra, Trabzon - Çarşıbaşı, Giresun - Bulancak, Ordu - Ünye, Mersin - Akkuyu. İşe bakın kim 5 günde hazırlanacak... Herkesin kafası karışıyor. Çünkü bu ihale farklı mı farklı... Yüzer santral deniliyor. Öyle ya önce bir deniz kıyısı, arkasından bir liman yapacaksınız. Ve yüzer gezer için sanki gemi inşa eder gibi "barge" kuracaksınız. Üstelik bir iletim hattı yapılacak. Sonra da 75 günde iş bitecek. 
     Kafalar karışıyor ya, çoğu firma teklif bile vermiyor. Verenlere gelince Karadeniz Enerji, Aksa, Ener Power - Nurol. İş acele ya, TEAŞ yönetimi ihaleye giren firmalara alternatif teklif verin deniliyor. Ve teklifleri verenler de 3 ay için, 5 ay gibi farklı teklifi ihale komisyonunda tartışırken TEAŞ'taki alt komisyon diyor ki "Bu ihale iptal edilmeli..." Ne diyelim. Sadece Anayasa Mahkemesi'nin KHK'ları iptal etmesinden kısa bir süre önce açılan bu ihalelerdeki aceleci tavrın nedeni ne acaba Diyorlar ki, bu durumda ya işin adresi belli ya da beş yıldır sürünen 513 megawatt'lık Boyabat Santralı işi unutturulacak. Bilmiyoruz. Yanıtı elbette TEAŞ yönetimi ve Enerji Bakanlığı verecek... 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
