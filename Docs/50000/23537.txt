<DOC>
<DOCNO> 23537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/soneko03.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz hafta hangi yatırım aracı ne kadar kazandırdı 
</HEADLINE>
<TEXT>

     Hazine'nin Salı günkü 6 ve 10 aylık bono ihalelerinde öngördüğü minimum net 3 katrilyon 100 trilyon liralık miktarın altında borçlanması piyasalarda tedirginlikle karşılandı. 
     İMKB'de haftalık ortalama değer kaybı yüzde 6.05 oldu. İstanbul Menkul Kıymetler Borsası'nda İMKB hafta boyunca 770.59 puan düşen Endeks, haftayı 11,967.96 puandan kapadı. 
     Külçe altının satış fiyatı yüzde 1.86 artarak 9 milyon 880 bin liraya, Cumhuriyet altınının satış fiyatı da yüzde 1.52 artarak 67 milyon liraya yükseldi. Dövizde ise ABD Doları'nın Türk Lirası karşısındaki haftalık değer kaybı yüzde 0.18, Alman Markı'nın ise yüzde 2.30 oldu. Yatırım fonlarına katılma belgeleri haftalık ortalama yüzde 0.12 oranında değer kazandı. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.98 ile yüzde 1.17 arasında gerçekleşti. Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.78, 6 aylık mevduatta yüzde 0.79, 3 aylık mevduatta yüzde 0.88 ve bir aylık mevduatta da yüzde 0.93 oldu. Önceki hafta sonunda ortalama faizleri yüzde 75'in de altına inen haftalık reponun net getirisi yüzde 1.18 oldu. 







</TEXT>
</DOC>
