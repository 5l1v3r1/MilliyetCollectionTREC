<DOC>
<DOCNO> 12667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yasam/yas01.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstikbali göklerde arayan kadınlar... 
</HEADLINE>
<TEXT>

Sabiha Gökçen hem ilk, hem de öncü oldu... Pek çok Türk kadını pilot olarak 'kanatlandı’ 
     SİNAN TOROS İstanbul 

     İlk adımı Sabiha Gökçen attı, onu örnek alan kadın pilotlar birer birer havayolu şirketlerinde kendilerine yer bulmaya başladı. 
     Havayolu şirketinde, pilot olarak bir ilke imza atan Alev Kılıçkeser'i bir başka kadın pilot Dilek Karabağlı izledi. Emel Arman Karakaş da THY'deki ilk kadın pilot olma onuruna erişti. 
     Pegasus'a geçen Kılıçkeser ve Karabağlı’ya bir başka bayan pilot Gökçe Erarslan da katıldı. Alev, Dilek, Emel ve Gökçe... 4 genç ikinci pilot. Şimdi hepsi beraber havacılık sektöründe erkek egemenliğine karşı tatlı bir rekabet başlattı. 
     
     Hedef sol koltuk 
     Kılıçkeser ve Karabağlı başlangıçta yadırgansalar bile kokpitteki başarılarıyla kendilerine duyulan kuşkuları silmişler. Kadınların da gökyüzünde erkek meslektaşları gibi bu işi rahatlıkla yapabileceğini kanıtlamışlar. Şimdi hedefleri, sağ koltuktan kaptan pilot olarak sol koltuğa geçmek. 
     
     İlk şehitimiz 
     İlk kadın pilot şehidimiz ise Konya Ermenek'te eğitim uçuşunda hayatını kaybeden teğmen Ayfer Gök oldu. 9 Şubat 2001'de F - 5 tipi savaş uçağının düşmesi sonucu şehit olan Gök, 24 yaşındaydı. 
     
     


 YAŞAM 






























</TEXT>
</DOC>
