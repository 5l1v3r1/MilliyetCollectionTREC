<DOC>
<DOCNO> 25903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yasam/yas05.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevda'nın ailesine ikinci sorgu 
</HEADLINE>
<TEXT>

İntihar ettiği iddia edilen Sevda Keleş'in ölümü üzerine, savcılık otomobilde neler olduğunu anlamak için ailesini yeniden sorgulayacak... 
     NEZİH GÜROL İstanbul 

     Otomobilden atlayarak intihar ettiği öne sürülen lise ikinci sınıf öğrencisi Sevda Keleş'in ölümüyle ilgili soruşturma genişliyor. 
     Genç kızın ölümünün üzerindeki sır perdesini kaldırılabilmesi için baba Mustafa Keleş, ağabeyi Cem Keleş ile akrabaları Yusuf, Mehmet ve Ali Kılıç'ın ikinci kez ifadelerine başvurulacak. Ailenin sorgulanması sonucu, olaydan önce otomobilde neler konuşulduğu ve genç kızın otomobilden atılıp atılmadığı da açıklık kazanacak. 
     Sevda'nın akrabalarından biri ise şüpheler üzerine aileyle ilgili suçlamaları reddederek şunları söyledi "Onu okuldan alıp güle oynaya yola çıkmışlar. Yolda Sevda'ya hava alması için camı açabileceği söylenmiş. Onun da eli kapının kolundaymış. Birden açarak kendisini dışarı bırakmış. Ağabeyi tutmaya çalışmış ama tutamamış. Bizce Sevda'nın ölümünden geceyi birlikte geçirdiği arkadaşları ve sevgilisi sorumludur. Onlar ailesini aramalıydı." 
     



 YAŞAM 























</TEXT>
</DOC>
