<DOC>
<DOCNO> 34153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sonspo05.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonlu Hami'den iyi haber... 
</HEADLINE>
<TEXT>

     Trabzonspor, yeni sezon öncesi hazırlıklarını, bugün gerçekleştirdiği antrenmanla sürdürdü.. 
     Teknik direktör Sadi Tekelioğlu yönetiminde Mehmet Ali Yılmaz Tesisleri'nde yapılan ve yaklaşık olarak 1.5 saat süren antrenmana Erhan katılmazken, hafif sakatlıkları bulunan Şenol ve Zafer ise kondisyon salonunda çalıştı. 
     Almanya kampında sol ayak bileği dönen takım kaptanı Hami ise doktor kontrolünde bir süre koşu yaptı. Kulüp doktoru Ahmet Çağlar, Hami'nin durumunun iyiye gittiğini ve Beşiktaş maçında takımdaki yerini alacağını söyledi. 
     Tekelioğlu, futbolculara kondisyon antrenmanı yaptırırken, futbolcuların sıcak ve nemli hava nedeniyle hayli yoruldukları gözlendi. 






</TEXT>
</DOC>
