<DOC>
<DOCNO> 36321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/asiy.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutan, ANAP İl Başkanı’nı kovdu 
</HEADLINE>
<TEXT>
Bireysel hareket’ 
Kara Kuvvetleri Komutanı Orgeneral Hilmi Özkök, Manisa’daki protokol skandalı için, "Münferit bir olaydır. Tasvip etmemiz mümkün değil’ dedi 
     TUNCAY ÖZKAN 

     Manisa’da İçişleri Müsteşarlığı’na getirilen Vali Muzaffer Ecemiş’i uğurlama sırasında Tugay Komutanı Tuğgeneral Kazım Usta ile ANAP İl Başkanı Ahmet Özövgü arasında yaşanan protokol krizi, askeri çevrelerde de tasvip edilmedi. 
     Olayın basına yansıması üzerine Çalışma Bakanı Yaşar Okuyan, Kara Kuvvetleri Komutanı Orgeneral Hilmi Özkök’ü arayarak, olaydan duyduğu üzüntüyü ve partisinin maruz kaldığı ağır ithamın yarattığı hassasiyeti iletti. Bunun üzerine Kara Kuvvetleri Komutanı Özkök, olaydan bilgisi olmadığını, ancak araştırıp kendisini arayacağını aktardı. 
     
     Talimat yok 
     Daha sonra Çalışma Bakanı’nı arayan Orgeneral Özkök, "Bu olay tamamen münferit ve oradaki kişilerle ilgili bir durum. Konuyla ilgili soruşturmayı başlattık. Merkezden herhangi bir talimat gittiği şeklindeki bir düşünce asla doğru değil. Ve böyle bir şey söz konusu değil. Ancak bu olayı bizim tasvip etmemiz de söz konusu edilemez. Tamamen bir münferit bir olaydır" dedi. 
     
     İnceleme başlatıldı 
     Askeri çevrelerce de tasvip edilmeyen protokol skandalından sonra, Genelkurmay Başkanlığı ve Kara Kuvvetleri Komutanlığı, Tuğgeneral Usta ile Özövgü arasında yaşanan tartışmayla ilgili inceleme başlattı. 
     Ege Ordu Komutanlığı’nın ve Kara Kuvvetleri Komutanlığı’nın hazırlayacağı raporlar sonrasında Genelkurmay Başkanlığı, Tuğg. Usta hakkında soruşturma açılıp açılmamasına karar verecek. 
     
     Tavrımız ANAP’a değil 
     Bu arada tavrıyla ilgili Genelkurmay Kararg hı’nda şu değerlendirmenin yapıldığı öğrenildi "Davranış kesinlikle ANAP’a karşı kasıtlı bir tavır değildir. Tuğgeneral Usta’nın protokole uyulması konusundaki titizliğinden ve ANAP’lı il başkanının o sırada protokolde kendisine ait olmayan bir yerde durmasından kaynaklanan bir tartışmadır." 
     
Utandıran tabloManisa Tugay Komutanı Tuğgeneral Kazım Usta, protokolde yanlış yerde durduğunu belirttiği ANAP İl Başkanı’na hakaret yağdırdı Defolun 
     MEHMED HAKKI ÖZBAYIR DHA 

     ANAP ile Genelkurmay Başkanlığı arasında "ulusal güvenlik anlayışı" konusunda doğan gerilim sürerken, taraflar yerel düzeyde de karşı karşıya geldi. Manisa 1. Er Eğitim Tugay Komutanı Tuğgeneral Kazım Usta, İçişleri Bakanlığı Müsteşarlığı’na getirilen Manisa Valisi Muzaffer Ecemiş’i uğurlama töreninde protokolde yanlış yerde bulunduğunu öne sürdüğü ANAP İl Başkanı’nı itip kakarak uzaklaştırırken, hakaretler yağdırdı. ANAP, olayın esef verici’ olduğunu açıklarken, Başbakan Yardımcısı Mesut Yılmaz, Manisa İl Başkanı’nı arayarak, Genel Merkez’in teşkilatların arkasında olduğunu vurguladı. 
     Türkiye, dün öğle saatlerinden itibaren, İçişleri Bakanlığı Müsteşarlığı’na atanan Ecemiş’in Ankara’ya uğurlanışı sırasında çıkan olayın ekranlara yansıyan görüntülerine kilitlendi. 
     Vali Konağı önündeki uğurlama törenine vali yardımcıları, kaymakamlar, Belediye Başkanı Adil Aygül, Celal Bayar Üniversitesi Rektörü Prof. Dr. Tuna Taner, daire müdürleri, sivil toplum örgütleri temsilcileri, Tugay Komutanı Tuğgeneral Usta ve çok sayıda Manisalı katıldı. 
     Tören mangasını selamlayan Ecemiş ve eşi, bir saate yakın süren törene katılanlarla tek tek tokalaştı. Uğurlama sırasında Usta, katılanları önce protokol sıralamasına göre dizilmeye davet etti. Kendisi de validen sonra ikinci sırada geldiği için sıranın başına geçti. Vilayet protokolünde siyasi partiler grubunda yer alan 72. sıradaki DSP ve 73. sıradaki MHP il başkanlarından sonra 74. sırada bulunan ANAP İl Başkanı Ahmet Özövgü, Tuğgeneral Usta ile Belediye Başkanı Aygül’ün arasına girdi. 
     Usta, durduğu yere tepki gösterdiği Özövgü’den protokole uymasını istedi. Özövgü durmaya devam edince Usta bağırarak, "Protokolün bir esası var. Öne çıkmayın. Lütfen geçin, gidin yerinizi alın. Böyle saçma şey olmaz. Her şeyin usulü vardır be. Partili martilidir diye size şey mi yapacağız Geç yerine. Burada resmi program var" diye çıkıştı. 
     Özövgü, "Burası askeriye değil" yanıtını verince iyice sinirlenen Usta, "Askeriye olması şart mı Protokolün esası var. Asabımı bozmayın. Allah Allah, haddinizi bilin be Defolun, gidin" diye bağırdı. Öfkesini dizginleyemeyen Usta, diyalog sırasında birkaç kez Özövgü ve yanındakileri itip kakarak arka sıralara itti. Özövgü’yü arkaya iten Usta, Ecemiş yanına gelince "Hayırlı görevler" temennisinde bulundu. 
     
Paşa’nın protokol saplantısı var’      ANAP lideri Mesut Yılmaz, ANAP Manisa İl Başkanı Ahmet Özövgü’yü savundu. Olayın münferit bir olay olduğunu belirten Yılmaz, "Anlaşılan bu Paşa’nın bir protokol saplantısı var. Protokole çok meraklı. Vali’nin evinin önünde uğurlama yapılıyor. Resmi tören değil. Protokol sırasına göre dizilmeye de gerek yok. Paşa aşırı duyarlılık göstermiş" dedi. 
     
İl Başkanı’ndan hakaret davası      ANAP İl Başkanı Özövgü, Tuğg. Usta’nın kendisini protokol sırasında itmesinin ardından yumuşak’ uslupla yaptığı açıklamadan sonra sertleşti. ANAP Genel Merkezi ile görüşen Özövgü, "Televizyondan görüntüleri izledikten sonra hakarete uğradığım kanaatine vardım. Avukatımı çağırıp hakaret davası açması için talimat verdim" dedi. 
     
Aktulga Askerle kavga gelecek getirmez      ANAP lideri Mesut Yılmaz’ın konuşması ile Genelkurmay’ın yanıtını değerlendiren emekli Orgeneral Doğu Aktulga, "Askerle kavga siyasetçiye ikbal getirmez" dedi. Aktulga, yaşanan son gerginlikle ilgili şu açıklamaları yaptı 

</TEXT>
</DOC>
