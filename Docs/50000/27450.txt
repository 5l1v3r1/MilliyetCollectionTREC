<DOC>
<DOCNO> 27450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yazar/uras.html </URL>
<DATE> 2001/06/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Saraylar köşkler vekillerin emrinde 
</HEADLINE>
<TEXT>

     Zavallı millet olandan bitenden habersiz. Reha Muhtar eski milletvekili Ercan Vuralhan’ın peşine kameraman takarak eski ve yeni cümle milletvekillerinin İstanbul’da Atatürk’ün köşkünde nasıl ve kaç paraya kaldıklarını ortaya çıkarmasaydı Osmanlı sarayları ile Atatürk köşklerinin milletvekillerine nasıl peşkeş çekildiğinden, milletin haberi olmayacaktı. 
     Millet öğrendi TBMM İdare Amirliği İstanbul’da Osmanlıların Yıldız Sarayı’nı ve Atatürk’ün Florya Köşkü’nün eski ve yeni milletvekillerine misafirhane olarak kullandırıyor. 
     Milletin vekilleri bu saray ve köşkte geceliği 6 milyon liradan süitte iki odalı dairede kalıyor. 
     Öğle ve akşam üç kap yemeği bir milyon lira ödeyerek yiyorlar. Sarayların ve köşklerin bakım parası ile çalışanların maaşının yenilen ve içilenin faturasını bu ödemelerle karşılanması imkansız. 
     Kaldı ki, Ercan Vuralhan olayının ortaya çıkardığı gerçekten öğrendik Buralarda hiç ödeme yapılmasa da dört ay süreyle yatıp kalkmak, yiyip içmek mümkün. 
     O zaman faturayı kim ödüyor Tabii ki millet ödüyor. Yediği ekmeğin, kullandığı maydanozun, yaktığı tüpgazın fiyatının içine giren KDV ile ödüyor. 
     Enflasyon olarak ödüyor. 
     Bu çarpıklığın temelinde Osmanlı saraylarının ve Atatürk köşklerinin yönetiminin TBMM’ye verilmesi vardır. 
     Görevi, sorumlulluğu yasa yapmak olan TBMM’nin saray ve köşk yönetimiyle ne ilgisi var Dolmabahçe Sarayı, Yıldız Sarayı, Beylerbeyi Sarayı, Osmanlı köşkleri ve Atatürk köşkleri TBMM Başkanı’nın emrinde. 
     Başkan bu köşkleri istediği gibi kullanır. Nasıl kullandığını ise Ercan Vuralhan olayı ile öğrendik. 
     Milletin kemer sıkması fedakarlık yapması için kanunlar çıkaran, kriz var diyerek memurun, işçinin, emeklinin maaşını kısan milletvekillerinin ne gibi imkanlardan nasıl yararlandıklarını millet öğrenmelidir. 
     Madem ki şeffaflık dönemi başladı, TBMM Başkanı, emrindeki saraylar ve köşkler hakkında millete bilgi vermelidir. Bunlar için yılda kaç lira harcanıyor Bunlar nasıl kullanılıyor Milletvekilleri için nerelerde misafirhaneler var Bu misafirhanelerde milletvekilleri kaç paraya kalıyor, kaç paraya yiyip içiyor Bu misafirhanelerin gelirleri ile giderleri arasındaki fark nasıl karşılanıyor 
     Üç kap yemeği saraylarda ve köşklerde milletvekillerine bir milyon lira maliyet ile yedirmenin formülünü millet de böylece öğrenmiş olur. 
     TBMM’de Başkanlık kürsüsünün arkasında eskiden Hakimiyet Kayıtsız Şartsız Milletindir’ diye bir yazı vardı ya... 
     Hiçbir işe yaramayan, hiçbir anlamı olmayan o yazı yerine bir yenisi asılmalıdır. Duvara, Saraylar ve Atatürk köşkleri kayıtsız şartsız milletvekillerinindir’ diye yazılmalıdır. 
     
     







Anayasa hukuku 


Milliyet... 


Dinlemek isterdim 


Türkiye'nin tedirgin takipçileri 


IMF’den uyarılar sert geldi 


Sadettin Tantan'ın yolu 


Şimdi tasa, Anayasa... 


Sivil anayasaya doğru 


Evliliğin bekası küsenlerin elindedir 


Dornbusch mu haklı, Demirel mi 


Saraylar köşkler vekillerin emrinde 


</TEXT>
</DOC>
