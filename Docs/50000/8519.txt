<DOC>
<DOCNO> 8519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/bila.html </URL>
<DATE> 2001/02/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'Dolar çok yükselmez' 
</HEADLINE>
<TEXT>

Hazine'den Sorumlu Devlet Bakanı Recep Önal, "Merkez Bankası'nın 25 milyar doları var. Her talep karşılanacağı için anormal yükselmeler olamaz" dedi 
     Başbakanlık'ta 13 saat süren toplantıda döviz kurunun serbest bırakılması ve geçilen yeni sistemin gerektirdiği ek önlemlerin belirlenmesine ilişkin kararlar neler ve etkileri ne olacak 
     Hazine'den Sorumlu Devlet Bakanı Recep Önal, dünkü görüşmemizde mevcut durumu, alınan ve alınacak yeni kararları değerlendirdi. 
     Önce bu kararlara neden gerek duyuldu 
     Bakan Önal, siyasi gerginlikle ilgili tartışmaların geride kaldığını vurgulayarak, ekonomik ve mali gerekçeleri şöyle sıraladı 
     
'Lira aşırı değerlendi'      Sistemde değişikliğe gitmemiz gerekliydi. Enflasyon ve döviz kurunun birbirine yakın seyretmesi hedefi gerçekleşmedi. Enflasyon geriden gelmeye başladı. Fark açıldı. Bu da Türk Lirası'nda aşırı değerlenmeye neden oldu. Bu nedenle döviz kurunun serbest piyasaya bırakılması gerekliydi. 
     - Bu noktaya neden gelindi 
     Bizim asıl sorunumuz yabancı kaynaktı. Programa başlarken varsayımlardan biri yabancı kaynak geleceği yönündeydi. Ancak öngördüğümüz kalıcı yabancı sermaye gelmedi. Bu açığın iç tasarruflardan karşılanması gerekiyordu ama Türkiye'nin sorunu zaten iç kaynak azlığı. Bu nedenle de sıkıntı doğdu. 
     
'Ara aşamaları atladık'      - Döviz kurunun serbest bırakılması istikrar programı açısından ne anlama geliyor Dövizin hızla yükselmesi bekleniyor mu 
     Program hedeflerinde yeni bir düzenlemeye gidilecek elbette. Biz zaten bu sisteme geçecektik. Ancak ara aşamalar olacaktı. Şimdi bu ara aşamaları kaldırmış olduk. Temmuzda döviz kuru için bant uygulamasına gidilecek, 2002 yılında da dalgalanmaya geçilecekti. Şimdi bu öne çekilmiş oldu. Bununla birlikte örneğin enflasyon hedefinde yenileme yapılacak. Yüzde 12 olarak belirlenmişti, bu yüzde 25'i geçmeyecek şekilde yeniden belirlenecek. Döviz kuru serbest bırakıldı ama Merkez Bankası rezervi olağanüstü yükselmeleri önleyecek güçte. Merkez Bankası'nın 25 milyar dolar civarında dövizi var. Her türlü talep karşılanacağı için çok anormal yükselmeler olmaz. 
     
İlk önlem özelleştirme      - Döviz kurunun serbest bırakılmasının yanında ne gibi ek önlemler devreye girecek 
     Biz iki temel uygulamayı gerçekleştireceğiz. Birincisi özelleştirmeler, ikincisi yapısal düzenlemeler. THY, Telekom gibi kurumlar dahil özelleştirme hızla sürdürülecek. İkinci olarak yapısal düzenlemeler yapılacak. Örneğin bireysel sigorta yasası. Bu yasa çıktığında bireysel sigorta uygulaması başlayacak. Örneğin ayda 100 dolarlık bir tasarruf bireysel sigortaya verilebilirse, Türkiye önemli bir kaynağa kavuşacak. Mali piyasalar derinleşecek. 
     Örneğin Türkiye'de 10 milyon kişi bireysel sigorta sistemine katılırsa ayda 1 milyar dolar, yılda 12 milyar dolarlık bir kaynak ortaya çıkacak. Batı ülkelerinde bu tür kurumsal ve bireysel tasarruflar en önemli kaynakları oluşturur. Bunu gerçekleştirebilirsek o zaman mali piyasaların derinleşmesi sağlanacak ve marjinal girdiler veya siyasi haberler piyasaları bugün olduğu gibi etkileyemeyecek. Mali piyasaların derinleşmesinden kasıt budur. 
     
IMF'le uyumsuzluk yok      Bakan Önal, mali piyasaların kısa süre içinde dengeye ulaşacağını ve sistemin oturacağını vurguluyor. Merkez Bankası kaynaklarının sistemi oturtmaya uygun ve yeterli olduğunu söylüyor. 
     Bakan Önal ayrıca, IMF ile uyumsuzluk bulunmadığını ve bu durumun IMF'nin dış piyasalara olumlu telkinde bulunması sonucunu doğurduğuna dikkat çekerek, Türkiye'nin düşürülen notunun kısa sürede yükseltileceğini de belirtiyor. 
     Bakalım yeni hedefler ve yeni sistem ekonomik programa nasıl bir çehre kazandıracak 
     
Emlakbank, Ziraat ve Halk'a tek yönetim      - Mali piyasalardaki krizlerin genellikle kamu bankalarından kaynaklandığı öne sürülüyor. Kamu bankalarının durumu nedir Bu bankalarla ilgili ne gibi önlemler alınacak 
     - Üç kamu bankası Ziraat, Halk ve Emlakbank'ın borç piyasası içinde olmaları ve talepleri faizleri yükselten unsur. Buna Fon'daki bankaları da katmak gerekir. Bizim düşüncemiz bu üç bankayı borçlanma piyasasından çekmek. İlk adım olarak üç bankayı bir yönetim kuruluna bağlamayı planlıyoruz. Nasıl Fon'daki bankalar birleştirildiyse, biz de bu üç bankayı tek yönetime vermeyi düşünüyoruz. İkinci aşamada da kamu bankalarının yapısında düzenlemeye giderek borç piyasasından çekilmelerini sağlayacağız. Böylece faizi yükselten önemli bir unsuru ortadan kaldırmış olacağız. 
     
Bankaların para sıkıntısı çözüldü      - Bankalardan para çekilemediği, aktarma yapılamadığı, bankaların, mudileri geri çevirdiği haberleri geliyor. Bu sorun neden kaynaklanıyor ve nasıl aşılacak 
     Bu sıkışıklık aşıldı, diyebiliriz. Merkez Bankası'nın Türk Lirası limitleri ve önceki gün bankaların birbirlerine olan taahhütlerini yerine getirmemelerinden kaynaklandı. Ancak yeni sisteme geçildiği için Merkez Bankası limitleri de değişti. Merkez Bankası, Türk Lirası taleplerini karşılamaya başladı. Bilgisayar aracılığıyla bankalara dağıtım yapıldı. Bugün bir sorun yaşanacağını sanmıyorum. 
     
Enflasyon hedefi esas alınacak      - Yeni geçilen sistemde istikrar programı açısından değişiklik ne olacak 
     Hedeflerin yenilenmesinin yanı sıra, kur hedefine dayalı olan sistem enflasyon hedefine dayalı hale gelecek. Merkez Bankası enflasyon hedefini esas alan bir para politikası izleyecek. Başta faiz olmak üzere bütün para politikası araçlarını enflasyon hedefini gözeterek kullanacak. 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
