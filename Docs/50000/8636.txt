<DOC>
<DOCNO> 8636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/magazin/mag04.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz ona vız geldi 
</HEADLINE>
<TEXT>

Ya ekonomik krizden haberi olmayan ya da yine örtülü ödenek çarpan Parsadan, hanım arkadaşıyla eğlencedeydi 
     DENİZ ALTUNTAŞ 

     Tansu Çiller’in başbakanlığı döneminde örtülü ödeneği 5.5 milyar lira dolandırmaktan beş yıl hapis yatan Selçuk Parsadan, özgürlüğünün dördüncü gecesinde sevgilisiyle Milliyet objektifine yakalandı. 
     Geçtiğimiz pazartesi günü Şartlı Salıverme Yasası’ndan yararlanarak serbest kalan Parsadan ve sevgilisi Pekel Özışıkel, geçen gece Köşem Bistro’da arkadaşlarıyla bu kez felekten bir gün çaldı’. Ayhan Aşan’ın şarkılarını dinleyen, Mustafa Keser’in sahne şovunu izleyen Parsadan ile sevgilisi, yakalanınca tepki gösterdiler. 
     Özışıkel yüzünü saklamakla yetinse de, kamuoyunda ilginç çıkışlarıyla tanınan Parsadan, yine son derece veciz bir şekilde’ kendini savundu "Beni lütfen magazinel malzeme yapmayın." 
     
Yakında vurulurum’ iması      Biz de Parsadan’ı eğlenirken rahat bırakıp gece klübü çıkışında tekrar yakaladık. Bu kez konuşmaktan çekinmeyen ve neşeli tavırlarıyla dikkat çeken Parsadan, yeni hayatını da şöyle anlattı 
     "Özgürlük iki metreye iki metre hücrede günlerce kalmaktan çok iyi. Özgürlüğüme kavuştum kavuşalı ilk defa dışarıya çıkıp eğlendim. İlk özgür gecemde arkadaşımın biri beni alkol komasına soktuğu için iki gün hastanede yattım. Ancak bugün eğlenmeye geldim. Gece leminin 30 yıllık müdavimiyim. Eskiden sabaha kadar içerdik, şimdi iki duble yetiyor. Birileri tarafından öldürülünceye kadar gezmeye devam edeceğim. Bakalım ne zaman vurulacağım. Malum düşmanlarımız belli .." 
     
Jiller elimi öpjsün...      Selçuk Parsadan, 50 yaşında cinsel işlevlerini yerine getiren sağlıklı bir erkek olduğunu söyleyerek sürdürdüğü konuşmasını, kendisine şöhret’ kazandıran Tansu Çiller’le ilgili görüşleriyle şöyle tamamladı "Tansu Çiller’in örtülü ödenek davasından yargılanmamasına rağmen yargıda beraat etmesi gülünç. Ama Tansu’ya kinim yok onu her zaman affederim. Tek şartım var, gelsin elimi öpsün. Bana Ne yapıyorsun baba ’ diyordu. Babasıysam, gelip babasının elini öpsün babası da onu bağışlasın. Amerika, Türkiye’den daha güzel bir yer. Oraya gidip eğlensin. Millet ondan kurtulup rahat etsin". 
Çiller elimi öpsün 



 MAGAZİN 
















NEREDE YİYELİM NEREDE İÇELİM NEREDE EĞLENELİM 



</TEXT>
</DOC>
