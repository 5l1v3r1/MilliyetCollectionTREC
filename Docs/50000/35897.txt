<DOC>
<DOCNO> 35897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sonspo04.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolcular Avrupa sınavı tecrübesi taşıyor mu 
</HEADLINE>
<TEXT>

     Avrupa Şampiyonlar Ligi 3. ön eleme turunda yarın İskoçya'nın Glasgow Rangers takımıyla karşılaşacak Fenerbahçeli futbolcuların büyük bölümünde tatlı bir heyecan yaşanıyor. 
     Sarı-lacivertli takımın bu sezon kadrosunda bulunan toplam 23 futbolcudan yalnızca 6'sı, daha önce Fenerbahçe formasıyla Avrupa kupalarında mücadele etti. 
     Daha önceki sezonlarda Rüştü Reçber 22, Uche A. Okechukwu 21, Mustafa Doğan 10, Samuel Johnson 2, Ogün Temizkanoğlu ve Abdullah Ercan da 1'er kez Avrupa kupalarında Fenerbahçe formasıyla ter döktü. 
     Bu sezon kadroda yer alan Oğuz Dağlaroğlu, Recep Bilir, Ümit Özat, Zoran Mirkoviç, Misko Mirkoviç, Ali Akdeniz, Serkan Özsoy, Nikola Lazetiç, Ali Güneş, Haim Revivo, Hakan Bayraktar, Milan Rapaiç, Yusuf Şimşek, Ceyhun Eriş, Kennet Andersson, Oktay Derelioğlu ve Serhat Akın ise görev verilmesi durumunda ilk kez Fenerbahçe formasıyla Avrupa kupalarında mücadele edecek. 
     Bu futbolculardan Abdullah Ercan ve Ogün Temizkanoğlu Trabzonspor, Oktay Derelioğlu Beşiktaş formalarıyla daha önce pek çok kez Avrupa kupalarında oynama şansını bulurken, yabancı oyuncuların büyük bölümü de daha önce eski takımlarında Avrupa'da boy gösterdi. 
     Öte yandan Fenerbahçe'nin teknik heyetinde yer alan Mustafa Denizli, Oğuz Çetin ve Nurettin Yıldız da yarın ilk kez sarı-lacivertli takımın başında Avrupa kupalarında sahaya çıkacak. 
     







</TEXT>
</DOC>
