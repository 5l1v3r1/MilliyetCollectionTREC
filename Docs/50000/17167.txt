<DOC>
<DOCNO> 17167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/siyaset/siy07.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Başeğmez FP’den istifa etti 
</HEADLINE>
<TEXT>

     ANKARA Milliyet 

     FP İstanbul Milletvekili Mukadder Başeğmez, partisindeki yenilikçi - gelenekçi kavgasını eleştirerek istifa etti. İstifayla FP’nin milletvekili sayısı 101’e düştü. 
     Kongrede Genel Başkan Recai Kutan’ı desteklemesine karşın Necmettin Erbakan’ı Libya gezisi nedeniyle eleştirmesiyle tanınan Başeğmez, hem yenilikçilere hem de gelenekçilere mesafeli davrandı. Gelenekçilerle kongreden sonra ortak hareket etmeyen Başeğmez’in, partideki kavgadan da uzun süredir rahatsız olduğu öğrenildi. Başeğmez’e yakın bir FP’li, "Yenilikçi ve gelenekçiler onu tam olarak yanına almadı. Her panelde, her divanda, her mitingde o vardı. Ama ona yeterince önem, görev verilmedi. Yönetime kızgındı" dedi. 
     Başeğmez’in istifası yönetimde de şok etkisi yaratırken, Başeğmez de, istifasını gönderdikten sonra yönetimle anlaşmazlığının olup olmadığının sorulması üzerine, "FP ve partililere saygım ve sevgim hep oldu, olacak. Bir tenkidim yok" dedi. 
     


 SİYASET 

















</TEXT>
</DOC>
