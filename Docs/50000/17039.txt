<DOC>
<DOCNO> 17039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/theper.html </URL>
<DATE> 2001/04/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Davanızı takip edin 
</HEADLINE>
<TEXT>

Halen kooperatifin inşasını yürütmekte olduğu bir sitede, benden yönetici namı ile avans talep edilmişti. Size sormuştum, kat mülkiyeti veya kat irtifakı olmadan avans talep edilemeyeceğini söylediniz, hakim de böyle karar verdi ama alacaklı olduğunu söyleyen yönetici genel hükümlere göre istiyorum deyince mahkeme dosyayı asliye hukuk mahkemesine gönderdi, şimdi davaya asliye hukuk mahkemesi bakıyor, genel hükümlere göre istemek ne demek, ben davayı kaybeder miyim 
E. T. - İstanbul 

     Görüldüğü gibi benim köşem davaları sonuna kadar takip ediyor, okuyucularımın güvenine ne kadar teşekkür etsem azdır. Bu güven çok güzel de tüm okuyucularımın davalarını sonuna kadar takip edecek olursam benim halim ne olur, düşünebiliyor musunuz 
     Evet gelelim davanın devamına. Evet avans kat mülkiyetinin kurumlarından biridir. Kat Mülkiyeti Kanunu uygulanmayan bir yapıda avans da olamaz yönetici de. Genel hükümler şu demektir. Borçlar Kanunu’na göre doğmuş bir borcun talep ediliyor olması. Borçlar Kanunu’nda muhtelif borç nevileri var. Önce talep edenin hukuki sıfatı doğmalı, sonra bu borç nevilerinden biri gerçekleşmeli. Sizin olayda davayı açan kendisinin yönetici olduğunu iddia ediyor. Öncelikle yönetici sıfatı olamayacağı için dava açma hakkı yok. Sonra tapular alınana kadar sizin muhatabınız kooperatif, kooperatif dışında bir yönetici size husumet tevcih edemez. 
     Üçüncüsü, oturulmaya müsait olmayan bir binada oturmanız zorlanılamaz dolayısı ile de oturmadığınız için sizden kooperatif ilişkisi dışında bir gider istenilemez. Şimdi davanız asliye mahkemesine gitmiş olabilir, bu mutlaka parayı ödeyeceksiniz anlamına gelmez. 
     Hakim bu hususları inceleyerek gerekli kararı verecektir. Davaları muntazam takip edin. 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
