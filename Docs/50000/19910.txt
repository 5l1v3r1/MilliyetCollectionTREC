<DOC>
<DOCNO> 19910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/siyaset/siy04.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan’ın zor sınavı 
</HEADLINE>
<TEXT>

Sekiz yıl aradan sonra Tahran'a gidecek ilk İçişleri Bakanı olmaya hazırlanan Tantan, terörle mücadele için işbirliği isteyecek 
     ANKARA Milliyet 

     Beyaz Enerji soruşturması nedeniyle yoğun ve sıkıntılı günler geçiren Sadettin Tantan, İran İçişleri Bakanı Abdülvahit Musavi Lari'nin davetlisi olarak Tahran'a gidecek. Tantan, PKK'ya sağlanan desteği gündeme getirecek ve terörle mücadelede işbirliği isteğini yineleyecek. 
     
Sekiz bakan da gitmedi      İki ülke arasında 90'ların başında uygulamaya konulan "Bakanlar arası görüşmeler", 1993'te kesildi. En son DYP'li İçişleri Bakanı Mehmet Gazioğlu'nun Tahran'a gitmesinin ardından 1994'te İranlı bakan Ankara'ya geldi. Bu son görüşmenin ardından, bugüne kadar görev yapan sekiz İçişleri bakanından hiçbiri Tahran'ı ziyaret etmedi. Tantan'ın bakanlığa gelmesiyle İran Ankara'ya yeniden görüşme sinyali gönderdi. 
     
Sezer'in mesajını iletecek      Jandarma İstihbarat Başkanı Tümgeneral Ali Aksöz, Emniyet KOM Daire Başkanı Emin Aslan, İstihbarat Dairesi Başkanı Muzaffer Erkan ve Yabancılar Daire Başkan Yardımcısı Mustafa İlhan'la birlikte İran'a gidecek olan Tantan, Cumhurbaşkanı Muhammed Hatemi ile de görüşecek ve Cumhurbaşkanı Ahmet Necdet Sezer'in iyi niyet mesajını iletecek. 
     



 SİYASET 

















</TEXT>
</DOC>
