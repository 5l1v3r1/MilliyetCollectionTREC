<DOC>
<DOCNO> 3412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur18.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayri Kozakçıoğlu'nun damadından sonra bu kez kızı hakim önünde 
</HEADLINE>
<TEXT>

     DYP Genel Başkanı Yardımcısı Hayri Kozakçıoğlu'nun, başka suçtan tutuklu işadamı Selçuk Alan'la evli olan kızı Faika Alan hakkında ''hakaret'' suçundan Sulh Ceza Mahkemesi'nde açılan dava, ''Görevsizlik kararı'' ile üst mahkemeye gönderildi. 
     İstanbul 4. Sulh Ceza Mahkemesi, TCK'nın 482. maddesi uyarınca ''Hakaret'' suçundan 3 aya kadar hapis cezası istemiyle yargılanan Faika Alan'ın dava dosyasını inceleyerek, sanık hakkındaki yargılamanın, 3 ay ile 3 yıl arasında hapis cezasını öngören ''Kişinin namus ve haysiyetine dokunacak eylemde bulunmak'' suçunu düzenleyen TCK'nın 480. maddesinin 1 fıkrasına göre yapılması gerektiğine karar verdi. 
     Faika Alan hakkında yargılamanın, suç vasfındaki değişiklik nedeniyle bir üst mahkemede yapılması gerektiğini kararlaştıran hakim,''Görevsizlik kararı'' vererek dava dosyasını Asliye Ceza Mahkemesi'ne gönderdi. 
     
     
     
     




</TEXT>
</DOC>
