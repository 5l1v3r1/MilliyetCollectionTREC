<DOC>
<DOCNO> 41569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun28.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Meksika sınırını kapattı 
</HEADLINE>
<TEXT>

     Amerikalı yetkililer, Meksika sınırını kapattı. 
     Meksika Devlet Başkanlığı'ndan yapılan açıklamaya göre, Amerikalı yetkililer, ABD'yi Meksika'ya bağlayan 51 köprüyü önlem olarak kapattılar. Açıklamada, sınırların kapatılmasına karşın Meksika'da bulunan Amerikan vatandaşlarının ülkelerine dönmelerine izin verildiği belirtildi. Bu arada, ABD Savunma Bakanlığı Pentagon'a askeri birlik konuşlandırıldığı belirtiliyor. 
     
     New York hastanelerinde yer kalmadı 
     Amerikan Airlines şirketi bugünkü olaylarda kaçırılan 2 yolcu uçağında yolcu ve mürettebat dahil toplam 164 kişi bulunduğunu bildirdi. 
     American Airlines, daha önceki açıklamasında, toplam 156 yolcusuyla 2 uçağının kaybolduğunu duyurmuştu. Bu uçaklardan birinin New York'taki Dünya Ticaret Merkezi'ne, diğerinin ise Pentagon'a yönelik saldırıda kullanıldığı sanılıyor. Öte yandan, New York'taki hastanelerde yaralıları tedavi edecek yer kalamadı. Yaralılar hastanelerin çevresindeki caddelerde bekletiliyor. Televizyonlardan da halka kan vermeleri çağrısı yapılıyor. Amerikalılar ve New York'ta bulunan turistler Times Square'deki dev televizyon ekranlarından gelişmeleri canlı yayınlarla izliyorlar. 







</TEXT>
</DOC>
