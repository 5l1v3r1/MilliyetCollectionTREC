<DOC>
<DOCNO> 45102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sontur01.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gasp ettikleri otomobilde çocuk bulunduğunu farkedince kaçtılar 
</HEADLINE>
<TEXT>

     Pendik'te gasp ettiği otomobilde küçük bir çocuk olduğunu fark eden bir kişi, otomobili terk ederek kaçtı. 
     Pendik Aydınlık Yolu'ndaki Viyadük Pastanesi önünde 34 ZV 7709 plakalı otomobilini park eden Dursun Ali Canözkan, torunu Nurdan Canözkan'ı 5 otomobilde bırakarak pastaneye girdi. 
     Bu arada pastane önüne gelen kimliği henüz belirlenemeyen bir kişi, Canözkan'ın çalışır haldeki otomobilini alarak olay yerinden uzaklaştı. 
     Durumun polise bildirilmesi üzerine, tüm polis ekipleri ile Pendik bölgesindeki taksiciler kaçırılan otomobili bulmak için harekete geçti. 
     Yaklaşık 4 saatlik aramanın ardından Canözkan'ın otomobili Pendik Dumlupınar Mahallesi Trabzon Caddesi'nde terk edilmiş olarak bulundu. 
     Otomobil içinde bulunan küçük Nurdan ise polisler tarafından alınarak ailesine teslim edildi. 
     Polis yetkilileri, Nurdan'ın sağlık durumunun iyi olduğunu, kaçan gaspçının yakalanması için çalışmaların sürdürüldüğünü belirttiler. 
     






</TEXT>
</DOC>
