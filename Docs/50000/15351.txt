<DOC>
<DOCNO> 15351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/yasam/yas02.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam ABD'ye yaramıyor 
</HEADLINE>
<TEXT>

Savaşta kaybolan Amerikalı askerleri aramaya çıkanları taşıyan helikopter düştü 7 Amerikalı, 9 Vietnamlı öldü 
     DIŞ HABERLER SERVİSİ 

     Yaklaşık 25 yıl önce sona eren Vietnam - ABD savaşı h l kurban alıyor. Vietnam'da kayıp Amerikan askerlerini aramak için Quang Bing bölgesinde keşif uçuşu yapan bir helikopter önceki gün düştü, kazada 7 Amerikalı ve 9 Vietnamlı öldü. 
     ABD Savunma Bakanlığı Pentagon'dan yapılan açıklamada, helikopterde savaşta kaybolan Amerikan askerlerini arayan bazı görevlilerin bulunduğu bildirildi ancak ayrıntı verilmedi. Helikopterin enkazı Quang Bing sınırları içindeki Bo Tranh bölgesinde bulundu. 
     
     'Başınız sağolsun' 
     Eski düşman Vietnam ise, helikopter kazası nedeniyle ABD'ye başsağlığı mesajı gönderdi. Açıklamada, "Bu trajik kaza Vietnam ve ABD için büyük kayıptır" denildi. 
     ABD, yaklaşık 10 yıl savaştığı Vietnam'da tarihinin en büyük yenilgilerinden birini almıştı. Amerikan askerleri 1974'te Vietnam'dan çekilirken "Vietnam sendromu" sosyal dokuda büyük tahribat yapmış, yaşanan şok Amerikalılar’da derin izler bırakmıştı. Vietnam filmleri de bir dönem Hollywood'un vazgeçilmez konularından oldu. 
     
     Aramalar bitmedi 
     50 binden fazla kayıp verdiği belirtilen Amerikan askerlerinden bazılarının h l Vietnam'da olduğu iddia ediliyor. Bu nedenle zaman zaman kayıp ABD askerlerini bulmak için Vietnam'da arama çalışmaları yapılıyor. 
     
     


 YAŞAM 

















</TEXT>
</DOC>
