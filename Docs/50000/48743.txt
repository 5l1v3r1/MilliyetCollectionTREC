<DOC>
<DOCNO> 48743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun06.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar'ın yarısı kıyametin yaklaştığına inanıyor... 
</HEADLINE>
<TEXT>

     ABD'de yapılan bir kamuoyu araştırması, halkın yüzde 50'sinin, kıyametin kendi ömrü döneminde gerçekleşeceğine inandığını ve bu çerçevede halkın 3'te 2'sinin de Hz.İsa'nın yeniden dünyaya geleceği inancını taşıdığını ortaya koydu. 
     Barna Araştırma Grubu'nun yaptığı ve The Washington Times Gazetesi'nde yayınlanan ankete göre, ABD halkının yarısı, dünyanın fiziksel varlığının sona ereceğini sanmıyor. Ancak halkın yüzde 40'ı, insanlık tarihinin, doğa üstü bir müdahaleyle sona ereceğine inanıyor. 
     Dünyada yaşamın sona ereceği kıyamet gününün, Ortadoğu ülkeleriyle ilgisi olup olmayacağı sorusuna karşılık, yüzde 48, ''çok muhtemel'', yüzde 26, ''bir biçimde mümkün'' yanıtını verdi. 
     Ankete katılanların yüzde 50'si, kıyametin kendi ömürleri döneminde gerçekleşeceğine inanıyor. 
     Kıyametten sonra halkın yüzde 61'i, ''cennete gideceği'' inancını taşırken, yüzde 28 ise, ''bilmiyorum'' yanıtını verdi. 
     ABD'de şok etkisi yaratan 11 Eylül terörist saldırılarının ardından, dünyanın sonunun geldiği inancı ağırlık kazandı. 
     






</TEXT>
</DOC>
