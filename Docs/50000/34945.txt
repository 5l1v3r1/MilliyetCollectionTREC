<DOC>
<DOCNO> 34945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sontur02.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de genç bir kadının otomobilini benzin döküp yaktılar 
</HEADLINE>
<TEXT>

     İzmir'in Bornova İlçesi'nde, bir otomobil kundaklama sonucu yandı. 
     Aynur Sarıyel'in 30 , Özkanlar 613 Sokak Sezen İnşaat Oto Parkı'ndaki 35 AS 392 plakalı otomobilinde önce patlama meydana geldi, sonra alevler yükseldi. Olay yerine gelen itfaiye ekipleri yangını söndürdü. 
     Yapılan incelemede, otomobilin motor bölümü, arka bagajı, döşemeler ve tavanına yanıcı madde dökülerek ateşe verildiği belirlendi. 
     Daha önce oto galericiliği yaptığını belirten Sarıyel, aracının, eski eniştesi Fehim İvdil tarafından kundaklandığını iddia etti. Sarıyel, ifadesinde, ''Balkonda oturuyordum. Bir ara içeriye girdim. Korkunç patlama duydum. Balkona çıktığımda aracım yanıyordu. O arada eski eniştem Fehim İvdil'i 35 MA 931 plakalı otomobille kaçarken gördüm. Kendisinden şüpheleniyorum'' dedi. 
     Otomobili kundakladığı öne sürülen Fehim İvdil'in yakalanmasına çalışıldığı, soruşturmanın sürdürüldüğü bildirildi. 
     
     







</TEXT>
</DOC>
