<DOC>
<DOCNO> 3518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/okur.html </URL>
<DATE> 2001/01/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Meslek sorumluluğu 
</HEADLINE>
<TEXT>

     Konumuz "etik". Öyle ya, manipülatörleri eleştirmek kolay. Ya işi para ve sermaye piyasalarını aktarmakla yükümlü olan gazeteciler .. Onların da "etik" konusunda çok ama çok hassas olmaları gerekmiyor mu 
     Ne Sermaye Piyasası Kurulu, ne rahatsızlıkları en üst boyuta ulaşan aracı kurumlar, şimdiye kadar gereken biçimde seslerini yükseltip, bir türlü gereken işlemi yapamadılar. 
     Biz diyoruz ki 
     "Böyle gelmiş böyle gider mantığı bir yana bırakılsın. Biraz da medya cephesine bakılsın." 
     Yanlış anlaşılmasın sadece yazılı ve görsel basını kastetmiyoruz. İnternet üzerinden yayın yapanları da hatırlatmak durumundayız. Ancak burada üzerinde durmak istediğimiz bir nokta var. Meslek sorumluluğumuz yazmamızı gerektiriyor. 
     Adı Abdurrahman Yıldırım. Finans, borsa yazarı. 
     20 yıldır bu işi yapıyor. Trabzon Yomra'da doğmuş. Eline sayısız fırsat geçmiş, o hep "etik" demiş, bu fırsatların ne olduğuna bakmamış bile. Banker olup çıkmak varken yazmayı, gazeteciliği tercih etmiş. 
     Ancak bir manipülatör çıkmış ortaya, üç yıldır. Onun da adı Abdurrahman Yıldırım. 
     Gözü kara, kötü oynuyor, herkes biliyor. O yüzden iki hafta önce SPK tarafından kara listeye alınmış. 
     Şimdi biz, size soruyoruz 
     "Bir borsa - finans yazarının başına bundan daha kötü bir felaket gelebilir mi 
     Elbette gelmez. 
     Çünkü, herkes iki Abdurrahman Yıldırım'ı karıştırıveriyor. 
     Eh, manipülatörler fırsat bu fırsat deyip gerektiğinde bu ismi istediği gibi kullanabiliyor. 
     İsterseniz, biraz manipülatör Abdurrahman Yıldırım'dan bahsedelim mi 
     Piyasa ile tanışması çok eski değil, topu topu 4 bilemediniz 5 yıl. Boğaziçi Üniversitesi'nde işletme okumuş. Kimine göre 30, kimine göre 32 yaşında. 
     Boğaziçi Üniversitesi'nin tam karşısında küçük bir dükkanda fotokopi işi yaparken, para kazanmanın kolay yolunu keşfetmiş olmalı ki, İstinye'ye karargah kurmuş. Para hırsı bu, gözü kör olsun. 
     Tabii insanın dini inançlarını kendine göre yaşama isteği de yükselmesinde etkili oluyor. 
     Herkes biliyor ki, İhlas Ev Aletleri'nde manipülasyon yaptığı saptandığı için işlem yasağı konulan Abdurrahman Yıldırım, İhlas Grubu şirketleriyle başladığı kariyerini bitirmeye hiç mi hiç niyetli değil. Kimden nasıl bir destek almış Bilinmiyor, bilinen İslamcı bir çizgide olmayı tercih etmesi. 
     Borsacılara göre, şimdi Viking Kağıt'ta. 2000'de Favori Turizm'de ya da İpek Kağıt'ta boş durmayan Yıldırım, işlem yasağına rağmen gene boş durmayacak 
     Belirtmek zorundayız. Sadece Yıldırım mı durmayacak 
     Tabii ki işlem yasağı konulan diğer manipülatörler. Onlar da çalışıyor. Yoksa cuma günü özellikle ikinci seansta herkesin bir miktar gevşer dediği endekste dört hissedeki alımıyla piyasayı yukarıya taşıyan kim 
     Araştırmak İMKB'nin ve SPK'nın işi... 
     Ancak biz, tarikat - borsa - banka - şirket cephesinin de geniş kapsamlı olarak yakından izlenmesi gerektiğine inanıyoruz. Tabii şirketler cephesi de... Onu da anlatmak bize düşüyor. 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
