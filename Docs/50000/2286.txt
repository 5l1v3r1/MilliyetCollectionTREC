<DOC>
<DOCNO> 2286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun12.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemen'deki ABD gemisine saldıranlarla ilgili bilgi verene 5 milyon dolar 
</HEADLINE>
<TEXT>

     Washington yönetiminin, Yemen'in Aden limanında ABD savaş gemisi USS Cole'a saldırı düzenleyenlerin yakalanmasını sağlayacak bilgiyi sunanlara 5 milyon dolar ödül vereceği bildirildi. 
     Yemen'de yayımlanan El-Ayyam gazetesindeki ilana göre, Washington yönetimi saldırıyla ilgili bilgi verenlerin kimliklerinin değiştirilmesi ve güvenlik yerlere nakledilmesi olanaklarını da sağlayacak. 
     İlanda, ''teröristlerin 12 Ekim 2000'de ABD savaş gemisi USS Cole'a bir botla düzenlenen saldırıda 17 Amerikalı deniz piyadesinin öldüğü ve 30'unun yaralandığı'' belirtildi. Gazetedeki ilanda, ''Bu saldırının sorumlularını yargılanmasını sağlamak amacıyla ABD yönetimi bu saldırıyı yapanlar ya da onlara yardım edenlerin yakalanması için gerekli bilgiyi vereceklere 5 milyon dolar öneriyor'' denildi. Washington yönetiminin, USS Cole'a saldırı düzenleyen şüpheliler listesinde, 1998 yılında ABD'nin Afrika'daki iki büyükelçiliğine yönelik saldırıların planlayıcısı olarak suçlanan Usame Bin Ladin de bulunuyor. 




</TEXT>
</DOC>
