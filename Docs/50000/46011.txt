<DOC>
<DOCNO> 46011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sontur19.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan İncirlik'teki hareketlilik Türkiye'yi olayların içine çekti 
</HEADLINE>
<TEXT>

     Ak Parti Genel Başkanı Tayyip Erdoğan, Afganistan'a yönelik operasyonla birlikte İncirlik Üssü'nde yaşanan hareketliliğin Türkiye'yi olayların odağına çektiğini savunarak, bu dönemde geniş halk kesiminin desteğine sahip bir hükümete ihtiyaç olduğunu savundu. 
     Erdoğan, partisinin grup toplantısındaki konuşmasında, Batı ile İslam dünyası arasında köprü olan Türkiye'nin gelişmelerin tam merkezinde bulunduğunu söyledi. Hem İslam hem de Batı dünyasının Türkiye'den büyük beklentiler içinde olduğunu belirten Erdoğan, bu durumun, dünyanın ''medeniyetler çatışması''na sürüklenmemesinin teminatlarından birini oluşturduğunu söyledi. 
     Türkiye'nin potansiyelinin dünya barışına katkı için harekete geçmesinin etkili bir hükümet yapısını gerektirdiğini belirten Erdoğan, konuşmasını şöyle sürdürdü 
     ''Türkiye'nin bu dönemde çok güçlü halk desteğine sahip bir hükümete ihtiyacı var. Mevcut Hükümet, teknisyen ve bürokratların hazırladığı eylem planını uygulamaktan acz içindedir. ABD'nin elindeki terörle ilgili kanıtlar bilinmeden, Hükümet, kanıtlara inandığını söyleyebiliyor. Başbakan, Kanıtlar ABD'yi tatmin etmişse bizi de tatmin etmiştir diyor. Sorarım size Bu ülkenin Başbakanı, ne zamandır, başka ülkeleri tatmin eden yaklaşımları Türkiye açısından yeterli saymaya başladı Devletimizin söz söyleme yetkisi, ne zamandan beri başka ülkelere ihale edilmeye başlandı Sayın Başbakan görmediği kanıtlarla sırf başka ülke tatmin oldu diye tatmin olma hakkına sahip midir Hükümet böyle bir hakkı kullanıyorsa, milli egemenlik ne anlama geliyor Başbakanlık makamı, ne zamandan beri siyasi noter katipliğine dönüştü '' 
     






</TEXT>
</DOC>
