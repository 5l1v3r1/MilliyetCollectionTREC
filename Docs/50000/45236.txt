<DOC>
<DOCNO> 45236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun19.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
El Pais "Bin Ladin ABD'nin Paris Büyükelçiliği'ni bombalamayı planladı" 
</HEADLINE>
<TEXT>

     İspanya'da yayımlanan El Pais gazetesi, uluslararası terörist Usame Bin Ladin'in, ABD'nin Paris Büyükelçiliği'ni bombalamayı planladığını yazdı. 
     El Pais'in haberinde, ''İspanya'da tutuklanan bir Cezayirli'nin, aralarında ABD Büyükelçiliği binasının da bulunduğu Paris'teki Amerikan hedeflerine düzenlenecek intihar saldırılarına katılmaya hazırlandığını'' kaydetti. 
     Haberde, terörist örgüt üyesi olduğu şüphesiyle tutuklanan Muhammed Belaziz adlı Cezayirli'nin, saldırıları gelecek yıl düzenlemeyi planladıkları yolunda ifadelerde bulunduğu, Belaziz'in günlüğünde annesine yazdığı özür satırlarına rastlandığı kaydedildi. 
     Gazete, Belaziz ile birlikte tutuklanan 5 Cezayirlinin de, Usame Bin Ladin'in örgütüyle bağlantısı olan ''Dava ve Cihad'' adlı militan grubun üyesi olduklarına inanıldığını yazdı. 
     El Pais'in haberine göre, Belaziz, İspanya polisine, ''kendisinin ve geçen ay Belçika'da patlayıcı ve silahlarla yakalanan Tunuslu Nizar Trabelsi'nin, Paris'teki ABD Büyükelçiliği ve Amerikan Kültür Merkezi'ni havaya uçurmaya hazırlandıklarını'' söyledi. 
     






</TEXT>
</DOC>
