<DOC>
<DOCNO> 10923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/guncel/gun07.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’da kadın raporu 
</HEADLINE>
<TEXT>
146 kadına tecavüz edildi 
     PKK’da bir yılda 14 kadın teröristin intihar ettiği bildirildi. PKK’nın yan kuruluşlarından Özgür Kadın Partisi’nin PJA , kadın teröristlerin yaşadıkları sıkıntıyı bir raporla "Başkanlık Konseyi"ne aktardığı kaydedildi. PJA’nın Yaroslav Güneşli kampında yapılan toplantıda, "Sözdar" kod adlı Feyman Devrim, "Helin" kod adlı Gülüzar Turan ile sözde Avrupa PJA sorumlusu Sakine Sagros imzalarıyla hazırlanan raporda, "Son bir yılda örgütte 146 kadının tecavüze uğradığı, bunlardan 14’ünün intihar ettiği, çeşitli nedenlerle öldürülen kadın sayısının 21’e ulaştığı" belirtildi. Yine aynı raporda, "Kadınların örgüt içindeki oranının 1988 - 1996 arasında yüzde 12’ye ulaşmışken, bu oranın 2000 yılında yüzde 6’ya düştüğü bunların yüzde 38’inin Türkiye, yüzde 46’sının Suriye, diğerlerinin de İran, Irak ve Ermenistan uyruklu olduğu ve bombalı intihar eylemlerinin sadece kadınlara yaptırıldığı" tespitleri yer aldı. 
     
     


 GÜNCEL 












</TEXT>
</DOC>
