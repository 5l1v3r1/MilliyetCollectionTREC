<DOC>
<DOCNO> 48042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sondun14.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basını "Saddam kimyasal silahların yerini değiştiriyor" 
</HEADLINE>
<TEXT>

     İngiltere'de yayımlanan The Sunday Telegraph gazetesi, Irak lideri Saddam Hüseyin'in kimyasal silah stoklarını ve bu silahların üretildiği yerleri ülkenin yerleşime kapalı bölgelerine kaydırdığını öne sürdü. 
     Haberini üst düzey Batılı istihbarat görevlilerine dayandıran gazete, özellikle Florida'da ölüme yol açan ilk şarbon vakasının ardından, Saddam'ın ABD'nin başını çektiği koalisyonun ülkesini de bombalayacağı beklentisiyle bu önlemi aldığını iddia etti. 
     Irak'ın kimyasal silah stoklarında bugünden itibaren büyük hareketlilik göze çarptığını belirten gazete, Bağdat'taki bütün stokların gece kuzeydoğudaki Hemrin bölgesine götürülerek burada dev çukurlara gömüldüğünü bildirdi. 
     Gazete, füze ve kimyasal silah üreten tesislerin de kuzeybatıdaki yerleşime kapalı Baici ve Safar bölgelerinde yapılan barakalara taşındığını öne sürdü. 
     






</TEXT>
</DOC>
