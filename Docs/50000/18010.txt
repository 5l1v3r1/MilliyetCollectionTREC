<DOC>
<DOCNO> 18010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/soneko16.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ekonomisi yavaşlayınca, AB büyüme tahminlerini aşağıya çekti 
</HEADLINE>
<TEXT>

     Avrupa Birliği AB , 2001 ve 2002 yılları ile ilgili büyüme tahminlerini revize ederek yüzde 3'ün altınaçekti. 
     Avrupa Komisyonu tarafından yapılan açıklamada, 12 üyeli euro kuşağında bu yıl için öngörülen ekonomik büyüme yüzde 2.8, 2002 yılı için yüzde 2.9 olarak açıklandı. Komisyonun Kasım ayında yaptığı son tahminde bu rakamlar sırasıyla yüzde 3.2 ve yüzde 3 olarak açıklanmıştı. 
     Büyüme tahminlerinin aşağıya çekilmesinde ABD ekonomisinde görülen yavaşlamanın Avrupa ekonomisi üzerindeki olası olumsuz etkilerinin dikkate alındığı belirtiliyor. Büyüme tahmininin aşağıya çekilmesinin faiz hadlerinin indirilmesi için Avrupa Merkez Bankası AMB üzerindeki baskıları şiddetlendireceği kaydediliyor. 
     ABD ve Japon merkez bankalarının aksine faiz hadlerini aşağıya çekmemekte şu ana dek direnmeyi sürdüren AMB, bu konudaki politikasını yarınki toplantısında yeniden ele alacak. 
     







</TEXT>
</DOC>
