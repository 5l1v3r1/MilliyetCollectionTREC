<DOC>
<DOCNO> 23094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/spor/spo04.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fireler başladı 
</HEADLINE>
<TEXT>

Trabzonspor, antrenmanlara çıkan Kamerunlu Patrick, Gürcü Meram ve gurbetçi kaleci Ahmet’i geri gönderdi 
     BORDO - Mavili takım, ön anlaşma yaptığı Kamerunlu Patrick’i gönderme kararı aldı. Bir süre takımla birlikte antrenmanlara çıkan bu futbolcu, beklenen performansı ortaya koyamayınca geri gönderildi. Ayrıca Gürcistan’ın Lokomotif Tiflis takımından gelen Meram ile Belçika 2. Ligi’nde oynayan kaleci Ahmet için de aynı karar alındı. 
     GALATASARAY maçının hazırlıklarını sürdüren Bordo - Mavili takımda dünkü idmana sakat Osman ve Sergen katılmadı, Gökdeniz ise kondisyon salonunda çalıştı. Çift kale maçta Oktay, attığı dört golle göz doldurdu. Trabzon, bu sabah İstanbul’a gidecek ve Galatasaray maçının hazırlıklarını burada tamamlayacak. 
     
     Trabzon’da Sergen krizi 
     TRABZONSPOR yönetimi ile Sergen arasında kriz çıktı. Bu futbolcunun, eski başkan Mehmet Ali Yılmaz’ın her maç için 10 bin dolar verme sözünü hatırlatıp, 100 bin dolar tutan parayı istedi. Yönetim ise, "Bu parayı Yılmaz’dan almalısın" dedi. Bu arada Sebahattin Karadeniz, eski yönetimin yayın gelirlerine temlik koyulmasıyla ilgili yönetim kurulu kararındaki imzanın kendisine ait olmadığını noter kanalıyla tespit ettirdi. 
     



 SPOR 




























</TEXT>
</DOC>
