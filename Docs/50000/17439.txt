<DOC>
<DOCNO> 17439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/ekonomi/eko07.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem müteahhidi göçük altında kaldı 
</HEADLINE>
<TEXT>

     ANKARA Milliyet 

     Ankara Ticaret Odası ATO Başkanı Sinan Aygün, deprem konutlarını yapan müteahhitlerin devalüasyon sonrası dövizdeki aşırı yükselme nedeniyle taahhütlerini yerine getiremediklerini ve "göçük altında kaldıklarını" söyledi. 
     Aygün dün yaptığı açıklamada, "Bayındırlık Bakanlığı birim fiyatları" ve "anahtar teslimi sabit fiyatlarla" iş alan müteahhitlere fiyat farkı verilmemesi durumunda inşaatlara kilit vurulacağını dile getirdi. 
     Son dört ayda inşaat malzemelerinin fiyatlarının yüzde 100’ün üzerinde arttığını belirten Aygün, kamuya hizmet veren müteahhitlere en az yüzde 70 oranında bir fiyat farkı verilmesini istedi. Aygün, inşaat sektöründeki olumsuzluğun sadece ekonomik yönü olmadığını ifade ederek, "Bu fiyatlarla deprem konutları Milli Eğitim Bakanlığı’na bağlı okullar ve birçok hayati proje tamamlanamayacaktır. Sorunun sadece ekonomik değil sosyal boyutu da vardır" dedi. 
     Aygün, son dört ayda, alüminyum malzemeleri fiyatlarında, yüzde 47 ile yüzde 93 oranında elektrik malzemelerinde yüzde 68 ile yüzde 217 oranında artış olduğunu söyledi. 
     


 EKONOMİ 



















</TEXT>
</DOC>
