<DOC>
<DOCNO> 14933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/pulur.html </URL>
<DATE> 2001/04/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Küreselleşme maçı ve yazarkasa... 
</HEADLINE>
<TEXT>

     DÜNYA'da "küreselleşme" diye bir olgu var her olgunun da bir karşıtı olduğuna göre, buna karşı çıkanlar da var. Seattle'dan Washington'a, Prag'a kadar uzanan gösteriler bunun küçümsenecek bir tepki olmadığını gösteriyor. 
     Onlara göre, küreselleşme ya da yeni dünya düzeni, sömürünün yeni bir tezgahı. Başta Amerika, IMF, uluslararası şirketler bu tezgahı bizim gibileri sömürmek için kurmuşlar. 
     Diyelim doğru 
     Lakin hem bunu diyeceğiz, hem de Amerika'ya, IMF'ye ve diğer uluslararası şirketlere "Aman bizi kurtarın" diye el açacağız. 
     Bunun mantığını, bir anlatan olmalı 
     
     KÜRESELLEŞMEDEN yana olan, kapı komşumuz Osman Ulagay, son kitabı "Küreselleşme Korkusu"nda "Hayli onur kırıcı olan bu duruma düşmemizin nedeni, küresel düzenin gereklerini yerine getirmeden, biz bu işi idare ederiz, diye yola devam etmemiz IMF'yi ve piyasaları oyalayacağımıza inanmamızdır" diyor. x 
     
     PEKi, küreselleşmeye gösterilen tepki tümüyle haksız mı 
     Osman Ulagay'a göre de tümüyle haksız değil 
     "Küreselleşmeye karşı çoğu kez haklı görünen gerekçelerle oluşan tepkileri açıklamak mümkün de..." dedikten sonra ekliyor 
     "Bu tepkilerin sorunun çözümüne katkıda bulunup bulunmadığı pek tartışılmıyor." 
     Nedir bu tepkiler 
     "Küreselleşmeyi lanetlemek, IMF'ye cephe almak, yabancı sermayeyi reddetmek, Avrupa ile bütünleşmeye karşı çıkmak." 
     Bunlar Türkiye'nin sorunlarını aşmasını sağlar mı, yoksa çok büyük yıkıcı bir krize yol açar mı 
     Osman Ulagay'a göre ikincisi olur. 
     Bu kitap son krizden önce yazıldığına göre Osman Ulagay'a herhalde "Yanılmışsın " diyemeyiz. 
     
     YILLARDAN beri istikrar bulamayan, yüksek enflasyondan kurtulamayan, istihdam ve verimlilik artışı sağlayamayan, gelir dağılımındaki bozulmayı önleyemeyen IMF'nin desteği ve reçetesiyle ayakta durabilen bir ülkede bazıları "Başımıza gelenler hep dış güçlerin oyunu... Şimdi de küreselleşme adı altında aynı oyunu oynayıp, bizi sömürüyorlar, tek kurtuluş yolu bu bağımlılık zincirini kırmaktır" deseler yandaş bulmaları zor olur mu 
     Hayır üstelik Osman Ulagay'ın tespitiyle, "Türkiye'nin Avrupa dışında kalmasını ve dünyadan soyutlanmasını isteyen dış güçlerin girişimleri" de varsa... 
     
     LAKİN bugünlere gelişimizi, sadece dış güçlere de bağlayamayız. 
     "Biz ne yaptık " 
     Bunun cevabını dürüstçe vermeliyiz, siyasetçi ağzıyla değil 
     Biz futbol maçına çıktık, karambolde topu elle rakip kaleye attık, hakem gördü, golü saymadı, kıyameti kopardık, kabahati hakeme, karşı takıma ve taraftarlara yükledik. 
     Sonunda hükmen yenildik 
     Hikaye bu 
     
     BU hikayenin bir perdesi de Başbakan Ecevit'e, esnafın fırlattığı "yazarkasa" ile kapandı. 
     Ecevit'in kaderi de bu ya Cumhurbaşkanı Anayasa fırlatıyor ya da esnaf, yazarkasa... 
     Cumhurbaşkanı Anayasa fırlatınca, Hüsamettin Özkan "Nankör " demişti, acaba yazarkasa atan esnafa ne dedi 
     "Ve bakalım, bu oyunun" son perdesinde sahneye ne atılacak 
     --------- 
     x Tımaş Yayınları 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
