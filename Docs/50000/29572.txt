<DOC>
<DOCNO> 29572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko07.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kars Çimento da İtalyanların 
</HEADLINE>
<TEXT>

İtalyan Caltagirone, Çimentaş hisseleri vasıtasıyla Kars Çimento’nun da sahibi olacak 
     İtalyan inşaat firması Caltagirone’nin, Çimentaş hisseleri vasıtasıyla Kars Çimento Fabrikası’nın sahibi olacağı öğrenildi. 
     Edinilen bilgiye göre, İtalyan inşaat firması Caltagirone’nin, Çimentaş’ın yüzde 56.1 hissesini satın almasına dönük, 11 Haziran 2001 tarihinde ön anlaşma yapıldı. Geçiş süresi sonrası satış işlemi gerçekleşecek. Buna göre Çimentaş hisselerini satın alması durumunda, Kars Çimento fabrikasındaki Çimentaş’ın haklarının tamamı da, İtalyan firması Caltagirone’nin çimento üretimi yapan şirketi Cementir SA’ya geçmiş olacak. 
     Yetkililerden alınan bilgiye göre, Çimentaş hisselerinin satış fiyatına bakıldığında da, 500 lira nominal değerdeki her bir hisse için ödenecek fiyat, 0.010297 ABD doları olarak belirlendi. Bir başka ifadeyle 500 lira için 1.020 sente karşılık geliyor. Bu fiyat, nominal bin TL üzerinden İMKB’de işlem gören Çimentaş hisse senetleri için 0.020594 ABD Dolarına tekabül ediyor. Bu rakamlar genelde ise 216 milyon dolar piyasa değeriyle şirketin satışı anlamına geliyor. 
     



 EKONOMİ 































</TEXT>
</DOC>
