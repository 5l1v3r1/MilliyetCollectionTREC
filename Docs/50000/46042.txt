<DOC>
<DOCNO> 46042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/guncel/agun.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırbaçtan kaçtım 
</HEADLINE>
<TEXT>

K bil’de gözaltına alınan kocasını görmek istedi, günlerce sorgulandı. Serbest kalınca Türkiye’ye kaçtı. Bir yıldır beş çocuğu ile sefalet içinde yaşıyor 
     ÜMRAN AVCI İstanbul Fotoğraf ERCAN ARSLAN 

     Çoğu eğitimliydi, üniversitelerde ders veriyorlardı... Taliban’ın gelmesiyle hem mesleklerinden hem de özgürlüklerinden oldular. Esaret canlarına tak edince de topraklarını bırakıp kaçtılar. Kaçanlardan bazıları Türkiye’ye yerleşti. 
     Şimdi gözleri savaşta. Taliban’ın kaybetmesi ve yeniden eski topraklarına dönebilmek için dua ediyorlar. 
     Feride Navabi, Taliban şiddetinin savurduğu kurbanlardan. Çok değil birkaç yıl öncesine kadar K bil’de zengin ve mutlu bir yaşam sürüyorlardı. Eşi Hacı İbrahim Savabi otomobil galerisi sahibi, kendisi de hukuk fakültesinde öğretim üyesiydi. Taliban gelince k buslar da başladı. Kadınlara değil işe gitmek, tek başlarına sokağa çıkmak bile yasaklandı. 
     Ardından İbrahim Savabi, Özbek General Dostum’a yakın olduğu ve otomobil verdiği için gözaltına alındı. Eşini aramak için Taliban’a başvuran Feride, bunun cezasını onlarca kırbaçla ödedi, günlerce sorgulandı. Eşi Taliban’a 200 bin dolar ve işyerini vererek canını kurtardı. Ancak Feride daha fazla dayanamayıp önce Pakistan’a sonra da İstanbul’a geldi. 
     Bir yıldır Afganistan Türkleri Derneği’nin tuttuğu evde oturan genç kadın ve beş çocuğu sefalet içinde yaşıyor ancak özgürlüğü her şeyin üzerinde tutuyor. Beş aydır kocasından haber alamadığını söyleyen Feride, "Kocam Taliban yönetiminde, diliyorum Dostum’a katılmıştır. Dünya artık Taliban’ı bitirmeli. Biz de eski haklarımıza kavuşup topraklarımıza dönmeliyiz" diyor. 
     
     Aklı kocasında 
     Hukuk fakültesinde öğretim üyeliği yapan Feride Navabi, Taliban gelince önce öğrencilerine veda etti, ardından da giydiği çarşafla özgürlüğüne... Taliban’dan yediği kırbaç bile özgürlüğünün elinden alınması kadar acıtmadı canını. Beş çocuğunu alarak İstanbul’a kaçan Navabi’nin aklı Taliban’ın elindeki kocasında kaldı. 
     



 GÜNCEL 

















</TEXT>
</DOC>
