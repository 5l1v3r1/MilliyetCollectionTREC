<DOC>
<DOCNO> 29701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko07.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizden yakındı, tomarla para saçtı 
</HEADLINE>
<TEXT>

Uluslararası Nakliyeciler Derneği Başkanı Nuhoğlu, Gazianteplileri dört tomar on milyonluk saçarak selamladı 
     HAMZA EZER - NİHAT DÜZGÜN - DHA 

     Mersin'de önceki gün yapılan dernek toplantısında ekonomik krizlerden yakınan Uluslararası Nakliyeciler Derneği UND Başkanı Çetin Nuhoğlu, Gaziantep'teki karşılanmasında havaya tomarla para saçtı. 
     
     Nakliyeciler de katıldı 
     Derneğin temsilciliğinin oluşturulması için gittiği Gaziantep'te, otoyol çıkışında nakliyeciler tarafından karşılanan Nuhoğlu'nun gelişiyle dört kurban kesildi, davullar çaldı, halk oyunları ekibi yöresel oyunları sergiledi. 
     Bu sırada Nuhoğlu, yanına gelen davul ve zurnacının yörede "Ne atarsan şerefine" anlamına gelen "Şaba" demesiyle birlikte, cebinden çıkardığı üç tomar 10 milyon liralığı havaya saçtı. 
     Nuhoğlu, daha sonra ilköğretim öğrencilerinden oluşan altı kişilik halk oyunları ekibinin başına da bir tomar 10 milyon lira vererek, arkadaşlarına dağıtmasını istedi. Nuhoğlu'nun bu hareketi üzerine karşılamaya gelen nakliyeciler de 4 - 5 tomar parayı havaya saçtı. 
     
     Krizdeyiz dedi ama... 
     Nakliyeciler gittiği Grand Otel'e gazetecilerin havaya tomarla para saçılması konusundaki sorularını yanıtlayan Nuhoğlu, "Biz 1998 Ağustos'unda bu yana krizdeyiz. 
     Ama, önlemlerimizi aldığımız için son krizden etkilenmedik. Para atma olayını saltanat olarak nitelemeyin. Bu ilgi 60 kişilik yönetim kurulumuzla bölgeye ilk kez gelmemizden kaynaklanıyor" dedi. 
     



 EKONOMİ 






















</TEXT>
</DOC>
