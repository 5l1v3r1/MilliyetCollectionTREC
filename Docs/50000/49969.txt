<DOC>
<DOCNO> 49969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun05.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Senatör'e gönderilen şarbon "2 milyon kişiyi öldürecek" güçte 
</HEADLINE>
<TEXT>

     ABD'de, Senatör Tom Daschle'a gönderilen şarbonlu mektubun içinde, yaklaşık 2 gram bakteri bulunduğu ve bu bakterinin teorik olarak "2 milyon kişiyi öldürebilecek güçte" olduğu belirtilirken, Washington'da posta hizmetlerindeki ciddi aksamanın ne zaman giderilebileceğine ilişkin hiçbir belirti bulunmuyor. 
     Senatör Daschle'a gönderilen mektup yüzünden, Washington'daki pek çok postane, hastalanarak ölen postacıların ardından kapatılıyor. Başkentte pek çok yerde posta hizmetleri de durdu. 
     ABD gibi faturaların tamamının posta çekiyle ödendiği bir ülkede, üstelik dünya politikasının pişirildiği Washington'da, postadaki aksamanın ne zaman giderilebileceği konusunda hiçbir belirti bulunmuyor. 
     Bu arada, Washington'daki postanelerde mektupları düzenleyen bazı aletlerin tamirini yapan Indianapolis'teki bir binada da şarbonun bulunması endişeleri artırdı. 
     






</TEXT>
</DOC>
