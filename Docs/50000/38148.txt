<DOC>
<DOCNO> 38148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/ekonomi/eko08.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush’un danışmanı da Telsim’in peşinde 
</HEADLINE>
<TEXT>

     EKONOMİ SERVİSİ 

     ABD’nin etkili gazetelerinden New York Times, Motorola’nın, Telsim’den olan 2 milyar dolarlık alacağını tahsil edebilmek için ABD Hükümeti’ni ve eski ABD’li devlet yetkililerini devreye soktuğunu yazdı. 
     Douglas Franz imzalı haberde, Motorola ve Uzan ailesine ait Telsim arasındaki giderek çıkmaza giren bu davanın Türkiye’nin yabancı yatırımcıların gözündeki imajını düşürdüğü belirtildi. Haberde, ABD’nin eski Ankara Büyükelçisi Marc Grossman ile şimdiki ABD Büyükelçiliği’nin Türk Hükümeti ile konuyla ilgili olarak temasa geçtiği bildirildi. 
     Haberde Motorola’nın devlet eski görevlilerini de devreye soktuğu belirtiliyor. Bunlardan birisi, ABD Başkanı George W. Bush’un babası, George Bush’un eski güvenlik danışmanı Brent Scowcroft. Geçmişte Motorola’da yöneticilik görevi yapmış olan Scowcroft, halen Washington’da Türk - Amerikan İş Konseyi’nin Başkanı. 
     
     



 EKONOMİ 


















</TEXT>
</DOC>
