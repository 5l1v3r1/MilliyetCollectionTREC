<DOC>
<DOCNO> 35663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/yasam/ayas.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arzın merkezine deprem sondası 
</HEADLINE>
<TEXT>

Çinli bilim adamları, yerkabuğunun içine doğru 5 kilometrelik bir delik açacak. Ve sondalar gönderip depremlerin ipuçlarını arayacak 
     DIŞ HABERLER SERVİSİ 

     Depremlerin ve yanardağların hareketleri konusunda daha fazla bilgi sahibi olmayı akıllarına koyan Çinliler, müthiş bir proje için kolları sıvadı. 
     
Proje beş yıl sürecek      Bu proje ile Çinli bilim adamları, deprem ve volkan hareketlerini daha iyi anlayabilmek amacıyla, yerkabuğunun derinliklerine tam 5 kilometre uzanacak bir delik açmaya başladı. Proje sayesinde, tıpkı gökbilimcilerin teleskopla uzayı incelemeleri gibi, dünyanın yerkabuğu altındaki yapısı da ayrıntılı olarak analiz edilecek. Çalışmanın tamamlanmasıyla, depremlerin oluşumu ve yerkabuğunda neden olduğu değişimler konusunda detaylı bilgi edinilecek.Yeni Çin Haber Ajansı’na göre, delik açma çalışmalarına başkanlık eden bilim adamı Zu Zikin, beş yıl sürecek projeyle, anakaralar ve okyanusların hareketlerini daha iyi anlayacaklarını belirtti. 
     Toprağın İçindeki Teleskop’ adlı projenin 18 milyon dolara yani yaklaşık 25 trilyon liraya mal olacağını da belirten Zu, böylece yerkabuğu basıncıyla depremler arasındaki ilişki hakkında daha geniş ve ayrıntılı bilgi sahibi olunacağını söyledi. Yerkabuğunu delme çalışmaları, Çin’in doğusundaki Jiangsu Bölgesi’nin Maobei yöresinde başladı. Ajansa göre Maobei, metamorfik’, yani kayaçların aşırı basınç ve sıcaktan sıvıya dönüştüğü bir alan olduğu için seçildi. 
     
Manto’ya doğru kazılacak      Ekvator’daki çapı yaklaşık 12 bin kilometre olan Dünya’nın merkezine inildiğinde, yüksek sıcaklıkta, sıvı haldeki manto’ adlı katmana ulaşılıyor. Dünyanın merkezindeyse, yine katı halde bir çekirdek bulunuyor. Manto üzerinde yer alan yerkabuğu, toprak, kaya ve bazalttan oluşan çok ince bir katman. Çinliler de, bu katmanın 5 kilometre derinliğine inerek depremleri inceleyecek.. 
     
Aynı hatta üç deprem      DIŞ HABERLER SERVİSİ 

     Hindistan’ın, Bengal Körfezi’ndeki Andaman ve Nicobar adalarında Richter ölçeğine göre 5.8 komşusu Bangladeş’te ise 4.3 ve 4.4 büyüklüğünde depremler meydana geldi. İki sarsıntıda da can kaybı olmadı. 
     Hindistan Meteoroloji Dairesi’nden yapılan açıklamaya göre, dün yerel saatle 10.46’da TSİ 08.16 meydana gelen ve merkez üssü Andaman ve Nicobar adaları olan yer sarsıntısı can ya da mal kaybına yol açmadı. Hindistan’ın komşusu Bangladeş’te ise dün yine erken saatlerde meydana gelen iki deprem panik yarattı. Can ve mal kaybına neden olmayan sarsıntıların merkez üssünün, liman kenti Chittagong’un 150 kilometre güneydoğusunda olduğu bildirildi. Andaman Adaları ile Bangladeş aynı tektonik plakanın ucunda yer alıyor. 
     



 YAŞAM 
























</TEXT>
</DOC>
