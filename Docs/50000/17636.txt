<DOC>
<DOCNO> 17636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun05.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria ve İsrail'de bombalar patladı 
</HEADLINE>
<TEXT>

     Batı Şeria'da ve İsrail'in Hayfa kentinde bombalar patladı. 
     İsrail ordusu, Batı Şeria'daki Ariel Yahudi yerleşim birimi yakınında bir patlama meydana geldiğini, ancak patlamada ölen ya da yaralanan olmadığını açıkladı. 
     Bir askeri yetkili, patlamadan Filistinli militanları sorumlu tutuldu. İsrail polisi de, kuzeydeki Hayfa kentinde dün geç saatlerde bir patlama meydana geldiğini açıkladı ve Filistinli militanları sorumlu tuttu. Polis yetkilileri, bir sivilin şüpheli bir paketi ihbar etmesi üzerine, çevredeki sakinlerin tahliye edildiklerini, meydana gelen patlamada 3 polisin hafif yaralandığını söylediler. Filistinli bir intihar komandosunun dün Tel Aviv kenti yakınındaki Kfar Saba'da düzenlediği saldırıda 2 kişi ölmüş, 40 kişi yaralanmıştı. 




</TEXT>
</DOC>
