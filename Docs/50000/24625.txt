<DOC>
<DOCNO> 24625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/spor/yguv.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 
</HEADLINE>
<TEXT>

     Ters Köşe ERCAN GÜVEN 

     Aziz Yıldırım Türkiye Liginde Fenerbahçe’yi, Spor Programları Liginde ise Şansal Büyüka yı şampiyon yaparak veda etti "aktif başkanlık sürecine"... 
     Yiğidi öldür hakkını yeme .. 
     25 milyonu "doğrudan" ilgilendiren duygu dolu bu şok haber, bir de ustanın hünerli ellerine teslim edildiğinde, ağzımız açık, dakikaları sayarak bekledik Aziz Yıldırım ın "tarihi" kararını Show TV’de... 
     Tarihi bir karar çünkü Türkiye’de sayısız insanın Aziz Yıldırım ı örnek almasında yarar var. 
     Hedefi koydu, çalıştı çabaladı, yılmadı, başardı ve "benden bu kadar" dedi. 
     "Benim hem ailem, hem işim, hem de sağlıklı yaşamam gereken yıllarım var"... 
     Saygı duymalı Fenerbahçeliler... 
     Aziz Yıldırım ı "en dar günlerde" ortaya çıkıp, işleri yoluna koyan "Hızır" gibi düşünmeli. Sürekli yanıbaşınızda kalmayan, en büyük dileğinizi gerçekleştirip, "yıldırım gibi" ortadan kaybolan bir Hızır... 
     Ama olmayacak... 
     Göreceksiniz Fenerbahçe camiası Yıldırım’ı kararından caydırmak için akla gelmedik eylemler koyacak. Bugün yürüyüş, yarın açlık grevi yapılacak. 
     Ve bunda da haklılar. Çünkü "etrafa" baktıklarında onun kıymetini daha çok anlıyorlar. Kimbilir, belki de kandırırlar... 
     Evet, duygu yoğun bir röportajdı ekrandaki. 
     Ama, kemik gibi sert mesajlar da vardı. 
     "Artık taraftar elini cebine sokmalı" demeye getirdi başkan... 
     Avrupa arenasında gerçekçi olmayı önerdi. 
     Kötü tezahüratı taraftarımız yok edebilir dedi. 
     Pendik maçından sonra mahkeme kuranlara sitem etti. 
     Ve ağlıyordu Aziz Yıldırım sorumlulukları ile tutkuları arasında sıkışıp kalan bir çocuk saflığında... "Aile baskısı falan yok. Baskı benim vicdanımda" diyordu. 
     Fenerbahçe öylesine büyük ve kırılgan bir "sevgiliydi" ki, kimseye yer bırakmıyordu. 
     Aziz Yıldırım, Samandıra ile Aile sapağından eve dönerken ağlıyordu. 
     Bana bu iki yolu bağlayan bir patika var gibi geldi. 
     Hayli dolambaçlı, inişli çıkışlı ve dar... 
     Ama var... 
     
Beşiktaş      "Serdar Bilgili yönetimi, Beşiktaş’ı yıllarca geriye çekti" diyenlerin eline yeni bir koz geçti... 
     Beşiktaş öylesine geriledi ki, alışverişte bile ilk çağlara dönüp takas usulüne yöneldi... 
     Derlerse ayıp ederler .. 
     Aslında "takas" her ne kadar ilkel bir yöntem olarak görülse de, zamanımızda da geçerli olan ve sıklıkla başvurulan bir çözümdür ama elindekileri seninle takas etmek isteyen birileri varsa... 
     Bulamazsan yandın... İnsan, kapıdan kovulan acemi pazarlamacıya döner. 
     Sen "tecrübesiz" olabilirsin, ama eloğlu "tüccar"... 
     Daum, Kicker’e verdiği demeçte Beşiktaş’ı "yamalı bohça"ya benzetmiş... 
     Dergi, kadrodaki futbolcular için söylediğini yazıyor. 
     Bana öyle geliyor ki, kendisi "dikiş tutmayan" bir yama olan Daum, kulübün bütçesini kastetmiş... 
     Unutmadan... Tam bu noktada tüm Galatasaraylılar ve Beşiktaşlılar, Fenerbahçe’nin hakkını teslim etmeliler. Aralarında tek para sıkıntısı yaşamayan takım o. Fenerbahçe yönetimi kalkıp "biz Rüştü’ye mukavelesini uzatmak için 4 milyon dolar veriyoruz" diye bir açıklama yapsa, Beşiktaş da, Galatasaray da topa ayağını vuracak adam bulamaz ve kapıya "geçici bir süre için kapalıyız" tabelası asarlar. 
     
Muhtar Denizli      Hatırlıyor musunuz, Mustafa Denizli nin zaman zaman aklı karışıktı bu sezon. 
     Hatta, bir ara altı yabancı bile oynattı da, neyse ki, takım tam da hükmen mağlubiyet skoru ile kaybetmişti, sorun olmadı. 
     Sonunda mesele ortaya çıktı. 
     Meğer Mustafa Hoca sık sık Reha Muhtar ile görüşürmüş .. 
     Hatta bir "öğle yemeğinde" ünlü anchormane sırtındaki yumruyu göstermiş "bunu görüyor musun Reha, bu sinirden büyüyor" demiş... 
     Bu "fikir alışverişleri" süresince yumru daha da büyümüş... 
     Valla helal olsun Denizli ye, çelik gibi sinirleri varmış ve biraz bocalasa da yine iyi toparlamış. 
     
Ali Şen’in önerisi      VE Ali Şen... Hangi tuşa ne zaman dokunacağını çok iyi bilen, modern zamanların "Halikarnas Fenerbahçelisi", bu kez Cim - Bom Kalesinin fethedilmemiş bir burcuna hücum emri verdi 
     "Derviş, Anadolu’da Fenerbahçe’yi örnek göstersin"... 
     Neden olmasın... 
     Ama "mutlu son"a ulaşmak için beş sene bekleyecek vatandaşı nereden bulacak. 
     
’Kardeş Azerbaycan      AZERİ Basını, 2002 Dünya Kupası grup maçında milli takımlarının Türkiye karşısında şike yapacağını ve mağlup olacağını yazmış... 
     Doğru mu değil mi, Allah bilir... 
     Ama şu kesindir ki, Azerbaycan bizim "ikizimiz" gibidir... 
     Tebrikler "kardeş" Azerbaycan’ın, "kardeş medyası .. 
     
Galatasaray      Bugünlerde en "risksiz" iş, Galatasaray’la ilgili ahkam kesmek. 
     Kimse hesap soramaz .. 
     Çünkü kimse işin aslını bilmiyor... 
     Kaç para borcu var, başkanı kim olacak, hangi futbolcular alınacak ve onları hangi teknik direktör çalıştıracak .. 
     Varsa bilen, söylesin biz de öğrenelim. 
     Şaka bir yana, insan üzülüyor Galatasaray’a... 
     Biraz daha vakit kazanmak, kendini haklı çıkarmak, kulübe gönülden bağlı insanları avutmak uğruna söylenen laflar, insanın tüylerini diken diken ediyor. 
     Örneğin, Başkan Süren in "sadece aptallar ve ölüler fikir değiştiremez" özdeyişi... Belki özünde doğru ama, fikir değiştirmeyi yücelten bu laf, iliklerine kadar Makyavelizm ve oportünizm kokuyor. "Amaç" uğruna tüm "araçların" meşruluğunu ilan ediyor ve fırsatçılığı bağrına basıyor. Elbette insanlar fikir değiştirebilir. Ama bu eylem "doğru yola" dönmeleri anlamında saygı gösterilecek bir durumdur. Galatasaray’da ise "doğru"nun hangisi olduğunu kimse kestiremiyor. 
     Sonra Galatasaray’ın ve Türk Futbolu’nun "medar - ı iftiharı" Emre... Çocukluğundan beri özdeş olduğu formayı çıkarırken "sağlıklı yaşam için spor yapmıyoruz" diyor. 
     Kimilerine göre "zeka ürünü" olarak nitelenen bu cümle, aslında bugüne kadar binlerce "gerçek sporcu"nun kan ter içinde inşa ettiği "sportmenlik pramidi"nin altından çekilen iri bir taş gibi. 
     Evet, bu söz de bir yere kadar haklı ama, adama sormazlar mı, "sen el üstünde gezdirilip, profesörlere gösterilmeyen saygı ve sanatçılardan esirgenen sevgi ile baştacı edilirken, bunun ne kadarı üzerindeki formayaydı .." 
     Kimse pek dikkate almıyor... O anda gereken laf söylendi mi, ona bakıyor insanlar. 
     Cevap "cuk oturduysa" mesele yok... 
     Beyanat "durumu kurtardıysa" şahane... 
     Hele "haciz ertelendiyse" helal olsun... 
     İnsan en çok da bu tür içi boş sözlerin, olayların, entrika ve dramların bir zamanlar Avrupa yolunda milletçe kendimize örnek alacağımız bir kulüp adresli olmasına üzülüyor. 
     



 SPOR 



























</TEXT>
</DOC>
