<DOC>
<DOCNO> 35298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sonspo03.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın istediği Hırvat Boban, Celta De Vigo'yu seçti 
</HEADLINE>
<TEXT>

     Galatasaray takımının istediği AC Milan'ın Hırvat futbolcusu Zvonimir Boban, İspanya'nın Celta De Vigo takımını seçti. 
     9 yıldır AC Milan'da oynayan Hırvat futbolcu Zvonimir Boban'ın,Celta De Vigo'ya ''evet'' dediği ve bugün İspanya'ya giderek imza atacağı bildirildi. 
     32 yaşındaki orta alan oyuncusu, AC Milan'da forma şansı olmamasından dolayı satış listesinde bulunuyordu. Boban'a Galatasaray takımından da öneri geldiği bilinirken, Hırvat futbolcu Türkiye'de oynamak istemediğini önceden söylemişti. Bu arada emektar futbolcu Mehmet Özdilek'in jübilesinde Beşiktaş ile oynamak için bugün İstanbul'a gelecek olan AC Milan'ın kadrosuna Bierhoff, Chamot, Daino ve Corrent'in alınmadığı açıklandı. Bu 4 futbolcu da satılık listesinde bulunuyor. İtalyan basınında yer alan haberlerde, Galatasaray'ın Bierhoff'a transfer önerisini yeniden götürdüğü belirtiliyor. İngiltere'nin birçok takımından öneri alan Bierhoff ise Boban gibi Türkiye'de oynamak istemediğini söylemişti. 







</TEXT>
</DOC>
