<DOC>
<DOCNO> 11266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/siyaset/asiy.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Temizel’in Etibank raporu 
</HEADLINE>
<TEXT>

Zekeriya Temizel'in geciktirmekle suçlandığı Etibank raporunu, görevden ayrılmadan önce DGM'ye yolladığı ortaya çıktı. Raporda Dinç Bilgin, Şükrü Karahasanoğlu, Zafer Mutlu, Zeki Ünal, Vural Beyazıt, Ercan Arıklı, İ. Hakkı Karakaya hakkında nitelikli dolandırıcılık ve çete suçlamalarından dava açılması isteniyor 
     İSTANBUL Milliyet 

     Bankacılık Düzenleme ve Denetleme Kurumu BDDK eski Başkanı Zekeriya Temizel'in son raporu DGM'ye ulaştı. Temizel'in imzaladığı son rapor Etibank dosyası. DGM'ye gönderilen Etibank raporunda bankanın eski sahibi Dinç Bilgin, halen İtalya'da gözaltında olan eski genel müdür Şükrü Karahasanoğlu, Zafer Mutlu, Zeki Ünal, Vural Beyazıt, Ercan Arıklı, İ. Hakkı Karakaya, Mustafa Dinçer, Ferhat Yengiloğlu haklarında, New York Bank Offshore aracılığıyla Etibank'ı bilerek zarara uğrattıkları gerekçesiyle "Zimmete para geçirme", "Nitelikli dolandırıcılık" ve "Çete" suçlamasıyla dava açılması isteniyor. 
     
New York offshore      Hazırlanan rapora göre Dinç Bilgin ve arkadaşları şunlarla suçlanıyor 
     "New York Bank Off Shore Ltd. New York offshore 28.09.1998 tarihinde 500.000 dolar sermaye ile Kuzey Kıbrıs Türk Cumhuriyeti'nde kurulmuştur. Ek 1a . Şirketin ana hissedarı sermayenin 99.82'sine sahip olan Medya - Sabah Holding AŞ'dir. Medya - Sabah Holding AŞ, Dinç Bilgin Grubu'na dahil bir firmadır. Söz konusu firmanın ana sermayedarı 84.1 pay oranına sahip olan Medya Holding AŞ'dir. 
     
Denetim Bilgin’de      Medya Holding AŞ'nin 49'u halka arz edilmiş, sermayesinin bakiyesi doğrudan veya dolaylı Dinç Bilgin, Önay Şevket Bilgin, Esra Bilgin Polley ve Güler Bilgin'e aittir. Sonuç olarak New York Off Shore'un ortaklık yapısı itibariyle yönetim ve denetimi Dinç Bilgin'in kontrolündedir. 
     New York Offshore'un Yönetim Kurulu Başkanı Mustafa Dinçer, diğer Yönetim Kurulu üyeleri ise İlker Tayanç ve Ferhat Yengiloğlu'dur. Mustafa Dinçer ve Ferhat Yengiloğlu, Dinç Bilgin Grubu'na dahil çeşitli firmalarda üst düzey yönetici konumundadırlar. New York Offshore'un asıl kuruluş amacı banka kaynaklı fonların New York Offshore üzerinden Dinç Bilgin Grubu'na dahil firmalara aktarılmasıdır. 
     
Risk, Bilgin firmalarında      Bankanın New York Offshore'a yaptığı ve rapor tarihi itibariyle açık olan depoları tutarı 95.288.000 dolar ve 66.650.000 marktır. Söz konusu tutarların rapor tarihimizdeki kurlardan karşılığı 85 trilyon 290 milyar 766 milyon liradır. New York Offshore'un kullandırdığı ve riski halen açık olan 59 adet kredinin toplam tutarı 105.456.000 dolar ve 37.670.827 mark ve 9 trilyon 516 milyar 682 milyon liradır. Bu riskin tamamı Dinç Bilgin Grubu'na dahil firmalar üzerindedir. 
     
Kötü niyet saptandı      Bu kredilerin Eti Menkul Kıymetler ile Eti Finansal Kiralama şirketleri hariç olmak üzere hiçbir tanesinden faiz tahsil edilmemiş olması, bu kredilerin geri ödenmemek üzere alındığını başka bir deyişle Dinç Bilgin Grubu'na ait bu firmaların kötü niyetini açıkça ortaya koymaktadır. Krediler geri dönmediği için New York Offshore da, bankaya olan borcunu ödememektedir. Böylece banka bilançosunda New York Offshore'dan alınacak tutarlar olarak yer alan, gerçekte Dinç Bilgin Grubu'na aktarılan paralar dolayısıyla banka zarar etmiştir." 
     
DİNÇ BİLGİN ’in, Etibank hortumu 92 trilyon      Raporda Dinç Bilgin Grubu'nun kullandığı, ama Etibank'a iade etmediği banka kaynakları, faiz hariç olmak üzere 92 trilyon 846 milyar 689 milyon lira olarak saptanmış. Murakıplar bunu "Dinç Bilgin Grubu'nun bankadan sağladığı menfaat miktarı" sayıyorlar. Raporun sonuç bölümünde ise aynen şöyle deniliyor 
     "Bankalar Kanunu'na göre suç teşkil eden fiiller başka kanunlara göre de cezayı gerektirdiği takdirde, faillerine en ağır cezayı gerektiren kanun uygulanır' hükmü yer almaktadır. Bu durumda Dinç Bilgin, Şükrü Karahasanoğlu, Zafer Mutlu, Zeki Ünal, H. Vural Beyazıt, Ercan Arıklı ve İsmail H. Karakaya hakkında en ağır cezayı gerektiren kanun maddesinin uygulanması gerekmektedir. 
     
Yöneticilere 3-6 yıl hapis      Yasaya göre "haksız çıkar sağlamak amacıyla kurulan örgüte üye olanlara da 2-4 yıl hapis cezası verilir" hükmü yer alıyor 
     Çıkar Amaçlı Suç Örgütleriyle Mücadele Kanunu'nun 1'inci maddesinde '...kendilerine veya başkalarına haksız çıkar sağlamak ... için örgüt kuranlara veya örgütü yönetenlere veya örgüt adına faaliyette bulunanlara veya bilerek hizmet yüklenenlere sadece bu nedenle üç yıldan altı yıla kadar örgüte üye olanlara iki yıldan dört yıla kadar ağır hapis cezası verilir. ...'' hükümleri yer almaktadır. Rapordaki sorumlular failler bankada üst düzey yönetici konumları nedeniyle, astları olarak gözüken personel üzerinde baskı kurabilecekleri pozisyondadırlar. Ayrıca, Dinç Bilgin Grubu'na dahil firmalarda yönetici olan ve banka kaynaklarının kanuna aykırı şekilde Dinç Bilgin Grubu'na aktarılması eyleminin bilgileri dahilinde gerçekleştiği Mustafa Dinçer ve Ferhat Yengiloğlu'nun 4422. sayılı yasada belirtildiği gibi 'bilerek hizmet yüklenmeleri' nedeniyle sorumlulukları vardır. 
     
Sonuç Yasal takibat      Sonuç olarak, Türk Ceza Kanunu'nun 503 ve 504'üncü maddeleri ile Bankalar Kanunu'nun 22 3'üncü maddesine aykırı uygulamalar ile rapora konu eylemlerin 4422 sayılı yasa çerçevesinde de suç teşkil etmesi nedeniyle, Dinç Bilgin, Şükrü Karahasanoğlu, Zafer Mutlu, Zeki Ünal, H. Vural Beyazıt, Ercan Arıklı, İ. Hakkı Karakaya, Mustafa Dinçer ve Ferhat Yengiloğlu hakkında yasal takibata geçilmesinin uygun olacağı düşünülmektedir." 
     


 SİYASET 
















</TEXT>
</DOC>
