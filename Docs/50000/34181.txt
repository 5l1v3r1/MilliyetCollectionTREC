<DOC>
<DOCNO> 34181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur22.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer, Merkez Bankası'nda... 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Stanley Fischer, Merkez Bankası'na geldi. Fischer'in Merkez Bankası Başkanı Süreyya Serdengeçti ile görüşmesi bekleniyor. 
     Stanley Fischer'e IMF Türkiye Masası Şefi Juha Kahkonen ile Türkiye Ofisi Temsilcisi Odd Per Brekk eşlik etti. 
     Saat 15.00'te havaalanından Devlet Bakanı Kemal Derviş ile Sheraton Oteli'ne gelen Fischer, burada bir süre dinlendikten sonra Otel'den çıkış yaptı. Derviş ile Fischer'in arabasının trafik kurallarına uyduğu, kırmızı ışıklarda durduğu görüldü. 
     Bu arada, IMF'nin Ankara'da çalışmalarını tamamlayan teknik heyetinin, Türkiye'den ayrıldığı öğrenildi. 
     Fischer'in bugün, Devlet Bakanı ve Başbakan Yardımcısı Mesut Yılmaz ile görüştükten sonra saat 18.30'da Başbakan Bülent Ecevit tarafından kabul edilmesi bekleniyor. 
     Görüşmenin ardından Merkez Bankası Başkanı Süreyya Serdengeçti, Fischer onuruna, Merkez Bankası Sosyal Tesisleri'nde saat 19.30'da tüm ekonomi bürokratlarının da katılacağı bir yemek verecek. 
     Fischer ve beraberindeki heyet, bu akşam saat 23.00'de Ankara'dan İstanbul'a geçecek. 






</TEXT>
</DOC>
