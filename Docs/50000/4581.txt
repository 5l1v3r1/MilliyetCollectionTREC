<DOC>
<DOCNO> 4581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/sanat/sanzhalman.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonjour 
</HEADLINE>
<TEXT>

     Manşetlerde, televizyonlarda skandal ve şok Fransız parlamenterlerinden anti - Türkiye terörizmi Dejenere demokrasi Trajikomik kriz, elektriklendiriyor, demoralize ediyor. AB’den eliminasyonun emperyalist stratejisi Anti - etik, anti - estetik Psikopatlık, şantaj, komplo 
     Aktif, masif grevimiz... Fransızca terminoloji ekarte edilsin otel, otomobil, eleman, deplasman, şef, direkt, doktor, avans, asansör, füze, telefon, teknoloji, müzik, spor... 
     Francalaya otomatikman ambargo. Ve de Fransızların ekonomik, diplomatik, kültürel aktivitelerine... Fransız alkolüne, protokolüne, petrolüne, kaşkolüne... Frenk üzümüne, Frenk gömleğine. 
     Bravo üniversite rektörlerimize, profesörlerimize, enerjik entelektüellerimize, dinamik akademiklerimize Fransızca kursları ve programları, Fransız metot ve prensipleri, Fransız grameri ve vokabüleri, Fransa’dan profesyonel transferler kalksın Konferanslarda, kongrelerde, komünikasyon enstrümanlarına kontr - atak Moral veriyorsunuz. 
     Spekülasyon ya da ültimatom değil bu, efektif psikolojik savaş Transformasyon garanti... 
     Mersi 
     
Güzellikler de var      Devlet Tiyatrosu’nda çirkin olaylar yaşandı, yaşanıyor. Sanata leke süren davranışlar ve yolsuzluklar. Bu skandallarla ilişkisi olmayan tüm yönetici ve sanatçıları tenzih ederiz. 
     Bir yandan da, güzellikler var Kültür Bakanlığı, Kanuni çağının ustat hattatı Karahisari’nin görkemli Kuran - ı Kerim’inin tıpkıbasımını yaptı. Bir şaheser, haşmetli bir hizmet. CSO’da Uğur Mumcu’nun anısına enfes bir konser Marek Pijarowski yönetiminde Mahmer’in 1. Senfonisi ve Saygun’un 1. Piyano Konçertosu Gülsin Onay’ın harika yorumuyla . Devlet Opera ve Balesi’nde güçlü bir "Nigoletto"... Ve CSO’nun okul öğrencileri için ücretsiz "Eğitim Konserleri"... Güzellikleri gözardı etmeyelim. 
     
Yaslar      Diyarbakır şehitlerine, kahraman Gaffar Okkan’a yüreğimiz kan ağlıyor. Uğur Mumcu’nun 8 yıl, Abdi İpekçi’nin 22 yıl önce öldürülüşünün acısı canevimizde. Bergama’nın yiğit direnişçisi "Hopdediks" Bayram Kuzu’yu hep alkışlayacağız. ODTÜ’nün eski Rektör Yardımcısı, mümtaz tarihçi, İngilizce üstadı Prof. Dr. Yuluğ Tekin Kurat’ın kaybı acıklı... 50 yıldır Londra’da yaşayan ve yazan Kıbrıslı "uzay çağı şairi", usta şiir çevirmeni Osman Türkay’ı her zaman hayranlıkla anacağız. 
     


 SANAT 










</TEXT>
</DOC>
