<DOC>
<DOCNO> 10754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sonspo06.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, Denizlispor'u 2-1 yendi 
</HEADLINE>
<TEXT>

     Birinci Futbol Ligi'nde Samsunspor, Denizlispor'u 2-1 yendi. 
     İkinci yarıya her iki takım da aynı kadroyla kontrollü başladı. 48. dakikada Serkan Dökme, orta alandan kaptığı topla ceza alanı ön çizgisine dek indikten sonra sert vurdu. Top, kaleci Süleyman'dan döndü. 
     57. dakikada Denizlispor'da Coulibaly, yerini Muzaffer'e bıraktı. 64. dakikada Samsunspor öne geçti. Bu dakikada Ali'nin sol taraftan ceza alanına gönderdiği topa iyi yükselen Ertuğrul'un kafa vuruşunda, top ağlarla buluşunca, durum 2-1 oldu. 
     71. dakikada Samsunspor'da Tümer'in yerine Hakkı , 77. dakikada Denizlispor da Veysel'in yerine Seyfi oyuna dahil oldu. 
     79. dakikada El Badra'ya sert giren Samsunsporlu Müslüm sarı kart gördü. 
     80. dakikada Ertuğrul'un ceza alanı önünde düşürülmesiyle kazanılan serbest atışı yine bu futbolcu kullandı. Bu futbolcunun vuruşunda üst direkten dönen topu savunma uzaklaştırdı. 
     82. dakikada Denizlispor'da Hakan çıktı, yerine Cengiz girdi. 84. dakikada Dursun'a sert giren Samsunsporlu Ali sarı kart gördü. 
     88. dakikada Samsunspor'da Entuğrul'un yerine Vural girdi. 89. dakikada Cengiz'in ceza alanına ortaladığı topla buluşan Seyfi sert vurdu, top kalecide kaldı ve karşılaşma Samsunspor'un 2-1 üstünlüğüyle sona erdi. 




</TEXT>
</DOC>
