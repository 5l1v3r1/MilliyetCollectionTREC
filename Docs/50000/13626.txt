<DOC>
<DOCNO> 13626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sondun04.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya koyun Dolly'nin yaratıcıları da insan kopyalanmasına karşı 
</HEADLINE>
<TEXT>

     Dünyada genetik kopyalama yöntemiyle üretilen ilk memeli hayvan olan koyun Dolly'nin yaratıcısı bilim adamları, aynı yöntemle insan kopyalanması düşüncesinin ''tehlikeli ve sorumsuzluk'' olduğunu belirttiler. 
     Rudolf Jaenisch ve Ian Wilmut'un ''Science'' dergisinde yayımlanan makalelerinde, hayvanlarda denenen ve uygulanan genetik kopyalama yönteminin insanlarda uygulanmasının, kopya bebeklerin erken ölümlerine ve çeşitli anormalliklerin ortaya çıkmasına yol açacağı uyarısında bulunuldu. Hayvan kopyalanmasında izlenen süreçte embriyoların hayatta kalma oranının çok düşük olduğu, çoğunun ''doğuştan'' kısa süre sonra öleceği belirtilen makalede, hayatta kalanların da solunum, dolaşım, bağışıklık, böbrek ve beyin anomalilerinin yanı sıra gelişim ve genetik kusurlarının olabileceği vurgulandı. 




</TEXT>
</DOC>
