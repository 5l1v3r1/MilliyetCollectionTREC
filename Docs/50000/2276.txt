<DOC>
<DOCNO> 2276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun02.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Rusya'ya verilen mali yardımları kesiyor 
</HEADLINE>
<TEXT>

     ABD başkanlığını 20 Ocak'ta devralacak George Bush, Rusya'ya verilen mali yardımlarda kısıntıya gidileceğini açıkladı. 
     Yemin töreninde yapacağı konuşmanın üzerinde çalışmasını sürdüren Bush, halen karargahı konumundaki Texas'ta bulunan çiftliğinde, NBC televizyonu ve The New York Times gazetelerine özel demeçler verdi. Demeçlerinde, görevden ayrılmak üzere olan Başkan Bill Clinton'ın politikalarını gözden geçireceğini belirten Bush, örnek olarak Rusya'ya son yıllarda açılan kredilere karşı çıktı. ''Rusya'ya dünya kadar para veriyorsunuz, ancak amaçlanan sonuca bir türlü ulaşılmıyor'' diyen Bush, kendi döneminde bu kredilerin önemli ölçüde kesileceğinin işaretini verdi. 




</TEXT>
</DOC>
