<DOC>
<DOCNO> 22080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/spor/spo05.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HANGİ SPORUN BAYRAMI 
</HEADLINE>
<TEXT>

19 Mayıs Gençlik ve Spor Bayramı, gençliğe armağan edileli 82 yıl oldu. Ancak geçen sürede ülkemiz bir arpa boyu yol alamadı, gerekli kaynaklar sağlanamadı 
     CEM CAN 

     19 MAYIS Gençlik ve Spor Bayramı’nı bugün yine ulusça kutlayacağız. Büyük kurtarıcı Mustafa Kemal Atatürk’ün, Türk gençliğine armağan ettiği bu bayramın üzerinden tam 82 yıl geçti. Ancak Türk sporu geçen bu süre içinde hak ettiği yere yanlış spor politikaları ve yetersiz kaynaklar nedeniyle bir türlü gelemedi. Gençlik ve Spor Genel Müdürlüğü ise her dönemde yaşanan politik baskılar nedeniyle gerekli spor politikalarını bir türlü oluşturamadı. 
     ARADAN geçen 82 yıla rağmen h l stadyumlarda futbolcular sahaya dayak yiyerek çıkıyor, taraftarlar kendi takımlarını desteklemek, yerine rakiplerine küfür etmekten büyük keyif alıyor. Ülkede h l spora ayrılan pay genel bütçenin binde 10’una dahi ulaşmıyor. Bu şartlarda ülke çapında lisanslı olarak spor yapan 400 bin 301 kişiye ve organizasyonlara ayrılan kaynak, Galatasaray’ın UEFA Şampiyonu olduğu zaman Devlet’in verdiği ödül kadar olamıyor. 
     
     SPORLA, haftada bir saatlik beden eğitimi dersiyle tanışan Türk gençliği, içine itildiği vizyonsuzluk, tesissizlik ve yönlendiricilik eksikliği nedeniyle spor yapan değil, izleyen bireyler halini alıyor. Politikacıların seçmenlerine şirin gözükmek için kaynağını bulmadan attırdığı temeller, ülkenin dört bir yanını tesis mezarlığına dönüştürüyor. Bu bütçeyle tek bir tesis yapmadan, eskilerin tamamlanması ancak 2040 yılında mümkün olabilecek. 
     BU bayram öğrencilerin ekstra tatil yaptığı bir gün olmaktan çıkıp, gerçekten spor bayramının kutlandığı şenlikler haline dönüşmeli. Bireysel çabaların ve başarıların ön planda tutulduğu ülkemizde, kitle sporuna verilecek önem sağlıklı düşünen umutlu bireyler yaratacaktır. Spor zaten insanı hayata hazırlamak, paylaşma duygusunu artırmak, sağlıklı olmak için değil midir O zaman haydi Türkiye, sporla yeni bayramlara 
     
Spor gelirleri      DÜNYA’DA spordan televizyon gelirleri olarak toplamı 42 milyar dolar, bilet satışlarından 50 milyar dolar, sporsorluktan da 15 milyar dolar gelir elde ediliyor. Avrupa, spor sektöründe pastanın yüzde 33’lük dilimini alırken, ABD ise yüzde 42’lik paya sahip. Diğer ülkeler kalan yüzde 15’i paylaşıyor. Türkiye ise ancak bindelik rakamlarla ifade edilebilen bir pay alabiliyor. 
     
TÜRKİYE’DE SPORCU SAYISI Yıl Nüfus sporcu sayısı 1948 19 mil 52 bin 1960 28 mil 132 1976 42 mil 109 1985 51 mil 183 1990 56 mil 287 1994 58 mil 369 2001 70 - 80 400      
     
AKTİF SPOR YAPAN BİREYLER Ülke yüzde İspanya 57 İrlanda 64 Hollanda 63 İsveç 69 İngiltere 67      
     
YARIŞMA DÜZEYİNDEKİ SPORCULAR İtalya 5 İspanya 9 Hollanda 16 İngiltere 18 İrlanda 18 İsveç 36 Finlandiya 39      
     
16 YAŞ ALTI AKTİF SPORCULAR Ülke yüzde İtalya 54 Hollanda 89 İngiltere 98      
     
6-11 YAŞ AKTİF SPORCULAR İtalya 11 Hollanda 19 İngiltere 22 Finlandiya 33 İsveç 54      
     
12-16 YAŞ AKTİF SPORCULAR İtalya 17 İngiltere 33 Hollanda 34 Finlandiya 40 İsveç 74      
     
NOT Bu oranlar çok düşük olduğu için Türkiye istatistiklerde yer almıyor. 




 SPOR 




























</TEXT>
</DOC>
