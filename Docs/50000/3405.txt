<DOC>
<DOCNO> 3405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur11.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Kahta İlçe Başkanı'nın otomobili tarandı 
</HEADLINE>
<TEXT>

     Adıyaman'ın Kahta İlçesi'nde, köy minibüsünün otomatik silahlarla taranması sonucu bir kişi öldü, aralarında MHP İlçe Başkanı'nın da bulunduğu 5 kişi yaralandı. 
     Saldırının, yaklaşık 6 ay önce MHP ilçe kongresi sırasında meydana gelen ve 1 kişinin ölümü, 2 kişinin yaralanması ile sonuçlanan olayla bağlantılı olduğu belirtildi. 
     Alınan bilgiye göre, 29 Temmuz'da meydana gelen olayın duruşması için ilçe merkezine gelmekte olanları taşıyan minibüse, ilçeye 5 kilometre uzaklıktaki Çataltepe Köyü yol ayrımında, otomatik silahlarla ateş edildi. 
     Olayda, MHP İlçe Başkanı Abdullah Seçilmiş'in kardeşi Abdulsamet Seçilmiş 29 öldü. Yaralananlardan ilçe başkanı Abdullah Seçilmiş Kahta Devlet Hastanesi'nde ameliyata alındı, Ertan Seçilmiş, Muhittin Tuğ, Zeynel Tangün ve Mehmet Çoban, Adıyaman Devlet Hastanesi'ne gönderildi. Olayla ilgili olarak Hüseyin, Necmi ve Fehmi Taş'ın gözaltına alındığı, soruşturmanın sürdürüldüğü bildirildi. Bu arada, olay sonrasında ilçe giriş-çıkışları ve Kahta Devlet Hastanesi çevresinde yoğun güvenlik önlemleri alındı. 




</TEXT>
</DOC>
