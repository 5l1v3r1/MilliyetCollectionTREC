<DOC>
<DOCNO> 13067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/guncel/gun03.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BOĞAZİÇİ VE FATİH SULTAN MEHMET KÖPRÜLERİNDEKİ GEÇİŞ ÇİLESİ BİTMİYOR 
</HEADLINE>
<TEXT>
OGS etiketi almak, köprüden geçmekten zor 
Otomatik Geçiş Sistemi etiketlerinin sadece Ziraat Bankası şubelerinde satışa çıkarılması sürücüleri zor durumda bıraktı 
     ECE BİLGİN İstanbul 

     Boğaziçi ve Fatih Sultan Mehmet köprülerindeki trafik yoğunluğuna son vermek amacıyla uygulanan Otomatik Geçiş Sistemi OGS kartlarının satışa sunulması da, köprüde oluşan kuyruklara çözüm getirmedi. 
     Uygulamaya göre, sürücüler Ziraat Bankası’nda kendilerine hesap açtırarak otomobillerine yapıştırdıkları etiket sayesinde beklemeden köprüden geçiş yapabiliyorlar. Her geçişte yüzde 10 indirimle, bankadaki hesaplarından geçiş ücreti düşürülüyor. Ancak, araç sahiplerine kolaylık getirmek için, her iki köprüde de başlatılan OGS etiketlerinin sadece Ziraat Bankası şubelerinde satışa çıkarılması, vatandaşın çilesini daha da arttırdı. Sadece hafta içi mesai saatlerinde 09.00 - 17.00 açık olan şubelerin, bürokratik işlemlerinin yavaşlığı, araç sahiplerini zor durumda bıraktı. 
     Hafta sonunda açık olması gereken şubelerin, böylesi bürokratik bir külfeti yıktıkları sürücüler, bu durumdan şikayetçi oldu. Trafik sorununa çözüm getirmeyi hedefleyen OGS etiketlerinin son derece sınırlı saatlerde satışa çıkarılması, bu yeni sisteme beklenen ilginin gösterilmemesine neden oldu. Ayrıca sistemin bütün gişelerde geçerli olmaması da, OGS’li araçların köprü geçişlerini uzatıyor ve gişelerde sıkışmalara yol açıyor. Karayolları Genel Müdürlüğü’nün yaptığı açıklamaya göre OGS’ye kayıtlı abone sayısı 100 bini geçmiş durumda. 
     


 GÜNCEL 















</TEXT>
</DOC>
