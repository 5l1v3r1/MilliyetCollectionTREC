<DOC>
<DOCNO> 28606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sontur14.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te aile dramı kanlı bitti...6 ölü 
</HEADLINE>
<TEXT>

     Gaziantep'in İslahiye İlçesi'de, ailevi nedenlerle çıkan ve iki kardeş polisin katıldığı olayda, aynı aileden 6 kişi tabancayla vurularak öldü. 
     Gaziantep Emniyet Müdürü Ali Kalkan, İstanbul Ümraniye Asayiş Ekiplerinde görevli polis memuru Hüseyin Yalçın ve Adana Emniyet Müdürlüğü'nde görevli polis memuru Murat Yalçın'ın ailevi bir sorunu çözmek amacıyla İslahiye'ye geldiğini öğrendiklerini söyledi. 
     Kalkan, Hüseyin Yalçın'ın İslahiye'de birlikte olduğu ve 3 yaşında Barış adlı bir çocuğunun bulunduğu Saniye Yüksel'den 27 ayrılıp Kilis'te görevli bir hemşire ile evlenmek istediğini, ancak Yüksel ailesinin buna karşı çıktığının belirlendiğini ifade etti. 
     Hüseyin ve Murat Yalçın'ın, bugün saat 9.30'da Yüksel ailesiyle görüşmek üzere İslahiye Hürriyet Mahallesi Kurdini Caddesi'ndeki evlerine gittiklerini kaydeden Kalkan, şöyle devam etti 
     ''Hüseyin ve Murat Yalçın ile Saniye Yüksel'in babası Musa Yüksel arasında tartışma çıkmış. Bu sırada Musa Yüksel, Yalçın kardeşlere saldırınca, Murat Yalçın tabancasıyla ateş ederek Musa 59 , Saniye 27 , Kezban 15 , İbrahim 15 , Zeynep 5 Yüksel ile 3 yaşındaki Barış Yalçın'ı öldürdüğü belirlendi.'' 
     Kalkan, olay yerinde yapılan ilk tespitlere göre, Hüseyin Yalçın'ın tabancasıyla ateş edilmediğinin anlaşıldığını bildirdi. 
     Öte yandan, Saniye Yüksel'in, bir süre önce oğlu Barış için Hüseyin Yalçın hakkında babalık davası açtığı kaydedildi. 






</TEXT>
</DOC>
