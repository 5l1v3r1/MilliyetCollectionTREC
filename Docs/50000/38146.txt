<DOC>
<DOCNO> 38146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/ekonomi/eko06.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul devlete 7 katrilyon verdi 
</HEADLINE>
<TEXT>

Yılın ilk altı ayında, devlet illere harcadığı paranın yüzde 74’ünü tahsil edebildi. Devlet gelirlerinin yüzde 30.6’sı İstanbul’dan sağlandı 
     Devlet bu yılın ilk yarısında, iller bazındaki yaptığı her 100 liralık harcamanın yaklaşık 74 lirasını tahsil edebildi. Yılın ilk altı ayında devletin illere 31 katrilyon lira harcaması olurken, tahsilatı 22.9 katrilyon lirada kaldı. 
     Maliye Bakanlığı’nın iller bazındaki konsolide bütçe gelir ve gider rakamlarına göre, yılın ilk altı ayında İstanbul, Ankara ve Kocaeli illerinden elde edilen gelirlerin toplamı 12 katrilyon 688 trilyon 478 milyar lira olarak hesaplanırken, bu rakam toplam gelirlerin yüzde 55.3’ünü oluşturdu. Sadece İstanbul’dan elde edilen 7 katrilyon 30 trilyon liralık gelir devletin altı aydaki toplam 22 katrilyon 927 trilyon liralık gelirinin yüzde 30.6’sını buldu. 
     
     En çok geri dönüş Kocaeli’de 
     Devlet harcamalarına oranla, en yüksek tahsilatın olduğu ile ise Kocaeli oldu. Kocaeli’nde 2 katrilyon 353 trilyon lira gelir hesaplanırken, bu ile ait giderler 150.7 trilyon lirada kaldı. Bir başka deyişle Kocaeli’ye harcanan her yüz liraya karşılık bin 561 liralık gelir elde edildi. İstanbul, Ankara, İzmir, Bursa, Hatay, İçel, Rize, Tekirdağ, Zonguldak ve Yalova illerinden elde edilen gelir de bu illere yapılan harcamanın üzerine çıktı. 
     
     
Kocaeli aldığının 15 katını geri verdi İlk altı ay milyar TL İl Tahsilat Gider Tah. Gid. İstanbul 7.030.136 1.382.650 508 Ankara 3.304.514 1.521.842 217 Kocaeli 2.353.828 150.792 1.561 İzmir 1.009.478 513.931 196 Bursa 436.814 257.363 169 Hatay 163.681 106.948 153 İçel 190.259 148.979 127 Antalya 158.941 165.886 95 Tekirdağ 143.343 60.058 238      
     
En az tahsilat Hakkari'de Hakkari 3.194 43.085 7.4 Bingöl 3.281 35.648 9.2 Siirt 4.230 41.136 10.3      
     Devletin yaptığı harcamalar. 
     



 EKONOMİ 


















</TEXT>
</DOC>
