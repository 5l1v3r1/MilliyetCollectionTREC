<DOC>
<DOCNO> 7427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur05.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet geçiren polis karısı ile oğlunu vurup intihar etti 
</HEADLINE>
<TEXT>

     Adana Emniyet Müdürlüğü'nde görevli 23 yıllık polis memuru Mustafa Ok, sabah saatlerinde geçirdiği cinnet sonucu eşini öldürüp, oğlunu ağır yaraladıktan sonra beylik tabancası ile intihar etti. 
     Ruh Sağlığı Hastanesi karşısındaki Evren apartmanının zemin katındaki 1 numaralı daireden saat 07.15'te art arda silah sesleri gelmesi üzerine komşuları polise haber verdi. Eve giren polis ekipleri, yerde elinde beylik tabancası ile kanlar içinde yatan Hassas Bölgeler Koruma Şube Müdürlüğü'nde görevli üç çocuk babası polis memuru Ok 46 , eşi Necmiye 40 ile oğlu Furkan'ı 13 buldu. Polis memuru ile eşinin öldükleri belirlendi. Mermiler başına isabet eden Furkan Ok'un yaşadığı belirlenince, Çukurova Üniversitesi Balcalı Hastanesine kaldırıldı. Acil Servis'te ilk müdahalesi yapılan Furkan, ameliyata alındı. Doktorlar, Furkan'ın başında 2 - 3 mermi giriş - çıkışı bulunduğunu bildirdi. 
     Olay yerine gelen Emniyet Müdürü Şükrü Yetimoğlu, olayın aile içi meseleden kaynaklandığını açıkladı. Ok'un eşinin bir süre önce kırtasiyeci işyeri açtığı ve borçlandığı bildirildi. 



</TEXT>
</DOC>
