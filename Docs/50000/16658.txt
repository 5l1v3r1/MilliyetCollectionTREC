<DOC>
<DOCNO> 16658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/siyaset/asiy.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazla danışmanlarına Emekli olun’ dedi 
</HEADLINE>
<TEXT>

Tam 42 danışmanı olduğunu, ancak bugüne kadar sadece ikisine danıştığını söyleyen TBMM Başkanı Ömer İzgi, "28’ine emekli olun dedim. Eğer olmazlarsa başka kurumlara göndereceğiz" diyor... 
     AYHAN AYDEMİR Ankara 

     Ekonomiden Sorumlu Devlet Bakanı Kemal Derviş'in Ankara temsilcileriyle yaptığı kahvaltı programının ardından, dün de TBMM Başkanı Ömer İzgi Başkanlık konutunda eşi Aysel İzgi ile birlikte bir grup gazeteciyi kahvaltıda ağırladı. Çeşitli konularda görüşlerini açıklayan İzgi, ağırlıklı olarak Meclis'te başlatmaya kararlı olduğu tasarruf uygulamaları hakkında bilgi verdi. İzgi'nin açıklamaları şöyle 
     
Elini atsan danışman      42 DANIŞMANIM VAR Meclis'te danışman ve sekreter ordusu var. Seçimde vekile kim yardımcı olup çantasını taşıdıysa onu danışman yapmışlar. 42 danışmanım var, sadece ikisine danışma gereği duydum. Maliye ve Dış ilişkiler uzmanım yok. Mevlana Haftası'na katılacaktım. Bilgi verecek danışman bulamadım. Kütüphaneye kapanıp kendim hazırlandım. 
     BANKAMATİK MEMURLARI Sandalyesi bile olmayan danışmanlardan 28'ine 'emekli olun' dedim. 28'i de bankamatik memuru. 'Niye işe gelmiyorsun' desek 'İş verdiniz de gelmedik mi' diyecekler. Emekli olmazlarsa başka kurumlara göndereceğiz. Eczacı danışmanım bile var. Ona ne danışayım İlaçlardan ne var mı diyeyim 
     PERSONEL ÇOK KABARIK 4 bin 596 kişiyle Meclis'i devraldım. Hereke halıyı, çini fabrikasını biz çalıştırıyoruz. Hepsi zararda. Her yerde özelleştirme var bizde genelleştirme. Sarayları ve fabrikaları Kültür Bakanlığı ya da üniversitelere devretmek için çalışıyoruz. 
     KIRMIZI PLAKA KEYFİ Kırmızı plaka uygulaması yanlış. Bu makam araçlarının sadece Meclis ve Ankara içinde kullanılmasını sağlayacağız. Kırmızı plakalı vekil şehir dışında bu arabayı kullanamayacak. İnanmayacaksınız ama bir Komisyon Başkanı 200 bin kilometre yol yapmış. Seçim bölgesine gidip kırmızı plaka gösterişinde bulunuyor. Ben Meclis Başkanı ve üç başkan vekili dışında kimseye araba vermeyelim dedim. 
     
Lojmanlar hazine malı      TEDAVİ GİDERLERİ Özel hastanedeki tedavi giderleri kabarık. 30 Nisan'dan sonra özel hastaneye giden personel ücretin yarısını ödeyecek. Milletvekillerini de devlet hastanelerinde kurulacak özel birimlere yönelteceğiz. Telefon giderlerini bir maaşta tuttuk. 
     LOJMANLARI SATAMAYIZ Lojmanlar Hazine'nin olduğu için biz satamıyoruz. Hem astarı yüzünden pahalıya patlar. Çünkü her milletvekiline ayrı koruma gerekecek. Bugün üç vardiyada 88 polisle yaptığımız işi 520 polis alarak yapacağız. Üç vardiya olursa bu rakamın üç katı demektir. Emniyet’in yarısı bize çalışmış olacak. 
     DÖNER KAPI OLMAZ DYP'li Fevzi Şıhanlıoğlu'nun ölümünden sonra silahla girişi önlemek için döner kapı projesi arayışı içine girmiştik. Ama bu kapıların, kalbinde pil olanlar için tehlikeli olduğu ortaya çıktı. Böyle ölüm olursa skandal olur diye vazgeçtik. Yalnız silaha endeksli döner kapı yok. Vekiller bu konuda kendilerini eğitmeli. Bende taburu besleyecek silah var. Ama dağa çıkarken kullanıyorum. 
     
Başbakan çok zeki biri      SEÇİLEMEME KORKUSU Meclis çalışsın, milletvekilleri meşgul edilmesin diye geçtiğimiz hafta ziyaretçi girişini yasakladım. Bir günde 4 bin ziyaretçi içeri girmiş. Hayret ettim. Ziyaretçileri içeri vekiller aldırmış. Arkadaşlar tabandan koparsa seçilemeyeceğini biliyor. 
     ECEVİT'E HASTA DEMEYİN Derviş yeni bir anlayışla geldi. Deneyimli, insani yönüyle de çok iyi bir insan. Bülent Bey deyip geçmeyin. Öyle hasta falan değil. Karşılıklı konuşun çok akıllı, algılaması müthiş ve zeki bir insan olduğunu göreceksiniz. 
     DOKUNULMAZLIK SORUNU Dokunulmazlıklar tek madde olarak gelsin üç lider de 'hayır' demez. Ancak üç parti desteği yetmiyor. Bütün endişe tek madde olarak gelecek bu yasaya ekleme olur mu diye... 
     
Yumurtayla ziyafet çekti      Başkent'te son iki güne kahvaltılı toplantılar damga vurdu. Derviş'in 'brunch'ının ardından dün kahvaltı veren İzgi, davetinde tasarrufa başladığını gösterdi. Derviş'in mönüsü, peynir, salam, sosis, bal, yağ, reçel, börek, omlet, dondurma, portakal suyu, çay, kahveden oluşurken İzgi'nin mönüsünde peynir, yağ, reçel, omlet, portakal suyu ve çay vardı. 
     
Naylon patik’ giyer misiniz      TBMM Başkanlık konutunun kapısında gazetecileri karşılayan Başkan Ömer İzgi ve eşi Aysel İzgi, yağmur nedeniyle içeri girmeden konukların önüne terlik ve galoş bıraktılar. Öztürkçe kullanmayı seven Başkan İzgi, galoş kelimesi yerine "İsterseniz naylon patiklerimiz de var" dedi. Ancak gazetecilerin büyük kısmı naylon patik yerine terlik giymeyi tercih etti. 
     
Altı kaval üstü...      Takım elbiseleri altına terlik giyen gazeteciler ilginç görüntüler oluşturdu. Kahvaltıda Aysel İzgi, eşinin yağda yumurtayı çok sevdiğini bazen bir oturuşta 20 yumurtayı kırıp yediğini anlattı. Aysel Hanım sportif faaliyetlerinin devam ettiğini ve Güreş Federasyonu yönetim kurulu üyesi olduğunu belirtti. 
     


 SİYASET 





















</TEXT>
</DOC>
