<DOC>
<DOCNO> 3092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/dogan.html </URL>
<DATE> 2001/01/20/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Y'nin kuyruğunda yarışma sefaleti 
</HEADLINE>
<TEXT>

     Akıllara durgunluk veren bir bulgu 
     "Kitaptaki - y - harfinin kuyruğu yeteri kadar kıvrık olmadığından, bu kitap yasaya aykırıdır .. Derslerde okutulamaz .." 
     Benzer bir başka muhteşem gerekçe 
     "Üçüncü sayfadaki resimde, bayrağı direğe çeken ip iki milimetre kısa çizildiğinden, bu kitap okutulamaz .." 
     Bunlar Adnan Veli skeçleri filan değil, Mili Eğitim Bakanlığı Talim Terbiye Kurulu'nun resmi gerekçeleri .. Aynıyla vaki. Eğitim Gönüllüleri Vakfı Başkanı İbrahim Betil'in başından geçenler. 
     
Yarınlar tehlikede      Neden şimdi bu öyküler .. Şu TV'lerdeki yarışmalar... 
     Her sıradan soruda, ıkınan, sıkınan, sonra çuvallayan, onca sözüm ona, doktor, lisansüstü öğrenci, mühendis Türkiye'nin aynası. Genel kültür adına, gerçekte, eğitim faciasının cesetleri. "Y'nin kuyruğu ve ipin uzunluğuna" tutsak, kısır eğitim sisteminin geldiği yer .. 
     Durum, Türkiye'nin yarınlarını tehlikeye itecek kadar vahim. 
     
Komik kaynaklar      Türkiye'de 25 yaş üzerindeki nüfusun ortalama eğitim süresi 3.5 yıl. Yani, nüfusun üçte biri, daha ilkokul eğitiminden nasibini almıyor. Yani, şu anda bizi yönetenlerin ortalama eğitim düzeyi bu ... 
     Türkiye'de gayri safi milli hasıladan eğitime ayrılan pay yüzde 7.5. Bütçedeki payı ise, yüzde 8. Yaklaşık dört milyar dolar. Oysa, sekiz yıllık eğitime geçince, bu paranın en az 13 - 14 milyar doları bulması zorunlu. Eğitim, halen dünyadaki en geri kalmış ülkeler sınıfında. 
     Öğretmenin aldığı ortalama aylık, 200 milyon lira. O bizim kutsal öğretmenlerimiz, okuldan sonra seyyar satıcılık ve şoförlükle ekmek parası çıkarmak zorunda .. 
     Son kırk yıldır tüm siyasal iktidarlar, eğitime yeteri kadar kaynak ayırmıyor. O zaman da, yarışma programlarında dökülen en iyi okulların öğrencileri ya da ciddi meslek sahipleri, hiç sürpriz değil. 
     
12 Eylül'ün amacı      Öğrenme - merak - analitik düşünme - sorgulama ve araştırma süreci kesik. Yerine, bol, bol ezber var. 
     Toplumdaki düşünme sistemini dinamitleyen bu bilinçli tercih, aslında 12 Eylül'ün amacıyla örtüşüyor. 12 Eylül, sistemi depolitize ederken, analitik düşünceyi yok ediyor ve amacına ulaşıyor. Bu sistemde, soru sormak yok. "Önüne ne konursa, onu sorgusuz sualsiz yemek" zorundasın .. 
     Hemen, her konuda "neden uçurumun kenarına geliyoruz" sorusuna en güzel yanıt, TV'lerde yarışma programlarındaki sefalet .. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
