<DOC>
<DOCNO> 18435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur25.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarptığı çocuğu hastaneye bagajda getirdi...Çocuk kurtarılamadı 
</HEADLINE>
<TEXT>

     Kartal'da bir sürücü, otomobiliyle çarparak ağır şekilde yaraladığı 4 yaşındaki çocuğu aracının bagajına koyarak hastaneye getirdi. Yaralı çocuk tüm müdahalelere rağmen hayatını kaybetti. 
     Kurfalı, Adnan Kahveci Caddesi'ndeki kazada, emekli öğretmen Hasan Demir, kullandığı 34 BE 0687 plakalı otomobiliyle, ekmek almak için ağabeyi İlkan Hotlu 9 ile birlikte yürüyen Sezgin Hotlu'ya 4 çarptı. 
     Sezgin Hotlu, kazada başına aldığı darbeyle ağır şekilde yaralanırken, sürücü Demir, Hotlu'yu otomobilinin bagajına koyarak Kartal Dr. Lütfi Kırdar Eğitim ve Araştırma Hastanesi'ne getirdi. 
     Hastane görevlileri, bagajdaki Sezgin Hotlu'yu kucaklayarak Acil Servis'e götürdüler. Ancak, küçük çocuk doktorların tüm müdahalelerine rağmen hayatını kaybetti. 
     Sürücü Hasan Demir, polis tarafından gözlem altına alınarak Yakacık Polis Karakolu'na götürüldü. Hastaneye gelen Sezgin Hotlu'nun annesi Necla Hotlu ve babası Raif Hotlu, sinir krizi geçirdiler. 






</TEXT>
</DOC>
