<DOC>
<DOCNO> 19731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sonspo20.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maç için Biga Belediyesi'nden ilginç uygulama 
</HEADLINE>
<TEXT>

     Biga Belediyesi, yarın oynanacak Fenerbahçe-Galatasaray derbi karşılaşması öncesi maçı izlemek isteyen her iki takımın taraftarı için iki ayrı televizyon salonu hazırlattı. 
     Biga Belediyesi'ne ait spor tesislerinde hazılatılan iki ayrı salonda, Fenerbahçeli ve Galatasaraylı taraftarlar, kurulan dev televizyon ekranlarında ve ayrı salonlarda maçı izleyebilecek. 
     Belediye Başkanı Şükrü Kemerli, iki takımın taraftarına iki ayrı salon açarak, karşılaşma sırasında meydana gelebilecek herhangi bir olayı önlemeyi amaçladıklarını belirterek, ''Her iki takımın taraftarı karşılaşmayı kendilerine tahsis edilen salonda izleyecek. Böylece heyecana kapılıp meydana gelebilecek bir taşkınlığı da önlemiş olacağız'' dedi. 
     Kemerli, salonlarda karşılaşma izlemek isteyen sporseverlerden ücret alınmayacağını, ancak alkollü gelinmemesini de istedi. 






</TEXT>
</DOC>
