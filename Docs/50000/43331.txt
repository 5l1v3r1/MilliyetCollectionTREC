<DOC>
<DOCNO> 43331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/magazin/mag03.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciplere müjde 
</HEADLINE>
<TEXT>

Eski cipi yandı. Yeni cipini alkollü şekilde kullanıp ağaca çarptı. Ve polis Deniz Akkaya’nın ehliyetine el koydu. Deniz üç ay boyunca ciplere zarar veremeyecek 
     YAŞAR ÇAKMAK DENİZ ALTUNTAŞ 

     SEVGİLİSİ Alican Ulusoy, asistanı Berna Müjde ve modacısı Murat Yüzer’le Paper Moon’da yemek yedikten sonra Range Rover marka cipiyle kaza yapan Deniz Akkaya, on ay içinde iki trafik kazası geçirmiş oldu. Beşiktaş’ta direksiyon hakimiyetini kaybedip, önce bir panoya, sonra da elektrik direğine çarpan Deniz Akkaya, bu kazayla ehliyetini de kaybetti. 
     
     İlk kazada yanacaktı 
     KAZADAN sıyrıklarla kurtulan Deniz Akkaya, on ay önce yine aynı marka bir ciple ölümden dönmüştü. Cipi kendisine satmak isteyen arkadaşı Erhan Usta ile birlikte Etiler’de deneme sürüşü yaparken, elektrik kontağı nedeniyle cipte yangın çıkmıştı. 
     
Ehliyetini kaptırdı      ELVAN EZBER İstanbul 

     Alkollü olduğu için Deniz Akkaya’nın ehliyetine üç ay süreyle el konuldu. Akkaya’ya 54 milyon 200 bin lira da para cezası kesildi. Akkaya, üç ay içinde araç kullanırken yakalanırsa, 125 milyon mahkemeye, 54 milyon da Trafik Denetleme Şube Müdürlüğü’ne ödeyecek. 


 MAGAZİN 















</TEXT>
</DOC>
