<DOC>
<DOCNO> 28350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko10.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye Gelin, 1 milyar dolar kazandıralım 
</HEADLINE>
<TEXT>

     ZÜLFİKAR DOĞAN Ankara 

     Suriye ile başlatılan siyasi diyalog süreci, ekonomiye de yansıdı. Suriye Ekonomi ve Ticaret Bakanı Mohammed İmadi başkanlığındaki dış ticaret heyeti, Suriye Devlet Başkanı Başer Esad’ın Ticareti artıralım, gelin üzerimizden 1 milyar dolar kazanın’ mesajıyla Ankara’ya geldi. İmadi, Esad’ın, Türkiye ile ilişkilerin en üst düzeye çıkartılması talimatını verdiğini, bu konuda tam yetkili olarak Ankara’ya geldiklerini söyledi. 
     İki ülke ticaret heyetleri arasındaki görüşmelerde, ticaretin eski düzeyine çıkartılması, doğalgaz alımının başlamasıyla Türkiye aleyhine ortaya çıkacak dış ticaret açığının bu ülkeye Türk ürünleri ihracatının artırılması yoluyla kapatılması kararı alındı. Suriye heyeti, Ortadoğu’ya geçiş için Türkiye’ye kapıların açılacağı belirtti. Suriye Ticaret Bakanı, sınır kapısı sayısının ve ticaretinin artırılması, geçişlerin kolaylaştırılması konusunda tüm projelere evet’ dediklerini de söyledi. 
     
     İş konseyi kurulacak 
     İmadi, "Türkiye’ye tüm Ortadoğu kapılarını açabiliriz. İşadamlarımız Türk ürünlerinin temsilciliğini üstlenebilir" dedi. 
     Görüşmelerde, iş konseyi kurulması ve ilk aşamada iki ülkeden 300 işadamının katılımıyla ilk toplantısını yakın zamanda yapması da kararlaştırıldı. 
     



 EKONOMİ 






























</TEXT>
</DOC>
