<DOC>
<DOCNO> 28714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun25.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da aşırı dincilere idam cezası... 
</HEADLINE>
<TEXT>

     İran'da bazı yetkililere suikast düzenleyen aşırı dinci Mehdeviyet grubunun iki üyesi idam cezasına, diğer üyeleri de çeşitli hapis cezalarına çarptırıldı. 
     Resalet gazetesinin haberine göre, ''Tahran Devrim Mahkemesi ulusal güvenliği tehlikeye düşürmek suçundan iki kişi idam cezasına çarptırıldı, diğerlerine hapis cezası verildi.'' Gazete, bir kişinin idam cezasını temyiz edeceğini, diğerinin ise affedilmeyi istediğini yazdı. Adını 12. İmam Mehdi'den alan Mehdeviyet grubunun, eski Tahran Adliye Başkanı Hüccetülislam Ali Razini'ye karşı 1999'da düzenlediği bombalı saldırıda bir kişi ölmüş, Razini de aldığı yaralar nedeniyle felç olmuştu. 12. İmam Mehdi'nin yeniden gelişini engellediğine inandıkları yetkilileri öldürmeye çalışan grubun üyeleri, ordu ve Besic gönülü milis kışlalarından silah çalmak suçundan da yargılandı. Güvenlik görevlilerine göre, grubun 30 ila 34 üyesi bulunuyor ve bu kişilerin tamamı yakalandı. 







</TEXT>
</DOC>
