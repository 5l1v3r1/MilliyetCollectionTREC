<DOC>
<DOCNO> 45306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur11.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün magandası... Müziğin sesini kısmamak için amcasını öldürdü 
</HEADLINE>
<TEXT>

     Bursa'da, Muammer Ünlüyayla adlı bir kişi, düğünde kendisinden müziğin sesini kısmasını isteyen amcasını öldürdü, kayınvalidesini de yaraladı. 
     Edinilen bilgiye göre, Anadolu Mahallesi'nde dün gece yapılan bir düğünde, çalınan müziğin sesinin yüksek olması nedeniyle Muammer Ünlüyayla 35 ile amcası Abdullah Ünlüyayla 47 arasında tartışma başladı. 
     Tartışmanın kavgaya dönüşmesi üzerine, Muammer Ünlüyayla yanında bulundurduğu ruhsatsız tabanca ile amcası Abdullah Ünlüyayla ve onları ayırmaya çalışan kayınvalidesi Zümbül Tesircioğlu'na ateş etti. 
     Olayda, yaralanan Abdullah Ünlüyayla kaldırıldığı Bursa Devlet Hastanesi'nde hayatını kaybederken, kafasından yaralanan Zümbül Tesircioğlu aynı hastanenin yoğun bakım servisinde tedavi altına alındı. 
     Muammer Ünlüyayla'nın, olayın ardından emniyet güçlerine teslim olduğu bildirildi. 
     






</TEXT>
</DOC>
