<DOC>
<DOCNO> 43619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/siyaset/siy07.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Anayasa paketini eleştirdi 
</HEADLINE>
<TEXT>

     ANKARA Milliyet 

     CHP Genel Başkanı Deniz Baykal, Anayasa değişikliğinin milletvekili dokunulmazlığını sınırlandırması ve bakanların soruşturulmasına olanak verecek şekilde yapılması gerektiğini söyledi. 
     Baykal, Türkiye’yi dolaşarak halkın sorunlarını dinleyecek olan parti meclisi üyeleriyle yaptığı toplantıda, Anayasa değişikliği gündeme geldiğinde mutlaka ele alınması gereken konuların görüşülmediğini, hiç dokunulmaması gereken konuların ise görüşüldüğünü belirterek dokunulmazlık, bakanların soruşturulmasına olanak tanınması, seçim sistemi ve parti kapatmayla ilgili düzenlemelere tepki gösterdi. 
     Baykal, "Dokunulmazlık bir imtiyaz haline geldi. Anayasa değişikliği yapılacaksa, önce bu ele alınmalı" dedi. 
     



 SİYASET 














</TEXT>
</DOC>
