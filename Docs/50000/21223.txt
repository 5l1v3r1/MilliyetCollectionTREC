<DOC>
<DOCNO> 21223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sontur12.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar ve Telekom Yasası Köşk'e gönderildi 
</HEADLINE>
<TEXT>

     Öncelikli yasalar arasında yer alan Bankalar Yasası ile Telekom Yasası, Çankaya Köşkü'ne gönderildi. 
     İki yasa bugün öğleden önce TBMM Kanunlar ve Kararlar Müdürlüğü tarafından Cumhurbaşkanı Ahmet Necdet Sezer'in onayı için Çankaya Köşküne iletildi. 
     Anayasa gereği Cumhurbaşkanı, kendisine gönderilen yasaları 15 gün içinde yayımlamakla yükümlü bulunuyor, yayımlanmasını uygun bulmadıklarını ise bir daha görüşülmek üzere, gerekçesiyle birlikte TBMM'ye geri gönderebiliyor. TBMM, geri gönderilen yasayı aynen kabul ederse Cumhurbaşkanı yasayı onaylıyor ancak Anayasa'ya aykırılık gerekçesiyle Anayasa Mahkemesi'ne başvuruda bulunabiliyor. TBMM Genel Kurulu Bankalar Yasası'nı 11 Mayıs Cuma, Telekom Yasası'nı da 12 Mayıs Cumartesi günü kabul etmişti. 







</TEXT>
</DOC>
