<DOC>
<DOCNO> 4883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/ekonomi/eko06.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine vadeyi kısalttı 
</HEADLINE>
<TEXT>

Şubat ayı iç borçlanma programında değişiklik yapan Hazine, 20 Şubat'ta açacağını duyurduğu ihalelerin vadesini iki ay düşürdü 
     EKONOMİ SERVİSİ 

     Hazine, 4.3 katrilyon liralık tarihi ödeme öncesi açacağı iki ihalenin vadelerini iki ay kısaltırken 19 Mart'ta açacağı 3 yıl vadeli tahvilin vadesini 14 aya çekti. 
     Dün açıklanan borçlanma programına göre Hazine, 13 Şubat'ta yapacağı 3 ay vadeli bononun vadesinde bir değişikliğe gitmezken 20 Şubat'taki ihalelerin vadesini kısalttı. 3 ay vadeli ihalede net 802 trilyon liralık borçlanma hedefleyen Hazine, 20 Şubat'taki 14 ay vadeli ihaleyi 12 aya, 9 ay vadeli bono ihalesini de 7 aya indirdi. Hazine 20 Şubat'taki ihalede toplam 3.5 - 3.7 katrilyon lira arasında net satış yapacağını duyururken ay genelinde toplam 4.3 - 4.5 katrilyon liralık satış yapmayı hedefliyor. 
     Açıklamada, 7 ay vadeli k ğıdın vadesinin 19 Eylül 2001'de, 12 ay vadeli k ğıdın vadesinin de 20 Şubat 2002 tarihinde dolacağı bilgisi verildi. 
     Hazine bir diğer değişikliği de 19 Mart'taki 3 yıl vadeli değişken faizli tahvil ihalesinde yaptı. Bu ihalenin vadesi de 14 aya çekildi. 
     
     Nema k ğıdına erken itfa 
     Hazine ayrıca, şubatta erken itfa yapma kararı da aldı. Şubatta gerçekleştirilecek nema ödemeleri için daha önce ihraç edilen 21 Şubat 2001 vadeli tahvilin 370 trilyon liralık kısmının erken itfaya tabi tutulacağı açıklandı. Bir diğer erken itfa da Fon bankalarının portföyünde bulunan 20 Şubat 2002 vadeli tahvillerde yapılacak. Hazine, bu tahvillerin 250 trilyon lirasını geri alacak. 
     Açıklamada, Hazine'nin şubatta 5 katrilyon 347.6 trilyonluk iç borç 784.2 milyon dolar dış borç ödeyeceği belirtildi. İç borç rakamı 
     içinde 20 Şubat 2002 vadeli tahvilin erken itfa rakamı bulunmuyor. 
     
     Bankacılar hoş karşılamadı 
     Hazine'nin yaptığı değişiklik bazı bankacılar tarafından hoş karşılanmadı. Bankaların piyasa ve Hazine üzerindeki etkisinin artmasının tedirginlik verici olduğunu kaydeden bankacılar, vadesi 14 Kasım'da dolan k ğıdın vadesinin 14 Eylül'e çekilmesindeki amacın yılın son günlerinde yine kriz beklendiği için olabileceğini kaydettiler. 
     
Kritik gün 20 Şubat Vade İhale tarihi İtfa tarihi Net satış trilyon TL 3 ay 13 Şubat 16 Mayıs 2001 802 9 ay 20 Şubat 19 Eylül 2001 3.500 - 3.700 12 ay 20 Şubat 20 Şubat 2002 Toplam   4.300 - 4.500      
     


 EKONOMİ 
















</TEXT>
</DOC>
