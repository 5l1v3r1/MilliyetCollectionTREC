<DOC>
<DOCNO> 40508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/dunya/dun03.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya ilhak, ya AB 
</HEADLINE>
<TEXT>

     GÜVEN ÖZALP Brüksel 

     Avrupa Birliği ile Türkiye arasındaki ilişkilerde "bu yılın vazgeçilmez konusu" olan Kıbrıs yine Ankara’nın eleştiri bombardımanına tutulmasına neden oldu. 
     Avrupa Parlamentosu tarafından dün ele alınan Kıbrıs raporunda Türkiye’ye verilen mesaj son derece netti Ya KKTC’yi ilhak söyleminden vazgeç ya da AB’yi unut. 
     Kıbrıs Rum Kesimi’nin "yoluna güller döken" rapor Ankara’yı "duvardan duvara" vurur nitelikte. Türkiye’ye karşı tutumuyla tanınan Lüksemburglu sosyalist parlamenter Jacques Poos tarafından hazırlanan rapor Güney Kıbrıs Yönetimi’ni adanın tek temsilcisi olarak tanımlarken Türkiye’den Kıbrıs sorununa bakışını değiştirmesini istiyor. Poos’un tanımıyla Rum Kesimi’nin üyeliği, Ankara’nın tezlerinin aksine, "adadaki iki topluluğun güvenlik ve refahı açısından önemli bir katkı" anlamı taşıyor. 
     
     Rum aşığı rapor 
     Kıbrıs’ın Rum Kesimi Kophenag kriterlerinin siyasi ve ekonomik gerekliliklerini tamamladığını belirten Poos raporu, AB üyeliğine en yakın adayın Kıbrıs olduğunu savunuyor. Raporda kullanılan "Türkiye, Kıbrıs’ın AB’ye girişini ne engelleyebilir ne de geciktirebilir" ifadeleri de dikkat çekiyor. 
     



 DÜNYA 












</TEXT>
</DOC>
