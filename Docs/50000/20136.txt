<DOC>
<DOCNO> 20136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/sazak.html </URL>
<DATE> 2001/05/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP kongreleri 
</HEADLINE>
<TEXT>

     Haziranda kurultaya hazırlanan CHP'nin il kongrelerinde "sürpriz" sonuçlar yaşanıyor. 
     İzmir'den sonra Ankara'daki seçimler de, Genel Merkez'in desteklediği il başkanlarının yenilgisiyle sonuçlandı. Levent Gök'ün yerine Ankara İl Başkanlığı'na Mustafa Selman Pakoğlu seçildi. Kurultayda temsil edilecek 56 delegenin dağılımda ise Ertuğrul Günay gibi ağırlıklı birkaç isim dışında Önder Sav'ın yaptığı listenin tulum çıktığı anlaşılıyor. 
     Hasan Pulur'un dünkü Milliyet'teki analizi son derece isabetliydi CHP, "sessiz sedasız, muhalefetsiz siyaset yapmaya çalıştıkça" kan kaybediyor. 
     Deniz Baykal, 18 Nisan'da baraja taktığı CHP'de liderlikten ayrılmasına karşın Altan Öymen'in "olağanüstü kurultay" çağrısı üzerine aday olup koltuğunu yeniden devraldıktan sonra "eski hırçın görüntüsünü" bırakma çabasıyla "imaj" değiştirdi. Danışmanlarının telkiniyle Baykal, "reel politika" yapmayı bırakıp, "sanal siyaset"e yöneldi. 
     Türkiye Cumhuriyet tarihinin en ağır ekonomik bunalımına sürüklenmiş haldeyken, onbinlerce insan işini gücünü kaybederken, işyerleri kapanırken, yolsuzluk batağındaki kadrolara karşı "temiz bir alternatif" aranırken CHP yönetimi, "Şeyh Edebali" tartışmalarıyla, kapalı salon toplantılarıyla, etkinliği olmayan kurul çalışmalarıyla zaman kaybediyordu. 
     Parti adeta "rölantiye alınırken" bir yandan da tasfiyeler ve parti içi iktidar hesapları yapılıyordu. 
     Bunun sonucunda istifalar başladı. 
     CHP'den kopanlar solda yeni bir oluşum için İnönü'nün kapısını - pardon yalısını - aşındırırken "dış kulvar"dan da Kemal Derviş yarışa girdi. Baykal, "Araba zaten devrilmiş, muhalefet yapmaya ne gerek var" diye miting bile yapmayınca CHP'nin üzerine tam bir "ölü toprağı" serpilmiş olmadı mı 
     Bu ataletten kurtulmak için il kongreleri bir fırsat olabilirdi ama şimdi o tren de kaçıyor. 
     Ankara İl Kongresi'nin yapıldığı Ahmet Taner Kışlalı salonunun dinleyici tribünlerinde 150 - 200 kişi varmış. Yılmaz Ateş katılmış, Genel Sekreter Önder Sav, Eşref Erdem kongreyi telefonla izlemişler. 
     Salonun boşluğu Baykal'ı da rahatsız etmiş olmalı ki, Baykal da kongreye gitmemiş. Anadolu'daki manzara da parlak değil. Silifke kongresi 48 kişiyle 15'i görevli yapılmış. Baykal sonunda CHP'de "dikensiz gül bahçesi" yarattı ama ortada partili kalmadı. Seçmen partiyi terk ediyor 
     İzmir ve Ankara'dan sonra, 19 - 20 Mayıs'ta İstanbul kongresi yapılacak. Genel Merkez, Ali Topuz'u da seçtiremezse, "tepki" oyları Kurultay'da Baykal'ı sıkıntıya sokabilir. 
     CHP, Meclis'e girmek istiyorsa, "sanal siyaset"ten "reel politika"ya dönmek zorundadır. Halk, muhalefet istiyor 
     
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
