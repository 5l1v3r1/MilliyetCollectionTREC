<DOC>
<DOCNO> 14375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/cankat.html </URL>
<DATE> 2001/04/03/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Böyle olur bizde turizm dediğin 
</HEADLINE>
<TEXT>

     Türkiye’de öyle şeyler olur ki, değme mizah yazarları hayal edemez... 
     Hafta sonu bir turizm rehberinden dinledim. 
     25 mart pazar günü, söz konusu rehber, 25 kişilik bir turist kafilesiyle İznik’e ulaştı. Önce sur kapıları, Roma Tiyatrosu ve çini atölyeleri gezildi. Saat 12’ydi. Tecrübeli rehber, İznik Müzesi’nin saat 13’te açıldığını bildiğinden, grubu bir saat oyaladı, öğle yemeğini de aradan çıkardı. Saat tam 13’te müzenin kapısına geldiler. Geldiler de... 
     Öğle tatilindeyiz, bir saat sonra gelin 
     Nasıl olur Saat 13. Öğle tatili 12 ile 13 arasında değil mi 
     Evet ama bizim saatimiz şu anda 12’yi gösteriyor. Daha doğrusu biz eski saatten mesai yapıyoruz. Bizim saatimiz değişmedi 
     Rehber kulaklarına inanamamıştı. Gruptakiler de homurdanmaya başlayınca, kapıdaki görevli kendini savundu 
     Bana ne kızıyorsunuz Bir emir kuluyuz... Bakanlık’tan emir gelmedi. 
     Lahavle diyerek çarşıda biraz daha dolanıp müzeye döndüler. Rehber adam başı bir milyon liradan hesapla parayı aynı görevliye uzattı. Görevli de 25 tane 750.000’lik indirimli bilet kesip, paranın üstünü iade etti. 
     Biletler 1 milyon lira değil miydi Niye indirimli bilet kestin 
     Bir milyonluk bilet koçanı bitti. Böyle idare ediyoruz. 
     Türk ekonomisini turizm kurtaracak. 
     Turizmi bu kafadan bir kurtaran olursa tabii... 
     
Ders ve at yarışları      TRT-4’te adı TV Dershanesi olan bir program var üniversiteye hazırlanan ve çoğu özel dershanelere gidemeyen Anadolulu gençlerin faydalandığı. 
     Hafta içi saat 16.40’la 17.50 arasında üç farklı ders işleniyor, test çözümü veriliyor... du 
     Neden "...du" 
     Sevil Efe’den gelen e-postadan aktarıyorum 
     "İleri saat uygulamasına geçildikten sonraki ilk pazartesi geç saatlere kadar bekledik, programı vermediler. TRT Ankara’-yı defalarca arayıp sonunda bir yetkiliyle konuştuk ve durumu öğrendik programı saat 13’e almışlar. Halbuki öğrenciler o saatte okulda..." 
     Sevil gibi ben de açıp, Planlama Müdürü Sergül Hanım’a sordum 
     Yayın saati neden değişti 
     At yarışlarının saatlerinden dolayı... 
     Avukatıma danışmadan konuşmayacağım 
     
     Not TRT, cumartesi ve pazar gündüz saatlerine de yayın koyarak, bu değişikliği telafi ettiğini düşünüyor. Öğrenciler ne diyor acaba 
     
Keiko      Gazeteci Erdal Güven’in "Ve Tanrı Keiko’yu Yarattı" adlı fıkra kitabını okuduğum gün, Kemal Derviş yardım aramak için gittiği ABD’den dönmüş, Hük met ortaklarıyla ekonomik tedbirleri görüşüyordu. 
     Genç oğlan yoldan arabasına aldığı Keiko’yu ıssız bir ormana götürür, arabayı park ettikten sonra Keiko’ya döner 
     Şimdi sana sahip olmaya kalksam, bağırıp yardım çağırır mısın 
     Keiko genç oğlanın suratına dik dik bakar 
     Ne o, yardım almadan yapamayacak mısın 
     Rüya tabiri diye bir şey olduğunu duydum. Fıkra tabiri de var mıdır, acaba 
     Şaka bir yana, imzalayıp gönderdiğin kitap için teşekkürler, Erdal. 
     Eline sağlık 
     
Güzellikler      Nermin Bezmen’in Bebek’te Kile Sanat Galerisi’ndeki resim sergisini gezemediniz herhalde. Zaten açılış kokteyli daha geçen cumartesi günü yapıldı. Ben, maalesef, gidemedim. Ama dedi.com.tr’nin gönüllü muhabirleri oradaydılar. İzlenimleri tek cümleye sığdı 
     Resimlerin güzelliği, sanatçı hanımın güzelliğiyle birleşince, kokteyl muhteşem oldu 
     Güzelliklere öyle muhtacız ki şu günlerde. 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
