<DOC>
<DOCNO> 3418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur24.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Cici toprağa verildi 
</HEADLINE>
<TEXT>

     Yeni Günaydın ve Süper Tan gazeteleri ile Kutman Holding'in eski sahibi Bekir Kutmangil'in öldürülmesine ilişkin yargılanarak 35 yıl ağır hapis cezasına çarptırıldıktan sonra konulduğu Eskişehir Özel Tip Cezaevi'nde kalp krizi geçirerek ölen İbrahim Cici'nin cenazesi, İstanbul'da toprağa verildi. 
     İstanbul Üniversitesi İÜ Cerrahpaşa Tıp Fakültesi Hastanesi Morgu'ndan yakınları tarafından alınan İbrahim Cici'nin cenazesi, Merter'deki Veysel Karani Camii'ne getirildi. 
     Burada ikindi vakti kılınan cenaze namazına, İbrahim Cici'nin annesi Nuriye, eşi Hatice, kızları Gülçin ve Gülşah, oğulları Yunus ve Emre Cici ile diğer yakınları katıldı. Cici'nin cenazesi, daha sonra Zincirlikuyu Mezarlığı'nda defnedildi. Cenazeye, organize suç örgütü lideri olduğu ileri sürülen ve halen cezaevinde olan Kürşat Yılmaz'ın da çelenk gönderdiği görüldü. Bu arada, İbrahim Cici'ye, Eskişehir Devlet Hastanesi'nde yapıldığı için, İÜ Cerrahpaşa Tıp Fakültesi Hastanesi'nde otopsi uygulanmadığı öğrenildi. 




</TEXT>
</DOC>
