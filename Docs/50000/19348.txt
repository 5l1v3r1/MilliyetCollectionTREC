<DOC>
<DOCNO> 19348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yazar/sazak.html </URL>
<DATE> 2001/05/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Enerji düğümü 
</HEADLINE>
<TEXT>

     ANAP lideri Mesut Yılmaz'ın "Beyaz Enerji" operasyonunda jandarmanın rolünü eleştirirken "Bazı siyasi kadroları tasfiye etmek amacıyla ihtilal dönemi metotlarının kullanıldığını" öne sürmesi davanın bundan sonraki seyriyle ilgili tartışmaların dozunu sertleştirdi. 
     Ersümer'in Enerji Bakanlığı'ndan istifa ettirilmesiyle sonuçlanan gelişmeler, Yılmaz'ın öne sürdüğü gibi "statükocular ile demokratlar" arasındaki bir savaş mıdır Yoksa "suçluların telaşıyla" yaratılan atmosferin gerisinde dünya alemin izlediği son olarak Financial Times'ın da açıkça yazdığı "Türkiye'nin ekonomik sorunlarının kalbinde, siyasetteki yolsuzluklar ve suiistimaller" mi yatmaktadır 
     Sorun Enerji Bakanlığı'ndaki bir "rüşvet şebekesi"nin ihalelere fesat karıştırmasından ibaret olsa bürokratlarla ilgili soruşturma herhalde bakana kadar uzanmazdı. 
     Mesut Yılmaz'ın açıklamalarından anlıyoruz ki, kayda alınan telefon konuşmaları Sadettin Tantan, Talat Şalk ve Ersümer'in bulunduğu ortamda suçlanan bakana da dinletilmiş. ANAP'lı eski Devlet Bakanı Birsel Sönmez'in başrolde olduğu konuşmadaki "rüşvet trafiği"nin akışı Ersümer'i temize çıkarıyormuş ANAP lideri, bir yandan yargının siyasallaşmasından yakınırken öte yandan 2 hükümet üyesinin, savcı ve jandarmanın bulunduğu ortamda dinletilen teyp kasetinin niye iddianameye konulmadığını sorguluyor 
     Bu manzara akla Türkbank skandalını getiriyor. 
     O zaman da, jandarma ve polisteki istihbarat raporlarında mafyanın devlet bankasına talip olduğu duyurulmasına karşın ihale gerçekleştirilmiş dönemin başbakanı Yılmaz'ın rolü ortaya çıkınca, Konut'ta oluşturulan "Türkbank jürisi" önünde fatura bürokratlara kesilmişti. 
     Beyaz Enerji'de, madem Ersümer'e "husumeti" olan yöneticiler rüşvet çarkını döndürüyor, bakanın jandarmadan önce müfettiş raporlarını ciddiye alıp Bakanlık üst yönetimini görevden alması gerekmez miydi 
     Burada "örtbas" etme söz konusu değilse, ya bakanı aşan ilişkiler ağı ya da "şantaj" olasılığı öne çıkmaktadır. 
     Mesut Bey, Ersümer'in masumluğuna inanıyorsa bunu kendisi avukatlığa soyunmadan, jandarmaya, savcıya savaş açmadan da kanıtlayabilir. 
     Ersümer, Yüce Divan'a gidecek ilk ANAP'lı bakan değil ki Safa Giray ve Cengiz Altınkaya, Anayasa Mahkemesi'nde beraat edip Meclis'e döndüler. Yılmaz, eski Meclis Başkanı Kalemli'den de aklanmasını istemedi mi 
     Enerji Bakanı'yla ilgili suçlamalar görev sırasında oluştuğu için, Anayasa'nın 100'üncü maddesine göre Meclis soruşturmasından başka yol yok. Doğrudan davanın kapsamına sokulması halinde mahkeme "görevsizlik" kararı verecektir. 
     Enerji düğümü, Ersümer yargılanmadan nasıl çözülür 
     
     







İslam ve demokrasi 


Cazdan bize ne 


Telekom’a asker freni 


İşte Türk kadını 


Mesut Yılmaz'ın inandırıcı olabilmesi... 


Bülent Bey’i nasıl tanırsınız 


Evde kalmasın 


Maske 


Halk farkında değil mi .. 


Sınav dönemi 


Beyaz Enerji soruşturmasında bilinmeyenler 


Dansöz 


Enerji düğümü 


Duy da inanma 


"Kaynak" denilen şey "tasarrufötur 


</TEXT>
</DOC>
