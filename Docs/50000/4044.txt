<DOC>
<DOCNO> 4044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/pulur.html </URL>
<DATE> 2001/01/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Komik olmayalım 
</HEADLINE>
<TEXT>

     HER şeyi kenarından, köşesinden iğreti tutuyoruz, sonra başımıza bir hal gelince de ne yapacağımızı bilmiyoruz. 
     Bu devlet, Diyarbakır Emniyet Müdürü'ne zırhlı bir araç veremez miydi 
     "Verildi" diyenler de var, "Verildi ama binmedi " diyenler de... 
     Her ikisi de bize özgü bir tavır, bir davranış... 
     Yazık oldu Gaffar Okkan'a, Allah rahmet eylesin 
     
     ERMENİ soykırımını kabul etti diye, Fransa'ya ateş püskürüyoruz, haklıyız 
     Ciddi bir şeyler yapmamız, tepkimizi belirtmemiz gerek, bunda da haklıyız. 
     Ya biz ne yapıyoruz 
     Üniversitede Fransızcayı yasaklıyoruz, Fransa ile bilimsel ilişkileri durduruyoruz, cüppeleri giyip, Fransa elçiliği önünde Gazi Osman Paşa Marşı söylüyoruz, çoluk çocuğa "Fransa şaşırma, sabrımızı taşırma " diye bağırtıyoruz ve de sokak ortasında Fransa bayrağını yakıyoruz. 
     Hele sonuncusu, Atatürk'ün büyük zaferden sonra, savaş meydanına yere atılmış, Yunan bayrağını görünce, "Kaldırın, düşman da olsa, bir milletin bayrağı ayaklar altında kalmamalı " dediğini hatırlarsanız... 
     Bari oldu olacak, Galatasaray Lisesi'nde de Fransızcayı kaldıralım, üniversitelerin "Fransız dili ve edebiyatı" bölümlerinin kapısına kilit asalım... 
     Komik oluyoruz, komik 
     1. Cihan Savaşı'nda, Fransızlarla savaşırken bile, Galatasaray Sultanisi'nde hem Fransızca öğrenim yapılıyordu, hem de Galatasaraylılar, Çanakkale'de şehit düşüyordu. 
     
     GEÇENLERDE, herkese "Bunlar ezeli ve ebedi Türk düşmanı " demekle derdimizi anlatamayacağımızı belirtmiş ve Ermenilerin binlerce yayınına karşı, bizim ancak 35 kitap, yazı, broşürle karşılık verdiğimizi yazmıştık. 
     Yazımız çok ilgi gördü, hemen her yerden bu eksiğimizi vurgulayan mektuplar, bilgiler geldi... 
     
     EKREM Bilgehan, Avustralya'dan yazmış, "Türkler, nüfus olarak Ermenilerden çok olsalar bile, burada Ermeni soykırımı anıtı dikiliyor" diyor. 
     Neden 
     Eğer, politikacılar oy için bunu yapıyorlarsa, Türklerin oyu daha fazla, niçin Ermenilerden yana olsunlar 
     Ekrem Bilgehan bunun cevabını veriyor 
     "Türk toplumu örgütsüz, kimsesiz ve çaresiz... Devlet onlara, yıllardır, saldım çayıra, Mevlam kayıra dedi, onlara döviz fabrikası diye baktı. Şimdi aman siz de bir lobi kurun, ülkemizi savunun diyorlar. Onlar da, hiç unutamadıkları memleket sevgisiyle, Türkiye'yi anlatmaya çalışıyorlar ama, anlatacak bilgileri yok, hepsi kulaktan dolma... Yurtdışındaki elçilik ve konsolosluklarda, bölgelerindeki Türklerin adresleri var, bu adreslere Ermeni soykırımı iddiasına cevap veren broşürler gönderilemez mi " 
     Niçin gönderilmesin, neler yapılmaz, neler 
     Ama kim yapacak 
     
     GEÇEN gün, Agah Oktay Güner, Meclis kürsüsünde anlattı. 1979'da Ticaret Bakanı iken Macaristan'a gitmiş, resmi ziyaretten sonra Estergon Kalesi'ni gezmek istemiş, bir kiliseyi müze yapmışlar, dolaşırlarken, Macar Bakan, kendisini bir tablonun önünden adeta kaçırmak istemiş... Agah Oktay Güner, durmuş ve ne görmüş biliyor musunuz Hazreti İsa'yı bizim yeniçeriler çarmıha geriyor, Osmanlı Paşası da seyrediyor, tepesi atmış 
     "Bu nasıl yalan böyle " 
     Macar Bakan güya özür dilemiş 
     "Bu resmi, papa gönderdi " 
     Kim bilir, bu muazzam "yalan" resim hala orada asılıdır. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
