<DOC>
<DOCNO> 18779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yazar/pulur.html </URL>
<DATE> 2001/04/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sosyal demokrat holdingçilik 
</HEADLINE>
<TEXT>

     ADAM, bu ağır, bu derin, bu hantal devletten şikayetçi... 
     "Ankara " diyor, "Ankara'dakiler" diyor, başka laf demiyor. 
     Yolsuzlukların, bozuk düzenin tek sorumlusu var 
     "Ankara ve Ankara'dakiler " 
     Devletin elinde ne varsa, satılıp savılmalı, yok pahasına, hatta bedava verilmeli 
     Devlet işletmesi zarar mı ediyor, vur kapısına kilidi 
     Maden zarar mı ediyor, bas suyu, doldur balığı 
     
     BU devletin vatandaşı olmak onu çok üzüyor, bu yüzden başına neler gelmiyor, neler 
     Bir keresinde, yabancı bir ülkenin havaalanında neredeyse donuna kadar arayacaklardı... 
     Niye 
     Cebinde Türk pasaportu vardı da ondan 
     Bunlara üzülüyordu ama, utanmıyordu. Nasıl utansın Bütün servetini bu memlekette çalışarak yapmıştı, hem holding sahibiydi, hem de sosyal demokrat 
     
     BU özellikleri nedeniyle, bazı gazetelerin ve televizyon programlarının "Hint kumaşı" olmuştu. Kim çağırırsa koşup gidiyor, devlete de, düzene de veryansın ediyor, çoğu "dönek" onun laflarını ağızlarının suyu akarak dinliyorlardı... 
     Dedik ya hem sosyal demokrattı, hem de, "28 Şubat"ta gelinen günlerde "Refah Partisi, Türkiye'nin garantisidir" diyecek kadar da "öz demokrat"tı... 
     Nedense "28 Şubat"tan sonra, bunu hiç ağzına almadı. 
     
     ONU dinleyenler "Bravo adama " derlerdi 
     "Demek, adamın devletle hiç işi yok, hiç ihale almıyor, yoksa bu lafları edebilir miydi " 
     
     HANİ Köroğlu "Delikli demir çıktı, mertlik bozuldu " demiş ya, Savcı Talat Şalk'ın "Beyaz Enerji" iddianamesi açıklanınca da, bazılarının marifeti ortaya çıktı. 
     Meğer hazretin sahiplerinden olduğu holding ile bir başka şirket, ortaklaşa devletin santral ihalesine girmişler. 
     Savcı Talat Şalk da, bu ihalede yasaya aykırılıklar bulup sözleşmeyi yapan bürokratları mahkemeye vermiş... 
     
     "EEEE, ne var bunda " diyebilirsiniz. 
     Yooo, öyle diyemezsiniz, Türkçede bir laf vardır, "Bu ne perhiz, bu ne lahana turşusu " derler... 
     Siz, hem bu devletin bozuk düzenini eleştireceksiniz, demediğinizi koymayacaksınız, sonra bu devletin ihalesine girip iş alacaksınız, üstelik o ihaleyi size kazandıranlar da, Devlet Güvenlik Mahkemesi'nde yargılanacak... 
     Çelebi, bizde böyle olur, sosyal demokrat holdingçilik 
     
     







Sistem sorunu 


Başkasının gölgesi... 


Margarita Papandreu ve Mevhibe İnönü 


Dünyanın Derviş merakı 


Özkan en arkada, Temizel evde, DSP iktidarda... 


Sosyal demokrat holdingçilik 


Pişkinsüt 


Marangozun ve muslukçunun parası 


Şimdi gözler özel dış kaynakta 


Besici küpe’ peşinde 


</TEXT>
</DOC>
