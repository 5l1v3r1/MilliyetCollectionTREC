<DOC>
<DOCNO> 34747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/soneko10.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Alternatifbank'tan sermaye artırımı... 
</HEADLINE>
<TEXT>

     Alternatifbank, çıkarılmış sermayesini 100 trilyon liraya yükseltiyor. 
     Alternatifbank A.Ş.'den İMKB'ye gönderilen açıklamada, banka Yönetim Kurulu, Genel Kurul kararı doğrultusunda çıkarılmış sermayenin 64 trilyon 815 milyar liradan 100 trilyon liraya bedelli olarak artırılmasına karar verdi. Açıklamada, sermayenin halka açık kısmını temsil eden yatırımcıların rüçhan haklarını kanuni süresinde kullanmaması halinde eksik kalan kısmın hakim ortaklar tarafından tamamlanacağına ilişkin taahhütname alınacağı belirtildi. Alternatifbank bir başka açıklamayla da, bankanın yüzde 55.69 paylı hakim ortağı Anadolu Endüstri Holding'in diğer ortakların rüçhan haklarını kullanmayarak sermaye artırımına katılmaması halinde, kullanılmayan rüçhan haklarının tamamını kullanacağını taahhüt ettiği bildirildi. Öte yandan, Anadolu Efes Biracılık ve Malt Sanayii A.Ş., iştiraki olan Alternatifbank'taki sermaye artırımına katılmayacağını, sermayenin nakden artırılan kısmından paylarına düşen rüçhan hakkının kullanılmayacağını duyurdu. 
     






</TEXT>
</DOC>
