<DOC>
<DOCNO> 39677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/soneko04.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı "TEDAŞ'ın 1.2 katrilyon lira alacağı var" 
</HEADLINE>
<TEXT>

     Enerji ve Tabi Kaynaklar Bakanı Zeki Çakan, göreve geldiği günden itibaren dile getirdikleri en önemli konunun TEAŞ, TEDAŞ ve BOTAŞ'ın birbirine olan borçları olduğunu belirterek, ''TEDAŞ'ın 1 katrilyon 226 trilyon 783 milyar alacağı vardır. Bu alacak kamudan 368 trilyon 756 milyar, özel ise 858 trilyon 27 milyardır. TEAŞ'ın alacakları, TEDAŞ'tan 1 katrilyon 15 trilyon. BOTAŞ'ın, TEAŞ'tan alacağı ise 809 trilyon liradır'' dedi. 
     Enerji ve Tabi Kaynaklar Bakanı Zeki Çakan, Bakanlığın üst düzey bürokratları ile birlikte düzenlediği basın toplantısında enerji konusundaki çalışmalar hakkında bilgi verdi. 
     Çakan, konuşmasında dün Bakanlar Kurulu'nda bürokratlar ile birlikte enerji sektörünün durumunu tüm açıklığı ile net bir şekilde anlatmaya çalıştıklarını belirterek, bugün ise basın mensupları aracılığı ile kamuoyuna Enerji Bakanlığı'nın çalışmalarının yanısıra, Türkiye'deki enerji sektörünün durumunu ve Enerji Bakanlığı'nı ilgilendiren konuları sunmaya çalışacağını bildirdi. 
     Göreve başladığı tarihten bu yana dile getirdiği en önemli konununTEDAŞ, TEAŞ ve BOTAŞ arasındaki borç sirkülasyonu ve bu kuruluşların birbirlerine olan borçları olduğunu anlatan Çakan, şöyle dedi 
     ''TEDAŞ'ın 1 katrilyon 226 trilyon 783 milyar alacağı vardır. Bu alacak kamudan 368 trilyon 756 milyar, özel ise 858 trilyon 27 milyardır. TEAŞ'ın alacakları TEDAŞ'tan 1 katrilyon 15 trilyon. BOTAŞ'ın, TEAŞ'tan alacağı ise 809 trilyon liradır. 
     Dolayısı ile üç kuruluşun birbirine olan borçlarının ödenememesinden kaynaklanan tabi önemli darboğazlar yaşanmaktadır. Bu darboğazları çözebilmek için bize düşen en önemli görev özellikle TEDAŞ'ın tahsilatının hızlandırılması konusunda gereken önlemlerin alınmasıdır. Bu konuda hepinizin bildiği ve sizlerinde çok yakın ilgisini gördüğümüz TEAŞ ve TEDAŞ'ın Genel Müdürleri, Bağlı kuruluşları ile birlikte Daire Başkanları, Müessese Müdürleri yine Santral Müdürleri ile birlikte bir toplantı yaptık. Bu toplantımızda biz gereken önerilerini arkadaşlarımızın aldık.'' 
     Söz konusu toplantıda Bakanlığın alması gereken tedbirleri, nasıl davranmaları gerektiği ve onlardan neler bekledikleri konularını tartıştıklarını belirten Çakan, bunun sonunda da yıl sonu hedeflerini ortaya koyduklarını bildirdi. 
     Çakan, TEDAŞ'ın Müessese Müdürleri ile bağlı ortaklık Genel Müdürlerinin yıl sonu itibariyle kayıp kaçak oranların kaça düşüreceklerinin yanısıra, tahakkuka göre tahsilatlarını kaça yükselteceklerini de kendilerine yazılı olarak bildirdiklerini söyledi. Çakan, ''Örnek vermem gerekirse 31 Aralık 2001 tarihi itibariyle kayıp ve kaçaklarınızı, tahakkuka göre tahsilatınızı yüzde kaça indireceksiniz sorusuna kayıp ve kaçağı yüzde 49.4'den yüzde 46'ya düşürmeyi, tahsilatımızı da yüzde 73'den yüzde 80'e çıkarmayı düşünüyorum. Alaattin Yıldız. Van Müessese Müdürü. Bunun gibi bütün müessese müdürlerimizden bu konu ile ilgili olarak yazılı kayıp ve kaçakları kaça düşürebilecekleri ile tahakkuka göre tahsilatlarını kaça yükseltebileceklerini aldık'' dedi. 
     
     Termik santraller 
     Bakanlık çalışanlarının bu konudaki çalışmaları mesai saati gözetmeksizin yapacaklarını ifade ettiğini de belirten Bakan Çakan, termik santrallerinin yıl sonuna kadar kapasitelerini kaça yükselteceklerini santral müdürlerinin kendilerine birer yazı gönderdiğini bildirdi. Çakan, ''Dolayısı ile yıl sonuna kadar biz neyi nasıl yapacağımızı belirlemiş durumdayız. 31 Aralık itibariyle bu taahhütlerini yerine getireceklerine ben şahsen inanıyorum'' dedi. 






</TEXT>
</DOC>
