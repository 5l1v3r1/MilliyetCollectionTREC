<DOC>
<DOCNO> 46478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yazar/pulur.html </URL>
<DATE> 2001/10/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Biz yaşadık, Amerika öğrenecek... 
</HEADLINE>
<TEXT>

     AMERİKA kıyameti koparıyor.... 
     Niye 
     Arap, "El Cezire" televizyonu, terörist Usame bin Ladin'in tehdit dolu konuşmasını yayımladığı için... 
     Bu konuşma ne zaman yayımlanıyor 
     Amerika, Afganistan'a saldırıyor, iki saat sonra da Usame bin Ladin'in, tehdidini sallıyor. 
     Bu konuşma, Amerika halkının moralini bozarmış, tedirginlik yaratırmış, bunu Amerikan televizyonları alıp yayımlamamalıymış... 
     Dahası var Amerikan yönetimi, Usame bin Ladin ile örgütünün açıklamalarının gizli mesajlar içerebileceğini televizyon yöneticilerine iletiyor, bunun üzerine CNN ve NBC televizyonları, bunları yayımlamadan önce "yetkililerin bilgisine sunmaya" karar veriyor. 
     Ne dersiniz acaba 
     Buna, sizin oralarda "Amerikan usulü sansür" mü derler 
     
     EEEE, Amerikan hükümeti de, Amerikalılar da ilk defa böyle şeylerle karşılaşıyorlar. 
     Biz bunları, çok yaşadık... 
     
     YIL 1992, Türk Silahlı Kuvvetleri Kuzey Irak'a girmiş PKK'yı vurmuşlar... O günleri bilen, bu harekata katılanlar "PKK dağılma sürecine girmişti" derler 
     "Moralleri çökmüş, şaşkındılar... Apo'dan da kendilerini güçlendirecek, mesaj alamıyorlardı." 
     
     İŞTE o günlerde, bazılarının gözünde, pek itibarlı olan bir Türk gazeteci, Apo'nun Bekaa'daki kampına kadar gidip, kendisinden demeç aldı ve yayımladı Apo, "dimdik ayaktayız " diyordu. 
     Bu yetmedi, bu defa çırağı, Apo'nun kardeşine koştu, o da aynı mesajı yayımladı 
     "Dimdik ayaktayız " 
     Biz bunları unutmadık, Amerika daha yeni yaşıyor, alışacak... 
     
     HEM acaba, Amerikan halkı, bir tarihte, İncirlik'ten kalkan "Çekiç Güç" markalı Amerikan uçaklarının, Kuzey Irak'taki terör kamplarına yardım paketlerini attığını da biliyor mu 
     
     YİNE, "çok gizli" bir Kuzey Irak harekatı, PKK kampına baskın, harekata katılıp, dönen bir subayın anılarından 
     "Eksiksiz döndüğümüz için Allah'a şükrediyorum. Ama bunca hazırlık, bunca sıkıntı boşa gittiği için lanet okuyorum. Halbuki ne kadar hazırlanmıştım, heyecanlanmıştım. O kadar yürüyoruz. Ama koskoca kampta, tek bir kişiyi bile göremeden geri dönüyoruz. Bu kadar gizliliğin sonunda, nasıl haber alıp kaçtıklarını, bölgeyi nasıl bu kadar çabuk boşalttıklarına aklım ermiyor." 
     
     BİRKAÇ gün sonra aklı eriyor, çünkü öğreniyor. 
     Nedir öğrendiği 
     Onlar operasyona çıktıkları, harekata başladıkları gece, Ankara'da bir "devletlü" de televizyona çıkıyor ve PKK'yı kastederek "İnlerinde vuracağız " diyordu. 
     
     DEDİK ya, Amerika bu işleri yavaş yavaş öğrenecek... 
     Sadece Amerika değil, "belki" Avrupalılar da... 
     Avrupalılar için "belki" dedik ama, hiç öğrenmeyecekler de var 
     "Bizim safderunlar " 
     Ya da öyle sandıklarımız 
     
     







Taliban ve İslam 


Körfez anıları 


Maaş zammını önleme formülü 


11 Eylül'ün Batı'ya verdiği ders ve Türkiye 


Sevgi krallığı yok 


Türkiye işte bu yüzden çöker 


Bilgi devrimine Nobel ödülü 


Nedenler önemli 


Romantizm bir strateji değildir 


Tanrı'nın dinleri, çocukları ve savaşı 


Biz yaşadık, Amerika öğrenecek... 


Asker nereye gidecek 


Terörle eriyen 312 milyar ’lık bütçe fazlası 


II. Pornografik Savaş 


İçtihat aramanıza gerek yok 


Az bilen kaybetmeye mahkum 


</TEXT>
</DOC>
