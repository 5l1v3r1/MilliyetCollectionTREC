<DOC>
<DOCNO> 36468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko07.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank’ın satışı planlanandan önce olur 
</HEADLINE>
<TEXT>

BDDK Başkanı Akçakoca, Demirbank’ın HSBC’ye satışına ilişkin sözleşmenin 6 Eylül’de imzalanacağını tahmin ettiğini söyledi 
     Bankacılık Düzenleme ve Denetleme Kurulu BDDK Başkanı Engin Akçakoca, Demirbank’ın, HSBC’ye satışına prensip olarak karar verildiğini ve ön anlaşma yapıldığını hatırlatarak, satışın planlanandan önce olabileceğini söyledi. 
     Akçakoca, "Bu bankanın satışıyla ilgili sözleşmenin imza tarihi 20 Eylül’dür, fakat bu anlaşmayı 5 veya 6 Eylül’de imzalayacağımızı tahmin ediyorum" dedi. 
     
Bankaları satacağız’      Tasarruf Mevduatı Sigorta Fon’undaki TSMF diğer bankaların satışında da başarılı olacaklarına inandığını belirten Akçakoca, şöyle konuştu 
     "Bankaların satışında, program ve takvim çerçevesinde hızlı hareket edeceğiz. Önümüzde Demirbank var. İktisat, Sitebank ve Etibank için de satışa çıktık, onlar da eylül sonuna kadar belirlenecek. Bankaların satışında başarılı olacağımıza inanıyorum, ama bu süreçte, satışa çıkarılan bankalar arasında satılamayan olursa, onları da mutlaka yıl sonuna kadar kapatacağız." 
     
Diğer bankalar      TMSF yönetimindeki diğer bankalarda da satış işlemleri gerçekleştiriliyor. Beş bankanın birleştirildiği Sümerbank’ın OYAK’a satışı önceki gün tamamlandı. 
     Üç bankanın birleştirildiği Etibank’ın yanı sıra Sitebank’ın da satış süreci başlatıldı. Talipler, Etibank için 17 Ağustos, Sitebank için 16 Ağustos’a kadar BDDK’ya başvuracak. 
     



 EKONOMİ 


























</TEXT>
</DOC>
