<DOC>
<DOCNO> 28131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/dunya/tur.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Anarşistler G -8’e karşı birleşti 
     İtalyan, İspanyol ve Yunan anarşistlerin, 20 - 22 Temmuz’da İtalya’nın Cenova kentinde yapılacak zengin ülkeler G - 8 zirvesinde isyan gösterileri düzenlemek için işbirliği yapacakları bildirildi. 
     "Corriera della Sera" gazetesinin İtalyan gizli servisi raporlarına dayanarak verdiği habere göre, G - 8 zirvesine, İspanya ve Yunanistan’dan 3 bin aşırı uç eylemci gelecek. İtalyan anarşistlerin şimdiden Cenova’da zirveyle ilgili keşif çalışmaları yaptıklarını belirten gazete, gizli servisin de alarma geçtiğini yazdı. 
     İstihbarat birimlerinin anarşist ve sol gruplar içinde en çok İtalyan ve İspanyollardan oluşan ’Uluslararası Dayanışma’’dan çekindikleri, bu grubun geçen yıl Milano katedraline bomba yerleştirdiği, ancak güvenlik güçlerinin bombaları zamanında etkisiz hale getirdiği belirtildi. 
     



 DÜNYA 










</TEXT>
</DOC>
