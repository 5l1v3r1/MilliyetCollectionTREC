<DOC>
<DOCNO> 30687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/soneko16.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı bankalardan Azercell'e 10 milyon dolar kredi 
</HEADLINE>
<TEXT>

     Avrupa bankalarından oluşan bir konsorsiyum, Azerbaycan'da Türkiye-Azerbaycan ortak komünikasyon firması Azercell'e 10 milyon dolar kredi veriyor. 
     Azerbaycan'ın en büyük mobil telefon firması Azercell tarafından yapılan açıklamada, Avrupa'dan Azerbaycan'a verilen kredinin, devlet garantisi istenmeyen ilk kredi olduğu belirtildi. Azerbaycan'a verilecek 10 milyon dolar tutarındaki kredinin 4 milyon dolarını Raiffeisen Zentralbank Osterreich Aktingesellshaft, Ing Bank N.V., Bank Brussels Lambert S.A., Credit Suisse First Boston, Dresdnerbank A.G., Bayerische Hypo-und Vereinsbank ve Bankgesellshaft Berlin AG sağlayacak. Avrupa bankalarının oluşturduğu konsorsiyum krediyi Azerbaycan'da devletin kontrolü altındaki International Bank aracılığı ile verecek Azercell firmasında Azerbaycan Komünikasyon Bakanlığının yüzde 36, Türkcell'in yüzde 64 hissesi bulunuyor. 







</TEXT>
</DOC>
