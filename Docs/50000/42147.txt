<DOC>
<DOCNO> 42147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sondun26.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD rahatladı, Kennedy Havaalanında gözaltına alınanlar "temiz" çıktı 
</HEADLINE>
<TEXT>

     ABD Senatosu Dış İlişkiler Komitesi Başkanı Joseph Biden, New York Kennedy Havaalanı'ndaki gözaltıların, Dünya Ticaret Merkezi ve Pentagon'a düzenlenen saldırılarda kullanılan uçakların kaçırılmasıyla ilgisi olmadığını söyledi. 
     Biden, NBC televizyonuna yaptığı açıklamada, bu sabahki tutuklamalarla ilgili olarak, ''kimlerin tutuklandığı, çantalarında neler olduğu ve niye tutuklandıkları'' yolundaki açıklamaların yanlış olduğunu söyledi. 
     Federal Soruşturma Bürosu FBI ve Merkezi Haberalma Teşkilatı CIA ile konuyu ayrıntılı görüştüğünü belirten Biden, gözaltına alınanların bıçak taşımadığını ifade etti. 
     Biden, halktan sakin olmasını isteyerek, Kennedy Havaalanı'ndaki gözaltıların terör saldırılarıyla ilgisi olmadığını yineledi. 
     Kennedy Havalimanı'na baskın düzenleyen polisin, ''uçak kaçırma girişiminde'' olduğu sanılan bir kişiyi tutukladığı, ayrıca biri kadın 10 kişiyi gözaltına aldığı bildirilmişti. 
     
     







</TEXT>
</DOC>
