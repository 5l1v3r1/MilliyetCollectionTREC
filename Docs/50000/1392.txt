<DOC>
<DOCNO> 1392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur13.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Han bekçisini öldürüp 4 işhanını soydular 
</HEADLINE>
<TEXT>

     Eminönü'ndeki bir işhanının bekçisini kafasına sert bir cisim vurarak öldüren kişi ya da kişiler, 4 ayrı dükkana ait çelik kasalarda bulunan para ve altınları alarak kaçtılar. 
     Yeşildirek Mahmutpaşa Yokuşu üzerinde bulunan Büyük Çorapçı Han'a gelen işyeri çalışanları, İETT'den emekli olan 8 yıllık bekçi Abdülkerim Yaman'ı 68 , elleri ve ayakları bağlandıktan sonra başına sert bir cisim vurularak öldürülmüş olarak buldular. Yapılan incelemelerde, han içerisindeki Alp Tekstil, Gazioğlu Tekstil, Samal Çorapçılık ve Ercan Mefruşat'a kapıları levye ile açılarak girildiği, işyerlerindeki çelik kasaların oksijen kaynağıyla açılarak içlerindeki Türk lirası, altın ve dövizin alındığı, senet ve çeklere ise dokunulmadığı belirlendi. Çalınan para ve altının toplam değerinin yaklaşık 6 milyar lira olduğu öğrenildi. 
     Olaydan sonra kaçan kişi veya kişilerin yakalanması amacıyla başlatılan çalışmalar sürdürülüyor. 




</TEXT>
</DOC>
