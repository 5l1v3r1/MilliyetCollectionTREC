<DOC>
<DOCNO> 20094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/siyaset/asiy.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji’de ikinci raunt 
</HEADLINE>
<TEXT>
İki TEDAŞ’çı cezaevinde 
Genel Müdür Vekili ve Dağıtım Proje Tesis Daire Başkanı tutuklandı 
     ANKARA Milliyet 

     Beyaz Enerji operasyonunun ikinci ayağı olarak nitelendirilen TEDAŞ operasyonu kapsamında gözaltına alınan TEDAŞ Genel Müdür Vekili Osman Nuri Doğan ve Dağıtım Proje Tesis Daire Başkanı Hasan Tiftik tutuklanarak cezaevine konuldu. 
     DGM Savcısı Talat Şalk’ın yürüttüğü operasyonda gözaltına alınan Doğan, Tiftik, TEDAŞ Genel Müdür Yardımcısı Hamit Özkan ve işadamı Metin Demiryürek gözaltında tutuldukları Jandarma Genel Komutanlığı Kaçakçılık ve Organize Suçlar Daire Başkanlığı ekiplerince dün sabah saatlerinde DGM’ye götürüldü. Savcı Şalk tarafından sorgulanan zanlılara TEDAŞ’taki bazı proje ve ihalelere ilişkin sorular yöneltildi. 
     
Bir kişi serbest kaldı      Savcı Şalk, yedi saat süren sorgulamanın ardından Doğan, Tiftik ve Demiryürek’i, "cürüm işlemek için teşekkül oluşturmak" suçundan tutuklanmaları talebiyle DGM Yedek H kimliği’ne sevk etti. DGM Yedek H kimliği de ifadelerini aldığı zanlılardan Demiryürek’i serbest bırakırken, Doğan ve Tiftik’in tutuklanmasına karar verdi. 
     
Mavi Akım’a genç savcıANKARA Milliyet 
     Ankara DGM Cumhuriyet Başsavcısı Cevdet Volkan, Savcı Nuh Mete Yüksel’den aldığı Mavi Akım soruşturmasını DGM Savcısı Cengiz Köksal’a verdi. Bir yıldır DGM’de görev yapan Köksal’ın Mavi Akım soruşturmasını yürütmek-le görevlendirilmesi sürpriz olarak nitelendirildi. PKK ve TİKKO soruşturmaları ile Ankara’daki geniş çaplı bir uyuşturucu operasyo-nunu yürüten Köksal’ın, dosyayı aldıktan sonra olaya ilişkin suç duyurusunda bulunan FP’li Nazlı Ilı-cak’ın bilgisine başvuracağı kaydedildi. 
     



 SİYASET 









</TEXT>
</DOC>
