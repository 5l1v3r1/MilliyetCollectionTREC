<DOC>
<DOCNO> 33854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko00.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz ismini’ alın o’ size kazandırsın 
</HEADLINE>
<TEXT>
Krizde para nasıl kazanılır 
Bugünkü yazımızda gıdadan tekstile, emlakçılıktan ofis malzemelerine kadar franchise isim hakkı veren ve kazanırken size de kazandıracak birçok firmanın şartlarını, ulaşabileceğiniz telefonları ve yetkili kişilerin isimlerini bulacaksınız 
     EKONOMİ SERVİSİ 

Emlakçılar sizi bekliyor Tanınmış emlak firmaları Turyap, Reha Medin, RE MAX ve Bir Emlak yeni ortaklar arıyor 
     Türkiye'nin büyük emlakçıları firmalarına bağlı çalışmak üzere yeni girişimciler arıyor. Turyap, Reha Medin Emlak, RE MAX ve Bir Emlak Türkiye genelinde ve yurtdışına açık bölgelerde isim haklarını franchise veriyor. Ünlü emlakçılara ortak olmak isteyenlerin, bin dolar ile 15 bin dolar arasında isim hakkı bedeli ödemeleri gerekiyor. Merkezi bir yerde ve cadde üzerinde uygun bir ofis olmasını şart koşan emlak firmaları, hazırladıkları bilgisayar ve yazılım sistemiyle yeni ortaklarına her konuda yardım ediyorlar. 
     
     Reha Medin’le yurtdışına açılın 
     Master franchising uygulamasıyla, hem o ülkede gayrimenkul pazarlaması yapabiliyorsunuz hem de Reha Medin adına temsilcilik verebiliyorsunuz. Çifte avantajlı bu sistem, Almanya ve ABD de uygulanmaya başladı. Yeni sistem, bu iki ülkede hem gayrimenkul almak hem de iş kurmak isteyenlere cazip fırsatlar sunuyor. Yurtdışına açılmanın bedeli 20 bin doları buluyor. Bilgi için tel 0216 463 18 19 
     
     Emlakçı olmak için para harcamayın 
     Türkiye'deki en büyük gayrimenkul danışmanlık firması RE MAX A.C., müşteri temsilcileri arıyor. Maksimum komisyonla bir anlamda şirkete ortak olan müşteri temsilcileri, başarılı oldukları takdirde yüzbinlerce dolar kazanabiliyor. Müşteri temsilcilerinin çalışma sistemi hakkında bilgi veren RE MAX A.C. Yönetim Kurulu Başkanı Ayşe Coşkun, Türkiye'de hiç bir firmanın yanına bile yaklaşamadığı oranda komisyonla müşteri temsilcileri çalıştırdıklarını söylüyor. Bir anlamda müşteri temsilcilerinin şirkete ortak olduklarını belirten Coşkun, "Müşteri temsilcileri kendi işlerinin patronudurlar. Satış yaptıkları oranda yüksek kazanç elde ederler. Bu sistem 1973 yılından beri dünyanın birçok ülkesinde faaliyet gösteren 3.700 ofiste uygulanıyor. Başarısı kanıtlanmış RE MAX sistemi daha şimdiden bizim ofislerimizde de zengin müşteri temsilcileri yarattı" diye konuşuyor. Yeni başlayan müşteri temsilcilerinin arkasında durduklarını, onları sürekli desteklediklerini söyleyen Coşkun, reklam ve tanıtım başta olmak üzere birçok konuda Müşteri Temsilcileri'ni asiste ettiklerini belirtiyor. Bilgi için tel 0216 462 37 97 
     
     250 milyon liraya iş sahibi olun 
     Türkiye'nin en büyük emlak organizasyonu Turyap, temsilcilk ofislerini artırmak için yeni bir proje başlattı. Sanal Turyap Temsilciliği adıyla başlatılan proje ile tıpkı gerçek temsilcilikler gibi sözleşmeli kayıtlar alabilir, temsilcilerin pazarlandığı gayrimenkullerin bulunduğu havuza kendi kayıtlarınızı ekleyebilirsiniz. Her biri bağımsız işletme gibi çalışan sanal ofis temsilcileri, çalışma saati ve mek nı olarak bağımsız çalışan ofisler olacak. Her türden meslek grubundan insanın katılabileceği proje kapsamında ek kazanç sağlayabilirsiniz. Türkiye genelinde bin kişinin alınacağı projeye 18 yaşını doldurmuş herkes katılabilecek. Ek kazanç elde etmek istiyor ve kendinize güveniyorsanız, yapmanız gereken tek şey, 250 milyon liralık eğitim parasını yatırıp firmanın eğitimlerine katılmak. 
     Bilgi için 0212 327 40 00 
     

</TEXT>
</DOC>
