<DOC>
<DOCNO> 9643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/spo06.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş’e tepki 
</HEADLINE>
<TEXT>

Nejat Bijedic, Milli Takım’da gençlere yer açılmasını istedi 
     UMUT ASMA DHA 

     BURSASPOR Teknik Direktörü Nejat Bijediç, Milli Takım Teknik Direktörü Şenol Güneş’i eleştirip, artık genç yetenekleri kadroya alması gerektiğini savundu. Boşnak hoca, "Güneş hala geçmişte yaşıyor. Artık mevcut yetenekler milli takıma çağrılarak kazanılmalı" dedi. Murat Sözkesen’in Hakan Şükür’den, Okan’ın da Jardel’den farkı bulunmadığını ileri süren Bijedic, kaleci Şenol’a ve Ender’e de methiyeler yağdırdı. 
     BİJEDİC, "Geleceğin başarılı takımını bu isimler yüklenecek. Bunları şimdiden takıma adapte etmek, kazanmak gerekiyor" diye konuştu. Öte yandan Yeşil - Beyazlı takım, deplasmandaki Samsunspor maçının hazırlıklarını dün yaptığı çalışmayla sürdürdü. Futbolcuların idmandaki performansından memnun gözüken tecrübeli hoca, "Bu zorlu maçtan üç puanla ayrılarak, yükselişimizi sürdürmek istiyoruz" diye konuştu. 
     


 SPOR 





































</TEXT>
</DOC>
