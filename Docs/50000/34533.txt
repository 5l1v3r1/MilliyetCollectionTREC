<DOC>
<DOCNO> 34533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yazar/temelkuran.html </URL>
<DATE> 2001/07/30/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Halay çekelim Yara kapansın 
</HEADLINE>
<TEXT>

Tunceli'de, Arda boylarında ya da Diyarbakır'da, konuşmak sakıncalı olduğu için halay çekilmiyor mu aslında Aslında, acıyı anlatmak tehlikeli olduğu için düzenlenmiyor mu 'eğlenceler' 
     Ne zaman rakı içilse Ege kıyılarında, masada biri mutlaka söyler bunu 
     "Bak ne kadar yakın karşı kıyı " 
     Mutlaka birileri "Bak arabalar bile seçiliyor" der. Rakılı gözler, uzaktaki ışığa sanki tanıdık birilerini görecekmiş gibi dalıp gider. Masadakilerden hiçbiri yaşamamış olsa da mübadele yıllarını, sanki şimdi hatırlamadığı, hiç tanımadığı kardeşinden ayrılmış gibi öyle buruk... 
     O burkulmadan dolayı işte, buz gibi diplomatik seslerle bile olsa 'YunanTürk dostluğu' dendi mi, hepsinin kalbinden başlamadan beli kırılmış bir isyan geçer. Kaç deniz mili bilemem, ama doğrudur her iki kıyıda da insanların kalpleri, birbirlerinin kara sularını işgal eder. 
     Niye durduk Haydi içelim, camiye mi geldik 
     
Omurgadaki acı      Her kim ki bu topraklarda doğmuştur, omurgasında kendinden önce yaşanan acıların nakışını taşımaktadır. Diyarbakır'da silah tacirlerince, Tunceli'de işkencecilerce, Ege'de mübadelenin çelik süngüleriyle öldürülmüş, kaybedilmiş, uzaklara gönderilmiş kardeşini arar herkes. O 'şenlikler' omurgadaki o sızıyı dindirmek için düzenlenir. Arda nehri kenarında Yunanistan'dan Türkiye'den genç insanlar buluşup dans eder. Tunceli'deki Munzur Doğa ve Kültür Festivali'nde işkenceciden sağ kurtulmuş olanlar halay çeker. Diyarbakır'da ayrı düşmüş kardeşler futbol maçı yapar. Omurgadaki o sızıyla halay çekmenin insanın canını ne çok acıttığını ancak kardeşinden ayrı düşürülmüş olanlar anlar. 
     Birbirine sarılıp da ağlayası olanların, acıyı anlatmak yasak olduğu için yalandan 'eğlenmesinin' ne buruk. 
     Niye durduk Hadi bakalım, camiye mi geldik 
     
Sakıncalı yerlere şenlik      Sözsüz eğlenceler, sözün yasak olduğu yerlerde, söz söylemenin sakıncalı olduğu meselelerde 'ses çıkarmanın' tek yolu gibi. Acılar üzerine halay çekilecek çaresiz. 'Bari bundan sonra' gibi hüzünlü bir neşe estirilecek. Eğlencenin ötesi pek sakıncalı zira. Tunceli'de 'konuşulacak' panellerin iptal edilmesinin nedeni bu değil mi mesela Halayların değil panellerin 
     Acılar 'zararsız' eğlencelerin sınırlarını aşar çünkü, hakikatler emniyetli halayların peşine takılacak kadar 'şirin' değil. 
     Bu bile çok görülüyor diğer yandan. MHP'nin il örgütü bile bulunmamasına rağmen niye asılır ki "Devlet Bahçeli'ye katkılarından dolayı teşekkür ederiz" pankartı Tunceli'ye İnsanlar onca acıya rağmen 'yalandan eğlenmeye' bile kanaat ederken 
     Zaten kayıp kardeşini halayda aramaktan başka yolu kalmamış insanların halayı yeterince buruk. 
     Niye durduk Haydi içelim kardeşim, yoksa camiye mi geldik 
     
     







Makam ve kıdem adaleti 


Yüreğe yakın bir kıtadan... 


Fischer'ın ziyaretinin anlamı 


Sen neymişsin be Tayyip 


Harcanandan gelir vergisi alınırsa... 


Ekonomide post - optimist süreç 


Halay çekelim Yara kapansın 


Müeyyide caydırıcı olmalı 


Ekonomide moralin ve uyarının önemi 


Sistemi "sorgulamak" zorundayız 


</TEXT>
</DOC>
