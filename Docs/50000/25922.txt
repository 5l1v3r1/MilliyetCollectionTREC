<DOC>
<DOCNO> 25922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/sazak.html </URL>
<DATE> 2001/06/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Blair'in zaferi 
</HEADLINE>
<TEXT>

     İngiltere'de seçimler Başbakan Tony Blair'in zaferiyle sonuçlandı Yeni Sol'un lideri 4 yıllık iktidarın ardından partisine "ikinci dönem"in de yolunu açtı. Bu sonuç, İşçi Partisi tarihinde ilk kez gerçekleşen parlak başarı olarak görülüyor. 
     Demokrasinin beşiği bir ülkede siyasi gelenek "kaybedenin gitmesi" sonucunu doğurur. Sandıktan çıkan oy kutsaldır. 
     Blair karşısında yenilgiye uğrayan Muhafazakar Parti lideri William Hauge da hiç kıvırmadan istifasını verdi. 
     Kaybeden parti lideri bu kararı verirken, İngiltere gibi "yazılı anayasa"sı olmayan bir ülkede isteseydi geleneklere boş verip, parti tüzüğüne ya da "kongrenin iradesi"ne sığınabilirdi. Yapmadı. Çekilme gerekçesini şöyle açıkladı "Hedeflerimize ulaşmaya çalışırken kimsenin vazgeçilmez ve yeri doldurulmaz olmadığını kabul etmemiz gerek. Kimse partiden önemli değildir. Liderler için dinlenmek, partiler için de değişim önemlidir." 
     4 yıldır Muhafazar Parti'nin başında olan Hauge henüz 40 yaşındaydı. İngiltere'de 1997 seçimlerinde iktidara gelen Tony Blair'in seçime "üçüncü dönem çekilme" sözüyle girmesi de anlamlıdır. 
     Türkiye gibi "dört dönem seçim kaybetse" bile "yıkılmadım ayaktayım" diyen şaibeli liderlerce yönetilen ülkelerde ise zararı toplum ödemektedir. Umarız gelecek seçimde tasfiyeyi halk yapar 
     Blair'e dönersek... 
     İngiltere Başbakanı, yeni dönemdeki ekonomik hedeflerini ilan ederken küresel rekabete ayak uydurmaktan, yeni teknolojiye, eğitim ve sağlığa kadar bir dizi öncelikten söz etti. 
     Tony Blair, İşçi Partisi'nin makus talihini nasıl değiştirdi 
     Thatcherizmin 1980 - 1990 arasındaki saltanatına son vermek kolay olmadı. İşçi Partisi, değişik liderlerle katıldığı seçimleri 1997 yılına kadar kaybetti. Blair bu sonucu "parti ideolojisi"nde yaptığı radikal değişikliklerle sağlandı. "Yeni Sol" kavramını ortaya atarken, İşçi Partisi'ni sınıfsal yörüngeden çıkardı. Blair'in "manifesto"sunda bireysel özgürlükler, eşitlikler, vahşi olmayan piyasa rekabeti içinde gelişim ve sosyal adalet öne çıkıyordu. 
     Solun klasik ilkelerine göre hayli sulandırılmış bu program sonradan Clinton'ın da geliştirdiği şekliyle "Üçüncü Yol" diye adlandırıldı. 
     Yeni Sol, Üçünçü Yol ne olursa olsun Tony Blair'in "neo - liberalizm"e alternatif modeli İngiltere'de öylesine benimsendi ki yıllarca Thatcher'a akan muhafazakar oylar bile İşçi Partisi'ne yöneldi. 
     Çünkü "önce insan" diyen programın hedefi "paydaş toplum"a ulaşmayı öngörüyor. Hak ve özgürlükleri, çağdaşlığı, eşitlikçi bir düzen içinde refahı topluma yaymaya kimin itirazı olabilir ki Çalmadan çırpmadan bunu başarmak çok mu zor 
     Onlar Blair. Bizimkiler bilmeyır 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
