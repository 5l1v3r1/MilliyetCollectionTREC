<DOC>
<DOCNO> 4710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/ekonomi/eko11.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IBM, evleri akıllandırıyor 
</HEADLINE>
<TEXT>

Abka İnşaat'la IBM'in kuracağı akıllı evler, hırsızı eve hapsedecek, çiçekleri sulayacak, arızaları e-postayla tamirciye bildirecek 
     EKONOMİ SERVİSİ 

     Evdeki elektronik aletlerde arıza olduğunda tamirciye e - mail atan, buzdolabındaki yiyecek bittiğinde markete sipariş veren, seyahate çıkıldığında çiçekleri sulayan, hırsızı eve hapseden ''akıllı ev'' uygulaması, Türkiye'ye geliyor. IBM Türk, akıllı ev - ofis teknolojisinin ilk örneğini Abka İnşaat ve Akros Mimarlık'la birlikte Şile'de kuracak. Projeye nisan ayının sonunda başlanacak ve 26 ayda tamamlanacak. 
     IBM Türk İletişim Hizmetleri Uzmanı Mehmet Erbil akıllı evler ile uzaktan eğitim alınabileceğini, eğlencelere katılınabilineceğini, görüntülü sohbet yapılabileceğini ve internete ulaşılabilen her yerden bu teknolojinin kullanılabileceğini söyledi. 
     
     Metrekaresi 1.4 milyar 
     Akıllı cihazların kullanımı ile birlikte tam olarak fonksiyonellik kazanacak "Smart Home" adı verilen akıllı evlerin kendi türündeki ilk örnek olduğu da belirtildi. 
     ABKA İnşaat Yönetim Kurulu Başkanı Halil Kaplan da 80 konuttan oluşacak Flora Dijital Evleri'nin metrekaresinin 480 dolar civarında maliyetinin olduğunu ve evleri 2 bin dolar 1.4 milyarlira metrekare fiyatından satmayı planladıklarını söyledi. Kaplan, 'Evlerden çocuk yapmak dışında her şeyi bekleyebilirsiniz' dedi. 
     


 EKONOMİ 


















</TEXT>
</DOC>
