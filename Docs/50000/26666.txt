<DOC>
<DOCNO> 26666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo14.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutto Sport'a göre Inzaghi, Terim ile telefonda görüştü 
</HEADLINE>
<TEXT>

     İtalya'nın AC Milan kulübünün transfer istesinde olan Juventuslu Filippo İnzaghi'nin teknik direktör Fatih Terim ile telefonda görüştüğü belirtildi. 
     Tutto Sport gazetesinde yer alan haberde, AC Milan'ın gelecek sezonki teknik direktörü olarak ilan edilmek için pazar gününü bekleyen Fatih Terim'in, kırmızı-siyahlıların transfer listesinde olan İnzaghi ile telefonla görüştüğünü ileri sürüldü. 
     Haberde, Terim'in oluşturacağı yeni Milan'da Shevchenko'nun yanında İnzaghi'yi istediği belirtilerek, sorunun bonservis bedelinde olduğu kaydedildi. 
     Juventus kulübünün İnzaghi için 80 milyar İtalyan Lireti önerdiği, Milan'ın ise 60 milyar verdiği öne sürülüyor. Her iki kulüpten yapılan açıklamalarda ise bu transfere sezon sonunda karar verileceği bildirildi. 
     Öte yandan, spor gazetelerinde Terim'in eski oyuncusu Rui Costa'yı da transfer etmek istediği, ancak Fiorentina Kulübü Başkanı Vittorio Cecchi Gori'nin bu transfere izin vermediği savunuldu. 






</TEXT>
</DOC>
