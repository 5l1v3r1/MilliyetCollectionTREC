<DOC>
<DOCNO> 2889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/siyaset/siy10.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Birinci Perde'de 8 tutuklama 
</HEADLINE>
<TEXT>

     Bursa Devlet Tiyatrosu'ndaki naylon fatura ve sahtecilik iddialarıyla ilgili olarak başlatılan "1. Perde Operasyonu"nda gözaltına alınan 15 zanlıdan sekizi tutuklandı. Tutuklananlar arasında Devlet Tiyatroları Genel Müdürü Rahmi Dilligil ile BDT Müdürü Emin Gümüşkaya da bulunuyor. 
     Emniyetteki sorguları tamamlanan zanlılar, daha sonra adliyeye sevkedildi. Devlet Tiyatroları Genel Müdürü Dilligil ile BDT Müdürü Gümüşkaya'nın ifadesini, DGM kapsamındaki suçlara bakan Cumhuriyet Savcısı Sadettin Civan aldı. "Muhteviyatı itibariyle yanıltıcı evrak düzenlemek ve resmi evrakta sahtecilikle" suçlanan zanlılardan Adnan Bilgin, Hulusi Ergüç, Fatma Şengül, Necla Bayramoğlu, Necati İlkılıç ve Cevat Yordam serbest bırakıldı. Dilligil, Gümüşkaya, Hasan Acar, Hasan Ulusoy, Lütfi Durmaz, Atıf Kahveci, Mehmet Topuk, Necdet Şengezer ve Celil Salman ise tutuklanmaları talebiyle nöbetçi mahkemeye sevkedildi. Mahkeme, Celil Salman'ı bırakırken, diğerlerini cezaevine gönderdi. 
     


 SİYASET 























</TEXT>
</DOC>
