<DOC>
<DOCNO> 30569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko08.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya IMF’yi ikna peşinde 
</HEADLINE>
<TEXT>

     Bazı reformları, taahhüt ettiği süre içinde gerçekleştiremediği için 5 milyar dolarlık kredisi dondurulan Endonezya’da 10 günlük IMF teftişi dün başladı. 
     IMF Asya - Pasifik Bölümü Direktör Yardımcısı Anoop Singh, Endonezya’nın askıya alınan 5 milyar dolarlık kredisini yeniden serbest bırakmayı amaçlayan ziyaretlerine ekonomi ile ilgili bakanlarla görüşerek başladı. 
     
Dondurulmuştu      Endonezya, Merkez Bankası’nda değişikliği amaçlayan yasa başta olmak üzere, bazı reformları geciktirince, IMF de yaklaşık altı aydan bu yana, bu ülkeye vermeyi planladığı 5 milyar dolarlık kredinin dilimlerini dondurmuştu. 
     IMF, Endonezya’da yapacağı 10 günlük ziyaretin ardından, Hükümet ile reformların devamı konusunda anlaşması durumunda, kredi dilimlerini yeniden serbest bırakacak. 
     



 EKONOMİ 























</TEXT>
</DOC>
