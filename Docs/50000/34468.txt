<DOC>
<DOCNO> 34468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko08.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir artışında yaya kaldık 
</HEADLINE>
<TEXT>

1990’larda Türkiye’nin kişi başına milli geliri sadece 215 dolar arttı. Bu artış, komşu Yunanistan’da ise 3 bin 906 dolar oldu 
     90’lı yıllar milli gelir artışı bakımından gelişmekte olan ülkelere yaramadı. 1990 - 1999 döneminde, 19 gelişmekte olan ülkeden sadece altısı milli gelirini bin dolardan fazla artırabildi. 
     Devlet Planlama Teşkilatı ile Dünya Bankası verilerinden derlenen bilgilere göre, bu dönemde milli gelirde en yüksek artışı 16 bin 678 dolarla Lüksemburg gerçekleştirdi. 
     
     Gerileme oldu 
     Gelişmekte olan ülkeler ise 1990’lı yıllar boyunca, kişi başına milli gelir artışında yaya kaldılar. Bu dönemde 20 gelişmiş ülkeden 2’si milli gelirlerini 15 bin, biri 10 bin, 3’ü 7 bin ile 10 bin dolar arasında artırırken, 19 gelişmekte olan ülkeden sadece 6’sı bin dolardan fazla milli gelir artışı gerçekleştirdi. Bu dönemde gelişmiş ülkelerden sadece 2’si kişi başına milli gelirinde gerileme oldu. Gelişmekte olan ülkelerden 4’ünün kişi başına milli geliri ise azaldı. 
     
     Arjantin ilk sırada 
     Buna karşın gelişmekte olan ülkeler, bu dönemde yeterli milli gelir artışını gerçekleştiremediler. Krizlerle boğuşan Arjantin, 1990 - 1999 döneminde gerçekleştirdiği 3 bin 176 dolarlık milli gelir artışı ile gelişmekte olan ülkeler arasında ilk sırayı aldı. 
     Bu ülkeyi, 2 bin 468 dolarla yine kriz tehdidi yaşayan Polonya, 2 bin 359 dolarla Güney Kore, bin 917 dolarla Meksika, bin 656 dolarla Macaristan, bin 039 dolarla yine krize girme tehlikesi bulunan Brezilya izledi. Türkiye 215 dolarlık milli gelir artışı ile 19 gelişmekte olan ülke arasında 10’uncu sırada yer aldı. 
     Yunanistan, 1990 - 1999 döneminde Türkiye’den 19 kat daha fazla kişi başına milli gelir artışı gerçekleştirdi. 
     
Komşu bizi solladı Ülke Kişi başına gelir artışı dolar Lüksemburg 16.678 İrlanda 15.592 Japonya 10.333 ABD 9.804 İngiltere 7.461 Danimarka 7.259 Almanya 6.384 Hollanda 5.934 Belçika 5.122 Avusturya 5.107 dolar Fransa 3.443 Arjantin 3.176 Polonya 2.468 Güney Kore 2.359 Meksika 1,917 Macaristan 1.656 İtalya 1.509 Brezilya 1.039 Kanada -324 Yunanistan 3.906 Türkiye 215      
     



 EKONOMİ 




























</TEXT>
</DOC>
