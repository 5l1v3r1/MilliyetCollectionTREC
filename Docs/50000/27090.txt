<DOC>
<DOCNO> 27090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sontur13.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyetinde Kazım Abanoz ekibine tasfiye.. 
</HEADLINE>
<TEXT>

     İstanbul Emniyet Müdürlüğü'nde 7 emniyet müdür yardımcısının görev yeri değiştirilirken, 4 şube müdürü de daha üst görevlere atandı. Şube ve ilçe emniyet müdürlüklerinde de değişiklik yapıldı. 
     İstanbul Emniyet Müdürlüğü'nden yapılan açıklamada, 2. Sınıf Emniyet Müdürü rütbesinde azalma ile Emniyet Müdür Yardımcıları arasındaki görevlendirmelerde aşırı yoğunluk meydana geldiği belirtilerek, bunun verimi olumsuz yönde etkilediği vurgulandı. 
     Bu nedenle gereken zorunluluk üzerine 3. Sınıf Emniyet Müdürü rütbesinden terfi edecek olan personelden Narkotik Şube eski Müdürü Tayfur Erdal Ceren'in, Narkotik, Mali, İnterpol ve Organize Suçlar Şube Müdürlüğü'nden sorumlu, Asayiş Şube eski Müdürü Mehmet Selvi'nin Çevik Kuvvet Şube Müdürlüğü'nden sorumlu, Çevik Kuvvet Şube eski Müdürü Ömer Tanju Özen'in Ulaştırma, Bütçe, Basın Protokol ve Halkla İlişkiler, Sivil Savunma Uzmanlığı şubelerinden sorumlu, Terörle Mücadele Şube Müdürü Şefik Kul'un de, Terörle Mücadele Şube Müdürlüğü'nden sorumlu Emniyet Müdür Yardımcılığı görevlerine vekaleten getirildiği bildirildi. Bu 4 emniyet müdür yardımcısının terfilerinin gelmeleri halinde, görevlerini aseleten sürdürecekleri belirtildi. 
     Ayrıca, emniyet içerisinde yapılan görev değişikliği çerçevesinde Hayriye Aktaş'ın İkmal, İnşaat Emlak, Bilgi İşlem, Bakın Onarım, Sosyal Hizmetler ve Kantinlerden sorumlu, Turan Tuna'nın Güvenlik, Foto Film, Emniyet Komuta Merkezi, Dernekler ve Polis Teşkilatı'nı Güçlendirme Vakfı'ndan sorumlu, Ali Tom'un Küçükleri Koruma, Otogar Koruma, Muhabere, Genel Denetleme ve Disiplin, Ruhsat Tebligat ve İşlemler şube müdürlüklerinden sorumlu, Ramazan Akyürek'in Pasaport, Yabancılar, Turizm ve Deniz Liman şube müdürlüklerinden sorumlu, Hüseyin Küllü'nün Asayiş, Personel, Hukuk, Olay Yeri İnceleme, Eğitim ve Genel Bilgi Toplama şube müdürlüklerinden sorumlu, Yaşar Ağdere'nin Trafik Denetleme, Trafik Tescil ve Bölge Trafik Denetleme şube müdürlüklerinden sorumlu, Necdet Çelikbilek de, Koruma, Hassas Bölgeleri Koruma, Boğaziçi ve Köprüleri Koruma, Özel Güvenlik Şube müdürlüklerinden sorumlu emniyet müdür yardımcılığı görevine getirildiği ifade edildi. 
     
     Şube ve ilçelerde değişiklik 
     Bu arada, terfisi gelen ilçe emniyet ve şube müdür yardımcılarından Terörle Mücadele Şube Müdür Yardımcısı Hasan Türk Üsküdar İlçe Emniyet Müdürü Vekili, aynı birimde görevli N. Nihat Kubuş Narkotik Şube Müdürü, Asayiş Şube Müdür Yardımcısı Ali Kemal Hanlı Koruma Şube Müdürü, Kadıköy İlçe Emniyet Müdürlüğü'nde görevli Emniyet Amiri Ziya Gökmen Kadıköy İlçe Emniyet Müdürü Vekili olarak atandı. Esenler İlçe Emniyet Müdürü Şükrü Pekgil Çevik Kuvvet Şube Müdürü, Üsküdar İlçe Emniyet Müdürü M. Ali Çankaya Atatürk Havalimanı Şube Müdürü, Atatürk Havalimanı Şube Müdürü Erdin Katan Esenler İlçe Emniyet Müdürü, Kadıköy İlçe Emniyet Müdürü Gündüz Memişoğlu da Asayiş Şube Müdürü görevlerine getirildiler. 







</TEXT>
</DOC>
