<DOC>
<DOCNO> 44278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/dunya/dun03.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’da bir Türk iki Yemenli tutuklandı 
</HEADLINE>
<TEXT>

     DIŞ HABERLER SERVİSİ 

     Almanya’da terörist avına çıkan polis, Hessen eyaletinin başkenti Wiesbaden’de yaşayan Talip Tolgay adlı Türk’ü tutukladı. 27 yaşındaki Talip Tolgay’la birlikte iki Yemenliyi de tutuklayan polis, Talip’in kardeşi Ahmet Tolgay’ın da arandığını bildirdi. 
     Verilen bilgilerde Talip Tolgay’ın elektronik mühendisliği okuduğu ve "Medical Tribune Online"ın internet sayfasında programcı olarak çalıştığı belirtildi. 
     
     İnternette cihat çağrısı 
     Talip’in boş zamanlarında da "www.cecenia.de" ve "www.tjetjenien.de" adresli internet sayfalarından cihat çağrısında bulunduğunun anlaşılması üzerine hakkında tutuklama emri çıkarıldı. Federal Başsavcılık’tan yapılan açıklamada "www.cecenia.de" adlı sayfanın bulunamadığı, diğer sayfaya da girme olanağı olmadığı ifade edildi. Perşembe akşamı gerçekleştirlen tutuklamadan sonra yapılan açıklamada ise Talip Tolgay ile birlikte tutuklanan Yemenlilerin adlarının Wadee Al A. ve Shahab Al A. olduğu kaydedildi. 
     



 DÜNYA 














</TEXT>
</DOC>
