<DOC>
<DOCNO> 36767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/sontur08.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakla yaralandı, götürüldüğü hastaneden kaçtı... 
</HEADLINE>
<TEXT>

     Adana'da, bıçaklı saldırı sonucu yaralanan bir kişi, tedavi için götürüldüğü hastaneden kaçtı. 
     Alınan bilgiye göre, Yenibey Mahallesi 19 sokakta meydana gelen olayda, Adnan Ürek, henüz belirlenemeyen bir nedenle kimliği belirsiz bir kişinin bıçaklı saldırısı sonucu sırtından yaralandı. 
     Çevredeki vatandaşların yardımıyla götürüldüğü Devlet Hastanesi'nde tedavi edilmeyi kabul etmeyerek kaçan Adnan Ürek, daha sonra polisin takibi sonucu yakalandı. Yeniden hastaneye götürülen Ürek'in durumunun ağır olmadığı belirtildi. 
     Olayla ilgili soruşturmanın sürdüğü ve saldırganın yakalanmasına çalışıldığı bildirildi. 
     







</TEXT>
</DOC>
