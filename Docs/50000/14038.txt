<DOC>
<DOCNO> 14038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/spor/spo03.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı olanı kıskanırlar’ 
</HEADLINE>
<TEXT>

     ERHAN TELLİ 

     GALATASARAY Teknik Direktörü Mircea Lucescu, çok iyi oynadıklarını belirtti ve "Özellikle milli oyuncularım ellerinden geleni yaptılar. Teknik özelliklerimizi ve hızımızı ön plana çıkararak etkili olduk" dedi. Lucescu, maç öncesi yaptığı konuşmayla ilgili de "Benim herhangi bir takımı küçük düşürme gibi bir amacım yoktu. O sözler mesleğimin bir parçası" diye konuştu. 
     LUCESCU, sadece Real Madrid maçı öncesi yardım istediğini, ancak bunun sağlanmadığını vurguladı ve "Birileri başarı olduğunda diğerleri onu kıskanırlar. Ve de geriye düşmesini isterler" ifadelerini kullandı. Serkan’ı da öven Lucescu, "Samsun’da koşmuyor, topu bekliyordu. Ama şimdi pres yapıyor ve top da kazanıyor. Böyle giderse gerçek kimliğini bulur" dedi. 
     
Real Madrid zorlandı 1-0      GALATASARAY’IN salı günkü rakibi Real Madrid, İspanya Ligi’ndeki maçta Numancia’yı tek golle devirebildi. Madrid’deki sınavda, ligde sondan dördüncü durumda bulunan rakibi önünde zorlanan Real, tek golünü 28. dakikada Figo’nun yaklaşık 25 metreden şutuyla buldu. İstanbul’a bugün gelecek olan Real Madrid liderliğini sürdürdü. 
     
Şaşkın İspanyollar      İSPANYA’NIN yüksek tirajlı gazetelerinden As, Galatasaray ile ilgili yayınladığı haberinde büyük bir gaf yaptı. Sarı - Kırmızılı takımın ilk başkanı ve kurucusu Ali Sami Yen’den bahseden gazete Yen’in yerine Ulu Önder Atatürk’ün resmini yayınladı. 
     


 SPOR 



























</TEXT>
</DOC>
