<DOC>
<DOCNO> 33574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/spor/spo02.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapajiç çizmeyi aştı 
</HEADLINE>
<TEXT>

     YUSUF KOBAL 

     FENERBAHÇE’nin Hırvat oyuncusu Rapajiç, sorumsuz hareketlerine önceki gün de devam etti. Hırvat yıldız, Teknik Direktör Denizli’nin Uerdingen maçından sonra Almanya kampında düzenlediği uyarı toplantısını izinsiz terk etti, 15 dakika sonra geri geldi. Olaya çok sinirlenen Denizli, Rapajiç’i sert bir şekilde uyardı. 
     SARI - Lacivertliler’in yeni sezon hazırlıklarına da geç katılan Rapajiç’in kendisine verilen para cezasına isyan ettiği, bunu protesto amacıyla böyle davrandığı iddia edildi. Hırvat yıldız dün de sakatlığını bahane ederek çalışmaya katılmak istemeyince Denizli tarafından Köln’e kontrole gönderildi. 
     
Dert hocası DENİZLİ      SARI - Lacivertli takımın hocası, dün futbolcularıyla uzun uzun sohbet etti, dertlerini dinledi. Mustafa Denizli, takımın çalışma temposundan çok memnun olduğunu dile getirdi, "Herkes uyum içinde. Hazırlık maçlarında hatalar yapıyoruz. Ama bunları hep birlikte en aza indireceğiz. Çünkü önümüzde zorlu maçlar var. 8 Ağustos’a kadar eksiklerimizi gidereceğiz" ifadelerini kullandı. 
     CAMİANIN Şampiyonlar Ligi’nde başarı beklediğini kaydeden Denizli, "Herkes tura inanmış. Sizin de buna inandığınızı biliyorum. Geçen yıl size güvenmiştim. Bu yıl da güveniyorum. İyi şeyler yapacağınızdan eminim" dedi. Tecrübeli hoca, "Bir sorununuz varsa bana söyleyin. Her derdinize çare olurum. Ben sadece antrenörünüz değil, aynı zamanda babanızım da" diye konuştu. 
     
Rakiplere yakın takip      TEKNİK Direktör Mustafa Denizli, bütün planlarını Maribor - Glasgow Rangers maçına endekslerken, tecrübeli hoca rakip olarak Sloven takımını arzuluyor. Deneyimli teknik adamın yakın çevresine yıldız oyuncusu bir hayli fazla olan İskoç ekibinin yerine Maribor ile eşleşmekten yana olduğunu söylediği belirtildi. Denizli yarın Slovenya’ya gidecek. Bu arada Fenerbahçe’nin Göztepe ile yarın oynayacağı hazırlık maçı iptal edildi. 
     
Avrupa’yı da sarsacağız’      FENERBAHÇE’nin biri deneyimli, diğeri ise genç iki oyuncusu Mustafa Doğan ile Serhat oturmuş kadroyla Şampiyonlar Ligi’nde de ses getireceklerini söylediler, "Bu yılın sürpriz takımı biz olacağız. Avrupa’yı sarsacağız" dediler. Mustafa Doğan, formayı kazanmak için aylarca uğraştığını söylerken, Serhat geçen yıldan daha iyi olacağını kaydetti. 
     
Ogün’ün k busu      KAPTAN Ogün sakatlığının yavaş yavaş düzeldiğini belirtti, kötü oynasalar bile hazırlık maçlarında aldıkları sonuçların kendilerine moral verdiğini söyledi. Milli futbolcu "Uerdingen maçında pek iyi değildim. Yeniden sakatlanırsam veya bir darbe alırsam diye kendimi maça veremedim. Ayrıca her pozisyonda ağrı sızı var mı diye kendimi sınıyorum" dedi. Dün MR’ı çekilen Ogün 10 gün daha dinlenecek. 
     



 SPOR 

























</TEXT>
</DOC>
