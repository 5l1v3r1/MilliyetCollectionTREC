<DOC>
<DOCNO> 8584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sonspo05.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, basketbol takımının forma reklamı için rekor anlaşma yaptı 
</HEADLINE>
<TEXT>

     Erkekler Basketbol Birinci Ligi'nde yer alan ve gelirlerini artırmak için arayışlara giren Beşiktaş, Fıratpen firması ile reklam anlaşması yaptı. 
     Siyah-beyazlı kulübün, göğüs reklamı konusunda Fıratpen firmasıyla anlaşma sağladığı açıklandı. 
     Beşiktaş Basketbol Takımı Menajeri Ümit Tarhan, basketbol şubesinin gelirlerini artırmak için çalışmalar yaptıklarını belirterek, ''Bunun için de Fıratpen ile anlaşma yaptık. Bu, basketbol tarihinin en yüksek ücretli anlaşmasıdır'' dedi. 
     Tarhan, erkek ve bayan basketbol takımlarının bundan sonra Fıratpen göğüs reklamıyla maçlara çıkacağını dile getirerek, ''Bu göğüs reklamıyla bu haftaki maçlara çıkacağız. Saha içi reklam konusunda da aynı firmayla görüşmelerimizi sürdürüyoruz. Bu konuda da olumlu adımlar atıldı. Fıratpen, bizimle yaptığı anlaşmayla Beşiktaş'a ve basketbola büyük destek verdi. Kendilerine teşekkür ediyoruz'' diye konuştu. 




</TEXT>
</DOC>
