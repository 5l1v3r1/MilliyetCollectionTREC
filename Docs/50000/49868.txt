<DOC>
<DOCNO> 49868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/astro/index.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutkulu dolunay 
</HEADLINE>
<TEXT>

Bugün 08.48 Boğa burcunda dolunay gerçekleşiyor. Boğa - Akrep teması duygusal yoğunluk ve sahip olma teması ile yakından ilgilidir. Çok rahat bir dolunay değiliz ama su - toprak elementleri biraz gayretle kararlılık ve sakinlik getirebilir. Bu dolunaydan Aslan ve Kova burçları da yakından etkilenmekteler. Koç’lar bugün parasal konularda ortaklarının görüşlerine başvurmak durumunda. Yatırımlar ya da eşlerinin parasal durumu da ön plana gelebilir. Boğa’lar yeni başlangıçlar yapmak için istekliler ama tek başına hareket etmekte zorlanabilirler. Bazı tartışmalara yol açabilir. İkizler elinde olmayan nedenlerden huzursuz olabilir. Sağlıklarına önem vermeli. Yengeç’ler için akıcı enerjilerle dolu bir gündeyiz. Yaratıcı konularda aktif olabilirler. Aslan’lar yine yoğun baskı altındalar. Sabır göstermeleri gerekiyor. Başak’lar bugün iyimser ve yapıcı olabilecekleri bir mizaç içindeler. Eğitim, hareket ve zihinsel konular onlara yeni açılımlar getirecek. Akşam 21.32 rahat açı yapan Ay ve Jüpiter iyimser ve yeni düşüncelere açık olmanın olumlu sonuçlar getirebileceğini gösteriyor. Terazi’ler gün içinde maddi konularda tek başına hareket edememekten şikayetçi olabilirler. Birikimlerini değerlendirmenin yollarını aramalılar. Akrep’ler ise diğer sabit burçlar gibi biraz gergin. Ortaklaşa konularda ılımlı olmanın yararını görecekler. Yay’lar günlük işlere ne kadar önem veriyorlar Göz ardı ettikleri konular yüzünden zora düşebilirler. Oğlak’lar için coşku, duygusal ifade önem taşıyor. Yaratıcılıklarını gösterebilecekleri, çevreleri ile daha fazla paylaşım içinde olabilecekleri bir gündeler. Kova’lara yine dikkatli olmalarını öneriyoruz. Aşırı inat ya da tepkisel davranışlar hoş olmayan sonuçlar getirebilir. Balık’lar biraz daha pratik davranarak pek çok şeyi yoluna koyabilirler. Yakın çevreleri, iletişim ve kısa yolculuklar onları meşgul kılabilir. 

            Faks 287 74 37 
      







</TEXT>
</DOC>
