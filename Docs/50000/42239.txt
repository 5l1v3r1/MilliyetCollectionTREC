<DOC>
<DOCNO> 42239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/guncel/gun07.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükleer silahsız son savaş başladı 
</HEADLINE>
<TEXT>

The New York Times yazarı Friedman, 3. Dünya Savaşı’ başlıklı yazısında ABD’nin terörle nasıl mücadele edeceğini anlattı. Konvansiyonel silahların kullanılacağı savaşta kural olmayacağını belirten yazar, Suriye’ye de yüklendi Hizbullah elçiliği mi, ABD elçiliği mi 
     DIŞ HABERLER SERVİSİ 

     The New York Times gazetesinin Ortadoğu uzmanı yazarlarından Thomas Friedman, iki gün önceki yazısına "Üçüncü Dünya Savaşı" başlığını attı. 
     Friedman, ABD’nin teröre karşı mücadelesinin, "akıllı ve azimli bir düşmana karşı verilecek bir dünya savaşı niteliği taşıyacağını ve belki nükleer silahlar yerine sadece konvansiyonel silahların kullanılacağı son savaş olacağını" savundu. 
     Friedman, bu savaşta, Ortadoğu’daki Müslüman ülkelere de büyük görev düşeceğini belirtirken, "Suriye gibi bir ülke karar vermeli Şam’da Hizbullah Büyükelçiliği mi istiyor, Amerika Birleşik Devletleri Büyükelçiliği mi " diye yazdı. 
     
Filistin göndermesi      Filistin liderliğini özellikle kastederek, "Gençlerine kendilerini ve sivilleri öldürmeme telkininde bulunacak Müslüman liderler nerede " sorusunu yönelten The New York Times gazetesi yazarı Thomas Friedman, verilecek savaşın temel ilkesine ilişkin fikrini de şöyle açıkladı 
     
Terörist yokmuş gibi..      "Teröristlerle sanki hiçbir kural yokmuş gibi savaşmalıyız, ancak sahip olduğumuz açık toplumu da sanki hiçbir terörist yokmuş gibi muhafaza etmeliyiz." 
     
     
NATO’nun amacı...Uluslararası Hukuk Uzmanı Prof. Dr. Ferit Hakan Baykal 
     İHSAN YILMAZ İstanbul 

     Marmara Üniversitesi Hukuk Fakültesi Uluslararası Hukuk Ana Bilim Dalı Başkanı Prof. Dr. Ferit Hakan Baykal, NATO ülkesi bir ülkeye yapılan saldırıyı tüm ülkelere karşı yapılmış sayan 5. maddeyi değerlendirdi. Baykal, "Terörist saldırıyı bu çerçeveye nasıl oturtuyorlar Bu, Birleşmiş Milletler anlaşmasına, uluslararası hukuka ve NATO’nun kuruluş amacına da aykırı. Dışarıdan bir silahlı saldırı gelirse, bu madde uygulanabilir. Burada dört sivil uçak var. Silahlı saldırı söz konusu değil" dedi. Baykal, Türkiye’nin de teröre maruz kaldığını, o zaman böyle bir uygulamanın gündeme getirilmediğini hatırlattı. 
     
     Savaş durumu 
     Terörist bir faaliyetin nasıl savaş durumuna sokulduğunu ve Türkiye’nin kullanılmasını anlamadığını belirten Baykal, şunları söyledi 
     "Meşru savunma dışında, hiçbir devlete karşı kuvvet kullanılamaz, kuvvet kullanma tehdidinde bulunulamaz. Ancak bir saldırıya karşılık verme hakkı var. Kaldı ki bu dünya barışını tehlikeye sokacak bir durumsa, bunu NATO değil, BM Güvenlik Konseyi’nin değerlendirmesi lazımdır. Çünkü bu konudaki temel görevi, NATO’ya üye devletler, BM’ye vermişlerdir." 
     Baykal, ABD ve İngiliz sigorta şirketlerinin yaklaşık 40 milyar dolar para ödemek durumunda kalacağını da kaydederek, "Savaş durumu deyip NATO’nun 5. maddesini esas alırsanız, sigorta şirketleri para ödemek istemez. Savaş ayrı risktir, ayrı prim ödenmesi gerekir. Çoğunun savaşa karşı sigortası yok. Bu da işin başka boyutu" dedi. 
     
Rusya etkin olurBilkent Üniversitesi Öğretim Üyesi Prof. Dr. Duygu Bazoğlu Sezer 
     Bilkent Üniversitesi Öğretim Üyesi Uluslararası İlişkiler Uzmanı Prof. Dr. Duygu Bazoğlu Sezer, ABD’ye yönelik terör saldırıları sonrasında uluslararası arenada şu gelişmeleri bekliyor 

</TEXT>
</DOC>
