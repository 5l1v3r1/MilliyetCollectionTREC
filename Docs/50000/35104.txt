<DOC>
<DOCNO> 35104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/soneko17.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 1 Ağustos'ta 1.46 milyon dolar dış borç ödedi 
</HEADLINE>
<TEXT>

     Türkiye, 1 Ağustos tarihinde, özel sektör hariç 1.46 milyon dolar dış borç ödedi. 
     Merkez Bankası verilerine göre, söz konusu dönemdeki ödemelerin 0.90 milyon doları Hazine, 0.46 milyon doları Merkez Bankası, 0.10 milyon doları da genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. Bu arada yılbaşından 1 Ağustos'a kadar 6 milyar 706.05 milyon dolar dış borç ödenirken, Hazine aynı dönemde tek başına 5 milyar 972.10 milyon dolar dış borç ödemesi gerçekleştirdi. Verilere göre, Ocak ayında 610.28 milyon dolar, Şubat ayında 883.42 milyon dolar, Mart'ta 683.34 milyon dolar, Nisan ayında 1 milyar 320.73 milyon dolar, Mayıs'ta 713.07 milyon dolar, Haziran'da 1 milyar 859.55 milyon dolar, Temmuz'da da 634.20 dış borç ödendi. Geçen yılın tamamında 10 milyar 44.6 milyon dolar dış borç ödemesi gerçekleşirken, söz konusu ödemenin 8 milyar 463.1 milyon dolarını Hazine tek başına yapmıştı. 







</TEXT>
</DOC>
