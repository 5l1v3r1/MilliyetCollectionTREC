<DOC>
<DOCNO> 13273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yazar/bila.html </URL>
<DATE> 2001/03/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'Bülent devam edecek...' 
</HEADLINE>
<TEXT>

Başbakan Ecevit'in nisan ayında çekileceği söylentilerinin nereden çıktığını bilmediğini vurgulayan Rahşan Ecevit, eşinin görevi bırakmayacağını söyledi 
     DSP'nin kurultayı 29 Nisan'da yapılacak. Kurultayın yaklaşmasıyla birlikte, Başbakan Ecevit ve DSP'yle ilgili spekülasyon ve senaryolar da arttı. 
     Birkaç ay önce gündeme getirilen, "Bülent Bey nisanda çekilecek" senaryosu, Başbakan Ecevit tarafından yalanlanmıştı. Ecevit, "Öyle bir niyetim yok" demişti. 
     Bugünlerde aynı senaryo yeniden gündeme sokuldu 
     
'Böyle bir istek yok'      "Ecevitler devam edecek mi, etmeyecek mi Bülent Bey Başbakanlığı ve DSP Genel Başkanlığı'nı bırakacak mı " 
     Kurultay hazırlıklarını yapan DSP Genel Başkan Yardımcısı Rahşan Ecevit'e dün gündeme getirilen bu soruları yönelttik. 
     Bayan Ecevit, "Bu spekülasyonlar kim tarafından ve ne amaçla çıkarılıyor, bilemiyorum" dedikten sonra ekledi 
     - Elbette Bülent devam edecek. Dikkat edilirse bu tür söylentiler DSP'nin dışındaki kesimler tarafından çıkarılıyor. DSP'nin içinde böyle bir konu yok. Böyle bir istek yok. 
     Rahşan Ecevit, Türk siyasetinin parti içi kavgalara, bölünmüşlüklere, hizip çatışmalarına alıştığını anımsatarak şöyle devam etti 
     
'Bunlara alıştık'      - Oysa DSP'de böyle bir yapı, böyle bir durum yok. Kendisiyle barışık, kendi içinde değil, dışında siyasi mücadelesini veren bir parti. Bu da herhalde bazı kesimleri rahatsız ediyor olacak ki, ikide bir senaryoları gündeme getiriyorlar. Ama ben de, Bülent de bunlara alışığız. Bugün de geçmişte olduğu gibi bize karşı yürütülen saldırı, engelleme, dışlama çabalarına karşı mücadele ediyoruz. 
     
Kurultay yaklaşıyor      DSP, 72 il, 920 ilçede kongrelerini yapmış olarak kurultaya gidiyor. Kurultay'da, 1997 kurultayından bu yana DSP iktidarlarında yapılan icraat, delegelere ve kamuoyuna anlatılacak. 
     Aylardır gündemde tutulmaya çalışılan "Ecevit nisanda çekilecek" iddialarını Bülent Ecevit'ten sonra Rahşan Ecevit de yalanlayarak son noktayı koydu. 
     DSP Ecevit'le devam edecek... 
     
     





'Ekonomik ' 


Hani kadınlar 


'Bülent devam edecek...' 


Biri kartvizitini gönderdi 


Washington'dan Dış destek, Nisan ortasına kaldı 


Ölüyorlar 


37. Ağlama Haftası 


Ulusal Program seferberliği... 


Bayrak yarışı... 


Sökmenoğlu "Meclis temizlik yapacak" 


Sayın üye 


Bu krizler öncü 


31 Mart "iki yanı keskin bıçak" 


</TEXT>
</DOC>
