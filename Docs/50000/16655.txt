<DOC>
<DOCNO> 16655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/magazin/mag03.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Para almadan adım atmıyorlar 
</HEADLINE>
<TEXT>
Trilyonluk ekstra’lar 
Dünyaca ünlü yıldızlar, Türkiye’de ekstra’ diye anılan özel toplantılar için kapıyı birkaç milyon dolardan açıyor 
     DIŞ HABERELER SERVİSİ 

     ABD magazin basını, astronomik rakamlara rağmen giderek yayılan özel partiler’e gelen yıldız sanatçıları açıkladı. 
     Buna göre kimi şarkı başına, kimi saat hesabıyla ücret alan şarkıcılar arasında şampiyon’, özel toplantı başına 1.5-3 milyon dolar yaklaşık 1.5-3 trilyon TL alan Ricky Martin. Onu, saat başına 750 bin dolar 750 milyar TL alan Jennifer Lopez izliyor. Mariah Carey, Shania Twain ve Celine Dion’un fiyatları ise, toplantı başına 1 milyon dolar. 
     
     Özel jete benzin 
     Bir düğün ya da davet konseri için 500 bin dolar alan Elton John, şarkı başına da 30 bin dolar yaklaşık 35 milyar TL istiyor. Whitney Houston ve Rolling Stones 1.5 milyon, Carlos Santana ise 750 bin dolar talep ediyor. Sanatçılar ayrıca sadece Bermuda, Bahama adaları ya da Hawaii’deki malikanelerde verilen göz kamaştırıcı partileri kabul ediyor ve özel jetleriyle bu adalara ulaşabilmek için de ayrıca 10 bin dolar benzin parası’ alıyor. 
     


 MAGAZİN 













</TEXT>
</DOC>
