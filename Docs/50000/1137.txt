<DOC>
<DOCNO> 1137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/siyaset/siy03.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal 28 Şubat’ta hata buldu 
</HEADLINE>
<TEXT>

"Partiyi sağa çektiği" eleştirilerilerine hedef olan CHP Lideri 28 Şubat sürecindeki herkesin hata yaptığın söyledi 
     ANKARA ANKA 

     Odasına astığı Şeyh Edebali’nin öğütleri nedeniyle partiyi sağa çektiği eleştirileriyle günemde olan CHP Genel Başkanı Deniz Baykal, tarihi sayılabilecek bir adım daha atarak 28 Şubat’ı da eleştirdi. Baykal 28 Şubat sürecinde herkesin hata yaptığını söyledi. 
     Baykal, 28 Şubat’a ilişkin üstü kapalı da olsa eleştirilerini FP’li Abdullah Gül ve yenilikçilerin kendisini ziyaretinde ilk kez ifade etti. Refahyol’un yıkılarak Necmettin Erbakan’ın başbakanlıktan düşürüldüğü ve RP’nin kapatıldığı 28 Şubat süreci konusunda Baykal daha önceki tutumunun tam tersi değerlendirmelerde bulundu. 
     Baykal, "28 Şubat’ta hata yapıldı. Herkes hata yaptı" ifadeleriyle ilk kez yalnızca 28 Şubat karşıtlarının değil kendi partisinin de içinde olduğu süreci destekleyen ve sürecin mimarı olan tüm aktörleri eleştirdi. 
     Baykal, 28 Şubat’ın ardından kurulan Mesut Yılmaz başbakanlığındaki hükümeti neden yıktıklarının da bugün daha iyi anlaşıldığını söyledi. Hükümeti yıktıkları için o dönemde kendilerine karşı çıkanların bugün haklılıklarını kabul etme noktasına geldiklerini belirten Baykal, CHP’nin yolsuzlukların üzerine gittiğinin artık herkes tarafından kabul edildiğini de belirtti. 
     Baykal, bir süredir "partiyi sağa çektiği" eleştirilerine de neden olan CHP’nin yeni çizgisini FP’lilere anlatırken de ilginç ifadeler kullandı ve "sivil" kavramının altını çizdi. Baykal, "CHP artık sivil ve her kesimin inançlarına saygılı bir partidir ve böyle olacaktır" dedi. Baykal’ın görüşmede FP’lilerin çok hassas olduğu şeriatçı akım ve tehlikelerle laiklikten sözetmemesi de dikkat çekti. 
     Baykal’ın CHP Genel Başkanlığına yeniden seçilmesinden bu yana sürdürdüğü farklı çizgiyi yakından izleyen ve bu nedenle randevu isteyen Gül ve arkadaşları, görüşmeden olumlu izlenimlerle ayrıldı. Yenilikçiler görüşmeye ilişkin izlenimlerini, "Eski hırçın ve katı Baykal yerine tüm kesimlerle diyaloğa ve uzlaşmaya açık partisini büyütmek için geçmişten ders almış bir Baykal" diye ifade etti. 
     
Yunus Emre ve Mevlana sosyal demokratmış SERHAT OĞUZ İstanbul 
     Şeyh Edebali’nin sözlerini odasına astığı için partisini sağa kaydırmakla suçlanan CHP Genel Başkanı Deniz Baykal, Yunus Emre ve Mevlana’nın da sosyal demokrat olduğunu öne sürdü. 
     Baykal, partisine yeni katılımlar nedeniyle CHP İstanbul İl Başkanlığı’nda düzenlenen törende, kendisine yönelik eleştirilere cevap verdi. Baykal, Pir Sultan, Şeyh Bedrettin, Şeyh Edebali gibi isimlerin, Avrupa’nın ortaçağı yaşarken, Anadolu’nun aydınlanmasını temsil ettiklerini belirterek şöyle konuştu 
     "Her işin başı insandır demişler, cemaat, otorite dememişler. İnsanlar eşittir demişler. Bu anlayış 21. yüzyıl sosyalist entarnasyonel anlayışıdır. Yunus Emre’nin sağ ile ne ilgisi var. Para pula kul olun, devletin iktidarını elde edince yolsuzluk yapın, birbirinizi aklayın mı demiş Mevlana yolsuzluğun önünü mü açın demiş Bunlar aydınlık düşünceler. Çağdaş sosyal demokrasi, bunların düşündükleri. Yıllarca bu isimleri sağa teslim etmişiz." 
     


 SİYASET 


















</TEXT>
</DOC>
