<DOC>
<DOCNO> 31112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/yazar/toker.html </URL>
<DATE> 2001/07/09/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Saydamlık dediğin 
</HEADLINE>
<TEXT>

     Medyanın savunmasını yapmaya niyetim yok. Zaten olsa da elim varmaz. Artık "en kıdemlisi" olduğum bu harikulade mesleğin bugün içinde bulunduğu durum beni tarifsiz derecede hüzünlendiriyor. Gazetecilik, kamuoyu nezdindeki itibar basamaklarının dibinde yer almaya layık değildir Türkiye'de hiç bir zaman da olmamıştır. Benim başladığım yıllarda "gazete yazıyorsa doğrudur" inancı egemendi şimdi bunun aksi geçerli sayılıyor. Gerçeklerin araştırılması, sansasyonelin lehine önemini kaybetmiştir ve magazinleşme salgını bazı cidi gazeteleri de vurmuştur. Bir takım yeni yönetmenler "okunulacak yazı"yı küçümsemekte, "bakılacak yazı"yla okuyucu tatmin ettiklerini sanmakta hatta okuyucunun "okunulacak yazı" istemediğini varsaymaktadırlar. 
     Bu, doğru olabilirdi eğer 
     1- Medya, itibar basamaklarında yükselseydi, 
     2- Satışlar artsaydı. 
     İtibar açısından nerede bulunulduğunu vurguladım. Başka kriterlerin geçerli olduğu 1960 yıllarında toplam tiraj 3 milyonu aşarken aradan geçen yıllara çoğalan nüfusa, artan okuma bilen oranına rağmen bugün bu sınır, promosyonsuz, bir ideal oluşturmaktadır. 
     Gene de ülkenin hazin durumunun sebebi medya değildir. 
     Bir meslekdaşımızın - Yavuz Donat - laf üreten siyasetçiler açık sütununda bu açıdan batılı standartlara en uyan Bakanlardan Maliye Bakanı - orada Maliye Bakanları hemen hiç konuşmazlar - Sümer Oral geçenlerde şöyle diyordu 
     "- Dünyada bu kadar fazla siyaset konuşulan ve ekonomisi düzgün olan bir ülke var mıdır " 
     Teşhis doğrudur ama bunu, soruyu biraz değiştirerek Oral, Ecevit'e sormalıydı 
     "- Dünyada Başbakanı günde en az üç defa konuşan ve ekonomisi düzgün olan bir ülke var mıdır " 
     Üstelik, hastalık bulaşıcıdır da Kamuoyu kendisini tanıdığında ağızından dirhemle laf çıkan Devlet Bahçeli, baksanıza, şakımaya doymayan bülbüle döndü. 
     
Tuhaf bir "saydamlık" anlayışı      Ecevit'e sorarsanız bu, "demokrasinin saydamlığı" gereğidir. Demokrasinin saydamlığı, kapalı kapılar arkasında alınması gereken kararların orada alınması fakat bunların kamuoyundan gizlenmemesidir. Daktilosunun başına geçip kendiliğinden bir takım şeyler yazdıktan sonra bunların, bir Başbakan ağızından çıkınca ne etki yapacağını düşünmeden konuşmak ile spekülatörlerin "Derviş istifa etti", hatta "Ecevit öldü" diye haber yayıp vurgun yapmasından farkı var mıdır 
     Medya, ne kadar temkinli olursa olsun, "Başbakan sözü"nü duyurmadan edebilir mi Kaldı ki medyanın da hali odur ki iktidarda veya muhalefette bulunsun, hemen her siyasetçinin yayın organlarında bir - veya bir kaç - borazanı - veyahut "özel sözcüsü" - vardır ve bu "doğa dışı ilişkiler" medyanın bir başka itibarsızlık sebebidir. 
     Heyhat ki durum "görülebilir bir gelecek"te değişmeye hiç de istidatlı görünmüyor. 
     







Göğünç Hoca'ya saygı 


IMF'li sorular, IMF'li yanıtlar 


Dalgalı Kur sisteminden vazgeçmeli mi 


Mafyayla tapu pazarlığı 


Yarım not, bir yıla eşit mi 


İnönü Eylülde gel 


Halk artık parçalamak istiyor 


Ölelim mi kalalım mı diye sorulmaz 


Saydamlık dediğin 


Müsamere havasında dörtnala felakete 


Faizi yükselten "risk primi" 


</TEXT>
</DOC>
