<DOC>
<DOCNO> 35196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/siy02.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset bilimciler Saadet Partisi'nin simgesini yorumladı 
</HEADLINE>
<TEXT>
Amblemde takiye var 
Beş yıldızın İslamın beş şartı ve Milli Görüş'ün beşinci partisi anlamına geldiğini söyleyen Prof. Ahmet Sözen, "Sorsanız takiye yaparlar" dedi 
     SERHAT OĞUZ İstanbul 

     Saadet Partisi'nin, hilal ve beş yıldızlı yeni amblemiyle MNP, MSP, RP ile FP'nin devamı olduğunu gösterdiği,takiye yaptığı belirtildi. 
     
     Beşinci parti 
     Prof. Dr. Mehmet Ali Kılıçbay, "Bence amblem doktrin imgesinden çok, beşinci parti olduklarını gösteriyor. Saadet Partililer, mahsus hem beş şart anlamına gelsin hem de beşinci parti olarak görünsün diye alanı biraz gevşek bırakıyorlar. Yaptıkları takiye" dedi. 
     
     Dini kimlikleri 
     Prof. Dr. Doğu Ergil de "Dini siyasetin temeline oturtan kesim Saadet Partisi'nde kaldı. Hilal, İslamın simgesi, bütün camilerin üzerinde hilal var. Bu, dini, siyasal referans olarak almaktan vazgeçmediklerini gösteriyor" diye konuştu. 
     
     Tabana mesaj 
     Amblemin iki anlamı olduğunu ifade eden Prof. Dr. Ahmet Sözen de şunları söyledi "Birincisi, İslamın beş şartı. İkincisi kapatılan MNP, MSP, RP ve FP'den sonra geleneğin beşinci partisi olduğunu sembolize ediyor. Ama sorduğunuz zaman takiye yaparak böyle şey yok diyecekler. Tabana değişmedik mesajı verecekler." 
     
     Bayrağı kullanıyorlar 
     Siyasetçi Bülent Tanla, "İlk gördüğümde İslamiyetin beş şartı gibi değerlendirdim. Türk bayrağındaki simgeler kullanılmış. Ortak ulusal değerimizin bir parti ambleminde bulunması uygun değil" dedi. 
     
     Sadece şekilcilik 
     Renkbilimci Metin Yahya Üster "Amblem şekilci, gizlilik, saklılık var. Hep galip gelmeyi ve biz varız demeyi istediklerini görüyorum." 



 SİYASET 















</TEXT>
</DOC>
