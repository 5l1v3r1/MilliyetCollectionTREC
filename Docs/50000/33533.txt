<DOC>
<DOCNO> 33533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/guncel/agun.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çığlığı susturamazlar 
</HEADLINE>
<TEXT>

Carlo adlı gencin öldürülmesi Türk eylemcileri de korkuttu ama fikirlerini değiştiremedi. Diğerlerinde olduğu gibi 
     Milliyet Muhabiri ATEŞ HATTINDA - Ayşegül Sönmez 

     Çocukken mahallenin bakkalı önünde oturup gazoz içer hep aynı duvara bakardık. Duvarın üzerinde kırmızı boyayla "Tek yol devrim" yazardı. Sonra bakkal süpermarket oldu, içine de Toblerone çikolatalar doldu. Yazı yine silinmedi. Bu yazılara baka baka Toblerone yiyenlere çok geçmeden "Özal gençliği" dendi. Aynı dönemde başka ülkelerdeki çağdaşlarımız da Thatcher'ın çocukları, Reagan Kuşağı ve apolitik olmakla, Rambo sevmekle suçlandı. 
     
     'TEK YOL DEVRİM' 
     21 Temmuz günü son 50 yılın en büyük siyasi protestosunda ön safhalarda işte bu kuşak vardı. Polis tarafından öldürülen Carlo henüz 20 yaşını doldurmamıştı. 20'lerindeki gençler, kırmızı - beyaz Coca Cola italiğindeki Antikapitalista yazılı tişörtleri üzerlerinde hep bir ağızdan direkt eylemler boyunca şöyle bağırıyorlardı "One solution revolution" "Tek yol devrim." 
     Türk delegasyonundan 20 yaşındaki ODTÜ'lü direnişçi Özer Kayserilioğlu heyecanla anlatıyor 
     "Türkiye'deki problemler dünyanın da problemleri. Kamu işçilerinin dünyada her geçen gün ne gibi sorunlarla baş etmek zorunda kaldıklarını yakından takip ediyoruz. IMF, Dünya Bankası ve G-8 gibi çokuluslu yapıların çok küçük bir azınlığın yararına politikalar ürettiğini biliyoruz. Bu kurumlara karşı ortak bir mücadele yürütmek gerek." Yine aynı gruptan Güneş Yıldırım İTÜ'den... İnisiyatife katılma nedeni olarak "ülkesel, bölgesel ve bireysel kurtuluş olmadığına" inanmamasını gösteriyor. "Cenova'yı yakmaya gelmedik. Protestoya geldik" diyor. 
     
     'BİZ YÖK'Ü İSTEMİYORUZ' 
     Yıldırım da heyecanlı ve sabırlı, anlatıyor 
     "Buradaki direnişçi yaşıtlarımızın hiçbiri üniversitelerinde bizim gibi sorunlar yaşamıyor. Geldikleri okullarında YÖK, polis ve jandarma yok. YÖK'ü istemiyoruz. Bu sistemde bize söz hakkı yok. Bu anayasayla insanlara özgürlük yok. Avrupa, buğday stoklarken Afrika'da insanlar açlıktan ölüyor. Biz bu mücadeleyi milyonlarca kişinin açlık sınırında yaşadığı Türkiye'ye de taşımalıyız. Neo liberal politikalar yürüten hükümete muhalefet etmeliyiz." 
     
     'SEVGİLİ PRENSESİM...' 
     Güneş Yıldırım bunları anlatırken yakınında 57 yaşındaki İsrail Marksist ve Leninist Partisi üyesi Abraham, bağdaş kurmuş. Laptopu kucağında. 20 yaşındaki kızına, "dünya devi Microsoft'un programı"nı kullanarak mail yazıyor. 
     "Sevgili kızım, prensesim 
     Merak etme iyiyim. Yoldaşlarımıza mücadeleyi bıraktığımı söylemeni istiyorum. Polisin zalim tutumu karşısında mücadeleye devam etmek anlamsız ve imk nsız. Seni sevgiyle kucaklıyor, annene ben gelene kadar biraz daha bakmanı istiyorum. Baban." 
     
     HAPİSHANEDEN EYLEME 
     Sefarad Abraham, mutsuz. 500 gün yattığı hapisten çıkıp buraya gelmiş. Filistinliler için mücadele verdiği için sık sık hapiste yattığını söylüyor. Onun yanında uyuklayan Rus delegasyonundan anarşist militan Kazak asıllı Halim'in üstündeki tişörtte şöyle yazıyor "Yeni milenyum, yeni sosyalizm". Dünyanın küresel direnişçi gençleri ve yaşlıları, dünyanın en antikapitalist meydanında göz yaşartıcı bombaya ve gaza aldırmadan işte böyle direniyor. Bir bayrakta İngilizce şöyle yazıyordu "Kapitalizmi devir, daha iyi bir şeyle değiştir." 
     
     SORULAR H L YANITSIZ 
     Bu slogan anti G-8 inisiyatif birliklerinin durumunu çok iyi anlatıyor. Kapitalizmi değiştir ama neyle Bu soruya cevap henüz belirsizliğini koruyor. Bir dahaki gösteriye kadar kafalar bu ve bu soru içindeki daha nice soruya yanıt arayacağa benziyor. Her ne kadar korkmuş ve Carlo'nun ölümüyle perişan olmuş olsalar da ve bazı büyüklerine "bir avuç aslan yavrusu", "sanal maceracı" gibi görünseler de direnmeye ses çıkarmaya devam edecekler... 
     
Güneyliye biber gazı dokunmaz      Eylemlerde biber gazına maruz kalan milletvekili Metin Kalkan, "Herkes yıkılırken benim gözüm sulandı. Çünkü ben güneyliyim, bibere alışığım" dedi 
     SALİHA ÇOLAK Ankara 

     Cenova'daki eylemlere katılan eski FP'li yeni SP'li Hatay Milletvekili Metin Kalkan, çatışmalar sırasında yaşadıklarını Milliyet'e anlattı. Vekilimiz eylem gözlemlerini heyecan içinde şöyle özetledi Havaalanları, tren istasyonları abluka altındaydı. Göstericiler genellikle belli bir düzeyin üzerinde entelektüel aydınlardandı. Polis gaz bombalarını ve kurşunları havaya değil, direkt göstericilerin üzerine gönderiyordu. 
     
     Bomba, adamın göğsüne geldi 
     Bir gaz bombası yanımda duran birinin göğsüne çarptı, adam yere yığıldı. Yaralanmaların çoğu eminim bu nedenle olmuştur. Kafamızın üzerinden bir şeyler uçup duruyordu. Bir keresinde biber gazı benim ayağımın dibine düştü. Gözlerim yaşardı, ağzım yandı ama beni etkilemedi Bir güneyli olarak biz bibere alışığız. Bu yüzden herkes yerlere yıkılırken ben ayakta kalmayı başardım. 
     
     Meksika gibi olacağız 
     Özellikle Meksikalı gençlerle konuşma imk nı buldum. Türkiye'nin de sonu Meksika gibi olacak. Türkiye'nin patates, pancar, tütün ekmesini istemiyorlar. Böylece Türkiye hem onların pazarı haline gelecek hem üretim gücünü kaybettiği için daha fazla dışa bağımlı olacak. İtalya yakında gündeme gelecek bir projeyle birlikte Türkiye'den işçi kiralayacak. 
     Orada ayrıca cinsel özgürlük isteyen gruplardan, Kızılderililere kadar çok farklı gruplar vardı. Bir kez tesadüfen kızıl hattı geçtim. Bütün kenti çelik tel örgülerle bölmüşler. Güvenlik gençleri gazetelere yansıyan o genci vururken ben çok yakınlarındaydım. 'Biri vuruldu' dediler. Biz tam oraya doğru giderken birden üç noktada jandarma barikatı kuruldu. Ulaşamadık.. 
     



 GÜNCEL 



























</TEXT>
</DOC>
