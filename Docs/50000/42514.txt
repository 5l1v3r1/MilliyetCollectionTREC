<DOC>
<DOCNO> 42514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/guncel/agun.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümden kaçış 
</HEADLINE>
<TEXT>

Taliban yönetiminin dünyaya meydan okuması Afganları paniğe sürükledi İnsanlar tek tek evlerini terk ediyor. Pakistan sınırında yığılma bekleniyor 
     DIŞ HABERLER SERVİSİ 

     Afganistan’daki Taliban yönetimi, olası bir saldırıya karşı ABD ve komşu ülkeleri tehdit ederken, halk K bil’den panik halinde ayrılmaya başladı. Savaş olasılığı nedeniyle evini terk edip eşyalarını kamyonuna yükleyen 35 yaşındaki Mira Can’ın "Saldırı olursa kimse kurtulmaz. Nasıl bir saldırı olacağını da kimse bilmiyor, ama bunun çok tehlikeli olacağı kesin. İlk hedefin K bil olacağı da anlaşılıyor" sözleri Afgan halkının durumunu en güzel şekilde özetliyor. 
     BM yetkilileri de, son bir kaç günde Afgan topraklarındaki hareketliliğin üç kat arttığını belirtti. Bölgedeki kaynaklar, Uluslararası Kızılhaç Komitesi çalışanlarının yanı sıra, çok sayıda Batılı yardım kuruluşu görevlisinin K bil’den uçakla Pakistan’a gittiğini bildirdi. 
     
     İran sınırı kapanıyor 
     İran Resmi Haber Ajansı IRNA, Tahran yönetiminin, olası bir mülteci akınını önlemek için Afganistan sınırını kapatacağını bildirdi. Taliban yönetiminin Dışişleri Bakanı Vekil Ahmed Mütevekkil "Bin Ladin konusundaki tavrımızda değişiklik yok" dedi. Mütevekkil, komşu ülkeleri de, ABD’nin Afganistan’a olası saldırısına yardımcı olmamaları konusunda uyararak, "Amerikan planına yardım eden ülke olursa ona saldırırız" dedi. 
     
     İKÖ’den yardım istedi 
     Özellikle Pakistan sınırında savunmasını güçlendirme çalışmalarına başlayan Taliban yönetimi, İslam Konferansı Örgütü’nden İKÖ de yardım istedi. Taliban’ı tanıyan üç ülke, S. Arabistan, Pakistan ve Birleşik Arap Emirlikleri, ABD’deki terör darbesi üzerine Washington hükümetine yardım edeceklerini açıklamışlardı. 
     



 GÜNCEL 


























</TEXT>
</DOC>
