<DOC>
<DOCNO> 16086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/soneko10.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın açıklanacak ekonomik programın genel hatları... 
</HEADLINE>
<TEXT>

     Yeni Ekonomik Program, yarın saat 11 30'da, Devlet Bakanı Kemal Derviş tarafından açıklanacak. 
     Hazine Müsteşarlığı'nda yapılacak basın toplantısında, Hazine Müsteşarı Faik Öztrak ve Merkez Bankası Başkanı Süreyya Serdengeçti de hazır bulunacak. 
     Edinilen bilgiye göre, yarın ekonomik programın genel hedefleri ortaya konacak, programın finansmana dönük kısmı ise daha sonra netleştirilecek. Ekonomik programın ayrıntılarının ise Mayıs ayı başında yapılması planlanan IMF İcra Direktörleri toplantısının ardından belirlenmesi bekleniyor. 
     Ekonomi programının büyüklükleri, ağırlıklı olarak, dışarıdan gelecek mali kaynağa orantılı olarak alternatifli bir şekilde hazırlandı. 
     Genel hedeflere göre 2001 yılı enflasyonu yüzde 50 düzeyinde öngörülürken, faiz dışı bütçe fazlası ise Gayri Safi Milli Hasıla'nın GSMH yüzde 5.5'nin üstünde olacağı tahmin ediliyor. 
     Büyüme oranı da, ithalattaki artış ve gelecek dış kaynağa göre, en kötü ihtimalle yüzde -3 , en iyi ihtimalle ise yüzde 1 oranında öngörülüyor. 
     İthalat oranının düşmesi sebebiyle cari işlemler de herhangi bir açık beklenmiyor. 
     Öte yandan, ihracatın 30 milyar dolar düzeyinde, ithalatın ise 40 milyar doların altında gerçekleşmesi, aradaki farkın da turizmden gelmesi planlanan 10 milyar dolar ile kapatılacağı ifade ediliyor. 
     




</TEXT>
</DOC>
