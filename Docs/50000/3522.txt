<DOC>
<DOCNO> 3522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/theper.html </URL>
<DATE> 2001/01/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Maaş miras değildir 
</HEADLINE>
<TEXT>

Ben 80 yaşında bir emekliyim. Kirada oturuyorum ve yaklaşık 30 yaşlarında olan ev sahibemi, evlatlık almak istiyorum. Hayatta tek mirasçım kardeşim ve emekli maaşımdan başka mirasım yok. Kardeşimin bulunuyor olması, bu hanımı evlatlık almama mani midir Nasıl bir muamele yapmam gerekecek 
Y.K. - Muğla 

     Emekli maaşı alan bir kimsesiniz. Emekli maaşı alırken vefat eden kimsenin çocuklarına yetim maaşı bağlanır. Bunun dışında yetim maaşı kardeşlere bağlanmaz ve emeklilikten dolayı alınan dul veya yetim maaşı terekeye dahil değildir. Yani bu miras kapsamında düşünülemez. Dolayısı ile sizin evlatlık alarak yetim maaşına hak kazanmasını istediğiniz kişinin mirasçılarla bir ilgisi yok. Ancak 
     Siz emekli memurum diyorsanız ve ben de size Emekli Sandığı yasasına göre yanıt veriyorum. Evlatlık veya evlat , yetim maaşı alacaksa bekar olması lazım. Evli kız çocuklar, yetim maaşı alamazlar. 
     Almakta iken evlenenlerin yetim maaşı kesilir, boşanmakla tekrar bağlanır. Sizin bahsettiğiniz ev sahibenizin evli olduğunu zannediyorum, evli ise evlilik boyunca yetim maaşı alamayacak, evlilik bir gün son bulursa bunu alabilecektir. Evlat edinmek için önce mahkemeden evlatlığa izin isteyeceksiniz. Bunun için sizin 35 yaşını geçmiş olmanız gerekiyor bu tamam, evlatlık ile aranızda 18 yaştan daha fazla fark bulunması gerekiyor bu da tamam. Sizin çocuğunuz yok, bu da tamam, mahkeme sizleri ve evlatlığın eşini de dinleyecek ve size gerekli izni verecek, bu izin üzerine siz notere gidip evlatlık sözleşmesi düzenleyeceksiniz. 
     Yapacağınız muamele bu kadar. 
     Yasalar önünde evlatlık, evlat gibi muamele görür, bu nedenle evlatlığın yukarıda anlattığım şartlar çerçevesinde yetim maaşı alma imkanı vardır. 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
