<DOC>
<DOCNO> 26970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/spor/spo06a.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin’den derin darbe 
</HEADLINE>
<TEXT>

Mısır’da serbest dalışta yeni bir rekor denemeye hazırlanan milli sporcumuz, Sualtı Federasyonu ile ipleri kopardı 
     MURAT AĞCA 

     SERBEST dalıştaki Dünya rekorlarıyla ünlenen ve Mısır’da yeni bir rekor denemesine hazırlanan milli sporcumuz Yasemin Dalkılıç ile antrenörü Rudi Castineyra, Sualtı Federasyonu’na tepki gösterdi. Türkiye’de başarısını çekemeyenler olduğunu söyleyen Balık Kız, artık federasyonla iplerini kopardığını belirtip, "Zaten işleyişten hiçbir zaman memnun olmamıştım. Ben kendime farklı bir yol çizdim ve bu yolda yürüyeceğim" diye konuştu. 
     DALKILIÇ’IN rekorları kırdığı FREE adlı organizasyonun kurucusu olan antrenörü Rudi Castineyra da, Türkiye’de bir şeyler başarmak isteyenlere engel çıkarıldığını iddia etti. Kübalı hoca, "Federasyon Başkanı Harun Sevinç kendi çıkarlarını düşünüyor. Yasemin umurunda değil. Serbest dalışın en iyisiyiz. Rekorlarımızı onaylamayan CMAS’tan herkes kaçıyor. Genç sporcuları yok ve bence en fazla üç yıl ömürleri var" dedi. 
     



 SPOR 
























</TEXT>
</DOC>
