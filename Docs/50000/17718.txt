<DOC>
<DOCNO> 17718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/dunya/adun.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün 24 Nisan sinir oluyor insan 
</HEADLINE>
<TEXT>

Ermeni toplulukları bugün Ermeni soykırımını anma günü’ adı altında dünya çapında düzenledikleri etkinliklerle Türkiye’ye karşı sürdürdükleri propaganda savaşını doruğa tırmandıracaklar 
     Fransa 
Paris’te Türkiye karşıtı cepheMİNE G. KIRIKKANAT Paris 
     Ermeni yasasının kabulünde en etkin Ermeni lobisi olan "24 Nisan Komitesi", bugün iki gösteri yürüyüşü düzenliyor. 
     Birinci gösteri Etoile Meydanı’nda meçhul asker anıtına çelenk konulması ve saygı duruşuyla başlayacak, Türkiye Büyükelçiliği’ne doğru yürüyüşe geçilecek. Ancak büyükelçilik önünde alınan güvenlik önlemleri dolayısıyla, ikinci bir grubun Pont d’Alma yakınındaki Ermeni kilisesinde toplanarak Fransız parlamentosuna doğru yürümeleri bekleniyor. 
     
     Aşırı sol, Süryaniler ve komite 
     24 Nisan Komitesi temsilcileri, bugün Paris Belediye Başkanı Bertrand Delanoe tarafından kabul ediliyor. Delanoe, başkan seçilmeden önce Ermeni Yasası’na imza koyan ilk beş senatörün arasındaydı. Gösterilerde, Ermenilerin yanı sıra Süryani grupların ve yasa dışı aşırı sol Türk örgütlerinin de bulunması bekleniyor. 
     
     ABD 
Gözler Bush’taYASEMİN ÇONGAR Washington 
     ABD’de bugün, "24 Nisan Ermeni Anma Günü" kapsamında yapılacak etkinlikler, "soykırım" tezlerinin ülkenin dört yanında güçlü destek bulmaya başladığı bir döneme rastlıyor. Federal hükümet 24 Nisan tarihini, resmen "Ermeni Anma Günü" kabul ederken, Ermeni derneklerinin son iki yıl içindeki yoğun kampanyası sonucunda, ABD’nin elli eyaletinden en az 27’sinde, yarın "Ermeni soykırımının yıldönümü" adıyla anılarak, birçok etkinlik düzenlenecek. 
     Başkent Washington’da gözler, Ermeni derneklerinin "soykırım" sözünü kullanması yönündeki telkinlerine artan biçimde hedef olan Başkan George W. Bush’da olacak. Ancak Bush’un 24 Nisan anma mesajında, "soykırım" tezine destek vermek yerine, ABD başkanlarının son dönemdeki çizgisine uygun biçimde, "katliamlardan ve trajediden" sözetmekle yetinmesi bekleniyor. Ancak Türk dernekleri yine de, bir "son dakika golünü" önleme çabasıyla, Bush’u uyarmaya yönelik kampanyalarını sürdürüyorlar. ABD Kongresi’nde ise, gündem dışı konuşmalarla "Ermeni soykırımı" iddialarının gündeme getirilmesi bekleniyor. 
     
     Yunanistan 
Ortak eyleme bakandan destekYORGO KIRBAKİ Atina 
     Ermeni Soykırımı iddialarının 86. yıldönümünü anmayı Atina da ihmal etmiyor. Yıldönümü için bugün Atina’da önce tören, sonra da Türkiye Büyükelçiliği’ne protesto yürüyüşü düzenlenecek. 
     Selanik’de düzenlenen törene ise Savunma Bakanı Akis Çohacopulos yazılı bir mesaj gönderdi. Çohacopulos, Ermenilerin "soykırımın" tanınması için gayretlerini kastederek "Bu tip hareketler halklar arasında duvarlar ören nefret hareketleri değildir. Aksine, halklar arasında dostluk ve işbirliği köprülerin kurulmasına yardımcı olmaktadır" dedi. 
     
     Nefret saçan sloganlar 
     Törenin yapıldığı salonun dışında toplanan bazı Ermenilerin ise "Türkiye dikkat Ölüm tehlikesi" yazılı pankartlar taşıdıkları gözlendi. Soykırım iddialarının 1995’te tanındığı Yunanistan’da 20 bin civarında Ermeni yaşıyor. 
     



 DÜNYA 










</TEXT>
</DOC>
