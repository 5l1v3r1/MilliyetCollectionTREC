<DOC>
<DOCNO> 35524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/siyaset/siy05.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Takiye itirafı 
</HEADLINE>
<TEXT>

Nazlı Ilıcak, Gül’’ün başörtü görüşünü takiye şeklinde yorumladı 
     BELMA AKÇURA İstanbul 

     Kapatılan FP'nin bölünen milletvekilleri, birbirlerini 'takiye' yapmakla suçlamaya devam ediyor. SP'nin 'takiye' konusunda 'uzman' milletvekili Bahri Zengin'in Tayyip Erdoğan'ı 'takiye' yapmakla suçlamasından sonra, FP'nin kapatılmasında önemli rol oynayan Nazlı Ilıcak da Abdullah Gül'ün "takiye" yaptığı imasında bulundu. SP Milletvekili Mukadder Başeğmez, takiye konusunda "İdeolojik baskıcı devletlerin olduğu rejimlerde takiye yapmayan, ikiyüzlü davranmayan siyasal görüşlere az rastlanır" yorumunu yaptı. 
     
     "Gül'ün kestaneleri" 
     Ilıcak, dün Yeni Şafak'ta yayımlanan "Tayyip'in 'haremi' ve Gül'ün kestaneleri" başlıklı yazısında, Abdullah Gül'ün başörtülü kadınların milletvekili olmalarında "yasal zorluk bulunduğu" yönündeki sözlerini şöyle yorumladı "Oysa Gül, bu konuda kanuni hiçbir m ni olmadığını, tıpkı üniversitelerden atılan genç kızların durumu gibi, başörtülülerin önünde de sadece 28 Şubat konjonktüründen kaynaklanan keyfi engeller bulunduğunu bilmektedir. Ama, konjonktür gereği, mayınlı tarlaya girmemek istemesini tabii karşılıyoruz." 
     



 SİYASET 














</TEXT>
</DOC>
