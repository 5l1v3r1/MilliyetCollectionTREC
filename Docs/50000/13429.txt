<DOC>
<DOCNO> 13429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yazar/pulur.html </URL>
<DATE> 2001/03/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Derviş'in önüne konan fatura 
</HEADLINE>
<TEXT>

     DUA edelim ki, borç almak için Avrupa, Amerika, diyar diyar dolaşıp, çalmadık kapı bırakmayan Kemal Derviş'in karşısındakiler Türkçe bilmesin ya da Türkçe bilen danışmanları olmasın. 
     Olursa ne olur 
     Bakın şunlar olur 
     Dünya Bankası, IMF başkanları ya da ABD Hazine Bakanı toplantı başlamadan önce, "Mr. Derviş, sizin memleketin hali, anlatacağınız kadar vahim, kötü değil galiba " derler. 
     
     KEMAL Derviş, Bunlar ne demek istiyor" derken de önüne, Türkiye gazetelerinden birkaç haber uzatırlar. 
     Ekonomik kriz, orta ve dar gelirliyi inletirken, zengin işadamları da battık, diye sızlanırken, beş yıldızlı otellerde düğün yapmak isteyenler, sıraya girdiler, yaz ayları için gün bulunmuyor. Fiyatlar adam başına yemekli 150 dolarla, 41 dolar arasında... Yani adam başı 41 milyon lira ile 150 milyon lira arası... Böyle bir düğünde en az 500 kişi olduğuna göre, en ucuz düğün 20 milyar lirayı geçiyor." 
     
     KEMAL Derviş, bu haberi okuyup, alnındaki teri silerken, bir gazete haberi daha uzatırlar 
     "FP İstanbul milletvekili Abdülkadir Aksu'nun kızının düğününde Amerikan dolarları havada uçuştu. Genç çifte takılan takılar bavulla taşındı." 
     Kemal Derviş ne diyeceğini düşünürken, önüne bir haber daha sürerler 
     "İstanbul'da bazı gözde restoranlarda, bir şişe Türk şarabını 100 dolara açıyorlar, adam başına da 100 dolar yazıyorlar." 
     
     ADAMLAR bunları Kemal Derviş'e uzattıktan sonra sormazlar mı 
     Buyrun Sayın Derviş, konuya girelim, çok sıkıntıda olan, kriz geçiren memleketiniz için, ehven şartlarla kredi istiyorsunuz değil mi " 
     Allah kimseyi o anda Kemal Derviş'in yerine koymasın 
     
     BAŞBAKAN Ecevit "Kurtuluş Savaşı"ndan söz ediyor... 
     Kurtuluş Savaşı ha 
     O halde size "Kurtuluş Savaşı"ndan bir sayfa açalım, buyurun... 
     Yıl 1921, Ankara'ya Fraklin Boullan başkanlığında Fransız heyeti gelmektedir. 
     Dışişleri Bakanı Yusuf Kemal Tengirşenk, kara kara düşünmektedir çünkü Fransızlara yemek yedirilecek sofra takımı, çatal, bıçak, kaşık yoktur. Silah kaçıran gizli örgütün İstanbul'dan 6 kişilik sofra takımı getirmesini düşünür. 
     
     MUSTAFA Kemal Paşa şöyle der 
     "Bu Fransızlar, Ankara istasyonuna geldi, tören kıtasının perişan halini gördü, askerin postalı bile yoktu, başlarında kabalak, omuzlarındaki tüfek çeşit çeşit... 
     O bu şartlar içinde senin dayanma gücünü görmeye, ölçmeye geldi, sen ona altın yaldızlı sofra takımı ile ikramda bulunursan, Babıali kafası bunlarda da devam ediyor der. 
     Sen adamı al, Meclis'e getir, orada tek yumruk halindeki haysiyet şahlanışını görsün, mektep karavanasından tek kap yemeği, tahta kaşıkla yesin, bu görünürdeki yokluk içinde sağlam dayanağı anlamaya çalışsın." 
     
     KURTULUŞ Savaşı... 
     Kurtuluş Savaşı böyle kazanılır. 
     Beş yıldızlı otellerde yapılan düğünlerde havada uçuşan dolarlarla değil 
     
     





Çağı görmek 


Avrupa Avrupa 


Memura fark 


Cemil’in BSE hastalığı depreşti 


Derviş'ten Bahçeli'ye Acelemiz var 


Kolej fırtınası 1 


Domino etkisi... 


Milletin vekilinden satılık tablolar Elden düşme 


Aracı kurum riski 


Devlet Bakanı Önal istifadan döndürüldüm 


Derviş'in önüne konan fatura 


Yasalar çıkmazsa 3. kriz kapıda 


Aranan, bunlar değil 


İç borcu taşımak için 15 milyar dolar gerekiyor 


Dinçkök’ten Boyner’e destek 


</TEXT>
</DOC>
