<DOC>
<DOCNO> 43790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/spor/spo11.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından Seçmeler 
</HEADLINE>
<TEXT>

     LAZETİÇ evlendi diye herkes Mustafa hocaya kızdı. Keşke Yusuf da evlense de Lazetiç gibi oynasa. Adam dokuma tezgahı gibi, doksan dakika bir ileri bir geri koştu... 
Alaattin Metin - Akşam 

     ALİ Sami Yen’de değiliz sanki. İki bin sene öncesinin Roma anfitiyatrosu Collesium’dayız. Avcısı, avı, aslanı, kanaryası, stresi, kan kokusu, can korkusu, hatta modern bir kafes. Ve içinde esirler, pardon seyirciler... 
Bilgin Gökberk - Milliyet 

     FENERBAHÇE’NİN kaybetmesinde en önemli neden Denizli’nin takım tertibindeki yanlışlarıydı. Oktay’ı bu haliyde ilk on birde başlatmak ve devre arasında çıkarmamak affedilmez bir hataydı. 
Ömer Üründül - Milliyet 

     BEŞİKTAŞ, Ankara’da bir gol düellosunun galibiydi ama, bilinmeli ki, bu bir futbol becerisinin ve bir kurtuşulun ifadesi değildi. 
Güven Taner - Fanatik 

     SAMSUNSPOR maçındaki Trabzonspor’un bile yerinde yeller esti. Dikkat bu üç oldu. Hami’siz Trabzon yine yok. Hami’ye alternatif bulunmadığı sürece bu durum devam edecek. 
Ergun Ata - Fanatik 

     DENİZLİ’YE şaşırıyorum. Geçen sene çok zorlandı, yeni bir takım yarattı ve şampiyon oldu. Bir insan kazandıklarını bu kadar kolay kaybeder mi Bu resmen kumarbazlarda vardır. 
Erman Toroğlu - Sabah 

     ÇOCUKKEN okulların önünde keçiboynuzu satılırdı. Bir kilo alırsın, 10 gram bal çıkar. Galatasaray - Fenerbahçe maçını izlemeye gelenler çok para verdiler, bir gram keyif aldılar. 
Vedat Okyar - Hürriyet 

     BU Boğa da çok oluyor. Önüne kim çıkarsa bir boynuz atıyor. Vallahi bravo. Bravo Aykut’a. Öyle güzel bir takım yapmış ki tıkır tıkır işliyor. 
İlhan Söyler - Hürriyet 

     BEŞİKTAŞ, kazanmaya gelmişti. Zor da olsa furyadan k rlı çıktı. Ama hakçası, Ankaragücü’ne yazık oldu. Bu maçın hakkı, çok gollü bir beraberlikti. 
Attila Gökçe - Milliyet 

     BU Beşiktaş’a can kurban. Hemen itiraz etmeyin futbol için değil bu sözlerim. Futbolcuların hırslarına, öfkelerine, kelle koltukta savaşmalarına, mücadelelerine can kurban. 
Sanlı Sarıalioğlu - Sabah 




 SPOR 

























</TEXT>
</DOC>
