<DOC>
<DOCNO> 20536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/soneko21.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası faiz oranlarını yeniden belirledi 
</HEADLINE>
<TEXT>

     Garanti Bankası, Türk Lirası ve döviz mevduat hesaplarına uyguladığı faiz oranlarını yeniden belirledi. 
     Garanti Bankası'ndan yapılan açıklamaya göre, faiz oranları 0.5-2 milyar, 2-15 milyar ve 15 milyar lira üzerindeki hesaplarda 1 aylık vadede yüzde 80'den yüzde 75'e çekilirken, 6 ve 12 aylık vadelerde yüzde 43'ten yüzde 50'ye çıkarıldı. 
     Dolar bazında ise faiz oranları 25 bin-50 bin dolar arasındaki hesaplarda 1 ve 3 aylık vadelerde 1 puan düşürülerek yüzde 10, 6 ve 12 aylık vadelerde de 1 puan düşürülerek yüzde 9 olarak belirlendi. Faiz oranları 50 bin-100 bin dolar arasındaki hesaplarda 1 ve 3 aylık vadelerde yüzde 13'ten yüzde 11'e, 6 ve 12 aylık vadelerde yüzde 11'den yüzde 10'a indirildi. 100 bin doların üzerindeki hesaplarda 1 ve 3 aylık vadelerde yüzde 14'ten yüzde 12'ye, 6 ve 12 aylık vadelerde yüzde 12'den yüzde 11'e düşürüldü. 
     Mark bazında da faiz oranları 50 bin-100 bin mark arasındaki hesaplarda 1, 3, 6 ve 12 aylık vadelerde 1 puan düşürüldü. Yeni faizler 1 ve 3 aylık vadelerde yüzde 9, 6 ve 12 aylık vadelerde yüzde 8 olarak belirlendi. 
     100 bin-200 bin mark arasındaki hesaplada 1 ve 3 aylık vadelerde faizler yüzde 12'den yüzde 10'a, 6 ve 12 aylık vadelerde yüzde 10'dan yüzde 9'a çekildi. 200 bin markın üzerindeki hesaplarda ise 1 ve 3 aylık vadelerdeki faizler 2 puan indirilerek yüzde 11, 6 ve 12 aylık vadelerdeki faizler 1 puan indirilerek yüzde 10 oldu. 
     
     
     







</TEXT>
</DOC>
