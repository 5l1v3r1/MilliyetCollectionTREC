<DOC>
<DOCNO> 25056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/guncel/gun13.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj çatlağı Ankara’yı tehdit ediyor 
</HEADLINE>
<TEXT>

     EZELHAN ÜSTÜNKAYA Ankara 

     Ankara'nın en eski su kaynaklarından Çubuk - 1 Barajı'nda, ihmal ve bakımsızlık nedeniyle meydana gelen çatlak ve yırtılmalar, çevredeki yerleşim alanlarını tehdit ediyor. Yağışlardan sonra barajdaki su miktarının artması, 65 yıllık baraj duvarını yıkılma tehlikesi ile karşı karşıya bıraktı. Baraj çevresindeki fabrikalardan boşaltılan atıklar da, tonlarca suyun riskiyle birlikte bölge halkının sağlığını tehdit ediyor. 
     Atatürk'ün Barajı olarak bilinen ve yaşam savaşı veren Çubuk - 1 Barajı’ndan, 1994'ten beri kirlilik nedeniyle Ankara'ya içme ve kullanma suyu verilmiyor. İngiltere ve Almanya'dan gelen uzmanların yaptığı araştırmalarda, baraj dibinde perde yırtılması ve çatlakların olduğu belirlendi. 
     25 metre yüksekliğindeki barajın dipten yaklaşık 10 - 15 metrelik bölümü, çevresindeki fabrikalardan boşaltılan atıklarla dolmuş durumda. Araştırmalar, atıkların yıllardır müdahale edilmediği için betonlaştığını, çevre kirliliğine yol açtığını da ortaya çıkardı. 
     



 GÜNCEL 

























</TEXT>
</DOC>
