<DOC>
<DOCNO> 49126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo06.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Bild gazetesi "Daum ifade vermekten kaçınıyor" 
</HEADLINE>
<TEXT>

     Beşiktaş Teknik Direktörü Christoph Daum, hakkında 23 Ekim'de Koblenz Eyalet Mahkemesi'nde başlayan uyuşturucu davasınnda ifade vermekten kaçınıyor. 
     Alman Bild Gazetesi'nin haberine göre mahkeme yargıçları, Daum'un ifade vermesinin, mahkeme kararıyla ilgili olarak kendisi için daha iyi olacağını savunurken, Daum'un avukatları ise, ifade vermemesinin daha iyi olacağını söylüyorlar. 
     Koblenz kentinde 30 yıl boyunca savcılık yapan Almanya Futbol Federasyonu DFB Denetleme Kurulu Başkan Yardımcısı Heinz Fink ise, ''Daum ile avukatları uzun vadede yargıçları kızdırabilir. Gerçi dava yargıcı Christoffel sempatik bir insan, ancak böyle yargıçların neler yapabileceklerini daha önce de gördük'' diye konuştu. 
     Daum, gelecek hafta sürecek davaya katılmak üzere 30 Ekim Salı günü yine Koblenz'e gelecek. 
     






</TEXT>
</DOC>
