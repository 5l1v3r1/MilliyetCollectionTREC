<DOC>
<DOCNO> 3747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sontur11.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
FP Genel Başkan Yardımcısı "Erinden komutanına herkes cezalandırılmalıdır" 
</HEADLINE>
<TEXT>

     FP Genel Başkan Yardımcısı Bahri Zengin, "Beyaz Enerji Operasyonu" kapsamında jandarmanın hazırladığı fezlekenin basına sızdırılmasını eleştirerek, "Bir fezlekeyi koruyamayan kurum, vatandaşların can ve mal güvenliğini nasıl koruyacak Erinden komutanına herkes cezalandırılmalıdır" dedi. 
     Zengin, basın toplantısında, "Kasten sızdırıldıysa bir başıbozukluk var demektir. Eğer fezleke ihmalden sızdıysa, cephaneler dahil bütün gizli bilgiler sızabilir. Bu daha büyük bir suçtur. 'Düğmeye biz bastık' diyen komutan bulunamadı. Eğer bulunamıyorsa, güvenliğimizi emanet ettiğimiz teşkilatı reorganize etmeliyiz" diye konuştu. 
     Anayasa Mahkemesi'nin, yaptığı açıklamayla, Anayasa'da yazılı görevlerinin dışına çıktığını da iddia eden Zengin şunları söyledi 
     "Bu Anayasa suçudur. Anayasa Mahkemesi'nin demokrasiyi koruma ve kollama gibi bir görev ve yetkisi yoktur. Eğer varsa neden 12 Eylül döneminde kullanmadılar Bu açıklama mantık dışıdır hukuk, demokrasi ve insan haklarıyla bağdaşmamaktadır. Anayasa Mahkemesi, Anayasa'da yazılı görevlerinin dışına çıkarsa meşruiyetini yitirir. Meclis'in yasama yetkisine karşı yapılan bu müdahaleler karşısında partiler işbirliğine giderek onurlarını korumalıdır." 




</TEXT>
</DOC>
