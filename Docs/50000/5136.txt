<DOC>
<DOCNO> 5136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/dogan.html </URL>
<DATE> 2001/02/02/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Devletimiz sağolsindir .." 
</HEADLINE>
<TEXT>

     Şıhanlı, Mürdesi, Bucak, Baziki, İzol, Kırvar. Bunlar Urfa ve çevresindeki aşiretler. Hemen hepsinin değişik partilerden milletvekili var. 
     Zülfikar İzol FP İzol Aşireti, Ahmet Karavar FP Kırvar Aşireti, Muzaffer Çakmaklı MHP Baziki Aşireti, Mustafa Yanmaz FP Mürdesi Aşireti, Sedat Bucak DYP Bucak Aşireti gibi. Feodal yapının siyasal yansıması. 
     Meclis'te yaşamını yitiren Fevzi Şıhanlıoğlu'nun aşireti, en büyük aşiretlerden biri. Viranşehir - Karacadağ - Urfa üçgeninde, on bini aşkın üyesiyle, Şıhanlılar eskiden beri politik ağırlığa sahip. 
     Bir zamanlar CHP yanlısı. Babaları CHP'den belediye başkanı. Daha sonra Fevzi Şıhanlıoğlu'nun kardeşleri Aslan, Orhan ve Muharrem de, yine belediye başkanı. Aslan ile Orhan, kalp krizinden ölüyor. Muharrem halen kanserle savaşıyor. 
     
"Kan davası yok "      12 Mart sonrasında, aynı aşiretten Necmettin Cevheri'nin AP safında yer almasıyla birlikte, aşiret CHP'den ayrılıyor. 
     1980 sonrasında, AP'nin yerine kurulan DYP'yi destekliyor. Ve bir bölünme yaşanıyor. Aynı aşiretten Seydi Eyüpoğlu, bugün Urfa ANAP il başkanı. 
     Bu aşiret sakin, efendi ve devlete bağlı tutumuyla tanınıyor. Aşiret üyeleri geçimlerini topraktan ve hayvancılıktan sağlıyor. Kendi ekmeklerini, kendileri çıkartıyor. Aralarında sıkı bir bağ var. Günümüz açısından önemli olan şu 
     Kan davası gütmüyorlar .. Kan davası çoktan tarihe karışıyor. Kan davası yüzünden, yıllarca, her aşiretten çok sayıda kişi, yaşamını yitiriyor. Ama, artık bu dönem kapanıyor. 
     Aşiretin önde gelenleriyle konuşuyorum dün. Onlar aynen 
     "Yaşanan iş çok acidir. Bizim kimseden korkimiz yoktir. Biz bu yolda çok can vermişizdir. Şimdi bunu bir daha yapmayiz. Devletimiz sağolsindir .." 
     Acılarını yüreklerine gömen, böylesine can insanlar Şıhanlılar .. 
     
MHP nerede ..      Ne yazık ki, bir aşiretin gösterdiği centilmenliği, MHP göstermekten uzak. Cenaze törenine bile katılmıyor ne Devlet Bahçeli, ne de diğer MHP'liler .. Ve çok ayıp ediyorlar .. 
     Bu yadırgatan tavrı dün, adını vermek istemeyen, bir MHP yöneticisine soruyorum. Onun yanıtı 
     "Katılmak için ortam bırakmadılar. Hep tahrik ediyorlar. Sabır, sabır, sabır. Cenaze törenine katılıp, bir sürü sözün muhatabı olmak vardı. Sıkıntı doğardı. İyi niyetli değiller." 
     İktidarda, çeşitli olaylarda puan toplayan MHP, önemli dönemeçlerde, takındığı tavırla, "MHP eskisi gibi, değişmedi" imajını çağrıştırıyor. 
     İç barışa çok ihtiyaç duyduğumuz bir dönemde, bu tutum hoş değil .. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
