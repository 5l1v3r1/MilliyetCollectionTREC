<DOC>
<DOCNO> 6957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/siyaset/siy08.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’e vekil olup olmadığı sorulacak 
</HEADLINE>
<TEXT>

Sahtecilikten mahkeme karşısına çıktı 
     ANKARA Milliyet 

     FP'li Merve Safa Kavakçı'nın, eski eşi Ali Ahmad Abushanab'dan boşanmasına ilişkin karar ilamında, "yanlış adres bildirerek sahtecilik yaptığı" gerekçesiyle, 10 yıla kadar ağır hapis cezası istemiyle yargılanmasına başlandı. Mahkeme, Kavakçı'nın milletvekili olup olmadığının TBMM'den sorulmasına karar verdi. İlamı adrese götüren sanık hakkında 1 yıla, ilamı alan sanık hakkında da 6 aya kadar hapis cezası istenen davaya, Ankara 1. Ağır Ceza Mahkemesi'nde başlandı. 
     
Postacı sanık anlattı      Davanın ilk duruşmasına, postacı Durmuş Perk ile Kavakçı'nın avukatı katıldı. Perk, PTT görevlisi olduğunu ve Tunus Caddesi'ndeki dağıtım işlerini yaptığını söyledi. Kavakçı'nın tebligat adresi olarak bildirdiği, Tunus Cd. 88 16'da bulunan Güngen İnşaat Şirketi'ne değişik tarihlerde tebligat yaptığını belirten Perk, Kavakçı'nın eski eşi Abushanab adına çıkarılan tebligat zarfını adrese götürdüğünü kaydetti. 
     


 SİYASET 

















</TEXT>
</DOC>
