<DOC>
<DOCNO> 39575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur08.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinç Bilgin, Cavit Çağlar ve oğulları hakim önünde... 
</HEADLINE>
<TEXT>

     Tasarruf Mevduatı Sigorta Fonu'na TMSF devrinden önce Etibank A.Ş.'yi çeşitli yöntemlerle 480 trilyon 12 milyar lira zarara uğrattıkları öne sürülen bankanın eski sahibi Dinç Bilgin, eski bakan ve işadamı Cavit Çağlar ile oğullarının da aralarında bulunduğu 18 sanık hakkında açılan davanın ilk duruşması başladı. 
     Bu dava kapsamında Kartal Özel Tip Kapalı Cezaevi'nde tutuklu bulunan Dinç Bilgin, Cavit Çağlar ve Mehmet Nail Keçili ile ''Sümerbank Davası''nda tutuklu olan bu davanın tutuksuz sanığı Murat Yüksel, ''Akrep'' olarak bilinen zırhlı araçla saat 11.00'de Beşiktaş'ta bulunan İstanbul DGM'ye getirildiler. 
     Sanıkların araçtan çıkartılmaları sırasında DGM bahçesi dışında bekleyen bir grup, ''Cavit baba, Bursa seninle gurur duyuyor'' ve ''İşsizler dışarıda...'' şeklinde sloganlar attı ve alkış tuttu. 
     Sanıkların sıkı güvenlik önlemleri altında binaya alınmasından sonra saat 11.20'de de İstanbul 6 No'lu DGM'deki davanın ilk duruşması başladı. 
     Duruşmaya, tutuklu sanıklar Dinç Bilgin, Cavit Çağlar ve Mehmet Nail Keçili ile tutuksuz sanıklar Önay Şevket Bilgin, Mustafa Çağlar, İsmail Hakkı Karakaya, Mustafa Dinçer, Ferhat Mengiloğlu, Murat Yüksel, Ayşe Hande Güven, Yalçın Ayaydın, Türker İnanoğlu, Yasin Kadri Ekinci, Nevzat Ak, Aziz Başkurt Okaygün, Hakkı Cengiz Kırgül ve Ali Cüney Ortan katıldı. 
     
     
     
     







</TEXT>
</DOC>
