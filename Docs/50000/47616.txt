<DOC>
<DOCNO> 47616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/ekonomi/eko07.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet liginde 14 basamak düştük 
</HEADLINE>
<TEXT>

Türkiye, geçen yıl 40’ıncı olduğu dünya rekabet sıralamasında bu yıl 54’üncülüğe geriledi 
     Dünya ülkeleri arasında rekabet sıralamasında geçen yıl 40’ıncı olan Türkiye bu yıl 54’üncülüğe düştü. Türkiye’nin sıralamadaki yeri, Yunanistan, Trinidad ve Tobago, Litvanya, Uruguay ile Dominik Cumhuriyeti gibi ülkelerin de altında kaldı. 
     Dünya Ekonomik Forumu ile Harvard Üniversitesi profesörleri Jeffrey Sachs ve Michael Porter tarafından hazırlanan Global Ekonomik Rekabet Gücü 2001 Raporu’na göre, geçen yıl altıncı sıradaki Finlandiya, dünyanın rekabet gücü en yüksek ülke ünvanını bu yıl ABD’den devraldı. Geçen yıldan önceki dört yılda sürekli listenin üst sırasında yer alan, geçen yıl ikinci olan Singapur bu yıl dördüncü, Kanada üçüncü oldu. 
     Norveç, Tayvan, İsveç ve Yeni Zelanda ilk 10 sıraya ilk kez bu yıl girdi. Geçen yılki raporda üçüncü sıradaki Lüksemburg, dünyaca ünlü şirketlerin üst düzey yetkililerinden bu ülke hakkında çok yetersiz bilgi alınabildiğinden ötürü, bu yılki rekabet sıralamasında bu yıl dereceye giremedi. Global Ekonomik Rekabet Gücü raporuna bu yıl Baltık ülkeleri, Nijerya, Bangladeş, Jamaika, Uruguay dahil, 17 yeni ülke girdi. 
     



 EKONOMİ 
















</TEXT>
</DOC>
