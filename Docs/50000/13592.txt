<DOC>
<DOCNO> 13592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yasam/ayas.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
17 AĞUSTOS’U UNUTMADIK, UNUTMAYIZ 
</HEADLINE>
<TEXT>
Adalet enkaz altında kaldı 
Adapazarı’nda, binlerce kişiye mezar olan binaları yapanlara karşı açılan 625 deprem davasından sadece 35’inde karar ’ verildi BERAAT 
     ZAFER TOKUŞ Adapazarı DHA 

     Marmara Depremi’nde yaklaşık 4 bin kişinin enkaz altında hayatını kaybettiği Adapazarı’nda, adalet tam anlamıyla kağnı hızıyla’ ve yakınlarını kaybedenlerin yüreğini dağlayan kararlarla ilerliyor ’. 
     17 Ağustos depreminin üzerinden neredeyse 2 yıl geçti ama, bugüne kadar Adapazarı’ndaki Ağır Ceza Mahkemeleri’nde görülen 625 davadan sadece 35’inde karar verildi. Ve enkaz altında kalan binlerce kişiye mezar olan binaları yapanlar hakkındaki bu davaların tümünde, beraat kararı verildi. Gerekçe olarak da şu gösterildi İmar Mevzuatında zemin etüdü şartı aranmıyor.. 
     
     Son davada 3 beraat 
     Depremde yakınlarını kaybedenleri isyan ettiren bu davalardan sonuncusu, Adapazarı 2. Ağır Ceza Mahkemesi’nde görüldü. 
     Bu dava nedeniyle, üç kişinin enkaz altında can verdiği Hacıoğlu Mahallesi 71. sokakta bulunan Yeni Çağlayan Apartmanı’nın sahibi Erdal Saygılı, İnşaat Mühendisi Yılmaz Boyacılar ve müteahhit Necati Yılmaz hakim önüne çıktı. Ve bu kişiler, suç unsuru’ oluşmadığı gerekçesiyle ellerini kollarını sallayarak mahkemeden çıktı. Mahkeme, beraat kararına gerekçe olarak, yıkılan binanın, inşaat tarihinde yürürlükte olan imar mevzuat hükümlerine göre yapılmasını ve o zamanki mevzuatta da zemin etüdü koşulu aranmadığını gösterdi. 
     
Deprem vergisi Anayasa’ya uygun      ANKARA Milliyet 

     Anayasa Mahkemesi, 17 Ağustos ve 12 Kasım depremlerinin yol açtığı ekonomik kayıpların giderilmesi amacıyla bazı ek vergiler getiren 4481 Sayılı Yasa’nın 1., 6. ve 7. maddelerini oybirliğiyle Anayasa’ya uygun buldu. Fazilet Partisi’nin bu yasanın bazı maddelerinin iptali ve yürütmenin durdurulması istemiyle açtığı davayı dün sonuçlandıran Yüce Mahkeme, deprem nedeniyle getirilen ek deprem vergilerinin’ iptaline gerek görmedi. 
     
Eygi’den deprem önerileri ’      HABER MERKEZİ 

     FP’nin yayın organı olarak bilinen Milli Gazete yazarlarından Mehmed Şevket Eygi, Türkiye’nin başına gelen deprem de dahil tüm felaketlerden 28 Şubat’ı sorumlu tuttu. Eygi, gazetenin dünkü sayısında Tedbirli ve hazırlıklı mıyız ’ başlığıyla yayınlanan yazısında, felaketlerin süreceği kehanetinde de bulunarak, alınması gereken maddi’ ve manevi’ önlemleri yandaki gibi sıraladı 
     
     MANEVİ ÖNLEMLER 

</TEXT>
</DOC>
