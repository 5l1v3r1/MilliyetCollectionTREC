<DOC>
<DOCNO> 47686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/temelkuran.html </URL>
<DATE> 2001/10/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ediciler ve Büdücüler Hayata yumuşak iniş 
</HEADLINE>
<TEXT>

     Esasen bu ülkede her telefon kulübesinin yanına bir de "Sosyolojik Danışmanlık Dükk nı" açılmalı. "Her mahalleye bir sosyolog " sloganıyla başlatılacak bir hareket, memleketimizin, yedi cihan sosyologları biraraya gelse açıklanamayacak "ultra - dumur" pozisyonlarını biraz olsun hafifletebilir belki. Zira çarşamba günü bu köşede yayımlanan BBG yazısının ardından biçare yazarın yaşadığı "mail - boxing" kick - boks'un elektronik ortamda, sözel olarak yapılan bir şeklidir. Uzakdoğu'dan ithal değildir, bilakis yerli bir savunma sanatıdır sırasında ortaya çıkan toplumsal manzara öyle kolay açıklanacak bir şey değil. Ahval ve şeraitin kısa özeti şudur 
     Bir millet uyanıyor 
     Yöneticiler, politikacılar, akademisyenler gaflet uykusundayken memleketin ahval ve şeraiti şudur 
     Mümtaz milletimiz, BBG evi sebebiyle Ediciler ve Büdücüler olarak ikiye bölünmüştür 
     Ediciler, "Höt - zöt - man" Edi'yi "gerçek bir şahsiyet, rol yapmayan insan" olarak tarif ederken, ceberrut davranışların "evin mıymıntı ve sahte fertlerinin hakkettiği muamele" olduğu kanaatindeler. Büdücüler olarak adlandırmaktan kendimizi alamadığımız karşı cephe ise belirgin ve yaygın biçimde gösterdikleri "eve girip Edi'yi dövesi gelme psikolojisi" etrafında birleşmekteler. Üçüncü Grup ise Deruniler Deruniler, sayıca az olmakla birlikte etkin bir baskı grubu oluşturabilecek kadar "okumuş, yazmış, yalan dünya senden bezmiş"lerden oluşmakta. Gruptakiler, Türkiye'nin içinde bulunduğu siyasi ve toplumsal çözümsüzlüğü, 1980 sonrası yaşanan ahlaki ve düşünsel bungunluğu, BBG evi üzerinden somut örneklerle açıklamak gayreti içinde oldukları gibi, çok kesin bir biçimde "Edi'yi birinci seçen Türk milleti değil, Show TV yöneticileridir" demekteler. Şiddet konusunda rakip tanımayan kanalın doğasına uygun stilin bu olduğu kanaatindeler. 
     
     Resmi ruh hali 
     Bu ülkede iki tartışma düzeyi var 
     1. Resmi düzey Kriz veya savaş gibi konuların tartışıldığı ya da tartışılır gibi yapıldığı, görünen düzlem. Bu düzlemin ateşli savunucuları, köşe yazarlarına "Türkiye'nin ciddi sorunları var. BBG yazısı nereden çıktı " diye asabi mektuplar atmalarına rağmen, söz konusu köşe yazarı savaşı ve diğer ciddi şeyleri yazarken okumayanlardan oluşuyor 
     2. "Sivil" düzey Televizyon karşısında, pijamalı nizamda gebeşlik yaparken konuşulanların yer aldığı düzlem. Esasen memleketin gizli ve gerçek ruh halinin oluştuğu yer de burası. "Resmi ruh hali" ancak yolda yakaya bir televizyon muhabiri yapışırsa, beyne çekidüzen vererek söylenenlerden oluşmasına rağmen, sivil ruh hali düzleminde yaka bağır açık bir tavır sergileniyor. İşte bu düzlemde aslında kimse ne savaştan ne krizden konuşuyor. İnsanlar depresyonlarını BBG evine yansıtmış durumda 
     
     Zapatista Volkan 
     Çünkü herkes bunalımını daha "light" bir hale getirme gayreti içinde. Bu sebepten, "Kolektif Geyik Ortamı"nın bütün düşünsel enerjisi BBG evine vakfediliyor. Edi'ye de "Toplumsal Travma Mıknatısı" olarak son derece mühim bir görev düşüyor böylece. Edi'yi "sürtünme azaltıcı" bir aygıt olarak kullanıyor insanlar Çünkü bugünlerde herkes hayata yumuşak iniş yapmak istiyor 
     Her seferinde "Bu kadarı da fazla " deyip hayatın gidişatını bir türlü değiştiremeyen bir ülke "mikro - diktatör" Edi üzerinden kendi toplumsal ve ruhsal hesaplaşmasını yapıyor. Edi'nin evden attığı Volkan'ın annesinin bana telefon edip "Oğlum bu düzen karşısında harbi delikanlı bir tavır koymuştur " diyerek, oğlu için "Zapatistamsı" bir portre çizmesi,başka nasıl açıklanabilir ki 
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
