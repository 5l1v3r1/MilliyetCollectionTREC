<DOC>
<DOCNO> 41059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun08.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestilere ayrı mahalle olur mu 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     İstanbul Emniyet Müdürü Hasan Özdemir, travestiler için ayrı bir mahalle kurulması önerisinde bulundu. Bu önerinin hayata geçmesi, travestiler ve toplum için rahatlatıcı olur mu Yoksa travestiler toplumdan izole edilip, fuhuşa daha mı çok sürüklenir Toplumsal getto yaratmayla mı sonuçlanır İşte görüşler... 
     
     Haluk Öztürkatalay Beyoğlu Güzelleştirme Derneği Başkan Vekili 
Ayrı mahalle kurulmalı      Bu insanlar, Beyoğlu Belediye Başkanlığım döneminde, yani 1984 - 1989’da Cihangir’i mesken tutmuştu. 17 yıldır bu bölgede nasıl mücadele edildiğini iyi biliyorum. Halk ve belediye olarak, bunlarla amansız bir mücadeleye girerek, Beyoğlu dışına atmayı başardık. 
     Beyoğlu dışına atmanın çözüm olmadığını biiyoruz ama, toplumun huzurunu bozuyorlardı. Huzursuzluk, son dönemlerde daha da arttı. Bakan Hasan Gemici’ye yapılan saldırı en iyi örnektir. Çok tehlikeli hale geldiler. İnsan sağlığını da tehdit ediyorlar. 
     Travestiler için İstanbul’dan uzak bir yer ayrılması ve orada toplu halde barındırılmalarında fayda var. Böylece kontrol altında tutulmuş olurlar. Saldırılar ve istenmeyen tatsızlıklar her gün, her gece yaşanıyor. Kimse onlardan durduk yere şik yet etmez. Ben de Beyoğlu’nda yaşıyorum. Vatandaşlarımız bunların saldırısına uğruyor. Polis, kanun, yasa dinlemiyorlar. Uyuşturucu ve içki aldılar mı, arabalara ve vatandaşlara şişe atıyorlar. Müşteri alıyorlar ve çirkin kavgalar oluyor. Müşterileri pencereden dışarıya atıyorlar. Ama toplumdan da çok dışlanmamalılar. Beyoğlu ve Cihangir emlakçılarına haber verdik, artık bu bölgelerde ev tutmaları mümkün değil. 
     
     Prof. Dr. Sedat Özkan Psikiyatr 
Depolaştırmak yanlış      Ayrıştırmayı çok sağlıklı bulmuyorum. Toplumun genel değerlerine uymayan insanları, apayrı insanlarmış gibi kümeleştirmek, kendilerinin reddedildiği, dışlandığı duygusuna yol açar. Toplum tarafından hoş görülme ve üretken olma beklentilerini zedeleyici olabilir. Psikolojik rahatsızlığı olan insanların, mümkün olduğunca toplum içinde ve aile yanında üretken olmalarını daha sağlıklı buluyoruz. Depo anlayışındaki kurum ve kuruluşların doğru olmadığını düşünüyorum. Burada iki yönlü bir anlaşma olması gerekiyor. Birincisi bu insanların kendi psikolojisi, ikincisi toplumun anlayışı. Toplumun bu insanları dışlamayacağı bir anlayışı geliştirmek lazım. Özel yaşamları toplumun dışında tutarak ve insanları zorlamadan topluma katmak gerekir. Ayrıştırma ve depolama mahalleleri oluşturmak ise doğru değil. 
     
     Şevval Kılıç Transseksüel - İnsan Kaynağını Geliştirme Vakfı Danışmanı 
Kısa vadede çözüm olur      Otoban ölümleri sona erecekse, kısa vadede ayrı bir mahalle kurulması iyi bir şey. Travestiler buraya yerleştirildikten sonra, onlara iş imk nı da sağlanmalı. Bu çok önemli. Uzun vadedeyse mahalle kurulması önerisi, kesinlikle faşist bir görüş. Sağlıklı domatesleri çürük domateslerden ayırmak gibi bir şey bu. Bunu yaparken, onları toplumdan izole etmeye çalışmamalı. Ayrı bir mahalle kurulursa, toplum onlardan rahatsız olmayacak. Tek başlarına bırakılırlarsa tamamen fuhuşa yönelebilirler. Öncelikle bu insanları topluma kazandırmaya çalışsınlar. İstanbul’da üç bine yakın travesti ve transseksüel var. İş bulamayınca karınlarını fuhuş yaparak doyurmak zorunda kalıyorlar. 
     
     Ünal Erkan DYP Milletvekili 
Onlar toplumun parçası      Dünyada travestiler için ayrı mahalle kurulmasının örnekleri var mı, bilmiyorum. Onlar da toplumun birer parçasıdır. Bunları toplumdan soyutlayıcı, psikolojik yönden dengelerini bozucu uygulamaların doğru olmayacağını düşünüyorum. Toplumun, bunları kabul eder tarzda yaklaşmalarını gerçekleştirmek ne kadar kolaydır bilmiyorum ama, uzaklaştırmak da yanlıştır. Dünyada zaten fuhuşu ortadan kaldıracak organizasyon da yok. Ancak yaygınlaşması önlememişse, bulaşıcı hastalıklardan korunmanın arayışları olmalı. Önemli olan fuhuşa teşvik organizasyonunu etkisiz kılabilmek tuzak kurma ve zorlama organizasyonlarını ortadan kaldırmaktır. Bu yüzden hepsini bir mahalleye toplamak doğru değil. 
     



 GÜNCEL 






















</TEXT>
</DOC>
