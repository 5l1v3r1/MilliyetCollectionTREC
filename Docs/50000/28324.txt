<DOC>
<DOCNO> 28324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur29.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FP kapatılınca, bağımsız milletvekili sayısı 113'e yükseldi 
</HEADLINE>
<TEXT>

     FP'li Nazlı Ilıcak ile Bekir Sobacı'nın milletvekillikleri Anayasa Mahkemesi'nin gerekçeli kararı Resmi Gazete'de yayımlandıktan sonra düşecek. 
     Anayasa'nın ''Milletvekilliğinin düşmesi''ni düzenleyen 84. maddesine göre, FP'nin temelli kapatılmasına beyan ve eylemleriyle neden oldukları Anayasa Mahkemesi'nin temelli kapatmaya ilişkin kesin kararında belirtilen Nazlı Ilıcak ile Bekir Sobacı'nın milletvekilliğinin sona ermesi için Anayasa Mahkemesi'nin gerekçeli kararının Resmi Gazete'de yayımlanması beklenecek. 
     Karar yayımlandıktan sonra Meclis Başkanlığı, kararın gereğini yerine getirerek Genel Kurul'a bilgi sunacak. 
     Anayasa Mahkemesi'nin kararıyla FP'nin tüzel kişiliğinin bugün sona ermesinden sonra TBMM'deki son sandalye dağılımı şöyle 
     ''DSP 132, MHP 126, ANAP 88, DYP 83, Bağımsız 113, Boş 8.'' 
     Ilıcak ve Sobacı da gerekçeli karar yayınlanana kadar bağımsız milletvekilleri arasında sayılacak. 
     







</TEXT>
</DOC>
