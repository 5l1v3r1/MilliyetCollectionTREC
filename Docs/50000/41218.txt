<DOC>
<DOCNO> 41218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/siyaset/siy05.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbetçilerin hayalini yıktılar 
</HEADLINE>
<TEXT>

Meriç Tekstil’i kuran Kemal Ilıcak ve 12 ortağı, sermayeyi gurbetçilerden topladı. Fakat, gurbetçilerin eline neredeyse bir hiç geçti 
     İHSAN YILMAZ İstanbul 

     Avrupa’daki gurbetçilerin paralarıyla, 1970’lerde Edirne’de Meriç Tekstil isimli fabrika kuran merhum işadamı Kemal Ilıcak, FP eski milletvekili olan eşi Nazlı Ilıcak ve kurucu ortakları, binlerce işçiyi mağdur etti. Biriktirdikleri parayı vererek kurulan fabrikadan sadece komik k r payları alabilen gurbetçiler, şimdi de şirketin iflas ettirilmesiyle tüm yatırımlarını kaybetti. 
     Ilıcak, Meriç Tekstil’i 1972’de 12 ortakla kurdu. Üretime 1975’te başlayan fabrikanın o yıl 75 milyona yükseltilen sermayesinin 63 milyonu gurbetçilerden toplandı. Şirket k r etmeye başladı, fakat gurbetçilerin k r paylarının büyük kısmı şirkette tutulmaya başlandı. Gurbetçilerin, cüzi miktarların dışında yıllarca ellerine para geçmedi. 
     Son yıllarda mali durumu iyice bozulan şirketin, Eylül 2000’de iflasına karar verildi. 
     Şirkete yaklaşık 7 bin mark para yatırarak ortak olan gurbetçi Fevzet Koçur, şimdi isyan ediyor. Koçur, "O zaman Almanya’da çok büyük kampanya yapıyor, Ilıcak ismi garanti gösteriliyordu. Biz de güvenip paramızı yatırdık. Ilıcak’ın oğlu şimdi ABD’de bizim paramızı yiyor. Öyle çarpıldık ki... Hiç hazmedemiyorum" diyor. Koçur, sözlerine şöyle devam etti "K r payları yerine kuponlar gönderiliyordu. 1990’larda, k r payı almaya gittim. Sonra bir pizzacıda pizza söyledim. Aldığım para pizza ücretini ödemeye yetmedi." 
     



 SİYASET 
















</TEXT>
</DOC>
