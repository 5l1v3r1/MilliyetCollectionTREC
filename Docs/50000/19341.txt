<DOC>
<DOCNO> 19341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yazar/cetiner.html </URL>
<DATE> 2001/05/03/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bülent Bey’i nasıl tanırsınız 
</HEADLINE>
<TEXT>

     Gazeteciler Cemiyeti bugünkü yerinde değildi. Yine Babıali Yokuşu'nda eski ahşap bir konakta faaliyet gösteriyordu. Öğlen ve akşam yemeleri orada gayet neşeli yenilir, içki de içilir, o gün haber atlatan gazeteler ve gazetecilerle, atlayanlar kimi keyifli, kimi ezik tatlı tatlı tartışırlardı. 
     Bir gün en üst kat salonda önemli bir toplantı vardı. İsmail Habib'ler, E. Ekrem Talu'lar, Burhan Felek'ler, Eşref Şefik'ler ve Hüseyin Cahit Yalçın. Evet, Hüseyin Cahit Yalçın o yıllar 80'ine tırmanıyordu ama ateşli mi ateşliydi başyazıları. 
     Genç meslektaşım Esin Talu ile beraberdik cemiyette. Öyle bir durum doğdu ki, ayakta kalan Hüseyin Cahit'e Esin yerini vermek istedi. Bembeyaz saçları ensesinden aşağıya dökülen üstat, eliyle Esin'in omuzlarına bastırdı kalkmaması için 
     - Yoo dedi ne kadar yaşlı olsam da erkeğim. Hanımlar erkeklere yerlerini vermezler 
     Oturmadı Hüseyin Cahit Yalçın. Bir kadına nasıl davranmak gerektiğini gösterdi 
     
Efsanenin çöküşü      Bu olayı neden hatırladım Genel başkan adayı Sema Pişkinsüt DSP kurultayında Genel Başkan Bülent Ecevit ile eşinin yanlarına gitti, ellerini sıktı, saygılarını sundu Bu saygılar sözünün böylesine bol kullanılmasının yaygınlaşmasının mucidi de Ecevit'tir Bir zamanlar Ankara'da gazeteciler, siyasetçiler aralarında gırgır geçerler R'leri çatlata çatlata saygılarrr derler gülüşürlerdi Lafı uzatmayalım, kişi saygı değer olsa da olmasa da herkes saygılarını sunardı birbirine 
     Şimdi burada, bir zamanlar nezaketini övdüğümüz Bülent Ecevit'e baktım Öyle bir elini uzattı ki, merdivenleri tırmanıp yanına gelen Pişkinsüt'e eski deyimle kerhen diyeceğim 
     
Kral ile kraliçe gibi      Bizim kuşak gazeteci ve politikacıların yakından tanıdığı veya tanıdım sandığı Ecevit yerinden kalkar, genel başkanlığa adaylığını koyduğu için bu genç kadın milletvekilini kutlar, saygılarını sunardı Söz verdirmemek ne demek Ecevit'in demokrasi anlayışına sığar mı Yeri göğü inletirdi Pişkinsüt'ün konuşması için Başkanlık divanına haber gönderirdi. Bunların hiçbiri olmadı pazar günü. Yoksa koskoca Ecevit, taptaze bir politikacının kendisini devirmesinden mi korkuyordu 
     Üstelik Bülent Ecevit böyle bir davranışın pahalıya mal olabileceğini düşünecek kadar deneyimli politikacıydı Halbuki şimdi Ecevit hiçbir şansı olmayan sembolik ama dinamik bir adayı böyle davranışıyla devleştirmiyor muydu 
     Ya Ecevitler'e hazırlanan oturma düzeni Yapayalnız, etrafları boşaltılmış kral ile kraliçeye hazırlanmış taht gibi Halbuki onlar bir siyasi partinin lideri ve yardımcısı ama mütevazı bir karı - koca değil miydiler 
     
     







İslam ve demokrasi 


Cazdan bize ne 


Telekom’a asker freni 


İşte Türk kadını 


Mesut Yılmaz'ın inandırıcı olabilmesi... 


Bülent Bey’i nasıl tanırsınız 


Evde kalmasın 


Maske 


Halk farkında değil mi .. 


Sınav dönemi 


Beyaz Enerji soruşturmasında bilinmeyenler 


Dansöz 


Enerji düğümü 


Duy da inanma 


"Kaynak" denilen şey "tasarrufötur 


</TEXT>
</DOC>
