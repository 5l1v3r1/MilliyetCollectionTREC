<DOC>
<DOCNO> 39555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/soneko20.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 99.57 puan kayıpla 2. seansı 9,990.20 puandan tamamladı. 
     Hisse senetleri ortalama yüzde 0.99 oranında değer yitirdi. 
     Borsa'da ilk seansta gerçekleşen 148 puanlık düşüşün ardından, 2. seansta piyasa 10 bin puanın da altına geriledi. Seans, 10,090 puan seviyesinde alış ağırlıklı açıldı. Ancak, 10,215 puan seviyesine kadar yükselen Endeks, hızlı kar realizasyonlarıyla geri döndü. Seansın ilk yarısı 10,034 puanla geçildi. İkinci yarıda da piyasadaki satış baskısı sürdü. 9,912 puana kadar gerileyen Endeks, günü tepki alımlarıyla 9,990.20 puandan tamamladı. Hisse senetleri düne göre ortalama yüzde 2.43 oranında değer yitirdi. 
     Kapanışta mali endeks 143.74 puanlık kayıpla 13,634.72 puana, sınai endeksi 77.38 puanlık kayıpla 8,659.39 puana, hizmet endeksi de 51.57 puanlık kayıpla 5,512.75 puana geriledi. 
     Böylece ilk seansa göre mali grup hisseler ortalama yüzde 1.04, sınai grubu hisseler yüzde 0.89, hizmet grubu hisseler de yüzde 0.93 oranında değer kaybetti. 
     2. seansta işlem gören toplam 290 hisse senedinden 163'ü değer yitirdi. 46 hisse senedi değer kazanırken, 81 hissenin fiyatında ise değişiklik olmadı. 
     Seansta, 150 trilyon 506 milyar 16 milyon liralık işlem hacmi oluştu. İki seansın işlem hacmi toplamı da, 279 trilyon 526 milyar 752 milyon lira olarak gerçekleşti. 
     2. seansta, Akbank, Sabancı Holding, Yapı Kredi Bankası, Garanti Bankası ve Tüpraş en yoğun işlem gören hisseler oldular. 






</TEXT>
</DOC>
