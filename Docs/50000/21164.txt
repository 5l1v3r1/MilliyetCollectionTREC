<DOC>
<DOCNO> 21164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/soneko07.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa gözünü IMF kredisinin onaylanmasına dikti 
</HEADLINE>
<TEXT>

     Borsa'da, geçtiğimiz hafta gerçekleşen yüzde 5.9'luk kar realizasyonu yaşanan piyasa, bu hafta IMF kredisinin onaylanmasını bekliyor. 
     IMF kredisinin önkoşulu olan Telekom ve bankacılık yasalarının Meclis'ten çıkmasıyla 15 acil yasanın 9'u tamamlanırken, Borsa'da kısa vadede gözler dış kaynak miktarının onaylanacağı IMF İcra Kurulu toplantısına çevrildi. 
     Uzmanlar, geçtiğimiz ay yabancı para girişiyle birlikte hızlı bir çıkış yaşandığını hatırlatarak, piyasanın rahatlaması için kar realizasyonlarının gerekli olduğunu, belki bir miktar daha satış gelebileceğini kaydettiler. 
     Borsa'nın satın alınacak yeni bir beklenti kalmaması nedeniyle bir süre dar bir bant içinde hareket edebileceğini ifade eden uzmanlar, olumlu gelişmelere paralel olarak para girişinin sürmesi durumunda yeni bir çıkış olabileceğini belirttiler. 
     







</TEXT>
</DOC>
