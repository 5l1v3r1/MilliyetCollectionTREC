<DOC>
<DOCNO> 27607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/siyaset/asiy.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları kaygılı 
</HEADLINE>
<TEXT>
Liderlere ruh ve zek testi şart 
Dünya Nöroloji Federasyonu Başkanı Toole, milyonlarca insanın hayatından sorumlu olan politikacıların psikolojik kontrolünün mutlaka yapılması gerektiğini söyledi 
     NEVSAL ELEVLİ Londra 

     Bilim adamları dünya liderleriyle önde gelen politikacıların akli dengelerinin uzmanlar tarafından düzenli olarak kontrol edilmesi gerektiğini açıkladılar. 
     Dünya Nöroloji Federasyonu Başkanı Dr. James Toole, cumhurbaşkanları, başkanlar ve başbakanların akli dengelerinde herhangi bir bozukluk olup olmadığına dikkatlice bakılması gerektiğini savunarak, "Dünya liderinin geçireceği bir sinir krizi mahvedici sonuçlar doğurabilir, ancak bu hususta hiçbir çalışma başlatılmamıştır" dedi. 
     Observer gazetesine konuşan Dr. Toole, havayollarında çalışan pilotların yüzlerce yolcunun hayatından sorumlu olduğunu ifade ederek, şunları söyledi 
     "Pilotların ruhsal ve akli dengeleriyle sağlık durumları en detaylı şekilde kontrol ediliyor. Politikacılar milyonlarca insanın hayatlarından sorumlu olmalarına rağmen biz onların herhangi bir psikolojik kontrolünü yapmadan ortada öylece dolaşmalarına müsaade ediyoruz. Yiyecek paketlemeleri, araba imalatı ve benzeri konularda kanunlar mevcut. Ancak üst mercilerdekiler için böyle şeyler düşünemiyoruz." 
     Toole, sorunun özellikle Batı’da daha büyük olduğunu kaydederek, "Üst düzey politikacıların ilerlemiş yaşları nedeni ile gerçekleri kavramaları da zor oluyor" dedi. 
     
20. yüzyılda aklını oynatanlar      Toole, "Geçen yüzyıldaki dünya liderlerinin insanı rahatsız edecek kadar çok sayıdaki bölümü, açıktır ki aklını oynatmış kimselerdi. Aşik r örnekleri Hitler, Stalin, Pol Pot’tur" diye konuştu. 
     Birinci Dünya Savaşı sonlarına doğru felç olan ABD Başkanı Wilson’ın bu hastalığı nedeniyle Milletler Cemiyeti toplantısına katılamadığını ve Amerikasız kalan cemiyetin Almanya’yı frenleyemediğini belirten bilim adamı, "Wilson sağlam olsaydı ve Milletler Cemiyeti’ne katılabilseydi, belki de İkinci Dünya Savaşı çıkmayacaktı" dedi. 
     Toole’a göre diğer bir örnek de ABD Başkanı John F. Kennedy idi. Kennedy’nin böbreküstü bezlerinde ciddi bir rahatsızlığı vardı. Adrenalin eksikliği yaratan bu rahatsızlık için birçok ilaç ve kortizon iğnesi kullanıyordu. Bilim adamına göre bu koşullar hafıza kaybına ve davranış bozukluklarına neden olabilir. 
     Toole, İngiltere Başbakanı Tony Blair ile Fransa Cumhurbaşkanı Jacques Chirac’ın da Bush kadar bu konuda tehlikeli olabileceğini belirterek, "Bunların nükleer depolara giriş izinleri var" dedi. 
     



 SİYASET 











</TEXT>
</DOC>
