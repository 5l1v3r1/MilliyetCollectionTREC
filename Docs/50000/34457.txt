<DOC>
<DOCNO> 34457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/dunya/tur.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Koizumi’nin rahat seçimi 
     DIŞ HABERLER SERVİSİ 

     Japonya’daki halk dün parlamentonun Diyet üst kanadının yenilenmesi için sandık başına gitti. Başbakan Junişiro Koizumi’nin popülaritesinin sınanması olarak kabul edilen seçimler için, 102 milyon Japon sandığa çağrıldı. Oy verme işlemi ülke çapındaki 53 bin 371 seçim bürosunda dün yerel saatle 20.00’ye TSİ 14.00 kadar sürdü. 
     Seçimlerden önce, yeni ekonomik reformlar için yetki arayışındaki Koizumi’nin liderliğindeki koalisyona, üst mecliste çoğunluğu garantilediği gözüyle bakılıyordu. Bir özel televizyon kanalının, oy kullananlar arasında yaptığı sandık başı anketinin sonuçlarına göre, Başbakan Koizumi’nin uzun süredir iktidarda olan partisi Liberal Demokratik Parti’nin önderliğindeki Komeito Budist Partisi ve yeni muhafazakarların oluşturduğu üçlü koalisyonun, 121 sandalyeli üst mecliste 75 ile 80 sandalyeyi kazanacağı tahmin ediliyor. Koalisyonun, üst mecliste çoğunluğu sağlayabilmesi için üst kanatta en az 63 sandalye kazanması gerekiyor. 
     



 DÜNYA 










</TEXT>
</DOC>
