<DOC>
<DOCNO> 20783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/guncel/agun.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de kariyer ya da ünvan yüksek gelir için yetmiyor 
</HEADLINE>
<TEXT>
Statüyü bırak PARAYA BAK 
Infrotest Burke’nin araştırmasına göre seyyar satıcılar bile üniversite mezunlarından on kat fazla kazanıyor 
     İHSAN YILMAZ İstanbul 

     Araştırma ve danışmanlık şirketi Infrotest Burke, yaptığı araştırmada Türkiye’deki bir çarpıklığı daha ortaya koydu. Araştırmaya göre, eğitim ve statünün, Türkiye’de para kazanmak için yeterli olmadığı belirlendi. 
     Eğitimsiz olan ve seyyar satıcılık gibi meslekler yapan alt sosyo ekonomik grupta yer alan kişiler bile üniversite mezunu, iş ve statü sahibi kişilerden 10 misli daha fazla para kazanabiliyor. 
     
3 bin 500 hane incelendi      İş dünyasına araştırmaya dayalı pazar bilgisi ve danışmanlık sunan NFO WorldGroup İnc. üyesi olan Infrotest Burke şirketinin Başkan Yardımcısı Feray Şansal yönetiminde hazırlanan "Finansal Panorama" araştırması, Türkiye genelini temsil eden 3 bin 500 hanenin tüketim ve yatırım harcamalarından yola çıkılarak yapıldı.Araştırmanın ağırlıklı bölümünü oluşturan sosyo ekonomik düzey hane halkı reisinin eğitim ve statüsüne göre belirleniyor. Sosyo ekonomik gruplar da üst A , orta üstü B , orta C1 , orta alt C2 ve alt DE olmak üzere beşe ayrılıyor. 
     
Buyrun kaymak tabakaya      Alt sosyo ekonomik grubun yüzde 8’i, Türkiye’nin en fazla kazanan yüzde 20’lik dilimini oluşturan 5. gelir grubuna giriyor. Buna karşılık eğitimli ve statü sahibi üst ve orta üst sosyo ekonomik grupların üçte birlik bölümü, yıllık hane halkı geliri 5 bin 795 ile 9 bin 266 dolar arasında olan dördüncü gelir grubunda. 
     Araştırmanın başka bir bölümü gelir dağılımındaki adaletsizliğin yıllardır hiç değişmediğini gösteriyor. 
     1963 ile 2000 yılları arasındaki yapılan değerlendirmelerde yoksul ve zenginlerin gelirlerden aldığı paylarda önemli bir değişiklik görülmüyor. 
     
Sosyo Ekonomik sınıflar      A Grubu Üst düzey Bu grupta üst düzey kamu yöneticileri milletvekili, vali, müsteşar, general v.s , üst düzey yöneticiler genel müdür, koordinatör v.s , kendi adına çalışan profesyonel meslek sahipleri doktor, avukat, mimar , yanında 50’den fazla işçi çalıştıran üniversite veya lise mezunu tesis sahibi, üniversite mezunu büyük esnaf ile tüccar, toptancı, kuyumcu. 
     DE Alt düzey Eğitimsiz taşıt sahibi şoför, 4 kişiden fazla çalıştıran ilkokul mezunu büyük balıkçı, eğitimsiz ve ilkokul mezunu emekli, geçici mevsimlik işçiler, eğitimsiz büro çalışanı, eğitimsiz ve ilkokul mezunu vasıflı mevsimlik işçi, seyyar satıcı, temizlikçi, çocuk bakıcısı, boyacı, sanatçı ve sporcu. 
     



 GÜNCEL 

















</TEXT>
</DOC>
