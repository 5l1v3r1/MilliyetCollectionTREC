<DOC>
<DOCNO> 16024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/spor/spo03.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel artık sıktı 
</HEADLINE>
<TEXT>

Brezilyalı futbolcunun çıkardığı sorunlar takım arkadaşlarını da çileden çıkardı. Yöneticiler bundan böyle taviz verilmeyeceğini açıkladılar. 
     HALİL ÖZER 

     SAKATLIĞI nedeniyle Yozgat’a gitmek istemeyen, İstanbulspor maçı öncesi de kadro dışı bırakılan Jardel, takım arkadaşlarını da isyan ettirdi. Brezilyalı futbolcunun tesislerde sürekli olarak "Ben artık gitmek istiyorum. Galatasaray’ı bırakacağım" sözleri, futbolcuların tepkisini çekti. Doktorların da "Tıbben hiçbir sorunu yok" açıklaması Lucescu’yu bir hayli kızdırdı. 
     YÖNETİM, Teknik Direktör Lucescu ile yaptığı görüşmede bu oyuncunun giderek Nouma’ya benzediğini iletti ve "Sakın ona benzemesin. İpleri sıkı tut" talimatını verdi. Jardel’in transferini de düşünen Galatasaray kulübü, yabancı kulüplerin ürkebileceği endişesiyle bu futbolcuyu sürekli kadro dışı bırakmaktan çekiniyor. 
     
Carey pahalı geldi      EN beğendiği şarkıcı Mariah Carey’i jübilesine çağıran Hagi, kendisine bir milyon dolarlık fatura çıkarılınca geri adım attı. Muhteşem bir organizasyon hazırlamaya çalışan Rumen futbolcu, Carey’in yüksek maliyeti üzerine rotayı Tarkan’a çevirdi. Ancak Tarkan da kaset çalışmaları nedeniyle gelemeyeceğini bildirdi. 
     
Futbolcular tanıtımda      GALATASARAY’ın yıldız futbolcuları Bülent, Arif, Okan, Ümit, Fatih, Emre dün Galeria’daki Lacoste mağazasının tanıtımına katıldılar. Bol bol kıyafet deneyen oyuncular, Real Madrid maçının önemini bildiklerini belirttiler, "Türkiye’nin adı için mücadele vereceğiz" dediler. 
     
GALATASARAY GÜNLÜĞÜ      Real karıştı 
     REAL Madrid’de Morientes, Savio ve Aguilera gibi yıldızlar, yönetime karşı kazan kaldırarak Galatasaray maçı öncesi kendileriyle masaya oturulmaması halinde tüm yüreklerini ortaya koymayacakları tehdidini savurdular. Morientes, kontratlarının bir an önce yenilenmesi uyarısında bulundu. 
     
     Corioca iddiası 
     BREZİLYA’da bir internet sitesi Galatasaray’ın yeni sezon için Alexandre Carioca ile ön sözleşme imzaladığını iddia etti. Cabofriense’nın sol kanat oyuncusu Carioca’nın kesinlikle Galatasaray formasını giyeceği belirtildi. 
     
     "Yıpranıyoruz" 
     ASBAŞKAN Mehmet Cansun, Divan Kurulu toplantısında, "Üst üste dört kez şampiyon olduk. Bunun üzerine medya bilinçli olarak yıpratma kampanyası başlattı. Lucescu beni aramasaydı, hakikaten Jardel’in kadro dışı bırakıldığına inanacaktım" dedi. Cansun "Okan ve Emre sözleşme imzalamadıklarını söylüyorlar. İkisine de yeni teklifler geliyor" diye konuştu. Ümit ve Hasan için de Milan’ın Galatasaray ile temasa geçtiği öğrenildi. 
     
     Fener’e teselli 
     LUCESCU, Fenerbahçe’nin kupayı kaybetmesinin ligi asla etkilemeyeceği görüşünü savundu. Rumen hoca, "Önemli olan böyle durumlarda ayakta kalabilmektir. Başını dik tutabilmektir. Denizli’ye üzüldüm" dedi. 
     
     Mucize beklemeyin’ 
     JARDEL, Portekiz’in Record gazetesine verdiği demeçte "Bizden Real Madrid’i elemek için ikinci bir mucize beklemesinler" dedi. Brezilyalı oyuncu, "Aylarca maaş almamış futbolcular ve antrenör olarak buraya gelmemiz bile bir mucize" ifadelerini kullandı. 
     
     Guardiola göz kırptı 
     BARCELONA’nın ünlü futbolcusu Guardiola, sezon sonunda ayrılacağını açıklarken, forma giyebileceği takımlar arasında Galatasaray’ın da olduğunu söyledi. Guardiola, "Teklif gelmesi halinde bu büyük kulübe giderim" dedi. 
     


 SPOR 


























</TEXT>
</DOC>
