<DOC>
<DOCNO> 27144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/siyaset/siy01.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Mücahid 
</HEADLINE>
<TEXT>

Kapatılan İhlas Finans'ın Yönetim Kurulu Başkanı Mücahid Ören, kendisini ABD vatandaşı yapan yemini etti. Böylece iade korkusundan da kurtuldu... 
     WASHINGTON Milliyet 

     Kapatılan İhlas Finans'ın Yönetim Kurulu Başkanı ve İhlas Holding Genel Müdürü Mücahid Ören, "yemin ederek" ABD vatandaşı oldu. 
     "İslami bankacılık" sloganıyla 200 bin vatandaştan yaklaşık 600 trilyon lira toplayan ve ödeme güçlüğüne girince Bankacılık Düzenleme ve Denetleme Kurulu'nca BDDK kapatılan İhlas Finans'ın Yönetim Kurulu Başkanı Ören, hakkında açılacak soruşturmadan kurtulmak için yurt dışına kaçmıştı. Ören'in ABD'de ortaya çıktı. Eşi de ABD'li olan Ören, ABD'nin ilk Başkanı George Washington'un yaşadığı evin bahçesinde düzenlenen "Bayrak Günü"ne katılarak, kendisini ABD vatandaşı yapan yemini etti. Eş durumundan ABD vatandaşlığına alındığı bildirilen Mücahit Ören ile birlikte Ahmet Demirtaş adlı başka bir Türk ve başka ülkelerden 47 kişi daha ABD vatandaşı olarak, "ABD'ye bağlılık ve sadakat" konusunda and içtiler. 
     
     Soruşturma açılmıştı 
     Böylece Ören, Türklük bağından vazgeçerken, Türkiye'de hakkında yürütülen soruşturma ve Türkiye'ye iade edilme korkusundan da kurtulmuş olacak. 
     Mücahit Ören hakkında, İhlas Finans'ın içini boşalttığı gerekçesiyle Bakırköy Cumhuriyet Başsavcılığı'nca soruşturma açılmıştı. Ayrıca çok sayıda vatandaş, paralarının batırıldığını öne sürerek Mücahid Ören hakkında suç duyurusunda bulunmuştu. 
     



 SİYASET 






söz artık liderlerin 










</TEXT>
</DOC>
