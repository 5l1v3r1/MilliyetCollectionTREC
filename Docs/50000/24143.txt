<DOC>
<DOCNO> 24143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur13.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'de Öcalan davası 31 Ağustos'a kaldı 
</HEADLINE>
<TEXT>

     İmralı Adası'nda tutuklu bulunan terör örgütü PKK'nın lideri Abdullah Öcalan'ın Avrupa İnsan Hakları Mahkemesi'nde AİHM bugün görülmesi beklenen davası, 31 Ağustos'a ertelendi. 
     Öcalan'ın avukatlarından İrfan Dündar, AİHM'de bugün yapılması gereken duruşmada dosya üzerinden inceleme yapılacağını belirterek, "Mahkeme bizden ve hükümet tarafından delilleri hazırlayarak sunmamızı istedi. Ancak biz hazırlıklarımızı tamamlayamadık" dedi. 
     Müvekkilleriyle görüşmelerinin kısıtlı olduğunu ve hazırlıklarını tamamlayamadıklarını anlatan Dündar, bu nedenle mahkemeden süre talebinde bulunduklarını söyledi. 
     Taleplerinin kabul edildiğini kaydeden Dündar, davanın 31 Ağustos'a ertelendiğini bildirdi. 






</TEXT>
</DOC>
