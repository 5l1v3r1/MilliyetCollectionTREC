<DOC>
<DOCNO> 47263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/guncel/gun01.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’ımızı sıkacaklar 
</HEADLINE>
<TEXT>

Kazak petrolünün uluslararası pazarlara taşınmasıyla Boğazlar’ın tanker yükü rekor bir şekilde artacak... 
     CENK BAŞLAMIŞ Moskova 

     Gözlerin Afganistan operasyonuna çevrildiği bir sırada Rusya, Kazak petrolünü İstanbul Boğazı üzerinden uluslararası pazarlara taşıma yolunda önemli bir adım attı. Kazakistan’ın Tengiz havzasından çıkarılarak boru hattıyla Rusya’nın Karadeniz kıyısındaki Novorossisk limanına getirilen petrol, ilk kez tankere yüklendi. 
     Rusya, Kazakistan ve bazı Batılı şirketlerin katılımıyla oluşturulan Hazar Boru Hattı Konsorsiyumu’nun CPC Genel Müdürü Sergey Gnatçenko, dün düzenlenen törende, ilk yüklemenin deneme amacıyla yapıldığını açıkladı. 2.5 milyar dolarlık proje, petrolün İstanbul ve Çanakkale boğazları yoluyla dünya pazarlarına taşınmasını öngörüyor. Hatta, ilk yıl 1 milyon ton olarak belirlenen taşıma miktarının, aşamalı olarak 67 milyon tona çıkarılması planlanıyor. 
     
     Bakü-Ceyhan’a rakip 
     CPC’nin yılda 67 ton petrol taşımak istemesi, İstanbul ve Çanakkale boğazlarındaki tanker yükünün artması anlamına geliyor. Rusya, tamamlanması için büyük çaba harcadığı hattı, Bakü - Ceyhan’a da rakip olarak gösteriyor. 
     



 GÜNCEL 













</TEXT>
</DOC>
