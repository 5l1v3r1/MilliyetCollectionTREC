<DOC>
<DOCNO> 20921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/dunya/dun04.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA Madrid’i vurdu 13 yaralı 
</HEADLINE>
<TEXT>

Ayrılıkçı örgütün kalabalık bir caddeye koyduğu bomba büyük hasar yarattı 
     DIŞ HABERLER SERVİSİ 

     İspanya’nın başkenti Madrid’in kalabalık bir merkezinde, bir otomobile yerleştirilen zaman ayarlı bombanın patlaması sonucu 13 kişi yaralandı. Patlamadan hemen önce Bask bölgesinin bağımsızlığı için mücadele eden ayrılıkçı ETA örgütü adına bir kişinin itfaiyeyi arayarak patlama olacağını haber verdiği belirtildi. Eylemin, Bask bölgesinde bugün yapılacak yerel seçimlerin arefesine denk gelmesi ise endişe yarattı. 
     
İtfaiyecileri aradılar      Önceki akşam meydana gelen patlamada bir güvenlik görevlisi ağır yaralanırken, hafif yaralanan diğerlerinin ise olay anında oradan geçen vatandaşlar olduğu açıklandı. 
     Daha önce bir dizi patlamanın sorumluluğunu üstlenen ETA’nın ise patlamadan yedi dakika önce itfaiyecileri aradığı ve patlamayı haber verdiği belirtildi. Ancak ETA’dan sorumluluğu kabul edip etmediğine dair bir açıklama yapılmadı. 
     



 DÜNYA 













</TEXT>
</DOC>
