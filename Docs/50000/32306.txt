<DOC>
<DOCNO> 32306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sondun16.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Protestocu korkusu IMF'ye toplantı yerini değiştirtti 
</HEADLINE>
<TEXT>

     Dünya Bankası ve Uluslararası Para Fonu IMF , küreselleşme karşıtı protestocuların yoğun ve şiddetli gösteriler düzenlemesi ihtimaline karşı, sonbahar toplantısının yerini değiştirdi. 
     IMF sözcüsü David Hawley'in açıklamasına göre, Dünya Bankası ve IMF'nin 20 yıldır Washington D.C'deki 83 yıllık Marriott Wardman Park otelinde düzenlenen toplantıların bu yıl yeri, bölgedeki binlerce semt sakinine rahatsızlık vermemek için değiştirildi. 
     Turistlerin ziyaret ettikleri Ulusal Hayanat Bahçesi ve Ulusal Katedral'in de yeraldığı bölgede 6.4 hektarlık alana yayılan Marriott Wardman Park otelinin güvenliğinin sağlanması için 5 kilometrelik alanın etrafının parmaklıkla çevrilmesi gerekecekti. İki kısma ayrılan bu alan yerine, güvenliğin daha sıkı sağlanacağı tek kısımlık bir otel ve konferans merkezi ayarlanacak. 
     
     Vietnam Savaşı'ndan bu yana en büyük gösteri 
     Başkent Washington'daki güvenlik uzmanları, Vietnam Savaşı'ndan bu yana en geniş kapsamlı protesto gösterilerine hazırlanıyor. Dünyanın heryerinden toplam 7 bin hükümet yetkilisi ve özel bankerlerin katılacağı 2-3 Ekim'deki Dünya Bankası-IMF sonbahar dönemi toplantılarını protesto etmek üzere 30 Eylül'den itibaren 40 bin kadar göstericinin biraraya gelmesi bekleniyor. Toplantılara hazırlık oturumları şehir merkezine çekilecekse de, delegeler Marriott Wardman ve diğer önemli otellerde konaklayacak ve delegeler, protesto göstericilerinin eylemlerine maruz kalabilecek. 
     Bu konuda daha ayrıntılı bilgi aşağıdaki Internet sitelerinden edinilebilir 
     The World Bank http www.worldbank.org 
     The International Monetary Fund http www.imf.org 
     The D.C. Metropolitan Police Department http www.mpdc.org 
     Mobilization for Social Justice Sosyal Adalet İçin Seferberlik http www.a16.org 
     







</TEXT>
</DOC>
