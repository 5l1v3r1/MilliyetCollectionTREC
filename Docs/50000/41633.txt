<DOC>
<DOCNO> 41633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur18.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer Bush'a baş sağlığı mesajı gönderdi 
</HEADLINE>
<TEXT>

     Cumhurbaşkanı Ahmet Necdet Sezer, ABD'ye karşı gerçekleştirilen saldırıları şiddetle kınadığını belirterek, ''Bugüne değin terörizmden büyük acılar çekmiş olan Türk halkının yakın dost ve müttefiki Amerika Birleşik Devletleri'nin bu büyük acısını paylaştığını, bu zor anında Amerikan halkının yanında olduğumuzu belirtmek isterim'' dedi. 
     Cumhurbaşkanlığı Basın Merkezi'nden yapılan açıklamaya göre, Sezer, Amerika Birleşik Devletleri'ne karşı gerçekleştirilen terörist saldırılara ilişkin olarak ABD Başkanı George W. Bush'a bir mesaj gönderdi. Sezer'in mesajı şöyle 
     ''Uluslararası terörizmin benzeri görülmemiş bir cüretkarlıkla Amerika Birleşik Devletleri'ne karşı gerçekleştirdiği alçakça saldırıyı tarifsiz bir üzüntüyle öğrendim. Sözkonusu saldırıları şiddetle kınıyorum. 
     Türk Ulusu ve şahsım adına Amerikan halkına en içten başsağlığı dileklerimi iletir, bugüne değin terörizmden büyük acılar çekmiş olan Türk halkının yakın dost ve müttefiki Amerika Birleşik Devletleri'nin bu büyük acısını paylaştığını, bu zor anında Amerikan halkının yanında olduğumuzu belirtmek isterim.'' 







</TEXT>
</DOC>
