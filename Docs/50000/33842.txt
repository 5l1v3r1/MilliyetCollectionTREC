<DOC>
<DOCNO> 33842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/sontur11.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den MHP'ye "Sebze-meyve milliyetçileri" 
</HEADLINE>
<TEXT>

     DYP Genel Başkanı Tansu Çiller, milli değerleri temsil ettiğini söyleyenlerin o değerleri tahrip ettiklerini"ne sürerek, ''Kendilerine milliyetçi diyen partiler, sebze-meyve milliyetçiliğine dönmüşlerdir'' dedi. 
     Çiller, olağanüstü toplanan partisinin TBMM grubunda yaptığı konuşmada, hükümet üyelerinin 1999 yılında uygulanan programın Türkiye'ye uygun olmadığının ifade ettiklerini söyledi. Uygulamaya konulan son programda da revizyon yapılmasına ihtiyaç duyulduğunun dile getirildiğini kaydeden Çiller, ''Türkiye'yi denek mi zannediyorsunuz Bu işin sorumluluğunu IMF'ye yüklemek de yanlıştır. Bu millet IMF'yi mi sizi mi seçti '' diye sordu. 
     ABD Başkanı Bush'un Türkiye'yi yakın takibe aldıklarını ve hastalıklı olduğunu söylediğini, G-8'lerin de Türkiye'yi ''hastalıklı '' olarak nitelediğini savunan Çiller, şöyle konuştu 
     ''Koskoca Türkiye başka ülkeler tarafından karantinaya alındı. Hastalık etrafa yayılmasın, aman verdiğimiz kredileri alalım. diyorlar. Bunun için birtakım insanlar tasfiye memuru gibi atanıyor. Netice itibarıyla bütün kutsal değerler, o değerleri temsil ettiğini söyleyenler tarafından tahrip ediliyor. Kendilerine milliyetçi diyen partiler, sebze-meyve milliyetçiliğine dönmüşlerdir. Bu ülkenin bütün değerlerini ucuzlattılar, bütün maddi manevi değerlerini sakata çıkardılar. Türkiye'nin onurunu koruma, başını dik tutma değerini zaafa uğrattılar. Dışa karşı onurunu koruyamayan bir Türkiye, kendi içinde de istikrarını sağlayamaz.'' 
     Tansu Çiller, yaşanan gelişmeler karşısında Başbakan Bülent Ecevit'in, ''Türkiye'de sosyal patlama olmaz, Türkiye sabırlı'' dediğini ifade etti. Çiller, ''Başbakan bu sözler yerine Biz Türkiye'yi idare edemiyoruz demiyor, böyle konuşuyor. Oysa siz sabır taşını çatlattınız, sabır diye birşey kalmadı'' diye konuştu. 
     Başbakan Bülent Ecevit'in, ''Bazı çevreler hükümeti düşürmek için komplo kuruyorlar'' diye konuştuğunu bildiren Çiller, ''Eğer gerçekte böyle bir olay var ise kendileri Türkiye'yi buna elverişli bir hale getirmişlerdir'' dedi. 
     Tansu Çiller, Bülent Ecevit'in başkanlık ettiği hükümetin eline en iyi programın verilmesi halinde bile bunu uygulamalarının mümkün olmadığını iddia etti. İktidarın ''bitip tükendiğini'' öne süren Çiller, en kısa zamanda seçim isteyerek, ''Seçim bir karar olmaktan öte, stratejik bir karar haline gelmiştir'' görüşünü dile getirdi. 
     
     






</TEXT>
</DOC>
