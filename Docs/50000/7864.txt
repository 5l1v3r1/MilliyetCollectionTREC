<DOC>
<DOCNO> 7864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/soneko04.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik üretiminde dev birleşme 
</HEADLINE>
<TEXT>

     Avrupa'nın 3 büyük çelik üreticisi dünyanın en büyük çelik şirketini oluşturmak üzere birleşme kararı aldı. 
     Fransa'nın Usinor, Lüksemburg'un Arbed ve İspanya'nın Acerelia çelik şirketlerinin birleşmesiyle doğacak dev şirketin yıllık çelik üretiminin 46 milyon tona ulaşması ve yıllık satışlarının 30 milyar euroyu 27 milyar dolar bulması bekleniyor. 
     Birleşmenin mali değerinin 3.4 milyar euro 3.11 milyar ABD Doları olacağı ve yeni şirketin yüzde 56.5'unun Fransız Usinor, yüzde 23.4'ünün Lüksekburglu Arbed ve yüzde 20.1'inin de İspanyol Aceralia'nın hissedarlarına tahsis edileceği belirtiliyor. Birleşme kararının, dünya piyasasındaki aşırı kapasite ve fiyatların düşmesi nedeniyle zor bir dönemden geçmekte olan Avrupalı çelik üreticilerinin maliyetlerden tasarruf sağlama ve kapasitelerini verimli kullanma isteklerinden kaynaklandığı bildiriliyor. 




</TEXT>
</DOC>
