<DOC>
<DOCNO> 34402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/asik.html </URL>
<DATE> 2001/07/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Notlar potlar 
</HEADLINE>
<TEXT>

     İMF Başkan Yardımcısı Fischer "Dalgalı kura devam edin" demiş... Bülent Ecevit 
     - Zaten ben de kendisine şu aşamada bir değişikliğe gitmenin uygun olmayacağını söyledim, diyor... 
     Bir gün önce ise dalgalı kur sürecek mi sorularına 
     - Fischer gelince belli olacak, diyordu... 
     Şimdi "Ben de öyle düşünüyorum" oldu. 
     Sanki farklı düşünme yetkisi varmış gibi... 
     Büyük Türk Büyüğü Turgut Özal bu konularda uydulukta büyük aşamalar kaydetmişti... ABD'nin ne isteyeceğini önceden öğrenir, onların isteyeceğini kendi önerisi gibi gündeme getirir, böylece hem dışardan hem içerden aferin alırdı. Eco bu işi de beceremiyor. 
     xxx 
     Ankara Emniyet Müdürü koltuğuna oturan Ahmet Yücesan ilginç projesini televizyon kameraları önünde açıkladı 
     - Kendisine verilen rüşveti ihbar eden polise bunun iki misli ikramiye vereceğiz... 
     Hangi kaynaktan.. Hangi yasal dayanağa göre... Gibi merakları bir kenara bırakalım... Sayın Emniyet Müdürü'nün önerisi 
     - Bizim polis rüşvet teklifini geri çeviremiyor. Bire bir ikramiyenin bile etkisi yok. O yüzden iki misli ikramiye vereceğim ki sonuç alayım. Özel rüşveti ancak devlet rüşvetiyle önlerim, gibi bir anlam da içermiyor mu 
     
     Dalgalı kurun tek avantajı, soygunun gözümüzün önünde olması .. 
     
     
Mutfakta şangırtı...      Memur yılbaşına doğru bir punduna getirmiş... Müdürünü eve yemeğe davet etmiş. Akşam kapıdan girerken müjdeyi vermiş 
     - Karıcığım bizim patronu yemeğe davet ettim, yarın akşam güzel bir et yemeği yap... Ben de birkaç şişe şarap alırım. Zam işini konuşuruz... 
     - Ne eti, demiş kadın, et alacak para nerde Adam düşünmüş taşınmış... Senaryoyu hemen yazmış 
     - Öyleyse şöyle yapalım... Sen tam yemeği getirecekken mutfakta bir şangırtı yarat. Etler düştü, yere saçıldı diyelim, sadece patates püresiyle idare edelim... 
     Beklenen an gelmiş. Müdür masada. Kadın mutfakta... Şangırr diye bir ses 
     Adam numaradan telaşlanmış 
     - Karıcıım eti mi düşürdün yoksa 
     - Hayırrrr, diye inlemiş kadın mutfakta, patates püresini düşürdüm... 
     
Eyvah...      İki küçük balık daha küçük bir balığı takip ediyorlarmış. Birden bir deniz yıldızı görmüşler. Küçük balıklardan biri bağırmış 
     - Eyvah şerif 
     
Kartal'da neşe      Ali Balkaner'in tahliye kararı Kartal Cezaevinde sevinç yaratmış... Tabii sevinecekler. Gün onların.. Önce hapisten yırtacaklar.. Sonra paraları zuladan çıkartıp birer saygın işadamı olarak toplumda yerlerini alacaklar... Bizim gibi enayilere hem çaldıkları parayı ödetecek hem hava atacaklar... 
     xxx 
     1999 yılında Fon'a devredilen "İnterbank", batırılmış ve hortumlanmış paraların izini sürmek ve geri almak için Sarıibrahimoğlu avukatlık bürosu ile anlaşmıştı. Paraların izi sürüldü ve gizli hesaplar büyük ölçüde ortaya çıkartıldı. O kadar ki Cavit Çağlar 1,5 milyar dolar borcunu kabul etmiş, bir ödeme planı yapmaya dahi razı olmuştu. 
     Derken İnterbank bu avukatlık bürosu ile anlaşmayı feshetti. 
     Gerekçe... Paraların yeri bulunmuş tahsilat kolaylaşmıştı... 
     İnterbank bir süre önce Esbank'la birlikte Etibank çatısı altına alındı. 
     Bankanın genel müdürü Kadir Günay ile yardımcısı Ekrem Aydemir görevden uzaklaştırıldılar. 
     Etibank'ın ve dolayısıyla diğer iki bankanın ortak yönetimine gelen Yalçın Amanvermez, ayrıca üç bankanın teftiş kurulu başkan ve yardımcılarını görevden aldı. Yerlerine dışardan atama yaptı... 
     Böylece İnterbank'ın alacaklarına sahip çıkan, zararları takipte deney kazanmış kişiler devre dışı kaldı. 
     İnterbank'ın batık dosyaları yakında BDDK'nın "Vaklık Yönetim Birimi" ne devredilecek. Diğer fon bankalarının dosyaları da peyderpey devrediliyor. 
     20'ye yakın batık bankanın 5 bine yakın batık dosyasını BDDK nasıl izleyecek 
     Hiç kuşkunuz olmasın hortumcuları zarar sokmayacak biçimde izleyecek. 
     Zaten yapılan atamalar ve işlemler de batık paraların geri alınması değil alınmaması yönünde bir çabanın varlığını hissettiriyor. 
     Zaman ve devlet hortumculara çalışıyor... 
     
     Vakıf üniversitelerinin yıllık ücretleri son zamla 20 milyar sınırına dayandı. 
     Yakında üniversiteyi kazananlarda da intihar başlarsa şaşmayalım. 
Ayşe Akkuş 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
