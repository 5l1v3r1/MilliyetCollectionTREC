<DOC>
<DOCNO> 45684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/spor/spo04.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonkör Trabzon 
</HEADLINE>
<TEXT>

Bordo - Mavili kulüp astronomik fiyatlarla transfer ettiği oyuncularını yok pahasına sattı, büyük zarara uğradı 
     SON yıllarda istikrarsız bir transfer politikası uygulayan Trabzonspor, astronomik fiyatlarla aldığı futbolcularını yok pahasına sattı. Bordo - Mavili takım özellikle Fatih Tekke, Selahattin, Hüseyin, Erhan Namlı ve Zafer konusunda büyük zarara uğradı. Trabzonspor’dan giden oyuncular ise yeni takımlarında harikalar yarattı. 
     ZAFER, Antalyaspor’dan Trabzonspor’a transfer edilirken, Hüseyin ve Selahattin’in yanında, 1 milyon 950 bin dolar da para ödendi. Erhan Namlı da Gaziantepspor’dan alınırken, Fatih Tekke gibi bir yıldızın yanında 1 milyon dolar da ekstra ödeme sözü verildi. 4 milyon dolara malolan Erhan 550 bin dolara Galatasaray’a gitti. 
     
     İzin yaptılar 
     KOCAELİSPOR maçının hazırlıklarını salı gününden beri sürdüren Trabzonsporlu futbolcular dünü izin yaparak geçirdi. Bordo - Mavili takım bugün öğleden sonra tesislerde yeniden bir araya gelecek. Bu arada Özkan Sümer’in, Salazar’ın menajerine, "Onu affetmemiz söz konusu bile değil. Aksi taktirde takım içi disiplini sağlamakta zorlanırız. Bu nedenle kendisine bir an önce kulüp bulsun" dediği öğrenildi. 
     



 SPOR 

























</TEXT>
</DOC>
