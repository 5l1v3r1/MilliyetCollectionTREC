<DOC>
<DOCNO> 48218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/soneko23.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada bugün böyle geçti... 
</HEADLINE>
<TEXT>

     İMKB Ulusal-100 Endeksi 1. seansa göre 348.46 puan artarak, 2. seansı 9,305.31 puandan tamamladı. 
     2. Seansta hisse senetleri ortalama yüzde 3.89 oranında değer 
     kazandılar. 
     Seans, ilk seansta gerçekleşen yüzde 1.52'lik artışın ardından 8,951.19 puan seviyesinde açıldı. Devlet Bakanı Derviş'in, IMF ile 
     ilişkilere ilişkin açıklamalarının yarattığı olumlu havanın etkisiyle yükselişe geçen endeks, 9,000 puanı aştı. 2. Seansın ilk yarısında 9,085.70 puana ulaşan endeks, Cumhurbaşkanı Ahmet Necdet Sezer'in referanduma ilişkin açıklamalarının kısa bir süre için olumsuz algılanmasının etkisiyle küçük bir gerileme yaşamasına rağmen seansı, ulaştığı en yüksek seviye olan 9,305.31 puandan tamamladı. Endeks gün bazında 482.68 puan artarken, hisse senetleri de günün tamamında yüzde 5.47 değer kazandılar. Kapanışta mali endeks 524.87 puan artışla 11,779.620 puana, sınai endeks 213.88 puan artışla 8,634.33 puana, hizmetler endeksi de 224.45 puan artışla 5,870.90 puana yükseldi. Böylece ilk seansa göre mali grup hisseler ortalama yüzde 4.66, sınai grubu hisseler yüzde 2.54, hizmetler grubu hisseler de yüzde 3.98 değer kazandı. 2. seansta işlem gören toplam 291 hisse senedinden 204'ü değer kazanırken, toplam 39 hisse senedi değer yitirdi, 48 hissenin fiyatında ise değişiklik olmadı. Seansta, 336 trilyon 117 milyar 81 milyon liralık işlem hacmi oluştu. İki seansın işlem hacmi toplamı da 473 trilyon 925 milyar 517 milyon lira olarak gerçekleşti. 2. seansta Yapı ve Kredi Bankası, Garanti Bankası, Turkcell, Sabancı Holding ve Tüpraş, en yoğun işlem gören hisse senetleri oldular. 
     






</TEXT>
</DOC>
