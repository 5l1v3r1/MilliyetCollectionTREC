<DOC>
<DOCNO> 46280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/spor/ygokberk.html </URL>
<DATE> 2001/10/11/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Fevzi’nin ahı tuttu 
</HEADLINE>
<TEXT>

     Taçla başlayalım. Oyun da öyle başladı zaten... 11. dakikada Samsunspor’un taç atışıyla kaldığı yerden. Çıkıntılık yapıyormuş gibi olmasın, ama oyuncular acaba Samsun’da aynı yerde mi duruyorlardı Saha bozuktu Samsun, Ankara oldu, ama Metin Tokat niye Mustafa Çulcu oldu Hani taç atışı bile bu kadar önemliyse, mesela hakem değil mi Yanlış anlaşılmasın veya da anlaşılsın. Amacımız kuralları delmek değil, saçma sapan kurallarla eğlenmek. Üstelik sahadaki kadrolar da Samsun’daki oyundan farklı. 
     Daum’un on adamı sahadaydı. Aralarında da Yasin. Hani Daum’un "90 dakikayı çıkartamıyor" dediği Yasin. Bu kez 79 dakikalık oyunda denedi onu. Çift santrforla başladılar. Santforlarına en çok ihtiyaç duydukları bir 20 dakika oynadılar. Ama Norveçli olanı kenarda, Nouma ile iyi anlaşanı da İstanbul’daydı. Halbuki sevdikleri bütün pozisyonlar ve ortaların hepsi oyun içindeydi. Keşke onlar da sahada olsalardı. 
     Futbol tuhaf oyun. Bu Samsun üç gün oynasa nasıl gol atacak diyordum, 60’da attı. Tabii dilim de, bilmem nereme kaçtı. Beşiktaş şanssız takım. Hadi gol yedin, bari Ertuğrul’dan yeme. Şimdi yine herkes konuşacak, dır dır dır, vır vır vır. "Biz niye sattık Ertuğrul’u" filan falan. Zaten Hilton’da olanlar bütün herkesin dilinde. Yok "Fevzi" denmiş, Kjaer oynamış. Yok Kjaer geç kalıp, taksiyle gelmiş. Yok Ankara’ya Sertan’lı 18 kişi gelmişler. Ama maça Sertan’sız on birle çıkmışlar. Şimdi de Ertuğrul, iyi mi Sonra tuhaf bir penaltı. Daha doğrusu penaltı değil. Zaten de kaçtı, iyi oldu. En çok da Fevzi üzüldü. Çünkü kurtaran Kjaer’di. Beşiktaş oyuncu değiştirme hakkını Samsun’daki 11 dakikada yaptı da mı buna başvurmuyor diye düşünüyorduk. Stavrum girdi. Beşiktaş’ın sorunu ufak mufak değil, biraz irice. Çok akında bir gol atmak, az akında iki gol yemek. Beşiktaş’ta sorunlar büyük demek. 
     Kjaer ikinciyi bacak arasından yedi. Beşiktaş maçı kaybetmedi, ama belki de Kjaer’den kurtuldu. Fena mı oldu Sonra bu Kjaer’i fazla eleştirmeyelim. Ne zaman, ne şekilde, ne kadar gol yese de morali bozulmuyor taş gibi ayakta... Tınlamıyor bile... Tecrübe de bu olsa gerek. 
     



 SPOR 






















</TEXT>
</DOC>
