<DOC>
<DOCNO> 6813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo04.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı faturası 
</HEADLINE>
<TEXT>

Trabzon yedekte oturttuğu futbolcular için 10 trilyon ödedi 
     TRABZONSPOR’UN yabancıları, takıma katkıları az olmasına rağmen, parasal yönden kulübe büyük darbeler vurdular. Transferlerden sadece Bulgar futbolcu Yanchev göze çarptı. 16 milyon mark verilerek, kulüp tarihinin en yüksek ücreti ödenen Norveçli Lange, lig ve kupadaki 23 maçın 12’sinde forma giydi. Beş gol attı, ancak göz doldurmadı, sonunda kaçtı. Löbe, Milosevski, Nikolovski, Jarko sahada mumla arandı. 
     VERİM alınamayan yabancılara ödenen paralar on trilyonu aştı. Lange’ye 16 milyon mark, Nikolovski’ye 1.5 milyon dolar ve Sakaryaspor’a iki futbolcu, Milosevski’ye 2 milyon mark, Jarko’ya 1 milyon 250 bin mark, Iwan’a 2.5 milyon dolar, Oliviera’ya 500 bin dolar, Tetteh’e 500 bin dolar ve Löbe’ye de 1 milyon 150 bin dolar harcandı. Yönetim önümüzdeki sezon genç, ucuz ve kaliteli yabancılara yönelmeyi planlıyor. 
     
     Başkan yolcu 
     TRABZONSPOR Başkanı Özkan Sümer Oktay, Lange, Vugrinec ve Kalitvintsev’in bonservis sorunlarıyla ilgili görüşmeler yapmak için İsviçre’ye gidecek. Sümer’in, Avukat Berna Advan ile görüşüp, FIFA’daki dosyaları takip edeceği öğrenildi. Sümer’in, Oktay’ın bonservis bedelinin ne kadar olacağını da araştıracağı ifade edildi. Bu arada Bordo - Mavili takım, hazırlıklarını dün sürdürdü. 
     


 SPOR 






























</TEXT>
</DOC>
