<DOC>
<DOCNO> 28708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun19.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'da yapışık timsahlar dünyaya geldi 
</HEADLINE>
<TEXT>

     Tayland'daki özel bir hayvanat bahçesinde yapışık timsahlar dünyaya geldi. 
     Başkent Bangkok'un güneyindeki Samut Prakarn hayvanat bahçesinden bir yetkili, Cumartesi günü yumurtadan çıkan timsahların birbirine göbekten yapışık olduğunu, hayvanların 4'er ayağı ancak tek kuyruğu bulunduğunu söyledi. 
     Avuç içi büyüklüğündeki timsahların başlarının birbirinden uzaklığının 17 santimetre olduğunu söyleyen yetkili, şu anda bakım altında olan hayvanların yaşaması halinde, yavrulara dünyanın en ünlü siyam ikizleri olan Chang ve Eng'in isimlerinin verileceğini kaydetti. Chang ve Eng, o dönemki adı Siyam olan Tayland'da 11 Mart 1811'de dünyaya gelmişti. Chang ve Eng'in doğumundan sonra yapışık ikizler Siyam ikizleri olarak adlandırıldı. 







</TEXT>
</DOC>
