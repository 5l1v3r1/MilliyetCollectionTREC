<DOC>
<DOCNO> 31275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/akyol.html </URL>
<DATE> 2001/07/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
MHP'nin kaygıları 
</HEADLINE>
<TEXT>

     DÜN sabah MHP'li bazı bakan ve yöneticilerle görüştüm. "Kriz çözülecek" diyorlardı. 
     Devlet Bakanı Faruk Bal şunları söylüyordu 
     - Taha Bey, siz MHP'yi çok iyi bilirsiniz. İçinden çıktınız. Biz Türkiye'nin aleyhine bir iş yapar mıyız 
     Konuyu somutlaştırdım IMF ile anlaşmanın yürümesi, kredi dilimlerinin açılması, piyasalara güven verilmesi... 
     Bal, bunları da doğruladı 
     - Somut bilgim yok. Sayın Bahçeli'den bir işaret almadım. Ama göreceksiniz liderler zirvesinde bu sorun çözülecek. Genel Başkanımızın sorun çözme duyarlığını bildiğimiz için böyle söylüyorum. 
     Sabah, Ulaştırma Bakanı Enis Öksüz de, "Türkiye'nin yararına nasıl çalıştığımızı tarihler yazacak" diyordu ve ekliyordu 
     - Ne karar alınırsa biz uyarız... 
     Ve liderler zirvesinden çözüm çıktı Telekom'da IMF'yi tatmin edecek bir düzenlemeye gidiliyor. 
     
     MHP'LİLER, medyada MHP'yi sorumlu tutan yorumlardan rahatsız. Devlet Bahçeli bile buna şahsen tepki gösteriyor kendisinden beklenmedik şekilde... 
     MHP'lilerden sık sık duyduğum şu 
     - Ne dediler de yapmadık Şunu verin diyor, veriyoruz. Protokol imzalıyor. Bir hafta sonra geliyor, protokolü bozmuş, yeni şeyler istiyor... 
     Kastedilen Derviş'tir. 
     Derviş'in "IMF'yi manipüle ederek" MHP'yi hükümette ve kamuoyunda zayıflatmaya çalıştığını düşünüyorlar. 
     Şu sözler adının yazılmasını istemeyen bir MHP'li bakana ait 
     - Devlet adabına uygun bulsak, IMF ile kendi bakanlarımızdan birinin görüşmesi için karar vereceğiz. Bu son derece detaydaki istekleriniz, itirazlarınız doğru mu diye sormak için... 
     Belli ki MHP ile hükümetin öteki partileri arasında değil ama Derviş arasındaki güven epey zedelenmiş... 
     
     MHP'LİLERİN iyi niyetinden kesinlikle şüphem yok... 
     Ama Türkiye yönetilecek ve IMF ile imzalanan program da yürüyecek... 
     MHP olaya bir de iki açıdan bakmalıdır 
     Ya Kemal Derviş de iyi niyetliyse ve IMF'nin isteklerini aktarmak ona düştüğü için IMF'yle özdeş bir görüntü ortaya çıkıyorsa 
     İkincisi, piyasalar nasıl algılıyor MHP'liler MHP'yi sorumlu veya "sebep" gösteren haber ve yorumlara kızıyorlar... Ama ya medya piyasadaki kaygıları, piyasadaki psikolojik tepkileri yansıtıyorsa... 
     Bunun için MHP'li bakanlar, özellikle de Bahçeli, piyasanın nabzını tutan, piyasadaki kaygıları ve umutları bizzat yaşayan işadamlarıyla, güvendikleri, hatta MHP'li işadamlarıyla sık sık görüşmeli, onların da izlenimini almalıdır... 
     MHP, ilişki çevresini genişleterek, özellikle dünya ekonomisi ve Türk ekonomisinin nabzını tutan ve MHP açısından "itimat edilebilir" nitelikte çeşitli uzman ve işadamlarıyla görüşerek, daha objektif değerlendirmeler yapabilir, yapmalıdır da... 
     O zaman "MHP yüzünden" veya "IMF bastırdı, MHP geri adım attı" gibi MHP'yi rahatsız eden algılamalar ortadan kalkar, en azından azalır. 
     MHP bunu yapmazsa en haklı olduğu yönleri bile anlatmakta zorlanabileceği bir imajı oluşabilir. 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
