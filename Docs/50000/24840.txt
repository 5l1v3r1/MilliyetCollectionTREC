<DOC>
<DOCNO> 24840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sontur07.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence dönüşü kanlı bitti 
</HEADLINE>
<TEXT>

     Bahçelievler'de aşırı alkol alarak direksiyon başına geçen İran uyruklu işadamı Feramez Cihani'nin 27 kullandığı otomobil kontrolden çıkarak takla attı. Kazada Cihani yaşamını yitirirken, araçta bulunan üç arkadaşı da yaralandı. 
     Güngören Mehmet Akif Caddesi üzerinden E- 5 Karayolu istikametine giden 34 ZK 1119 plakalı Opel marka otomobilin sürücüsü Cihani, direksiyon hakimiyetini kaybedince virajı alamadı, araç takla atmaya başladı. Türkmenistan uyruklu arkadaşları Ayşe Safkan 25 , Cahit Acımorodi 27 ve Kanbir Selameti 25 ile birlikte gittiği barda eğlendikten sonra aşırı alkollü olarak direksiyona geçen Cihani, kazada feci şekilde can verdi. Arkadaşları ise kazayı hafif sıyrıklarla atlattı. Yaralılar Bakırköy Devlet Hastanesi'ne kaldırılırken, Cihani'nin cesedi otopsi için Adli Tıp Kurumu morguna kaldırıldı. 






</TEXT>
</DOC>
