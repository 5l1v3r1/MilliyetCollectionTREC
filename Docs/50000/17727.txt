<DOC>
<DOCNO> 17727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/ekonomi/eko05.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya kurtuluşu Marilyn’de arıyor 
</HEADLINE>
<TEXT>

Polonya hükümeti, 300 bin fotoğraflık Marilyn Monroe koleksiyonunu, borçlarını hafifletmek için satışa çıkardı 
     EKONOMİ SERVİSİ 

     Polonya, ekonomik sıkıntılarından kurtulmak için efsanevi Hollywood starı Marilyn Monroe’dan medet umuyor. Polonya Hazine Bakanlığı, elinde bulunan ve aralarında Marilyn Monroe, Marlene Dietrich, Elisabeth Taylor gibi ünlülerin bulunduğu 300 bin fotoğraflık bir koleksiyonu satışa çıkardı. 
     1960’lı yıllarda Hollywood’un ünlü fotoğrafçısı Milton Greene’in çektiği ve şimdiye kadar hiç yayınlanmamış fotoğraflardan oluşan koleksiyonunun en az 40 - 50 milyon dolara alıcı bulacağı tahmin ediliyor. 
     
     Polonya’da işi ne 
     Koleksiyon, 1995 yılında Polonya’da büyük devlet ihalelerine giren ancak taahüdünü yerine getiremeyen Amerikalı bir işadamından haciz yoluyla alındı. Polonya Hazine Bakanlığı’nın üst düzey yöneticisi Piotr Grzeskiewicz, önce fotoğrafları Polonya’da bir müzede sergilemeyi düşündüklerini ama daha sonra koleksiyonun bir an önce nakde çevrilmesinin döviz sıkıntısı içinde bulunan Polonya hazinesi için daha yararlı olacağına karar verdiklerini söyledi. 
     
     



 EKONOMİ 


















</TEXT>
</DOC>
