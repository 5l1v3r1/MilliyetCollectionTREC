<DOC>
<DOCNO> 46162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/soneko19.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
1 trilyon kazanan loto talihlisinin çekini banka yetkilisi aldı 
</HEADLINE>
<TEXT>

     Adının açıklanmasını istemeyen Sayısal Loto'nun 256. hafta talihlisi adına çeki, Ziraat Bankası yetkilisi aldı. 
     Bu arada talihli, 1 trilyon 118 milyar 173 milyon 660 bin lirayla, şimdiye kadar tek başına büyük ikramiyeyi kazanan ikinci kişi oldu. 
     Daha önce bir kişiye, 1999 yılı Kasım ayında 2.8 trilyon lira verilmişti. 
     Talihli adına Milli Piyango İdaresi'ne gelen Ziraat Bankası Genel Müdürlüğü'nden bir yetkili, üzerinde ''Hami Aydın'' yazılı ikramiye çekini, Milli Piyango Genel Müdürlüğü Muhasebe ve Mali İşler Daire Başkanı Ali Çetin'den aldı. 
     Milli Piyango İdaresi yetkilileri, talihlinin ikramiyeyi, 6 Ekim 2001 Cumartesi günü İstanbul Esenler İlçesi'ndeki sayısal loto 
     bayinde, oyun terminalinden ''sen-seç'' yöntemiyle oynadığı 8 kolondan birinde yakaladığını kaydettiler. 
     Adının açıklanmasını istemeyen, erkek ve serbest meslek sahibi talihlinin ise evli ve çocuklu olduğu belirtildi. 
     Öte yandan Ziraat Bankası yetkilileri, talihliye parasını TL cinsinden vadeli hesap yapmasını önerdiklerini, TL cinsinden 32 günlük bir vadeli hesap yaptığı taktirde bir günlük 1.8 milyar lira, aylık ise yaklaşık 55 milyar lira net getirisi olacağını bildirdiler. 
     






</TEXT>
</DOC>
