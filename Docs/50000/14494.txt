<DOC>
<DOCNO> 14494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/agun.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uymayana disiplin cezası var 
</HEADLINE>
<TEXT>
Birazcık sıkışalım beyler 
Genel müdür altındaki kademeler için "dolmuş makam" uygulaması başlıyor. Sayıları 35 bine varan makam aracı sayısı da 7 bine inecek... 
     ZÜLFİKAR DOĞAN Ankara 

     Tasarruf tedbirleri çerçevesinde, genel müdür kademesine kadar makam aracı öngörülürken, daha alt kademedeki personele "dolmuş makam" uygulaması getirilmesi benimsendi. 
     Sayısı 35 bine varan makam ve binek araçlarının da ilk etapta 7 bine indirilmesi öngörüldü. 
     Bakanlar Kurulu'nun önceki gün yaptığı toplantıda yeni vergi "alınmasının" geri plana itilmesi üzerine, bu kez tasarruf tedbirleri ön plana çıkarıldı. Tasarruf önlemlerine uyulmaması durumunda da, sorumlu konumundaki yönetici ve amirlere disiplin cezası dahil, yaptırım uygulanması öngörüldü. 
     
Makam’da neler olacak      Şoförleri emekli edilecek 
     Kamuda yeralan 89 bin makam aracı, önce beşte bir oranına indirilecek, daha sonra 15 binin altına çekilecek. Kalan araçlar satılacak. Sürücüleri, hizmet sürelerine göre emekli edilecek ya da ihtiyaç olan diğer kamu kuruluşlarında görevlendirilecek. 
     
     Bir aracı beş kişi kullanacak 
     Makam araçlarında "dolmuş" uygulamasına geçilecek. Bir aracın "görev tahsisli ve ünvanlı" en çok beş personel tarafından ortaklaşa kullanımı ve makam aracının sadece işe geliş - gidişte kullanılacak. Mesai saatleri dışında, araçlar kullanılmayacak. 
     
     Buyurun "dolmuş makam"a 
     Ünvanlı kamu görevlileri içinde, bakanlıklarda müsteşar, yardımcıları ve genel müdürlere araç tahsisi yapılacak. "Dolmuş makam" uygulamasına tabi en üst bürokrat genel müdür yardımcıları olacak. Bakanlıklarda, daire başkanı ve şube müdürüne kadar olan ünvanlı personele tahsisli araç varsa iptal edilecek. 
     
     Sadece genel müdüre araç 
     KİT ve genel müdürlük düzeyinde örgütlü kamu kuruluşlarında makam aracı sadece genel müdüre tahsis edilecek. Genel müdür yardımcıları dolmuş sistemine tabi olacak, diğer personele makam aracı verilmeyecek. 
     
Vali, saltanatı bitirdi      METİN YILDIRIM Nevşehir DHA 

     Nevşehir Valisi Yusuf Erbay, tasarruf amacıyla il genelindeki tüm açılış, ve etkinliklere, daire müdürleri ile diğer yetkililerin ayrı makam aracı yerine minibüs veya midibüsle gitmelerini öngören genelgesinin üzerine, yöneticiler Avanos ilçesi Çavuşin köyündeki fidan dikme törenine minibüsle taşındı. Vali Erbay, "Tasarrufa uymalıyız. O nedenle tören, açılış ve diğer etkinliklere bundan böyle daire müdürlerimiz toplu halde bir araçla gidip gelecekler" dedi. 
     


 GÜNCEL 

























</TEXT>
</DOC>
