<DOC>
<DOCNO> 1104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/ekonomi/eko05.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, üretim kesintisinde miktarı tartışıyor 
</HEADLINE>
<TEXT>

     Dünyanın üçüncü büyük petrol üreticisi konumunda olan İran’ın petrol bakanı Hossein Kazempour, Petrol İhraç Eden Ülkeler Örgütü’nün OPEC bu ayın 17’sinde Viyana’da yapacağı toplantıda günde 1.5 - 2 milyon varillik bir üretim kısıntısına gideceğini söyledi. 
     Bu dönemde fiyatların 22 doların üzerine çıkması halinde üretim kısıntısı kararının etkilenmeyeceğini belirten Kazempour, 1.5 milyonluk ikinci bir kesintinin ise bahar aylarında gelebileceğini ifade etti. 
     OPEC’in toplantıda piyasa koşullarını ve üretim politikasını tartışması bekleniyor. 
     İki yıl önce petrolün varil başına fiyatının 10 doların altına inmesinden sonra daha temkinli davranan OPEC üyeleri, fiyatları ihracatçı ve ithalatçılar için ideal kabul edilen 22 - 28 dolar seviyesinde tutmayı amaçlıyor. 
     Öte yandan Kuveyt gazeteleri ise üretimdeki azaltmanın 1.7 milyon olarak gerçekleşeceğini yazdılar. 
     Geçen sene petrol fiyatlarının 30 doların üzerinde seyretmesi nedeniyle OPEC, toplam 3.7 milyon varillik dört üretim artışına gitmişti. ABD ve Avrupa’nın bastırması sonucu kabul edilen artırımlar sonucunda OPEC ülkeleri günde 26.7 milyon varillik bir seviyeye çıkmışlardı. 
     


 EKONOMİ 



















</TEXT>
</DOC>
