<DOC>
<DOCNO> 49245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sondun03.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AIP "Taliban Abdülhak'ın cenazesini defnetti" 
</HEADLINE>
<TEXT>

     Afgan İslami Haber Ajansı AIP , Taliban rejiminin, önceki gün yakalanarak idam edilen ünlü Peştun komutan Abdülhak'ın cenazesini defnettiğini duyurdu. 
     AIP'in, Abdülhak'ın erkek kardeşine dayanarak yayınladığı habere göre, 26 Ekim'de ''casus'' olduğu gerekçesiyle idam edilen ve bugün Pakistan'ın Peşaver kentinde toprağa verileceği açıklanan Abdülhak, Taliban tarafından defnedildi. Ancak cenazenin nerede ve ne zaman defnedildiğine dair bilgi verilmedi. 
     Abdülhak, Afganistan'ın SSCB işgali yıllarında Kızıl Ordu'ya karşı Afgan direnişinin simgesi haline gelmişti. Abdülhak'ın 21 Ekim'de Taliban karşıtı ayaklanma başlatma amacıyla Afganistan'a girdiği ileri sürülüyordu. 
     Komutan'ın eşi ve 11 yaşındaki oğlu 2 yıl önce öldürülmüştü. 
     






</TEXT>
</DOC>
