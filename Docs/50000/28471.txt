<DOC>
<DOCNO> 28471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/dunya/dun01.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail - Filistin gay ittifakı 
</HEADLINE>
<TEXT>

Filistinli ve İsrailli eşcinseller Filistin - İsrail çatışmasını protesto etmek için Tel Aviv sokakların-da birlikte yürüdüler. Filistinli bir eşcinselin taşıdığı dövizde, "Hem eşcinsel hem Filistinli, iki kere yadsınmış özgürlük" yazıyordu. 
     DIŞ HABERLER SERVİSİ 

     Avrupa’nın Londra, Paris, Roma gibi "parti ve festival başkentlerinde" görmeye alışık olduğumuz eşcinsel yürüyüşlerinin sonuncusu Ortadoğu’nun en "sıcak" yerinde, İsrail’in başkenti Tel Aviv’de yapıldı. "Eşcinsel Onuru" yürüyüşünde kol kola dans eden İsrailli ve Filistinli eşcinseller, İsrail’in Batı Şeria ve Gazze Şeridi’nin işgalini protesto etti. 
     Siyah elbiseler giyen yüzlerce eşcinsel, "Başkalarına baskı yapmakta övünülecek bir şey yok" yazılı pankartlar taşıyarak, Ibn Gvirol Sokağı’nda toplandı. 
     
Birbirimizin halinden anlıyoruz’      Gösterideki 150 kişilik Filistinli eşcinsel gruptan 34 yaşındaki bir avukat, Filistinli ve İsrailli eşcinsellerin ortak bir zemin bulmakta kendi vatandaşlarına göre daha başarılı olduğunu söyledi. Ramallah kentinden 29 yaşındaki bir lezbiyen de yaşamları boyunca baskı altında yaşayan İsrailli eşcinsellerin, Filistinlilerin durumunu anladığını belirtti. 
     



 DÜNYA 










</TEXT>
</DOC>
