<DOC>
<DOCNO> 11089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/guncel/gun05.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir daha kocamın yanına dönmem 
</HEADLINE>
<TEXT>

İmam nikahlı eşi tarafından bir ay rehin tutulan Adalet Gülbakar, evine dönmemekte kararlı... 
     GÜLAY FIRAT İstanbul 

     Adalet Gülbakar 23 , resmi nikah istediği için bir ay boyunca kendi evinde, çocuğuyla birlikte rehin tutuldu. Bayramda kendisini ziyarete gelen erkek kardeşi Mithat Gülbakar tarafından bir deri bir kemik halde bulunan Adalet Gülbakar’ın 54 kilodan 33 kiloya düştüğü ortaya çıktı. 
     3 yıl önce severek evlendiği kaynak ustası Tunay Erpek’ten resmi nikah isteyince, kavgalar başladı. 9 ay önce doğan Muhammed de ortalığı yatıştıramadı. Genç çiftlerin üzerine kara bulut gibi çöken kayınpederle kayınvalide, 23 yaşındaki gelinleri ile torunlarını, bir ay boyunca "ölüm orucu" tutmaya mahkum etti. 
     "İstenmeyen gelin" ilan edilen genç kadın, kaynanasının elinde eridi, bitti. İddialara göre, genç kadını öldürmek için ona özellikle limontuzu katılmış sudan başka bir şey verilmedi. Genç kadın o halde oğlunu emzirerek hayatta kalmasını sağladı. 
     
     Tedavi görüyor 
     Mithat Gülbakar, kayınvalide Gazel Erpek’in "Yemek yemiyor, kendi kendini cezalandırıyor" dediğini söyledi. Kartal Eğitim ve Araştırma Hastanesi'nde tedavi gören Adalet Gülbakar ise "Yaşamak istiyorum. Bir daha asla o eve dönmem" dedi. 
     


 GÜNCEL 


















</TEXT>
</DOC>
