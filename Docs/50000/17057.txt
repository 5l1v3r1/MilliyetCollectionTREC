<DOC>
<DOCNO> 17057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sondun17.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette satılan bebekler ABD’ye döndü 
</HEADLINE>
<TEXT>

     İnternet üzerinden iki ayrı aileye satılan 9 aylık ikiz kızlar, doğdukları yer olan ABD’ye döndüler. 
     İkizlerin gözetimini üstlenen Flintshire County Konseyi, ikizlerin 3 görevli tarafından İngiltere’den doğdukları yer olan ABD’nin Missouri eyaletine getirildiğini bildirdi. 
     Koruyucu ailenin yanına yerleştirilen ikizlerin gelecekleri hakkında Missouri Mahkemesi karar verecek. 
     İkiz kız bebekleri evlatlık edinen ve bu yüzden mahkemelik olan İngiliz çift Judith ve Alan Kilshaw, İngiltere Yüksek Mahkemesi’nde görülen davayı kaybetmiş ve mahkeme 9 aylık ikizlerin ABD’ye dönmesine karar vermişti. 
     İngiliz çift tarafından 3 ay önce İngiltere’ye getirilen ikizlerin biyolojik anne ve babası arasında da evlatlık edinme mücadelesi sürüyor. 
     Bebekler, aynı anda Californialı bir çifte de satılmıştı. 
     




</TEXT>
</DOC>
