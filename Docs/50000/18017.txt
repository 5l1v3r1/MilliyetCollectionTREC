<DOC>
<DOCNO> 18017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/soneko23.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin Merkez Bankası Başkanı istifa yolunda... 
</HEADLINE>
<TEXT>

     Arjantin'de yasama organı Kongre'de bir komite, Merkez Bankası Başkanı Pedro Pou'nun görevden alınmasını tavsiye etti. 
     Hükümet kaynaklarının Reuters'e verdiği bilgiye göre, Arjantin'de bankacılık sisteminde kara para aklamanın yaygınlaşmasına göz yummakla suçlanan Pou'nun görevinden alınmasında tavsiye kararı oy çokluğuyla alındı. Bu haber üzerine, dün düşüşe geçen Arjantin menkul kıymetler borsasında dalgalanma yatıştı ve borsa toparlandı. 
     Ekonomi Bakanı Domingo Cavallo ile Merkez Bankası Başkanı Pou arasında çekişme yaşanması nedeniyle, piyasalarda dalgalanmalar başgöstermişti. Cavallo, Pou'yu, ''ekonomiyi istikrarsızlaştırmak ve yaklaşık üç yıllık durgunluktan sonra yeniden canlanmanın sağlanmasını önlemekle'' suçlamıştı. 
     Merkez Bankası Pou'nun görevden alınmasında son söz Devlet Başkanı Fernando De la Rua'nın olacak. Bankanın başkanlığına eski maliye bakanı sekreteri ve devlete ait Banco Nacion'un eski başkanı Roque Maccarone'nin atanması bekleniyor. Maccarone, Arjantin bankacılık camiasında saygın yere sahip. 






</TEXT>
</DOC>
