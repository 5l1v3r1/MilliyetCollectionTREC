<DOC>
<DOCNO> 3205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yasam/yas03.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündüz öğretmen gece travesti 
</HEADLINE>
<TEXT>

O, öğrencilerinin Nedim Öğretmeni gece aleminin Cansu ablası.. İşte fuhuş yapmadan geçinmeyen çalışan bir travestinin hik yesi 
     ÖMER ERBİL İstanbul 

     Öğrencilerin Nedim öğretmeni. Gece aleminin ise Cansu Abla’sı. Amacı uzun yıllar boyunca öğretmenlik yapmak. Ancak cinsel tercihi, devlet okullarında çalışmasına engel olmuş. Şimdi gündüzleri özel kurslarda ders veriyor, geceleri ise barlarda Madonna kılığında şov yaparak geçimini sağlamaya çalışıyor... 
     
İlginç tedavi      Nedim Uzun’un hikayesi 1962’de Yozgat’ta başlamış. Öğretmen bir babanın oğlu olan Nedim, çocukluk yıllarından itibaren hep erkeklere ilgi duymuş. Ortaokulda ise müzik öğretmeni Avni Bey’e aşık olmuş. Bunu annesine anlatınca, soluğu psikologda almışlar. Ancak ailesinin oğlumuz düzelsin’ diye götürdükleri psikolog, genç öğrencinin yeni hayat’ının başlangıcı olmuş... İşte Nedim psikolog günlerini şöyle anlatıyor 
     "Terapilere 3 hafta kadar devam ettik. Terapiler sonunda psikolog 'içinden geldiği gibi yaşa’ dedi. Ve ilk cinsel ilişkimi psikoloğum Hasan Bey’le yaşadım." 
     
Sahte evlilik      Nedim Uzun’un başından bir de evlilik geçmiş ancak sahte bir evlilik’. Babası Nedim’e evlenmesi halinde İstanbul Bostancı’daki apartman dairesini vereceğini söyleyince o da geçimini fuhuşla sağlayan Ayşe ile evlenmiş babasının da gözüne girmiş. Ancak babası gerçeği öğrenince, evden ve evlatlıktan atılmış. Karısı sokaklara dönmüş... 
     
Neşeli öğretmen      Marmara Üniversitesi İngilizce Bölümü’nden mezun olan Nedim, cinsel tercihi nedeniyle çalıştığı devlet lisesi tarafından dışlanınca İstanbul’da 6 özel lise ve yabancı dil kursu dolaşmak zorunda kalmış. 
     Şimdi bir özel dershanede öğretmenlik yapan Nedim Hoca şöyle konuşuyor "Okula giderken kıyafetlerime dikkat ederim. Öğrencilerim beni çok sever. Çünkü somurtkan, cezalandırıcı değil güler yüzlü ve neşeliyimdir. Öğrencilerim arayıp, sorar. Hiçbiri geceleri animasyonlara çıktığımı bilmez. Ancak dayanacak takatim kalmadı. Hep ezildim. Son çalıştığım dersanede 600 milyon lira alacağımı vermediler" 
     Gecelerin Cansu Ablası’ Merter’de fuhuş yapan travestilere ise ateş püskürüyor "Toplumda dışlanmamızın sebebi onlar. 
     
Fuhuş yapanlara kızıyor      Ruhen eşcinsel değil, işsiz takımı olduklarından bu yola yöneliyorlar. Günde 70-80 milyona para demiyorlar. Bu kolay para kazanmak. Ben cinsel kimliğimle, toplum içinde yaşamak, çok sevdiğim öğretmenlik mesleğimi yapmak istiyorum" 
     


 YAŞAM 




















</TEXT>
</DOC>
