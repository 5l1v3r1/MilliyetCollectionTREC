<DOC>
<DOCNO> 26773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/spor/spo15.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Sunderland’a Türk yıldız      İNGİLTERE Süper Ligi’nden Sunderland, Hollanda’da yaşayan Türk futbolcusu Baki Mercimek ile beş yıllık sözleşme imzaladı. Ajax’ın spor okulundan yetişen 18 yaşındaki defans oyuncusu, sözleşmesinin bittiği HFC Haarlem’den, Sunderland’e Bosman yasası gereği serbest transferden yararlanarak geçti. 
     
Yeni hedef      YASEMİN Dalkılıç, ilk kez yurt dışında Dünya rekoru deneyecek. 15 Temmuz’da Kızıldeniz kıyısında, Mısır’ın en eski anıtı Kızıl Piramit’in yüksekliğine eşit olan 105 metreye dalacak sporcumuz, 100 metreyle kendisine ait rekoru geliştirmeye çalışacak. 
     
İtalya kupası Fiorentina’nın      İTALYA Kupası’nı Parma ile sahasında 1-1 berabere kalan Fatih Terim’in eski takımı Fiorentina kazandı. Finalin ilk maçında Parma’yı 1-0 mağlup eden Fiorentina İtalya Kupası’nda 6. kez zafere ulaştı. Karşılaşmanın gollerini Nuno Gomes ve Miloseviç attı. 
     
Kartal’a takviye      BEŞİKTAŞ, Basketbol Ligi’nden çekilen Troy Pilsner’in beş genç yıldızını kadrosuna dahil etti. Siyah - Beyazlı ekip dün Umut Tınay, Umut Görür, İsmail Çelik, İnanç Koç ve Volkan Çetintahra ile üçer yıllığına sözleşme imzaladı. 
     
Al’ın sınavı      PROFESYONEL boks yaşamını Danimarka’da sürdüren Hasan Al, cumartesi WBC’nin Dünya Boks Konseyi Kıtalararası Şampiyonu Arjantinli Carlos Baldomir’e karşı unvan maçına çıkacak. Al, hedefinin 67 kiloda Dünya şampiyonluğu olduğunu belirtti. n İrfan Kurtulmuş 
     
Arıca yolcu      TEKNİK Direktör Erdoğan Arıca, Polonya’nın Pogon kulübüyle el sıkıştı. Tecrübeli hoca, "Prensipte anlaştık. Maddi konuda birkaç sıkıntı var" dedi. 
     



 SPOR 























</TEXT>
</DOC>
