<DOC>
<DOCNO> 23848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/theper.html </URL>
<DATE> 2001/05/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kamulaştırmada değişiklik var 
</HEADLINE>
<TEXT>

     İstimlak Kanunu, yani Kamulaştırma Kanunu değişti. Önemli değişiklikler var. 
     Öncelikle değinmek istediğim en önemli değişiklik kamulaştırmalarda öncelikle kamulaştırılacak gayrimenkulün malikine satın alma teklifinde bulunulacak olmasıdır. Kamulaştırma yapacak idare kendi bünyesi içinde oluşturduğu heyetle kamulaştırılacak gayrimenkulün değerini tespit edecek ve kendisinde saklı bu değere göre malik ile pazarlık yapacaktır. Ancak yapacağı pazarlıkta kendi bünyesi içinde oluşturduğu komisyonun belirlediği değerin üzerinde bir değeri benimsemeyecektir. Bu değerin altında bir değerde anlaşma olursa pazarlık sureti ile gayrimenkul satın alacaktır. 
     Cebren almak yerine gönül rızası ile satın almak tabii ki çok güzel tamam da yine işin içinde vatandaştan gizli saklı tahmini değer var. Bu gizlilik ve saklılık içimize işlemiş, bir türlü atamıyoruz. Vatandaşın önüne bu rakam konsa da satmak istiyorsan sat denilse daha iyi değil mi 
     Sonra önemli bir başka değişiklik. Eskiden kamulaştırma bedeli, kanunda yazılı şekilde oluşturulacak heyetlerce saptanıyordu. Artık kamulaştırma bedelini mahkemeler saptayacak. Yeni yasada mahkemelerin bilirkişi heyetlerini nasıl oluşturacağı, duruşmaları nasıl yapacağı açıklanmış. Bu esaslar çerçevesinde mahkemelerin oluşturacağı heyetler değer tespiti yapacak. Peki bu iş mahkemelerin iş yükünü artırmayacak mı Eski sistemde kamu kuruluşlarındaki görevlilerden oluşan bir heyet kıymet takdiri yapıyordu. Yaygın biçimde görülen şuydu. Kıymet takdir komisyonları gayrimenkulün değerinin neredeyse onda birini takdir ediyor, vatandaş bu defa kıymet artırımı talebi ile mahkemeye koşuyordu. Bu iş yine mahkemede bitiyordu. Şimdi hiç olmazsa başından mahkemece değerlendirilir, yani mahkemeler için ilave bir yük getirmeyebilir. 
     Bugünlük önemli iki değişikliğe yer verebildim. Daha var ama yerim bu kadar imkan tanıyor. Zaman zaman açıklamalarıma devam edeceğim. 
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
