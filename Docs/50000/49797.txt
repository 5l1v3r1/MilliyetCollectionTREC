<DOC>
<DOCNO> 49797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko08.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim'in konferansına büyük ilgi.. 
</HEADLINE>
<TEXT>

     A.C Milan'ın Teknik Direktörü Fatih Terim'in, ''Time Manager'' felsefesinin yaratıcısı olarak bilinen Claus Moller'le birlikte vereceği ''Takımdaşlık'' konulu konferansa büyük ilgi olduğu bildirildi. 
     PDR Conferences tarafından 5 Kasım'da İstanbul'da düzenlenecek ''Takımdaşlık'' konferansına Türkiye'nin dört bir yanından başvuru yapıldığı belirtildi. 
     PDR Conferences yetkililerinden alınan bilgiye göre, ekip çalışmasıyla neleri gerçekleştirebileceğini ispatlayan Terim ile ''önce insan'' yaklaşımıyla hizmet yönetimi alanına yeni bir soluk getiren Moller'i dinlemek için farklı meslek gruplarından yaklaşık 500 başvuru gerçekleştirildi. 
     Ev hanımlarından öğrencilere, şirket yöneticilerinden futbolculara kadar toplumun değişik kesimlerinin ilgi gösterdiği katılımın, konferans tarihine kadar artmasının beklendiği kaydedildi. 
     5 Kasım'da Swissotel'de Fatih Terim ve Claus Moller tarafından 
     verilecek ''Takımdaşlık'' konferansı için kişi başına 833 dolar talep ediliyor. Ücret, katılım sayısına göre azalırken, aynı firmadan 11 kişi, kişi başına 614 dolar ödeyecekler. 11 kişiden sonraki her ilave katılımcı için 300 dolar artı KDV ücret alınacak. Konferans ücreti için Ekim ayı özel kuru 1.1 milyon lira olarak belirlendi. 
     






</TEXT>
</DOC>
