<DOC>
<DOCNO> 30899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sontur14.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahalle kavgasında taşlar sopalar konuştu...11 yaralı 
</HEADLINE>
<TEXT>

     Adana'da, göçebelerle mahalle sakinleri arasında çıkan ve tüfek kullanılan, taşlı sopalı kavgada biri ağır 11 kişi yaralandı, 10 kişi gözaltına alındı. 
     Emniyet yetkililerinden alınan bilgiye göre, Özgür Mahallesi'ndeki boş araziye çadır kuran göçebeler, Hidayet Çelik'in evinin önüne gelerek çantalarının buraya giren bir çocuk tarafından çalındığını iddia ettiler. Bunun üzerine göçebelerle evde bulunanlar arasında tartışma çıktı. Mahalle sakinlerinin de karıştığı tartışma kısa sürede büyüyerek taşlı ve sopalı kavgaya dönüştü. 
     Bu sırada Murat Dursun'un 26 av tüfeği ile ateş etmesi sonucu göçebe vatandaşlardan Kenan Gezer 25 ağır olmak üzere Mehmet Azlal 35 ve Mehmet Özen 80 yaralandı. 
     Kavgada, ayrıca, göçebelerden Veysi Özel 65 , Esen Belik 7 , Gülhayat 30 ve Abdurrahim Gezer 30 ile mahalle sakinlerinden Sevda 27 , Hidayet 30 ve Kübra Çelik 21 ile Leyla Dursun 40 yaralandılar. 
     Adana Devlet Hastanesi'ne kaldırılan yaralılardan durumu ağır olan Kenan Gezer ameliyata alındı. 
     Emniyet Müdürlüğü Çevik Kuvvet Şubesi ekipleri, olay sonrasında mahalledeki çadırları söktürdüler. 
     Olayda av tüfeğini kullanan Murat Dursun'un suç aletiyle yakalandığı, 10 kişinin gözaltına alındığı ve soruşturmanın sürdürüldüğü bildirildi. 






</TEXT>
</DOC>
