<DOC>
<DOCNO> 44661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yazar/zbirand.html </URL>
<DATE> 2001/10/02/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye'nin borsa değeri artıyor 
</HEADLINE>
<TEXT>

     WASHİNGTON 
     Her gün borsayı izliyorsunuz. 
     Şirketlerin hisselerinin iniş 
     çıkışını görüyorsunuz. 
     Hisselerin değeri, şirketlerin 
     mal varlıklarına, k r edip etmediklerine, 
     adı geçen şirketin dışa yansıttığı 
     görüntü ve ilerisi için ümit vaadedip vaadetmediklerine göre değişir. 
     Uluslararası ilişkilerin de 
     bir borsası vardır. 
     Kağıt üstünde 
     hisse basılmaz, 
     elle tutulamaz. İnsanlar salonlarda toplanıp 
     bu hisseleri satmazlar. Hisseler uluslararası toplantılarda, başkentlerdeki kapalı kapılar ardında değerlendirilir. 
     Hissenin değeri, ülkenin ekonomik durumu kadar, istikrar içinde olup olmadığı, toplumunun yapısı, silahlı kuvvetleri, coğrafi konumu ve izlediği politikalara göre ölçülür. 
     Türkiye'nin hisseleri şu sıralarda özellikle Amerika'da giderek yüskeliyor. Washington'da kapalı kapılar ardında yapılan görüşmeler ve değerlendirmeler henüz dışarıya tam anlamıyla sızmadığı için, uluslararası politika borsalarına yansımadı. Ancak bir süre sonra bunun somut işaretlerini hep birlikte göreceğiz. 
     Türkiye "kendini dünya kamuoyuna satma sanatını" biraz öğrenebilse, uluslararası medyaya açılabilse, hisselerin tavan yapması işten bile değil. 
     Amerika'nın politika borsalarında şu sıralarda 
     en çok prim yapan yabancı hisseler sırasıyla İngiltere, Rusya, Pakistan, 
     Orta Asya Cumhuriyetleri 
     ve Türkiye'ninkiler. 
     Pakistan'ın işin sonunu getirip getiremeyeceği pek bilinmediği için riskli görülüyor. İngiliz hisseleri en güvenilenlerin başında geliyor. 
     Hem Müslüman, hem NATO 
     üyesi olduğu için, Türk hisselerinin 
     geleceği çok parlak. 
     Nedeni de, Türkiye'nin çok net şekilde ABD'nin yanında yer alması, burada 
     Türk Silahlı Kuvvetleri'nin tüm gücüyle Pentagon'a destek verdiği izleniminin yaygınlaşması. Türkiye'nin kara gün 
     dostu olduğu, verdiği sözü tuttuğu ve Washington'un sadık müttefiği damgasını 
     -uzun bir aradan sonra- yenilemesi. 
     Daha önce altını çizdiğim gibi, 
     bu yeni imaj henüz medyaya ve 
     uluslararası borsanın her bir köşesine 
     tam yansımadığı için fazla yazılıp çizilmiyor. Ancak, Türkiye bu borsada iyi oynamasını bildiği taktirde yakında hisselerini satmaya başlayınca, k r marjının arttığını görecek. 
     
Kemal Derviş, ilk kuponları satacak      Türk hisselerindeki değer 
     artışının ne oranda olduğu 
     ve Beyaz Saray'daki havanın bürokrasiye ve yan kuruluşlara 
     ne kadar yansıdığı, bu hafta 
     -belirli oranda- anlaşılacak. 
     Kemal Derviş burada, 
     IMF ile 10'uncu gözden geçirme toplantılarına katılacak. 
     Türkiye'nin önemli bir sıkıntısı var. 
     Taze para bulamadığı taktirde, önümüzdeki dönem borç ödemelerini çevirmesi güçleşecek. 
     Derviş'in çantasındaki tartışma 
     konuları arasında 
     1. Taze para bulmak, 
     2. IMF'ye gelecek yıl ödenecek olan 
     5 milyar doların ertelenmesi, 
     3. Enflasyonu düşürmek için aşırı 
     kemer sıkma yerine, yaşanabilir bir enflasyon rakkamında anlaşmak, var. 
     Para fonu, Türkiye'deki program uygulamasından pek memnun değil. Hükümetin elinden geleni yaptığını, 
     önemli fedakarlıklarda bulunduğunu kabul ediyorlar. Ancak, özellikle Afganistan kriziyle birlikte ortaya çıkan durum karşısında, daha dibe vurmadan düzlüğe çıkabilmek için gereken önlemlerin yeteri sertlikte alınmadığı görüşündeler. 
     Kemal Derviş, Türkiye hisselerinin 
     ilk kuponlarını nakte çevirmeye çalışacak. 
     Alacağı yanıtlar, bu açıdan ilerisi 
     için çok önemli. 
     Washington eski katılığını 
     sürdürecek mi 
     Örneğin, ABD Hazine Bakanı 
     O'neil "Bir daha beş kuruş vermeyiz" mantığını sürdürecek mi, yoksa daha 
     esnek mi davranacak 
     Bu açılardan Derviş'in Washington 
     gezisi, hem gerçek borsalar, hem de soyut politika borsasındaki Türkiye hisselerinin değerlerini çok etkileyecek. 
     
     







Dicle’de durum 


Rahmi Koç'un Ecevit'e mektubu 


Siyaset dikiş tutmazsa, ekonomi de tutmaz 


Yılmaz ve Demirel 


Sıradan faşizm 


Üniversiteler açılıyor ama 


Dünyanın kafası karıştı 


Hükümet gözümü kapamamı rica ederse 


Buy - back’ 


Kefeli ne anlatacak 


Solda İnönü bilmecesi 


Demirel'in yöntemiyle krizden çıkılmaz 


Uzlaşacaksınız 


Piyasa ekonomisinde de plan vardır 


30 yılda ilk kez eleman çıkardım’ 


</TEXT>
</DOC>
