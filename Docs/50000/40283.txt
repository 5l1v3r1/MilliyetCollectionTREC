<DOC>
<DOCNO> 40283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/soneko18.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avlanma yasağı kalktı, balık fiyatları düştü... 
</HEADLINE>
<TEXT>

     Balık avlama yasağının 1 Eylül Cumartesi günü sona ermesiyle birlikte, bol miktarda balık avlanması fiyatların düşmesini sağladı. 
     Balıkçı Çetin Kavzoğlu, av sezonunun başlamasıyla birlikte piyasada bir hareketlenme yaşandığını belirterek, ''Av yasağından önce balık fiyatları oldukça pahalıydı. Doğru dürüst satış yapamıyorduk. Avlanma yasağının kalkmasıyla birlikte balık oranı da, çeşidi de arttı. Balık bol olunca fiyatlar da düştü. Fiyatların düşmesinin etkisiyle satışlarımızda bir hareketlenme oldu'' dedi. 
     Kavzoğlu, av yasağının kalkmasının ardından, kefal, istavrit ve mezgitin kilosunun 1.5-2 milyon, palamutun tanesinin ise 1.5 milyon liradan satıldığını anlatırken, av yasağı döneminde bu fiyatların iki kat daha fazla olduğunu kaydetti. 






</TEXT>
</DOC>
