<DOC>
<DOCNO> 13957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sonspo04.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kampa girdi, Uche, Celil ve Yusuf ilk 11'de 
</HEADLINE>
<TEXT>

     Lig lideri Fenerbahçe'de, futbolcular, yarın oynayacakları Adanaspor maçı için öğle saatlerinde kampa girdi. 
     Sarı-lacivertliler, bu maçın hazırlıklarını bu akşam basına ve taraftara kapalı yapacakları idmanla tamamlayacak. Ligde en yakın takipçisi, 1 maçı eksik Galatasaray'ın 6 puan önünde lider durumda 26. haftaya giren Fenerbahçe, Adanaspor'u yenerek, bu sezon Kadıköy'deki seri galibiyetlerine bir yenisini eklemek istiyor. Kart cezalıları Abdullah, Lazetiç ve Zoran Mirkoviç'in yarı sıra, sakatlığı bulunan Ogün'den yoksun Fenerbahçe'de, teknik direktör Mustafa Denizli'nin, Uche, Celil ve Yusuf'a ilk 11'de yer vermesi bekleniyor. 
     Sarı-lacivertlilerin Adanaspor maçına Rüştü, Misko Mirkoviç, Uche, Mustafa Doğan, Ali Güneş, Yusuf Rapaiç , Johnson, Revivo, Celil, Baliç, Serhat Andersson muhtemel 11'i ile çıkması bekleniyor. 
     Fenerbahçe Şükrü Saracoğlu Stadı'nda saat 19.00'da başlayacak maçı hakem Murat Ilgaz yönetecek. 
     
     
     




</TEXT>
</DOC>
