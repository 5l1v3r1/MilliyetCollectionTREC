<DOC>
<DOCNO> 8067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur23.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Anayasa Mahkemesi'nden 15-20 günlük ek süre isteyeceğiz" 
</HEADLINE>
<TEXT>

     FP Genel Başkanı Recai Kutan, Anayasa Mahkemesi'nden ön savunma yapmak için 15-20 günlük ek süre isteyeceklerini bildirdi. 
     Kutan, Yargıtay Cumhuriyet Başsavcısı Sabih Kanadoğlu'nun ek iddianamesi ile daha önce FP'nin kapatılması istemiyle açılan davanın birleştirilmesinin ardından FP'ye ön savunmasını yapması için 15 gün süre verildiğini anımsattı. Bu süre içinde partinin hukukçu milletvekillerinin çalıştıklarını bildiren Kutan, ''savunmanın daha olgun yapılması amacıyla Mahkeme'den 15-20 günlük ek süre isteyeceklerini'' söyledi. Anayasa Mahkemesi'nin ön savunma yapması için FP'ye verdiği 15 günlük süre 23 Şubat Cuma akşamı sona eriyor. 
     Recai Kutan, DYP'nin hükümet hakkında verdiği gensoru önergesini geri çekmesini de, ''içinde bulunulan ekonomik krizden Türkiye'nin daha fazla etkilenmemesi için gensoru önergesini geri çektiklerini söylediler. Biz bu söylenenlere itibar ediyoruz'' şeklinde değerlendi. Kutan, partisine mensup milletvekilleri tarafından Bayındırlık ve İskan Bakanı Koray Aydın hakkında verilen gensoru önergesinin geri çekilmesi gibi bir olayın söz konusu olmadığını bildirdi. 




</TEXT>
</DOC>
