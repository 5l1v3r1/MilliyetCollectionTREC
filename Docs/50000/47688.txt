<DOC>
<DOCNO> 47688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/zbirand.html </URL>
<DATE> 2001/10/19/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB Türkiye’ye nasıl bakıyor 
</HEADLINE>
<TEXT>

     11 Eylül olayı her şeyi değiştirdi. 
     Uluslararası ilişkiler yeniden oluşuyor. Artık hiçbir şey 10 Eylül günü gibi olmayacak. Henüz kimse nereye gittiğimizi ve nasıl bir düzenin kurulacağını bilmiyor. 
     Şu sırada herkes senaryo yazıyor. 
     Herkes arayış içinde. 
     Bütün bu oluşum içinde benim en çok merak ettiğim konu, Türkiye’nin Avrupa ile ilişkilerinin 11 Eylül’den dolayı değişip değişmeyeceği. Acaba, AB’nin Türkiye’ye bakışı farklılaşacak mı Yoksa her şey eskisi gibi mi devam edecek Değer yargıları nasıl yönlenecek Örneğin, AB’nin Türkiye’deki insan hakları, demokrasi konularındaki tutumu aynı mı kalacak 
     Brüksel’de olmamın en başta gelen nedeni, Türkiye’nin Avurpa Birliği nezdindeki temsilcisi Büyükelçi Nihat Akyol’un kurduğu "Avrupa-Türkiye Vakfı"nın açılış toplantısıydı. 
     1970’lerden beri Türkiye’nin Avrupa Birliği ile ilişkilerini izlediğim, hatta "Türkiye’nin Avrupa Macerası" adlı bir kitap yazdığımdan olacak ben de davet edildim. 
     Avrupa Birliği’nin en tepesinde bulunan yetkililer bu açılışa geldiler. İlk defa, Türkiye-AB ilişkilerine önem veren Avurpalılar’ın böylesine yoğun şekilde katıldıkları bir toplantıya şahit oldum. 
     Bugüne kadar böyle bir çalışma yapılmamıştı. Tüm ilişkiler devletler arasında veya Ankara ile AB Komisyonu arasında yürütülürdü. Sivil toplum örgütleri, özel sektör işin içine son yıllarda girmeye başladılar. 
     Nihat Akyol bu yaklaşımı daha da yaygınlaştırmak üzere harekete geçti ve doğrusu başardı. 
     Önümüzdeki günlerde sizlere, Avrupa’nın yaklaşımının nasıl değiştiğini veya nasıl değişeceğini anlatmaya çalışacağım. 
     Bu aşamada söyleyebileceğim tek nokta, Türkiye-AB ilişkilerinin önemli oranda değişeceği işaretlerini verdiğidir. 
     Avrupalılar 11 Eylül’ün Amerika’ya getirdiği değişikliği tam anlamıyla anlamış değiller. 
     Böylesine karışık ve ilerde nasıl bir dünya ile karşılaşacağımızın pek bilinmediği bir dönemde, Türkiye’nin konumunun nasıl değişebileceği konusunda çok farklı görüşler var. Bu görüşleri size yansıtmaya çalışacağım. 
     Şu kadarını söyleyebilirim... 
     11 Eylül sonrasında Türkiye yeniden gündeme giriyor. Sonucu olumlu veya olumsuz olabilir, ancak "Türkiye" yeniden dikkatleri üzerinde toplamaya başlayan bir ülke konumunda. 
     Fazla abartmayalım. 
     Türkiye dünyanın merkezini oluşturmuyor. Buna karşılık "Türkiye" daha fazla dikkat edilmesi gereken bir ülke durumuna giriyor. Türkiye’ye nasıl yaklaşılması gerektiği konusunda resmi yetkililerle Avrupa Parlamentosu arasında görüş ayrılığı var. Ancak her şeye rağmen, Ankara görmezden gelinebilecek bir ülke değil. 
     Peki bundan sonra nereye gideceğiz 
     Acaba Türkiye, elindeki "stratejik önem" kartını daha fazla mı kullanmalı, yoksa tam aksini mi yapmalı 
     Eğer Türkiye’nin stratejik öneminin AB açısından nasıl değerlendirildiğini merak ediyorsanız, yine bu köşede buluşalım. Zira ilginç ipuçları ile karşılaştım. 
     Avrupa, kendi konumunu, bazı eski değer yargılarını sorgulamaya başlamış bile... 
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
