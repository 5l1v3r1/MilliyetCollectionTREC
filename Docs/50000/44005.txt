<DOC>
<DOCNO> 44005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/ekonomi/aeko.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçılar, ABD bayrağına talip oldu 
</HEADLINE>
<TEXT>

ABD’de bayrak satışları patladı. Türk ihracatçıları ABD’ye Bayraklarınızı biz üretelim’ mesajı gönderdi 
     ABD’de, Dünya Ticaret Merkezi ve Pentagon’a Savunma Bakanlığı yapılan saldırılardan sonra, moral arayan halkın hem binalara asmak hem de kitlesel gösterilerde taşımak için bayrak satan mağazalara koşması, bayrak talebini patlattı. ABD’li üreticiler yetişemeyince başka ülkelere siparişler verildi. Türk şirketleri de patlayan talebi karşılamaya talip oldu. 
     Türkiye İhracatçılar Meclisi TİM Başkanı Oğuz Satıcı, ABD’den bayrakla ilgili henüz bir sipariş almadıklarını, ancak ABD bayrağı yapmaya hazır olduklarını açıkladı. Satıcı, "Türkiye’de milyonlarca adet bayrak yapabilecek kapasite var. Türk firmalarından rahatlıkla tedarik edebilir" dedi. ABD için kota olmadığından bu işi daha rahat ve sorunsuz yapabileceklerini kaydeden Satıcı, "Firmalarımızın bayrak yapabiliriz’ diye ABD’deki alıcılara çeşitli mesajlar geçmeleri lazım" diye konuştu. 
     
     Artok Kapasitemiz var 
     İstanbul Hazırgiyim ve Konfeksiyon İhracatçıları Birliği Başkanı Nuri Artok da, ABD’nin Türkiye’ye bayrak siparişi vermesini istediklerini ifade ederek, "Biz her türlü ihracatı prensip edinmiş bir zümreyiz. Dolayısıyla böyle bir siparişi Türkiye’de karşılayabiliriz. Bunu karşılayacak kapasitemiz var" dedi. 
     
Temmuz şokuYılbaşından bu yana her ay artış gösteren ihracat, ilk kez temmuz ayında yüzde 1.3 oranında düşüş gösterdi 
     ANKARA Milliyet 

     Temmuz ayında ihracat yüzde 1.3 oranında geriledi. Böylece yılbaşından bu yana ihracatta ilk kez aylık bazda gerileme oldu. Temmuz 2000’de 2 milyar 288 milyon dolar olan ihracat, bu yıl temmuzda 2 milyar 258 milyon dolara düştü. 
     DİE verilerine göre Türkiye 2001’in ilk yedi ayında 17 milyar 571 milyon dolarlık ihracat, 23 milyar 642 milyon dolarlık da ithalat yaptı. Böylece ihracat yüzde 9.2 artarken, ithalat yüzde 21.6 geriledi. Bu gelişmelerle birlikte dış ticaret açığı ocak - temmuz itibariyle yüzde 56.8 azaldı. İhracatın ithalatı karşılama oranı da yüzde 53.4’ten yüzde 74.3’e yükseldi. 
     
     Lüksten kaçış 
     Tüketim malları ithalatı temmuz ayında yüzde 44.5 azaldı. Geçen yılın temmuz ayında 596.5 milyon dolar olan tüketim malları ithalatı, bu yıl 331.3 milyon dolara geriledi. İlk yedi ayda sermaye malı ithalatı yüzde 30.6, ara malları ithalatı da yüzde 16.7 azaldı. 
     
İhracat yüzde 1.3 geriledi Milyon dolar Aylar 2000 2001 Değişim Ocak 2.123 2.233 5.2 Şubat 2.263 2.515 11.1 Mart 2.317 2.540 9.6 Nisan 2.439 2.599 6.5 mayıs 2.338 2.856 22.1 Haziran 2.326 2.478 6.5 Temmuz 2.288 2.258 -1.3      
 Ocak 2000 Temmuz 2001 Değişim İhracat 16,094 17,571 9.2 İthalat 30,156 23,642 -21.6 Denge -14,061 -6,070 -56.8 Karşılama 53.4 74.3 -      
     



 EKONOMİ 

























</TEXT>
</DOC>
