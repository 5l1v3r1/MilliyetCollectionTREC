<DOC>
<DOCNO> 9439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/guncel/gun01.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih’ her an kapanabilir 
</HEADLINE>
<TEXT>

YÖK SORUŞTURMASI SONA DOĞRU Fethullah Gülen cemaatine yakınlığıyla bilinen Özel Fatih Üniversitesi hakkında kapatma kararı çıkması halinde öğrenciler, Marmara Üniversitesi'ne aktarılacak 
     İSTANBUL Milliyet 

     Türkiye Sağlık ve Tedavi Vakfı'nın beş yıl önce kurduğu ve Fethullah Gülen cemaatine yakınlığıyla bilinen Özel Fatih Üniversitesi hakkında, irticai kadrolaşma olduğu ve kılık kıyafet yönetmeliğinin çiğnendiği iddiaları üzerine YÖK bir süre önce soruşturma başlattı. 
     YÖK Denetleme Kurulu üyelerinin, tamamlanma aşamasına gelen soruşturmasında, "Görevlerini kötüye kullandıkları için üniversite mütevelli heyetinin görevden alınmasını ve üniversitenin 2001 ÖSS kılavuzundan çıkarılarak kademeli şekilde tasviye edilmesini" teklif etmeye hazırlandığı öğrenildi. 
     
İddialar asılsız’      Raporun bu ay yapılacak YÖK Genel Kurulu'nda görüşüleceği belirtildi. Kapatma kararının çıkması halinde, Fatih Üniversitesi, öğrencileri mezun olana ya da başka bir üniversiteye yatay geçiş yapana kadar açık kalacak. Eğer kesin kapatma kararı çıkarsa, bu kez öğrenciler, garantör olan Marmara Üniversitesi'ne nakledilecek. 
     Işılay Saygın, Ali Coşkun gibi isimlerin de bulunduğu 17 kişilik Mütevelli Heyeti Başkanı Prof. Dr. Şerif Ali Tekalan, kılık kıyafet soruşturmasının her üniversitede olduğunu söyledi. Tekalan, "Üniversitede irticai kadrolaşma doğru değil. Söylentiler kasıtlı" dedi. 
     


 GÜNCEL 





















</TEXT>
</DOC>
