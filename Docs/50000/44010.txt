<DOC>
<DOCNO> 44010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/ekonomi/eko04.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet-Pa davasında sona gelindi 
</HEADLINE>
<TEXT>

Almanya’da 700 milyon mark toplayan Jet - Pa Holding’in sahibi hakkında iflas kararı bekleniyor 
     NEDİM ŞENER 

     Büyük bölümü Almanya’da çalışanlar olmak üzere yurtdışındaki Türk işçilerinden 700 milyon mark toplayan Jet - Pa’nın sahibi Fadıl Akgündüz’ün Almanya’daki davasında sona yaklaşılıyor. Topladığı paralar karşılığında hisselerini verdiği Jet Pa GmbH’nin Frankfurt’taki merkezi martta polis tarafından basılan Akgündüz için Frankfurt’ta avukatlık yapan Abdurrahman Ülger iflas davası açtı. 
     Gelecek hafta açıklanacak kararın tasfiye yönünde çıkması beklediğini söyleyen Ülger, kararın ardından 16 bin yatırımcının alacaklarını tahsil için iflas masasına başvurmasının sağlanacağını söyledi. Ülger, kararın ardından, varsa Jet - Pa’nın Alman bankalarında dondurulan hesapları ile mallarının satılacağını bildirdi. 
     
     Türkiye’den istenecek 
     Ülger, Türkiye’de el konulan 200 milyon markın Almanya’ya transferi için girişimlerde bulunacaklarını söyledi. Ülger, paranın getirilmesi için avukat Selim Sarıibrahimoğlu ile görüştüklerini söyledi. Sarıibrahimoğlu da gelişmeleri doğruladı. 
     



 EKONOMİ 

























</TEXT>
</DOC>
