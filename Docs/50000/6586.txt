<DOC>
<DOCNO> 6586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sonspo04.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor ile Denizlispor 2-2 
</HEADLINE>
<TEXT>

     Birinci Futbol Ligi'nde yapılan maçta, Erzurumspor ile Denizlispor 2-2 berabere kaldı. 
     Erzurumspor, ikinci yarıda Kürşat'ın yerine Ali Yılmaz'ı,Denizlispor da Coulibaly'nin yerine Veysel'i aldı. 46. dakikada Ergin'in ortasına Ivos'un vurduğu kafayla top az farkla auta çıktı. 
     52. dakikada Ahmet Hassan topu Veysel ile buluşturdu. Veysel'in ceza alanında sert şutunu kaleci Koraç son anda çeldi. 
     53. dakikada Erzurumspor'dan Ergin sarı kart gördü. 55. dakikada topla Soner ceza alanı içine girerek ortaladı. Grubaç'ın volesinde top az farkla auta çıktı. 57. dakikada Denizlispor'dan Ali sarı kart gördü. 58. dakikada Zafer ceza alanı içinde topu Tuncay'la buluşturdu. Tuncay'ın sert şutunda top az farkla auta çıktı. 
     63. dakikada Denizlispor'dan Ali çıktı yerine Youssef girdi. 68. dakikada Coşkun topu Timuçin ile buluşturdu. Timuçin'in ceza alanı içinde sert şutunda, kaleci Koraç topu son anda kornere çeldi. 
     70. dakikada Coşkun Erzurumspor ceza alanı içine girdi, sert şutunda top direğin yanından az farkla auta çıktı. 
     71. dakikada Erzurumspor defansının uzaklaştırmaya çalıştığı topa Youssef sert vurdu. Top kaleci Koraç'ın kucağında kaldı. 
     72. dakikada Erzurumspor'dan Soner'in yerine Selçuk, Zafer'in yerine Volkan girdi. 
     75. dakikada Denizlispor'dan Hakan sarı kart gördü. 76. dakikada Hakan ceza alanı içinde topu Veysel'e bıraktı. Veysel'in sert şutunda kaleci Koraç son anda topu çelmeyi başardı. 
     77. dakikada Selçuk'un ceza alanı içine ortasına Ali Yılmaz topu göğsüyle indererek sert vurdu. Top, Denizlispor ağlarıyla ikinci kez buluştu 2-1 
     80. dakikada kornerden gelen topa iyi yükselen Veysel'in vurduğu kafa şutunda top kale direğini sıyararak auta çıktı. 86. dakikada Denizlispor'dan El Badra sarı kart gördü. 89. dakikada Coşkun ceza yayı üzerinde topu El Badra'ya uzattı. El Badra'nn sert şutunda top Erzurumspor ağlarıyla ikinci kez buluştu 2-2 
     90. dakikada Coşkun çıktı yerine Muzaffer girdi. Bu dakika içinde Muzaffer topla buluşur buluşmaz ceza alanı içinde topu Veysel'e bıraktı. Veysel topa vurmakta gecikince Ivos yetişerek, topu kornere çeldi. Karşılaşma da 2-2 berabere kapandı. 




</TEXT>
</DOC>
