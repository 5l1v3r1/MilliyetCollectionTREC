<DOC>
<DOCNO> 5915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sondun11.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina Başkanı Gori İtalya'nın en zengin 5. politikacısı 
</HEADLINE>
<TEXT>

     İtalya'da muhalif lider ve medya imparatoru Silvio Berlusconi'nin, İtalya'nın en zengin politikacıları listesinde başı çektiği açıklandı. 
     Parlamento tarafından yapılan açıklamada, Berlusconi'nin geçen yıl içindeki vergilendirilebilir gelirinin 7 milyon 700 bin dolar yaklaşık 5 trilyon 200 milyar TL olduğu bildirildi. 
     Berlusconi'yi oto sanayi imparatoru ve ömür boyu senatör olan Giovanni Agnelli, 5 milyon 400 bin dolarlık yaklaşık 3 trilyon 700 milyar TL geliriyle izledi. Berlusconi'nin Forza Italia'sına üye olan iki politikacı üçüncü ve dördüncü sırada yer alırken, Fatih Terim'in çalıştırdığı Fiorentina kulübünün Başkanı Vittorio Cecchi Gori ise beşinci sırayı aldı. Berlusconi'nin medya imparatorluğunda İtalya'nın en büyük özel televizyonları, büyük ilan potansiyeline sahip çok sayıda basın kuruluşu bulunuyor. 




</TEXT>
</DOC>
