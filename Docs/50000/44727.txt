<DOC>
<DOCNO> 44727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo08.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Bayer Leverkusen'e hazırlanıyor... 
</HEADLINE>
<TEXT>

     Fenerbahçe'de, TSV Bayer 04 Leverkusen ile yapılacak Avrupa Şampiyonlar Ligi maçının hazırlıkları bugün gerçekleştirilen antrenmanla sürdü. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen idmanda futbolcular, kondisyon ve şut çalışması yapıp, dar alanda çift kale maç oynadı. 
     İdmana, belindeki ağrıları süren Andersson katılmazken, milli takımalara giden oyuncular nedeniyle sarı-lacivertliler 11 kişiyle çalışmak zorunda kaldı. 
     Bu arada, antrenman maçında Ali Akdeniz ve Oktay hafif sakatlık geçirdi. Ali Akdeniz sağ, Oktay ise sol bileğinden sakatlanırken, iki oyuncunun da önemli bir sakatlığını bulunmadığı bildirildi. 
     Fenerbahçeli futbolcular, antrenmanın ardından grip aşısı oldular. 
     Kulüp doktoru İsmail Başöz, futbolculara değişen hava koşulları nedeniyle aşı yaptıklarını söyledi. 
     






</TEXT>
</DOC>
