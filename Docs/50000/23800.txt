<DOC>
<DOCNO> 23800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/aspo.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KONGRE KARARI 
</HEADLINE>
<TEXT>

Fenerbahçe yönetimi daha güçlenmek, para kaynağı yaratmak ve projelerini gerçekleştirmek için olağanüstü genel kurula gitmeyi kararlaştırdı. Kararı, Başkan Yıldırım 31 Mayıs’ta resmen açıklayacak 
     YUSUF KOBAL 

     FENERBAHÇE, olağanüstü kongreye gitme kararı aldı. Sarı - Lacivertli yönetim bir süredir tartışılan kongre kararını Başkan Aziz Yıldırım’ın daha önce de söylediği gibi 31 Mayıs’ta açıklayacak. Sarı - Lacivertli yönetimde küskün yöneticiler nedeniyle sıkıntıda olan Başkan Aziz Yıldırım ekonomik anlamda daha güçlü bir kadro ile yola devam edebilmek amacıyla bu kararını arkadaşlarına söyledi ve destek buldu. 
     YÖNETİCİLERDEN önemli bir bölümü olağanüstü kongre kararını destekleyip, özellikle şirketleşme, sosyal tesis, stad inşaatı, yeni transfer konusunda paraya ve birliğe ihtiyacı olduğu kanısıyla başkana arka çıktı. Sarı - Lacivertli yönetim dün akşam olağanüstü toplantısını yapıp şampiyonluğu kutladı. Yöneticiler pasta kesip Serkan Acar’a hatıra fotoğrafı çektirdi ve kenetlenerek taraftarlar gibi "zıp zıp zıpla" tezahüratını yaptı. 
     



 SPOR 




























</TEXT>
</DOC>
