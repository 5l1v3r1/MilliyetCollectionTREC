<DOC>
<DOCNO> 40939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sondun09.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter'ın resminin basıldığı bozuk paralar kapışıldı 
</HEADLINE>
<TEXT>

     İngiliz yazar Joanne K. Rowling'in kaleme aldığı çocuk dizisinin kahramanı ''Harry Potter''ın resminin basıldığı bozuk paralar kapışıldı. 
     ''Pobjoy'' şirketinin Genel Müdürü Taya Pobjoy, dünyada 100 milyon satan Harry Potter'ın resminin basıldığı 25 bini aşkın bozuk paranın, önceki gün 5 saat içinde satıldığını söyledi. Altın, gümüş ve bakırdan yapılan bozuk paranın bir yüzünde, Harry Potter'ın büyü yaparken çizilmiş bir resmi, diğerinde ise bir İngiliz hükümdarının görüntüsü yer alıyor. Bozuk para çıkarma fikrinin, ilk kitapta Potter'ın hayali bir bankaya giderek, ailesinden miras kalan bozuk paraları çektiği bölümden geldiği belirtildi. Potter'ın ilk filmi de Kasım ayında gösterime girecek. 







</TEXT>
</DOC>
