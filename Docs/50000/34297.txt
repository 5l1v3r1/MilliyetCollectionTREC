<DOC>
<DOCNO> 34297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/soneko02.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer, köşe yazarları ile biraraya geldi... 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Stanley Fischer, Merkez Bankası, Hazine bürokratları, akademisyenler ve köşe yazarlarıyla kahvaltıda bir araya geldi. 
     Çırağan Sarayı'nda gerçekleştirilen görüşmeye, IMF Birinci Başkan Yardımcısı Fischer, Devlet Bakanı Kemal Derviş ile birlikte geldi. Görüşmeye, IMF Türkiye Masası Şefi Juha Kahkonen, IMF Türkiye Ofisi Temsilcisi Odd Per Brekk'in yanı sıra Dünya Bankası Türkiye Temsilcisi Ajay Chhibber da katıldı. 
     Hazine Müsteşarı Faik Öztrak, Merkez Bankası Başkanı Süreyya Serdengeçti, Merkez Bankası Başkan Yardımcısı Şükrü Binay'ın da yer aldığı görüşmelerde Prof. Dr. Asaf Savaş Akat, Prof. Dr. Taner Berksoy, Prof. Dr. Deniz Gökçe, Prof. Dr. Hürşit Güneş, Prof. Dr. Türkel Minibaş, Merkez Bankası eski Başkan Yardımcısı Dr. Ercan Kumcu, ve Osman Ulagay'ın da aralarında bulunduğu akademisyen ve köşe yazarları da hazır bulundu. 
     Saat 09 00'da başlayan görüşmelerde dalgalı kur ve programda revizyon gibi konuların ele alınacağı öğrenildi. 

</TEXT>
</DOC>
