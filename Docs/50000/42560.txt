<DOC>
<DOCNO> 42560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yasam/yas00.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp krizinde şampiyonuz ’ 
</HEADLINE>
<TEXT>

Son araştırmalara göre Türklerin kalbi, Avrupalılara oranla 10 yıl daha erken pes ediyor’.. Bu dizimizde, kalbinize devam’ dedirtecek her şeyi bulacaksınız.. 
     Kalbinizle dost kalın - 1 
Leyla Ataman 

     Türkiye’de yılda 300 bin kişi kalp krizi geçiriyor, bunun 100 bini ölümle sonuçlanıyor. 
     Ailesinde kalp hastası bulunanlar, aşırı kilolular, günde bir paket ve fazlası sigara içenlerin kalp hastalığına yakalanma oranı çok yüksek. 
     Tam 52 merkezde kalp cerrahlarınca yapılan Türkiye Akut Miyokard İnfarktüsü TÜMAR araştırması da, genç yaşta kalp krizi geçirenlerin sayısının hızla arttığını gösteriyor. 3 bin 358 hasta üzerinde yapılan araştırmada Türklerin Avrupalılara kıyasla 10 yıl daha erken kalp krizi geçirdiği de belirlendi. Yazi dizimizde kalp hastalığının son yıllardaki artışı, istatistikler, nedenleri, uygulanan yeni tedavi ve ameliyatları, uzman önerilerini bulacaksınız. 
     
     Kriz kalbi de vurdu 
     Türkiye’de yaşanan ekonomik kriz, hayatın her alanında etkili oldu. 
     Bu alanlardan biri de aşırı stresle yüklenen insanların kalbiydi. Türkiye’nin en çok by - pass yapan hekimlerinden Memorial Hastanesi Kalp Cerrahisi Şefi Prof. Dr. Bingür Sönmez, bu konuyu şöyle yorumluyor 
     Son zamanlarda genç yaşta, 30 - 35 yaşında by - pass geçirenlerin sayısında ciddi artış var. Genç neslin yaşadığı stres ve hayat sorumluluğu giderek artıyor. Eskiden 50-55 yaşından önce genel müdür olunamazken, şimdi 32 yaşında bu görevi üstlenenler çoğaldı. Yeterli deneyimi yokken beklenilenin çok olması, stresi artırıyor bu da damar sertliğini hızlandırıyor. Son 3 ayda ekonomik kriz nedeniyle 40 - 45 yaş arası kroner by - pass olan hasta sayısında yüzde 60 artış var. Türkiye’de ortalama ömür süresinin 70 - 75’lere çıkması da yaşlı kalp hastalarının sayısını artırdı.’ 
     
     Sigara ve by - pass 
     Amerika’da yaşayan ünlü kalp cerrahımız Dr. Mehmet Öz’ün bir süre önce söylediği Sigara içene by - pass yapmam’ sözleri de, kalp cerrahları arasında polemik yaratmıştı. Prof. Dr. Sönmez, konuyu şöyle değerlendiriyor 
     Sigara içenlere by - pass yapılmalı mı, yapılmamalı mı Ben yapılmalı diyorum. Sigara içmek başlı başına bir hastalıktır. Hekim olarak sigara içeni de ameliyat edip hayatını kurtarmak zorundayım. Yaptığımız araştırmada, sigara alışkanlığı olup by - pass geçiren 1200 hastadan yüzde 33’ünün ameliyat sonrasındaki ilk 3 ayda yeniden sigara içmeye başladığı görüldü. Buradaki gerçek, sigara içme hastalığının tedavi edilmesi zorunluluğudur.’ 
     
By-pass’a termal kameraSavaşlarda gece görüşü sağlayan teknoloji harikası termal kameralar, damarlara kalite kontrol’ü yapıyor 
     Bugüne kadar 6 binin üzerinde by - pass yapan Prof. Dr. Bingür Sönmez, ABD’nin Körfez Savaşı’nda kullandığı termal kameraları ameliyatlarında kullanıyor. 
     Kobra helikopterleri, F16 savaş uçakları ve tanklarda gece görüşü ve hedef saptanması için kullanılan termal kamerayı, koroner by - pass ameliyatında kullanan Prof. Sönmez, bunu şöyle açıklıyor 
     Termal kamera damarın kan akışkanlığını ölçüyor. Normal şekilde by - pass’ı uyguluyoruz, sonra değiştirilen damarın içine soğuk su enjekte ediyoruz, damarın ısısı ile kalp kası arasındaki ısı farkı görüntü sağlıyor. Alet 0.4 santigrat derece farkı bile algılayabiliyor. ABD’de 2, Avrupa’da 4 merkezde uygulanan yöntemi Türkiye’de sadece biz uyguluyoruz. Amaç damarların ameliyattan sonra nasıl çalıştığını kontrol etmek, bir nevi kalite kontrolü..’ 
     
     Baloncuğa suni damar 
     Endostent, aort damarında baloncuk oluşanlara, anevrizma ameliyatına alternatif olarak uygulanıyor. Prof. Dr. Sönmez, bu yöntemi de şöyle anlatıyor 
     Anevrizma ameliyatında, hastaya genel anestezi uygulanmak zorunludur. Ameliyat 5 saat kadar sürer ve hastanın 10 gün kadar hastanede kalması gerekir. Endostent yöntemiyle ise, hasta ameliyathane yerine anjiyografi odasına götürülür. Lokal anestezi altında daha önceden ölçülerek hazırlanmış damar grefti suni damar kasıktan baloncuğun içine gönderilip bırakılır. Böylece baloncuk kapatılmış olur, hatta bu esnada hastayla konuşuruz.’ 
     Bu yöntemde suni damar için önce baloncuğun fotoğrafı çekiliyor. Damarların çapı ve boyu bilgisayarlı tomografiyle ölçülüyor, ölçüler damarın üretildiği Belçika’ya gönderiliyor. Türkiye’de bu yöntem 2 hastaya uygulandı. 
     
Ameliyathanelerde hijyene dikkat      By - pass ve açık kalp ameliyatları esnasında en büyük risk, ameliyatta enfeksiyon kapma. Ameliyathane ortamının özellikle açık kalp ameliyatlarında büyük önem taşıdığını belirten Cerrahpaşa Tıp Fakültesi Genel Cerrahi Ana Bilim Dalı’ndan Doç. Dr. Mete Düren şu noktalara dikkat çekiyor 
     İngiltere ve ABD’de yapılan araştırmalar hastanelerdeki enfeksiyonların yüzde 15’inin hava ile taşınan partiküllerden kaynaklandığını gösteriyor. Ameliyathanelerdeki partikül sayısının 10’da bire indirilmesi, enfeksiyon riskini yüzde 50 kadar azaltır. Bu nedenle sizin veya yakınlarınızın ameliyat olacağı ortamda, bu konuda özel olarak tasarlanmış havalandırma bulunup bulunmadığına dikkat edin.’ 
     
İşte kalbi yoran meslek grupları      Kalp hastalıklarının iş hayatıyla da yakın ilgisi olduğunu söyleyen Prof. Dr. Sönmez, mesleklere göre kalp rahatsızlığı riski olanları da şöyle sıralıyor 

</TEXT>
</DOC>
