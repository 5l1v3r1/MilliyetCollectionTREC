<DOC>
<DOCNO> 14408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/soneko08.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümüşsuyu Halı'da tüm çalışanlar işten çıkartıldı 
</HEADLINE>
<TEXT>

     Gümüşsuyu Halı'da tüm çalışanların iş akitleri fesh edildi. 
     Gümüşsuyu Halı ve Yer Kaplamaları A.Ş.'den Borsa'ya gönderilen açıklamada, ülkenin içinde bulunduğu ekonomik kriz nedeniyle çalışanlara bir ay süreyle verilen ücretsiz izinin dolduğu belirtilerek, ''31 Mart itibariyle tüm çalışanlarımızın iş akitleri fesh edilmiştir'' denildi. 
     Açıklamada, bankalarla yapılan görüşmelerin gelişimine göre faaliyet planlaması yapılacağı bildirildi. Gümüşsuyu Halı'nın banka borçları nedeniyle, halılar üzerinde haciz kararları uygulanıyordu. Önce İMKB'de Gözaltı Pazarı'na alınan, daha sonra işlem sırası kapatılan şirketin 14 Mart tarihi itibariyle, bazı bankalar, vergi daireleri, İMKB, Teksif Sendikası'nın da aralarında yer aldığı çeşitli kuruluşlara yaklaşık 5.2 trilyon lira ve 3.1 milyon dolar borcu bulunuyordu. 3 vergi dairesi ve Teksif Sendikası ile bazı bankalar, şirketin ürettiği halılar ve bazı büro malzemesine 4.2 trilyon lira tutarında ihtiyati haciz uygulamıştı. 




</TEXT>
</DOC>
