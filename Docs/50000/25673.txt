<DOC>
<DOCNO> 25673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/guncel/gun04.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü sürücünün ölümü İNTİHAR’ sayılır 
</HEADLINE>
<TEXT>

Diyanet İşleri Başkanı Ahmet Nuri Yılmaz, alkol aldıktan sonra trafik kazası geçirerek ölen kişilerin intihar etmiş sayılacağını söyledi 
     ANKARA Milliyet 

     Diyanet İşleri Başkanı Mehmet Nuri Yılmaz dün Fahri Trafik Müfettişleri Derneği heyetini kabul etti. Trafik kazalarında başkalarının ölümüne sebebiyet verenlerin büyük vebal altına girdiğini belirten Yılmaz, alkol, ihmalkarlık ve sürat sonucu kazaya ve ölüme sebep olanların da intihar etmiş sayıldığını, İslam’da intiharın büyük günah olduğunu belirtti. Anne - babaların aydınlatılmasının önem taşıdığını belirten Yılmaz, "Bu konuda halkımızı hutbeler yoluyla aydınlatacağız" dedi. 
     Yılmaz, Uşak’ta görüldüğü iddia edilen uzaylılarla ilgili olarak bir gazetecinin "İslam dinine göre dünyanın dışında hayat var mıdır " sorusuna, "Bizim görmediğimiz daha çok alemler var" karşılığını verdi. 
     



 GÜNCEL 














</TEXT>
</DOC>
