<DOC>
<DOCNO> 24898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/spor/spo04.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoefkens, Trabzon’da 
</HEADLINE>
<TEXT>

Bordo-Mavili ekibin Makedon oyuncusu Nikolovski, Lierse ile anlaştı, Belçika kulübü ise yerine genç stoperini verdi 
     İSMAİL FANDAKLI 

     TRABZONSPOR yönetiminin gözden çıkardığı Nikolovski, Belçika’nın Lierse kulübü ile iki yıllık sözleşme imzaladı. Lierse, bu futbolcuya karşılık stoper Hoefkens’i verdi. Jarko’ya da, Bursa, Denizli ve İsviçre’nin Basel kulüplerinin talip olduğu bildirildi. Bu arada yönetim, Samsunlu İlhan için devreye girme kararı aldı. Başkan Özkan Sümer’in, transfer için Samsun yönetiminden fiyat istediği öğrenildi. 
     BAŞKAN Özkan Sümer’e, ilkelerine ters düştüğü gerekçesiyle tepki gösteriliyor. Beş yabancı futbolcuya sözleşme imzalatan Başkan Sümer, alt yapı koordinatörü olduğu dönemde, "Müthiş potansiyel var. 2005 yılında Trabzon, tümüyle öz kaynaklarını kullanıp, yabancıya ihtiyaç duymadan zirve mücadelesi yapar" demişti. Ancak başkan olunca kadronun büyük bölümünü yabancılarla doldurması "büyük çelişki" olarak değerlendirildi. 
     



 SPOR 

























</TEXT>
</DOC>
