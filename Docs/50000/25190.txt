<DOC>
<DOCNO> 25190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/soneko34.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Batan bankanın malları bunlar...İşte fiyatlar... 
</HEADLINE>
<TEXT>

     Tasarruf Mevduat Sigorta Fonu bünyesinde bulunan 6 bankanın mallarının satışına bugün devam edildi. 
     Sümerbank çatısı altında birleştirilen Egebank, Yurtbank, Yaşarbank ve Bank Kapital ile Ulusalbank'ın elektrikli ve elektronik eşyasının, Eskidji Müzayede Evi tarafından açık artırma yöntemiyle satışına başlandı. 
     Şirketin Dolapdere'deki merkezinde gerçekleştirilen müzayedeye büyük ilgi gözlenirken, 1.500'ye yakın kişinin başvururak katılım için 100 milyon lira teminat ödediği bildirildi. 
     Teminat yatırmak için uzun kuyrukların oluştuğu müzayede sırasında, bilgisayardan klimaya, fax makinasınden güç kaynağına, fotokopi makinasından para sayma makinasına, koblodan ampullere kadar 1.109 adet eşya satışa sunuldu. 
     Müzayedede, IBM PC marka Celeron işletim sistemli bilgisayarlar 110-220 milyon lira, 3 KWA UPS marka güç kaynağı 700-800 milyon lira, 5 KWA UPS marka güç kaynağı 1 milyar 250-500 milyon lira, bilgisayar kasası 33-40 milyon lira, tavan lambası grubu 30-36 milyon lira, 3 kutuluk 900 metre data kablo grubu 120-180 milyon lira, 5 bağlık 500 metre data kablo grubu, 140-210 milyon lira, 6 adetlik menfez kutusu grubu 30-150 milyon lira, scanner tarayıcı , fotokopi, fax ve printer özellikliklerine sahip T65 HP Multi Function'lar 240-300 milyon lira, 34 inç monitörler 630-660 milyon lira, 50 adet royal ampul 105 milyon liraya, tavan armatürü 20-26 milyon lira, 30 adet havalandırma kapağı 40 milyon liraya, York marka kullanılmış klimalar 410-460 milyon lira ve kullanılmamış klimalar 1 milyar 50 milyon ile 1 milyar 350 milyon lira arasında alıcı buldu. 
     
     
     - 






</TEXT>
</DOC>
