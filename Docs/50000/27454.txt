<DOC>
<DOCNO> 27454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sondun04.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 6.4 milyon Euro'luk eroin ele geçirildi..2 Türk gözaltında 
</HEADLINE>
<TEXT>

     İngiltere'nin güneydoğusundaki Kent bölgesinde piyasa değeri yaklaşık 6.4 milyon Euro olan eroin ele geçirildi. Olayla ilgili 2 Türk önceki gün gözaltına alındı. 
     İngiliz gümrükler idaresi sözcüsü Robert Buxton, ele geçirilen eroinin 40 kilogram olduğunu ve piyasa değerinin 6.4 milyon Euro'ya ulaştığını belirterek, ''Bu, çok başarılı bir operasyonun sonucudur. Bu miktarda eroin çok kişinin acı çekmesine sebep olacaktı'' dedi. Sözcü, Kent bölgesindeki Sidcup'ta yakalanan 2 Türk'ün, başkent Londra'ya gitiğini ve Dover'dan itibaren takibe alınan ikinci bir aracın izini kaybettirmeyi başardığını, söz konusu aracın daha sonra Londra'nın güneydoğusundaki Bromley'de bulunduğunu kaydetti. İsimleri açıklanmayan 2 Türk'ün dün Londra'da sorgulanmaya başladığı belirtiliyor. 







</TEXT>
</DOC>
