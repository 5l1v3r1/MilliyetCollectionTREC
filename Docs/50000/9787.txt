<DOC>
<DOCNO> 9787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/guncel/gun01.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kedileşen kazanır 
</HEADLINE>
<TEXT>

Avustralyalı araştırmacılara göre kedileri gözlemleyip onların davranış biçimlerini benimseyen insanlar için başarı kaçınılmaz 
     NEVSAL ELEVLİ Londra 

     Hayatta başarılı olmak istiyorsanız gözünüzü kedilerden ayırmayın. Avustralya’da Queensland Üniversitesi’nde yapılan bir araştırma, başarının sırrının kedi gibi "umursamaz tavırlar takınmakta" saklı olduğunu ortaya koydu. Araştırmayı yürüten profesörlerden Judith Blackskhaw, kedilerin kayıtsız ama masum tavırlarla her şeyi idare ettiklerini, bu sayede de her istediklerine ulaştıklarını vurguladı. 
     
Başucu kitabı olabilir      Herkesi kendi istekleri doğrultusunda çalıştıran kedilerin, insanları köleye dönüştürdüğüne dikkat çeken Blackshaw, "Büyük işadamlarının tavırlarını inceleyin, kedilere ne kadar benzediklerine şaşıracaksınız" dedi. Bunun kitabını da yazan Blackshaw, çevredekileri mutlu etmekten, kötü durumlardan nasıl kurtulmak gerektiğine kadar tüm kedi taktiklerini sıralıyor. 
     
İşte kedilerin hiç şaşmayan taktikleri...      Kedinin mırıldanması insanın gülümsemesine eşittir. Etrafınızdakilere masum gülücükler göndererek onları etkiniz altına alabilirsiniz. 
     Eğer biri size kızarsa ya da bağırırsa, tıpkı kediler gibi kafanızı çevirin ve hiç aldırmadan oradan uzaklaşın. 
     Kediler, bir dakika uyuyor gibi görünür, bir anda başka bir yere zıplarlar. Siz de ne düşündüğünüzü belli etmeyin. 
     Haber ağınız geniş olsun. Kediler bulundukları yeri hükümleri altına alırlar ve olup biten her şeyi bilirler. 
     Ne yapmak istediğinizi belli etmeyin. Herkes sizin başka bir şey yapmak üzere olduğunuzu düşünsün. 
     Kediler arkadaşları ile ölü fareyi paylaşırlar. Siz de iş arkadaşlarınıza hediyeler vererek ilişkilerinizi sıcak tutun. 
     Bir şey istiyorsanız kendinizi duyurun. Kedinin kapının açılmasını istediğinde miyavlaması ve kapıyı tırmalaması gibi. 
     Nasıl bir kedi fareyi dikkatle ve sinsice takip ettikten sonra yakalıyorsa siz de tuzaklarınızı iyi planlayın ve sabırla takip edin. 
     


 GÜNCEL 

























</TEXT>
</DOC>
