<DOC>
<DOCNO> 8253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/guncel/agun.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Manukyan, dün akrabalarının katıldığı sade bir törenle toprağa verildi 
</HEADLINE>
<TEXT>
Matilt Abla’ya elveda Kerope Baba’ya selam 
Matilt Manukyan'ın cenaze törenine katılan genelev kadınları, "Ablamız çok iyi bir insandı, yıllarca ona çalıştık. Şimdi de oğluna çalışırız" dedi 
     ÜMRAN AVCI İstanbul 

     Genelev patroniçesi Matilt Manukyan dün son yolculuğuna karanfillerle uğurlandı. Genelevden bir grup kadın da "abla"larını yalnız bırakmadı. Kalp krizi sonucu hayatını kaybeden 89 yaşındaki Manukyan için önce Beyoğlu Üç Horan Ermeni Kilisesi'nde dini tören düzenlendi. Törene ağabeyi Ferdinant Manukyan, oğlu Kerope Çilingir, gelini Silva Çilingir, torunları Mayk Çilingir, Dora Yılmaz ve İlda Çilingir katıldı. 
     
Sevaplarını konuşalım’      Şişli Cumhuriyet Başsavcılığı, İTO Başkanı Mehmet Yıldırım, SODEV ve bazı bankalar da törene çelenk gönderdi. Patrik Vekili Aram Ateşyan, kimsenin günahsız olmadığını belirterek, "Ölenin arkasından günahları konuşulmaz, sevapları konuşulur. İncil'de de kimsenin günahsız olmadığı söylenir. Peygamberler günahsız mı " dedi. Ateşyan, gerçek büyüklüğün de maddi değil manevi büyüklük olduğunu dile getirdi. 
     
Sarıgül'den başsağlığı      Törenin ardından Manukyan'ın cenazesi, polis eskortu eşliğinde Şişli Ermeni Mezarlığı'na götürüldü. Mezarlıkta yapılan ikinci törenin ardından Şişli Belediye Başkanı Mustafa Sarıgül de aileye başsağlığı diledi. Manukyan altı yıl önce kaybettiği torunu Linda Çilingir'in yanına defnedildi. Manukyan toprağa verilirken, yüzü son kez açıldı. Kerope Çilingir, beyaz eşofman giydirilen annesi son kez öperek vedalaştı. 
     
İdiz teklif bekliyor 'Onu oynamak beni sevindirir’SERKAN DUYGU 
     Manukyan'ın en büyük arzusu yaşamının bir belgesel haline getirilmesiydi. Bu hayalini gerçeğe dönüştüremeden bir kalp krizi sonucu hayata veda etti. Manukyan'ın kendisini canlandırmasını istediği tek kişi ise Nurseli İdiz'di. Manukyan, bundan 6 yıl önce İdiz'in hazırlayıp sunduğu Prizma için yaptığı röportajında bizzat kendisine bu teklifi iletmişti. O sıralar bu projeye sıcak baktığını ve teklifi kabul ettiğini söyleyen Nurseli İdiz, "Matilt Manukyan'ın çok ilginç bir hayat öyküsü vardı. Ancak proje, büyük bir bütçe gerektirdiği için ertelendi. Bugün aynı teklif yine gelse hemen kabul ederim" dedi. 
     
'Ablanın en az 300 kızı var’      Genelevde çalışan Çiçek adlı kadın, Kerope Çilingir’le konuşacaklarını belirterek "13 yaşından bu yana yani 17 yıldır orada çalışıyorum. Oğlu orayı kapatamaz. Bugüne kadar Matilt Abla’ya hesap veriyorduk, bundan sonra oğlu Kerope'ye veririz" diye konuştu. Çiçek, Manukyan'ın ölümü üzerine kapılarına siyah kurdele astıklarını belirterek, "Matilt Abla çok iyiydi. Birlikte kahve içerdik. En az 300 kızı var. Son bir yıldır kendimize çalışıyorduk" dedi. 
     


 GÜNCEL 

















</TEXT>
</DOC>
