<DOC>
<DOCNO> 49025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/guncel/gun03.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayali ihracatın tepesine balyoz’ 
</HEADLINE>
<TEXT>

Sahte gümrük belgeleriyle devleti 480 trilyon dolandıran şebekeye darbe indirildi. Operasyonlarda yakalanan 25 kişi sorguya alındı... 
     ANKARA Milliyet 

     Emniyet Genel Müdürlüğü’yle Ankara DGM Başsavcılığı, son yılların en büyük vurgunlarından birini daha ortaya çıkardı. İstanbul, Gaziantep ve İçel’de yakalanan 25 kişinin usulsüz işlemler sonucu devleti 300 milyon dolar 480 trilyon lira zarara uğrattığı bildirildi. 
     Şebekenin sahte belgelerle, ihracatı teşvik amacıyla verilen Eximbank kredilerini usulsüz şekilde kullandığı, Türkiye’ye yurtdışından döviz getirilmiş gibi sahte dekont düzenlediği belirlenirken, ihracaatı desteklemek amacıyla Merkez Bankası’nca verilen destekleme primlerinin düzenlenen sahte belgelerle haksız yere alındığı saptandı. 10 ay süren araştırmalarda, 70 ülkeyle yazışma yapılırken şebekenin ve şebekenin yardım ettiği şirketlerin para hareketleri izlendi. Şebekenin yurtdışında paravan şirketler kurduğu ve bazı Suriye ve İranlıların şekebe adına "aracılık" faaliyetinde bulunduğu belirlendi. 
     Son 5 yılda düzenlediği 1 milyar dolarlık sahte gümrük belgesi ile devleti 300 milyon dolar zarara uğrattığı belirlenen şebekenin 700 firma adına işlem yaptığı ve karşılığında komisyon aldığı anlaşıldı. 
     Ankara DGM Savcısı Hamza Keleş’in talimatı üzerine operasyona başlayan polis, gözaltına aldığı 25 kişiyi dün Ankara’ya getirerek sorgulamaya başladı. 
     Milliyet’e bilgi veren üst düzey bir emniyet yetkilisi, şunları söyledi "Hayali ihracatın tepe grubunu deşifre ettik. Türk ihracatçısını desteklemek amacıyla ayrılan destekleme kaynakları, gerçekte hiçbir mal satışı ve ticari bir işlem olmadan bu şebeke tarafından hortumlanmış." 
     
     Bakan Vurgun 3 milyar dolar 
     İçişleri Bakanı Rüştü K zım Yücelen, hayali ihracat ve sahte belgelerle yurtdışından ihracat karşılığı döviz getirilmesiyle ilgili Örümcek Ağı Operasyonu’nda 25 kişinin ya-kalandığını, 7 kişinin de arandığını bildirdi. Bu yolla 3 milyar dolar vurgun yapıldığını açıkla-yan Yücelen, bunun 300 milyon dolarının sah-te belgelerle vergi iadesi olduğunu vurguladı. 
     



 GÜNCEL 

















</TEXT>
</DOC>
