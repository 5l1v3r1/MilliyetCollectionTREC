<DOC>
<DOCNO> 13147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/soneko06.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Konsey ve Oda Başkanları toplandı 
</HEADLINE>
<TEXT>

     Türkiye Odalar ve Borsalar Birliği TOBB yönetimi ve bağlı bazı oda başkanları, bankaların ekonomik kriz nedeniyle reel sektöre uyguladığı yüksek faizleri görüşmek üzere İstanbul'da bir araya geldi. 
     TOBB'un Akmerkez'deki ofisinde basına kapalı gerçekleştirilen toplantıya TOBB Konsey Başkanları, 7 Sanayi Odası Başkanı ile Ankara Ticaret Odası Başkanı katıldı. 
     TOBB Yönetim Kurulu Başkanı Fuat Miras'ın başkanlık ettiği toplantıda ekonomik kriz sırasında bankaların işadamlarına kullandırdıkları kredilerin çok yüksek faizlerle geri çağrılması konusu ele alınıyor. Saat 14.20'de başlayan toplantı öncesi, TOBB Başkanı Fuat Miras bir açıklama yaptı. Bu toplantının ardından Bankalar Birliği ve üyeleri ile TOBB ve bağlı oda başkanları Çırağan Palas Kempinski Oteli'nde düzenlenecek toplantıda bir araya gelecekler. Toplantıda, bankacılık sektörü ile reel sektör arasında kredi faizlerinin kriz öncesi durumu ya da makul ölçülere çekilmesi konusunda bir ara formül bulunmaya çalışılacak. 




</TEXT>
</DOC>
