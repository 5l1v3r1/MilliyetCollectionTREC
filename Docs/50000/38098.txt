<DOC>
<DOCNO> 38098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo09.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yan top çalıştı...Ahmet Dursun'dan kötü haber... 
</HEADLINE>
<TEXT>

     Beşiktaş, Diyarbakırspor ile yapacağı lig maçının hazırlıklarını 1 günlük iznin ardından bu sabah gerçekleştirdiği idmanla sürdürdü. 
     Teknik Direktör Daum yönetiminde Fulya Tesisleri'nde gerçekleştirilen antrenmanda, siyah-beyazlı futbolcular pas ve kanatlardan yapılan ortalarla gol çalışması yaptı. 
     Antrenmana, sakatlıkları süren Ahmet Dursun, Ümit, Tunç, gribal enfeksiyona yakalanan Ahmet Yıldırım ve eşyalarını toplamak için Danimarka'ya giden kaleci Peter Kjaer katılmadı. 
     Siyah-beyazlılar, bu akşam yapacakları antrenmanla Diyarbakırspor maçı hazırlıklarını sürdürecek. 
     
     Ahmet yine yok 
     Sakatlığı nedeniyle Bursaspor maçında oynayamayan Ümit'in, Diyarbakırspor karşısında forma giyeceği bildirildi. 
     Kulüp Doktoru Yalçın Yavuzer, Ümit'in sakatlığının büyük oranda düzeldiğini belirterek, bu futbolcunun hafta sonunda forma giyebileceğini kaydetti. 
     Yavuzer, Ahmet Dursun'un ise sakatlığının nüksettiğini, bu futbolcunun 4. haftadaki Samsunspor maçına kadar takımındaki yerini alamayacağını sözlerine ekledi. 






</TEXT>
</DOC>
