<DOC>
<DOCNO> 7099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko03.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’a alındılar, zararlarına 1.7 katrilyon daha eklendi 
</HEADLINE>
<TEXT>

Recep Önal, Fon’daki beş bankanın 2000 yılı reklam giderinin 7 katrilyon lira olduğunu söyledi 
     Devlet Bakanı Recep Önal, Fon’un hisse senetlerinin tamamına ya da çoğunluğuna sahip olduğu sekiz bankanın Fon’a devir tarihinden 31 Ekim 2000 tarihine kadar oluşan ilave zararların 1 katrilyon 781 trilyon 137 milyar lira olduğunu bildirdi. 
     Devlet Bakanı Recep Önal, FP Ankara Milletvekili Cemil Çiçek’in soru önergesine verdiği yanıtta, Türkbank’ın 10 trilyon 265 milyar, Bank Ekspres’in 105 trilyon 42 milyar, Interbank’ın 818 trilyon 463 milyar, Egebank’ın 190 trilyon 958 milyar, Sümerbank’ın 60 trilyon 894 milyar, Yurtbank’ın 164 trilyon 195 milyar, Esbank’ın 253 trilyon 546 milyar, Yaşarbank’ın da 177 trilyon 774 milyar liralık ilave zararının oluştuğunu söyledi. 
     Önal, Bank Kapital, Etibank ve Demirbank’ın kesin devir bilançoları henüz çıkmadığından bu bankalarla ilgili bilgilerin verilemediğini de ifade etti. 
     Bakan Önal ayrıca, Fon’daki beş bankanın 2000 yılı reklam giderinin 7 trilyon 818 milyar lira olduğu bildirildi. 
     Önal, Türkbank’ın 216 milyar liralık reklam gideri bulunduğunu, bunun 40.4 milyar lirasının satış ilanı giderlerine ait olduğunu ifade etti. 
     Önal’ın verdiği bilgiye göre, geçen yıl Bank Ekspres 116 milyar, Esbank 182 milyar, Bank Kapital 125 milyar, Etibank 7 trilyon 179 milyar liralık reklam verdi. Fon’da bulunan Interbank, Egebank, Sümerbank, Yurtbank ve Yaşarbank’ın ise 2000 yılında reklam gideri bulunmuyor. 
     Önal cevabında, Bank Kapital ve Etibank’ın reklam giderlerinin, bankaların Fon’a devrinden önceki döneme ait olduğunu, Fon’a devir tarihinden sonra herhangi bir reklam harcaması yapılmadığı kaydetti. 
     
     


 EKONOMİ 























</TEXT>
</DOC>
