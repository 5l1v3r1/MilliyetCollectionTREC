<DOC>
<DOCNO> 9314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/spor/ygok.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözülme kenetlenme 
</HEADLINE>
<TEXT>

     ATTİLA GÖKÇE 

     Fenerbahçe ile Galatasaray’ın arasındaki 5 puanlık fark, sadece maç sonuçlarının göstergesi olabilir mi Hiç sanmıyoruz. 
     Maç sonuçlarından daha da ötede.. Daha da derinde tabloyu belirleyen gerçekler var. 
     Hagi ve Jardel ayrıcalıkları... Hem ödemelerde, hem de ilk onbir tercihlerinde yönetim de Lucescu da yorgun ve hırçın usta ile futbolu bilmeyen durgun golcüye hakettiklerinin çok üstünde öncelikler ve ayrıcalıklar tanımışlar, takım sporlarında olması gereken iç dayanışma, birlik, beraberlik kavramlarının canına okumuşlardır. 
     Takım kalitesinin düşmesi... Terim döneminde sahaya çıkan her türlü onbir, gerçek Galatasaray’dı... Hagi’siz, Hakan’sız, Taffarel’siz, Arif’siz, Suat ya da Emre’siz, Okan’sız... Hiç farketmiyordu... Galatasaray kazanmaya devam ediyordu. Lucescu, futbolcularının tümünü de hazır ve istekli tutmaya dayalı takımın ortak kalitesini düşürdü. Şimdi yedek futbolcuların, öteki aslar gibi oynamadığından, onların yerini dolduramadığından yakınıyor... 
     Gözler dışarıda... Emre iki milyon doları alıp İnter’le çoktan anlaşmaya varmış. Galatasaray’a sembol olacak genç yıldızın gözü dışarıda. Sadece onun değil, Okan’ın da niyeti Avrupa... Şimdi sırada Hasan Şaş var... Onları Galatasaray’da tutacak sevgi bağlarına ne oldu 
     Karşılıklı güven kaybı... Yöneticiler bugün - yarın oyunuyla ödemeleri bir türlü gerçekleştiremiyor. Futbolcuların ne zaman kampa gireceği, ne zaman reklam filminde oynayacağı bilinmiyor. Karşılıklı güven kaybı, elbette disiplinsizliği, işlerin oluruna bırakılmasını dayatıyor. 
     Galatasaray, metal yorgunluğundan değil, "mental" yorgunluktan tükeniyor. Şampiyonlar Ligi’ndeki Milan maçı son şans... O maçı kazanamazsa, Paris’ten hayalkırıklığıyla dönüp çeyrek final hedefinden acı bir şekilde kopabilirler. 
     Fenerbahçe’ye gelelim... Sezon başından beri sürekli doğruları sergilediler... Kültürlerinde hiç olmayan kavramı, kalplerine ve kafalarına yazıp günlük yaşama taşıdılar... O da "sabır" dı... İlk yarıda Beşiktaş’a yenildikleri maçtan sonra "teknik direktörü kovma" klasiği, yönetim masasında tartışılıp çöpe atıldı. Ali Şen’in, muhalefetin, hatta Aziz Yılmaz’ın da desteğini sabırla kazandılar. Aziz Yıldırım, bir yandan tesisleşme hamlelerini akıl ve parayı çok iyi kullanarak sürdürürken, bir yandan da futbol takımının başarısı için elinden geleni yaptı. Öz oğlu gibi sevdiği Balic’in disipline edilmesinde inisiyatifi Mustafa Denizli’ye bıraktı. Yönetici arkadaşlarıyla inanılmaz bir uyum içinde çalıştı. 
     Fenerbahçe’nin gerçekleştirdiği sabır devriminin temel doğrusu "kenetlenme" dir. Üyeler arasında, tribünlerde, takımın içinde ve her yerde 
     Gerçekler olanca açıklığıyla ortadayken, Mehmet Cansun’un "Hakemler Fenerbahçe’yi şampiyon yapmak istiyor" sözü oldukça şaşırtıcıdır. 
     Yoksa siz de öyle mi şampiyon oldunuz Sevgili Cansun 


 SPOR 




























</TEXT>
</DOC>
