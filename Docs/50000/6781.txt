<DOC>
<DOCNO> 6781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/guncel/gun03.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirkent'i uğurluyoruz 
</HEADLINE>
<TEXT>

Basın sektörünün duayeni Nezih Demirkent, bugün toprağa verilecek 
     İSTANBUL Milliyet 

     Basın dünyasına 51 yıl hizmet eden Dünya Gazetesi sahibi Nezih Demirkent, bugün son yolculuğuna uğurlanacak. Geçirdiği kalp krizi sonucu hayatını kaybeden 70 yaşındaki Demirkent'in naaşı, yurtdışından gelen eşi Prof. Dr. Işın Demirkent, kızı Didem ve damadı Kadir Ersinan'ın eşliğinde, Darıca'daki evinden alındı. 
     
Aşiyan'da yatacak      Demirkent için bugün saat 10.00'da Dünya Gazetesi, 11.00'de de Türkiye Gazeteciler Cemiyeti önünde tören düzenlenecek. Demirkent, Sultanahmet Camii'nde öğleyin kılınacak cenaze namazının ardından Rumelihisarı Aşiyan Mezarlığı'nda toprağa verilecek. 
     
Doğan Yeri doldurulamaz’      Doğan Şirketler Grubu Yönetim Kurulu Başkanı Aydın Doğan, Dünya Gazetesi'ne giderek başsağlığı diledi. Doğan, açılan taziye defterine şunları yazdı "Türk basını, değerli bir mensubunu, hatta ombudsmanını kaybetti. Yeri doldurulamayacak kıymetli bir arkadaşımızdı." 
     


 GÜNCEL 













</TEXT>
</DOC>
