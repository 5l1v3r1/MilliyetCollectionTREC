<DOC>
<DOCNO> 2711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/siyaset/siy04.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’nin aşk güvercinleri 
</HEADLINE>
<TEXT>
Sahte evrakla boşanmış 
DSP’li vekil ve bakanlar özel hayatlarıyla gündem oluşturmaya başladı. Gürel vakasının ardından şimdi de Hasan Metin’in sahte evrakla boşandığı ortaya çıktı 
     AYHAN AYDEMİR Ankara 

     Devlet Bakanı Şükrü Sina Gürel’in evlilik dışı ilişkisinin öğrenilmesiyle evlilikleri "sorunlu" olan vekil eşleri bir bir ortaya çıkmaya başladı. DSP İzmir Milletvekili ve Türk Veteriner Hekimler Birliği Genel Başkanı Hasan Metin’in eşi Sevim Metin, "eşinin kendisini sahte evrakla boşadığı" iddiasında bulundu. Bayan Metin, Rahşan Ecevit’ten destek için randevu almaya çalıştığını ancak bunu başaramadığını söyledi. 
     
Rahşan Hanım ilgilenmedi      Sevim Hanım’ın öyküsü oldukça ilgi çekici. Eşi DSP İzmir Milletvekili Hasan Metin. 53 yaşındaki Hasan Metin’in Sevim Hanım’la 20 yaşında yaptığı evlilikten iki çocuğu var. Kulislere yansıyan haberlere göre çift, Hasan Metin, şiddetli geçimsizlik gerekçesiyle dava açınca, Sevim Hanım Rahşan Ecevit’in araya girmesini istedi. Çünkü boşanmak istemiyordu. Ancak bıraktığı notlara cevap alamadı. 
     
Eşi çabuk davrandı      Sevim Metin, eşinin kendisini mahkemeye vermesinden bir ay sonra 7 Kasım 2000 tarihinde Ankara 17. Asliye Hukuk mahkemesi’nden boşanma kararı çıktığını belirtti ve dosyanın şu anda 2000 60 karar sayısı ile Yargıtay’da olduğunu söyledi. Sevim Hanım’ın iddiasına göre, mahkeme safhasında kendisinin Rahşan Ecevit’e ulaşmaya çalıştığını öğrenen eşi elini çabuk tuttu ve sahte evraklarla boşanma davasını kazandı. 
     
Ertürk de Şener’i taciz etmişti      Antalya’da geçen kasımda ayındaki bir açılışa katılan güzel yıldız Aydan Şener de DSP Edirne Milletvekili Ahmet Ertürk’ün tacizine uğramıştı. Herkesin gözü önünde Şener’in beline elini dolayarak dansa kaldırmaya çalışan Ertürk, daha sonra yaptığı açıklamada "Neden Aydan Şener’i taciz edeyim. Benim karım onda daha güzel" demişti. 
     


 SİYASET 



















</TEXT>
</DOC>
