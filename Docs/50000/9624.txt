<DOC>
<DOCNO> 9624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/siyaset/siy01.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’ı şik yet ettiler 
</HEADLINE>
<TEXT>

Eski genel başkanlar, parti içi demokrasinin önemini vurguladı 
     SERHAT OĞUZ İstanbul 

     CHP Genel Başkanı Deniz Baykal’a gönderdikleri eleştiri mektubuna yanıt alamayan eski genel başkanlar, bu kez kamuoyuna şik yet yöntemine başvurdu. Eski başkanlar, parti yönetimini, krize çözüm üretmek yerine, parti içi usulsüzlüklerle meşgul olmakla suçladı. 
     Ankara’daki toplantının ardından Baykal’a mektup yazan CHP eski Genel Başkanı Altan Öymen, SHP eski genel başkanları Murat Karayalçın, Erdal İnönü ve SODEP eski Genel Başkanı Cezmi Kartay, dün Öymen’in Etiler’deki evinde bir araya geldiler. Yaklaşık beş saat süren toplantının ardından Öymen, "Yeni oluşum gündeme gelir mi " sorusuna, "Hayır" yanıtını verdi. Toplantının ardından dört eski genel başkan imzasıyla şu açıklama yapıldı 
     " Bu gidiş durdurulmadığı ve yapılan usulsüzlükler düzeltilmediği takdirde, partimizde demokrasinin sağlıklı bir biçimde işlemesi olanağı kalmayacak, parti içinde belirli bir grubun, kendilerinden olmayanları tasfiye etmekte olduğu izlenimleri haklılık kazanacaktır.’" 
     
     


 SİYASET 












</TEXT>
</DOC>
