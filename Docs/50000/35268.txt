<DOC>
<DOCNO> 35268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun18.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Etna'nın külleri pistleri kaplayınca havaalanı trafiğe kapandı 
</HEADLINE>
<TEXT>

     İtalya'nın güneyindeki Sicilya adasında aktif haldeki Etna yanardağının külleri nedeniyle Fontanarossa havaalanı 6 Ağustos Pazartesi gününe kadar kapatıldı. 
     Aynı gerekçelerle son günlerde defalarca kapatılan, Catania kentindeki Fontanarossa havalaanı, ilk kez bu kadar uzun süreli kapalı kalacak. Etna'nın küllerinin pistleri kapladığı ve uçuşları teknik açıdan riske soktuğu bildirilirken, dün akşam kapatılan havaalanının, Pazartesi günü TSİ 19.00'da açılacağı kaydedildi. Yetkililer, Catania'ya yapılan uçuşların, Palermo, Reggio Calabria ve Lamezia Terme güzergahlarına kaydırıldığını belirtti. Bu arada, Etna'nın lavlarının azalmasından dolayı bölgede son 2 günün, önceki günlere göre sakin sayılabileceği belirtiliyor. Bölgede çalışan sivil yardım kurumları, asker ve jeofizik uzmanlarından oluşan yaklaşık 200 kişilip ekip, durum analizi yapma ve lav setlerini oluşturma çalışmalarına devam ediyor. Verilen son haberlerde bu sabah 1 dakika arayla Richter ölçeğiyle 2.2 büyüklüğünde 2 deprem geldiği bildirildi. 







</TEXT>
</DOC>
