<DOC>
<DOCNO> 30266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/zbirand.html </URL>
<DATE> 2001/07/04/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Ne kadar ekmek, o kadar köfte... 
</HEADLINE>
<TEXT>

     Bu yazıdaki unsurların bir bölümünü bu sütunlarda daha önce de okumuştunuz. 
     Ben yazmaktan bıkmayacağım. 
     IMF İcra Kurulu’yla ilgili son gelişme, siyasetçilerimizin h l oyunun kurallarını anlayamadıklarını gösteriyor. H l "takiyye" ile işi götürebileceklerini, şark kurnazlığı ile çözümler bulabileceklerini, söz verip sonradan yapmayarak, karşı taraftaki insanları aptal yerine koyarak ekonomiyi yönetebileceklerini sanıyorlar. 
     Hayır, artık deniz bitti. 
     Artık bu kafa ile iş yürütülemiyor. 
     Bunca yıldır IMF’ye niyet mektupları imzalayıp kredileri kullanan, ardından da verdiği sözleri tutmayan Türkiye, sonunda duvara çarptı. 
     Atilla Karaosmanoğlu, IMF ile Dünya Bankası İcra Kurulları’nı en yakından bilen insandır. "Bu kararı, IMF İcra Kurulu Başkanı tek başına veremez. Mutlaka Bush yönetimi harekete geçmiştir ve Türkiye gündeme gelirse ret oyu vereceklerini söylemiştir. Ret oyu daha kötü olacağından gündemden çıkartmayı yeğlemiştir" diyor. 
     
Washington, MHP’ye milliyetçilik dersi veriyor      Ankara, perdenin önünde IMF, arkasında ise Washington olduğunun acaba tam anlamıyla farkında mı 
     Devlet Bahçeli ve Enis Öksüz, attıkları her adımın Washington’da analiz edildiğini biliyorlar mı 
     Bence bu olaydan midesi bulanması gerekenlerin başında MHP geliyor. MHP, Washington’un neden bu tutumda olduğunu iyi incelemeli ve politikalarını ona göre ayarlamalı. İsterse yine aynı şekilde yoluna devam edebilir. Ancak, bilerek adım atmak daha akılcı olur. 
     Washigton’un durumu çok net. 
     Uluslararası Para Fonu’nun "niyet" üstüne veya "kağıda yazılı sözlere" dayanarak destek kredisi vermesine kesin karşı çıkıyor. 
     Hele Türkiye gibi, sözünde durmamayı bir politika hüneri olarak gören politikacılar tarafından yönetilen ülkeler için, bu koşul daha da keskin şekilde uygulanıyor. 
     Washington’a göre, verilen sözler harfiyen tutulur, yerine getirilir, ondan sonra para verilir. 
     Halk arasındaki yaygın söyleminde olduğu gibi, "ne kadar ekmek, o kadar köfte". 
     Bizdeki duyarlıkları filan da hiç takmıyorlar. 
     Yok efendim, ülkenin onuruyla oynanıyormuş Telekom Genel Müdürlüğü’ne istediğimizi atayabilirmişiz Cumhurbaşkanı’na hangi imzayı ne zaman atması gerektiğini söylemek terbiyesizlikmiş, gibi sözler 
     Washington’u hiç etkilemiyor. 
     "O zaman iflas etmeseydiniz ve bizden para istemeseydiniz" deyiveriyorlar. 
     Washigton’da görevli ve bütün konuların içinde bulunan bir yetkilinin bana söylediği şu sözler, Ankara’nın her yanına yazılmalı 
     "Eğer Türkiye, IMF’nin toplam kredilerinin yüzde 25’i gibi en büyük dilimini alırsa, değil Telekom Genel Müdürü, bakanlık çaycısının kim olacağına dahi karışma hakkımız olur. Verdiğimiz paranın nereye harcanacağını bilmek zorundayız..." 
     IMF denince aslında Beyaz Saray’daki kişiden söz ettiğimizi bilmeyenler varsa, onlara da hatırlatılır... Kiminle top oynadığınızı bilip sahaya çıkın. Yoksa yarın "Şu bakanları da değiştirin" talebi dahi gelebilir. Bu koalisyonun geleceği artık Washington’un elindedir... 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
