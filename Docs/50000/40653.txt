<DOC>
<DOCNO> 40653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo09.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, basın mensuplarını Beşiktaş idmanına almadı 
</HEADLINE>
<TEXT>

     Beşiktaş, Samsunspor ile yapacağı Birinci Süper Lig maçının hazırlıklarını sürdürürken, teknik direktör Christoph Daum'un basına koyduğu yasaklar da devam ediyor. 
     Alman teknik adam bu sabah yapılan antrenmana da basın mensuplarını almazken, çalışma öncesi dün Bakırköyspor ile oynanan özel maçta performanslarını beğenmediği futbolcularıyla yaklaşık 1 saat süren toplantı yaptı. Daum'un toplantıda futbolcularına hatalarını anlattığı, artık ligde puan kaybına tahammülleri olmadığı ve çok daha dikkatli olmaları için uyarıda bulunduğu öğrenildi. 
     Fulya Tesisleri'nde yaklaşık 1,5 saat süren idmanda futbolcuların kondisyon çalışmasının ardından, dar alanda çift kale maç oynadıkları belirtildi. 
     Bu arada Daum, akşam yapılacak günün ikinci çalışmasını da basın mensuplarına kapadı. 






</TEXT>
</DOC>
