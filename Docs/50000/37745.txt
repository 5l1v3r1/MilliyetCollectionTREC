<DOC>
<DOCNO> 37745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yasam/yas06.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayali gasp’ modası 
</HEADLINE>
<TEXT>

Kendini eşe dosta dövdürüp 'Memur bey Gasp edildim' diye polise şik yete gidenlerin neredeyse yarısı, aslında parayı kendisi yiyormuş... 
     SERHAT ÜNAL İstanbul 

     Son aylarda art arda patlayan gasp olaylarının yaklaşık yüzde 40'ının 'hayali' olduğu ortaya çıktı. Başta taksi şoförleri olmak üzere, veznedar, özel güvenlik elemanları, şirketlerin çek - senet tahsilatçıları, kuyumcu kuryeleri hayali senaryolarla 'gasp hikayeleri' uyduruyorlar. 
     İstanbul polisi, son sekiz ayda, gasp edildiklerini ileri sürerek kendilerine başvuran 137 taksi şoföründen 58'nin yalan söylediğini belirlendi. 
     Asayiş Şube Müdürlüğü Gasp Büro Amiri Selami Türker, hayal mahsulü olayların çok zamanlarını aldığını belirterek şunları söyledi 
     "Gasp olaylarının patlaması ve artmasının ardındaki asıl gerçek, çok sayıda kişinin, gasp edilmediği halde yalan beyan ve hayali senaryolar ile başvuru yapmasından kaynaklanıyor. Özellikle taksi şoförleri, kazandıkları parayı alemde yedikten sonra kendilerini dövdürerek gasp edildiklerini söylüyorlar." 
     



 YAŞAM 




















</TEXT>
</DOC>
