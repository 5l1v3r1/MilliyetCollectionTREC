<DOC>
<DOCNO> 9831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/spor/spo07.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
1085 holiganımız var 
</HEADLINE>
<TEXT>

Emniyet Müdürlüğü, 23 ilde futbolun istenmeyen seyircilerini belirledi 
     CEMAL ERSEN 

     Tek tek tespit edildi 
     FUTBOL sahalarındaki şiddeti önlemek için ciddi önlemler alan emniyet teşkilatı, Türkiye’de 23 ilde 1085 holigan tespit etti. Son bir yılda yapılan çalışmalar sonucu rapor hazırlayan Emniyet Genel Müdürlüğü, isimleri tek tek belirlenen bu şahısların, asgari bir yıl daha futbol sahalarına alınmamasını kararlaştırdı. 
     
     En çok İstanbul’da 
     AÇIK kimlikleri belirlenip, il emniyet müdürlüklerine bildirilen holiganların fotoğrafları stat girişlerine asılacak. Ayrıca tuttukları takımların kulüplerinden destek almamaları için de girişimde bulunulacak. Listede 347 holiganla İstanbul başı çekiyor, ardından Bursa, Trabzon, İzmir, Adana, Ankara, Samsun illeri geliyor. 
     
     Statlara alınmayacaklar 
     RAPORDA futboldaki şiddetin ölümlere kadar gidebildiği vurgulandı. Emniyet , "Kötü tezahüratta bulunan, taşkınlık yapan ve şiddet eğilimi gösteren taraftarların açık kimlikleri videoya kaydedilmek suretiyle arşivlenip, şahısların müsabakalara alınmamaları için önlemler uygulamaya konulmuştur" açıklamasını yaptı. 
     


 SPOR 
























</TEXT>
</DOC>
