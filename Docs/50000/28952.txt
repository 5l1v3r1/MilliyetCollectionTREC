<DOC>
<DOCNO> 28952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sonspo23.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 750 bin dolar isteyen Phiri'den vazgeçti 
</HEADLINE>
<TEXT>

     Transfer çalışmalarını sürdüren Göztepe, 750 bin dolar istediği bildirilen Gençlerbirliği'nin Güney Afrikalı oyuncusu Phiri'nin transferinden vazgeçti. 
     Sarı-kırmızılılar, bir süredir görüştükleri Şekersporlu Zafer ve Kombassan Konyasporlu Emre ile de kesin olarak anlaştılar. Teknik Direktör Rıza Çalımbay, mutlaka yabancı bir kaleci alacaklarını, Polonyalı Majdan ve Mısırlı El Sayed üzerinde durduklarını kaydetti. Macar Milli Takımı'nın ikinci kalecisi ile de temas halinde olduklarını belirten Çalımbay şunları söyledi 
     ''Hafta içinde yabancı kaleci transferini bitirmek istiyoruz. Bu 3 kaleci ve menajerleri ile görüşmeler sürüyor. Şekerspor ile Serkan ve İlhan karşılığında Zafer'i transfer etme konusunda anlaşmaya vardık. Bu hafta Zafer ile sözleşme imzalarız. Konyasporlu Emre ile de kesin olarak anlaştık. Çok para isteyen Phiri'yi gündemimizden çıkardık. Bizim teklifimizi kabul ederse, İzmir'e gelir sözleşmeyi imzalar.'' Daha önce anlaşma sağlanan Sellami'nin de 1 Temmuz'da İzmir'de olacağını ve kampa katılacağını belirten Çalımbay, hedeflerinin kamp öncesi tüm transferleri tamamlamak olduğunu sözlerine ekledi. 







</TEXT>
</DOC>
