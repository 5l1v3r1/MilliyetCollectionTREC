<DOC>
<DOCNO> 34714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/theper.html </URL>
<DATE> 2001/07/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir günde batmıyorlar 1 
</HEADLINE>
<TEXT>

     Türkiye bir iktisadi deprem yaşıyor, piyasadaki bankaların çoğu fona devredildi, peşinden bir sürü insanı sürükledi. Bu fona devir bu kadar kolay mı, bankalar önceden uyarılmaz, denetlenmez mi 
     M. M. - İstanbul 
     
     Bankalar önceden denetlenir de uyarılır da. Bakın yasalara göre bankaları denetleyen bir "Bankacılık Düzenleme ve Denetleme Kurumu" vardır. Yine yasaya göre bu kurumun üyeleri biri başkan, biri ikinci başkan olmak üzere yedi üyeden oluşur, üyelerde mesleki ehliyet ve tecrübe son derece önemlidir. En az on yıllık mesleki deneyim aranır, ayrıca bazı meslek sahiplerinde lisansüstü eğitim aranır. 
     Denetleme kurulu altı yıl için seçilir, başkaca bir görev yapamazlar, hatta ücret karşılığı konferans veya ders dahi veremezler. Bu görevlerinden ayrıldıktan sonra iki yıl içinde Bankalar Kanunu kapsamına giren kuruluşlarda görev alamazlar. Kurul üyeleri ve hatta kurumun sair personeli çalışmaları ve denetlemeleri sırasında, ilgililere ve üçüncü kişilere ait öğrendikleri sırları bu konuda yetkili kılınan mercilerden başkasına açıklayamazlar. 
     Bankacılık Denetleme Kurulu böyle sıkı bir prosedür içinde çalışır, peki bu sıkı çalışmaya rağmen bankalar denetlenmiyor mu 
     Bankaların denetlenmesi sırasında elde edilen bilgiler topluma açıklanmaz zira yukarıda aktardığım bilgilerden görüleceği gibi edinilen bilgiler sırdır, açıklanmaz. 
     Bilgi edindikten sonra bir banka doğrudan doğruya fona mı aktarılır yoksa bir mehil tanınır mı 
     Bu konuda tek yol fona devredilmek değildir. Denetlemeler sonunda varılan sonuçlara göre kademe kademe yaptırım uygulanır. Örneğin 
     Denetlemeler sonucunda Bankalar Kanunu'na alınan kararlara bankacılık ilke ve teamüllerine aykırı ve bankanın emin bir şekilde çalışmasını tehlikeye düşürecek nitelikte işlemlerin tespiti halinde banka söz konusu işlemlerin düzeltilmesi ve tekrarına meydan verilmemesi için uyarılır. 
     Bu birinci kademedir. 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
