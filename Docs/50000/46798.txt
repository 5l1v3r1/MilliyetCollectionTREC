<DOC>
<DOCNO> 46798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/cemal.html </URL>
<DATE> 2001/10/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kuzey Irak'ta Kürt devleti hikayesi 
</HEADLINE>
<TEXT>

     Diyarbakır, geçen haziran ayının ortaları. Üst düzeyde bir komutanla Güneydoğu, PKK, Kuzey Irak'ta Kürt devleti konularında sohbet ediyorum. 
     Kuzey Irak'ta halen 4000 - 4500 kadar PKK'lının bulunduğunu söylüyor. Daha çok Irak - İran sınırına doğru, Kandil Dağı bölgesinde barındıklarını anlatıyor. 
     PKK'nın İran'dan yararlandığını, destek gördüğünü, Saddam Hüseyin'in denetimindeki Irak topraklarında da PKK yerleşim birimleri bulunduğunu belirtiyor. 
     Komutana soruyorum 
     "Kuzey Irak'ta Kürt devleti kurulabilir mi " 
     Yanıtlıyor 
     "Harp sebebidir." 
     "Kurulabilir mi " 
     "Hayır." 
     "Deneyebilirler mi " 
     "Belki... O da ancak Batı'da falan savaşıyor olursak, böyle bir konjonktürde kalkışabilirler." 
     "Yani Kuzey Irak'ta Türkiye'nin istemediği bir şey olabilir mi " 
     Kesin dille yanıtlıyor komutan 
     "Hayır " 
     Komutanın söyledikleri gerçeğin ifadesi... 
     Türkiye öteden beri Kuzey Irak'ta bir Kürt devletine karşı. Barzani ve Talabani'yle Turgut Özal döneminde başlayan ilişkilerini sürdürmekle birlikte, bu konuda müthiş dikkatli. 
     Türkiye, Irak'ta yalnız Kürt devletine değil, bir federasyona da karşı. Çünkü bunların emsal oluşturacağını, ileride Türkiye'nin toprak bütünlüğü ile devletinin birliğini tehdit edebileceğini düşünüyor. Bu nedenle Ankara yıllardır 'Irak'ın toprak bütünlüğü'nü savunuyor. 
     Ama bir de şu gerçek var 
     1990'ların başından beri Kuzey Irak'ta Bağdat'ın devlet otoritesi yok. Bu topraklara fiilen Talabani'yle Barzani hakim. Aşiret ilişkileri içinde, kör topal da olsa bir devletin çekirdeğini atabilmenin çabaları sahneleniyor. 
     1992'de, 1993'te, 1994'te Kuzey Irak'a, Erbil'e gittiğim zaman isimleri Başbakanlık, Kürdistan Meclisi, Irak Kürdistanı Geçici Hükümeti, Kürt Federe Devleti olan mekanlarda görüşmeler yapmış, o zamanki Irak Kürdistanı Başbakanı Dr. Fuat Mahsum'la konuşmuştum. 
     Bugün de fiili durum böyle. 
     Şimdi sorulabilir 
     Saddam gitsin mi, kalsın mı 
     Saddam Hüseyin Bağdat'ta oturduğu sürece Irak'ın fiili bölünmüşlüğü devam edecek. Çünkü Amerika, Saddam'la yaşamak istemiyor. Saddam da Amerika'nın koşullarını kabullenmiyor. Bizim de Amerika'yı karşımıza alıp Saddam'la kol kola girmemiz birçok bakımdan söz konusu değil. 
     Şu düşünülebilir 
     Saddam gitse... Kuzey Irak'ta yeniden Bağdat'ın otoritesi kurulsa... Böylece bağımsız Kürt devleti ihtimali ortadan kalkmaz mı 
     Kağıt üstünde öyle gözüküyor. Ancak, burada hiç kuşkusuz Saddam'ın nasıl gideceği önemli. Savaş olasılığı Ankara'yı haklı olarak kaygılandırıyor. 
     Bazı nedenler şöyle özetlenebilir 
     Savaşın ekonomik alandaki olumsuz etkileri... Bağdat'ta meydana gelebilecek iktidar boşluğunun bölgede taşları yerinden oynatması... Bu boşlukta, Irak'ın kuzeyinde bir Kürt, güneyinde bir Şii devleti kurularak üçe bölünmesi... Ya da Türkiye'yi Irak'ın içine çekmek için Kuzey Irak'ta bir Kürt devleti ilan ettirilmesi... Veyahut Kuzey Irak'tan sınırlarımıza doğru 1991'deki gibi bir Kürt göçü ihtimali... 
     Hepsi olabilir. 
     Ama bugün de Saddam Hüseyin'in varlığı, Türkiye'yi birçok açıdan olumsuz etkilemeye devam ediyor. Saddam bize zaten düşman. PKK kartını cebinde tutuyor. Ufak ufak kullanıyor. Saddam yüzünden Kuzey Irak'ta bir 'Kürt devleti'nin provası yaşanıyor. Ekonomik çıkarlarımız zedeleniyor. 
     Saddam varken, bu tablo tersine dönebilir mi 
     Amerika hayır derse dönmez. 
     Bu tutumu da değişeceğe benzemiyor. 
     Peki, ABD'yi karşımıza alalım 
     Alsak ne olacak Kuzey Irak'taki oluşumları daha iyi mi etkileyebiliriz ABD ile çatışarak ekonomik avantajlarımız mı artar ABD ile bozuşarak, bölgedeki değişimleri daha çok mu lehimize çevirebiliriz 
     Hiçbiri olmaz. 
     
Aklından zoru olan...      Bir başka soru Amerika, Kuzey Irak'ta aşiretten bozma olabilecek bir devlet uğruna, Türkiye gibi dost ve müttefik büyük bir ülkeyi, dünyanın böylesine hassas bir bölgesinde, hele 11 Eylül sonrasında karşısına almayı ister mi 
     Aklından zoru varsa, evet... 
     Reel politikanın bugünkü gerçekleri, Amerika'nın böyle bir yola gitmesini engeller. 
     Türkiye'nin Irak politikasının ip cambazlığını gerektiren çok ince, bıçak sırtında dengeleri var. Bugüne kadar çok fazla yanlış yapıldığı söylenemez. 
     Türkiye tabii ki bazı haklı kaygılarını göz önünde tutacak. Ancak Türkiye'nin, Irak'la ilgili bazı açılardan görüş ayrılıkları da olsa, bölgede Amerika'yla dirsek teması ve işbirliği içinde hareket etmesidir doğru olan... 
     Türkiye'nin Saddam'larla işi yok 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
