<DOC>
<DOCNO> 20959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/siyaset/siy09.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Hükümet yerinde duruyor 
</HEADLINE>
<TEXT>

Adapazarı’nda moral buldu 
     ELÇİN ERGÜN Sakarya 

     Başbakan Bülent Ecevit, Başbakan Yardımcısı Devlet Bahçeli ile Devlet Bakanı Kemal Derviş arasındaki tartışmayla "hükümetin gidip geldiği" yönündeki yorumları, "Hükümet olduğu yerde duruyor" diye yanıtladı. 
     Ecevit, Bayındırlık ve İsk n Bakanı Koray Aydın'la birlikte dün Sakarya Deprem Konutları açılış törenine katıldı. Açılışın ardından Sakarya Valiliği'nde imar çalışmaları hakkında brifing alan Ecevit, gazetecilerin sorularını cevaplandırdı. 
     Bahçeli ile Derviş arasındaki tartışma anımsatılarak, "Liderler arasında bir sıkıntı var mı " sorusuna Ecevit, "Bir sorun yok, hükümet olduğu yerde duruyor. Çok zor sorunlarla uğraşıyoruz, zaman zaman tartışmalar da olabilir. Şu sırada bilindiği gibi taahhütler yapılıyor, bazı konular gündeme geliyor. Önce görüşülüyor ve sonra sağlam bir sonuca varılıyor" yanıtını verdi. 
     
Aramızda hiç sorun yok’      Ecevit, "Hükümette uyum var mı " sorusu üzerine de şunları söyledi "Hükümette yeterince uyum var. Hiç sorun yok. Bu konu üzerinde de fazla durmamak gerekir. Çünkü her gün hükümette Bunalım var mı yok mu ' diye düşünülürse Türkiye'de hiç gereksiz yere bir karamsar ortam meydana gelir. Oysa, karamsarlığa hiç gerek yok. Hükümet yerinde duruyor." 
     Ecevit, Sakarya'ya hareketinden önce de "Türkiye kritik bir dönemden geçiyor. Ekonomiyi düzeltmemiz için bir fırsat doğdu. Bunu değerlendirmek için bu tür tartışmalara katkıda bulunmak istemiyorum" ifadesini kullandı. 
     Ecevit, Türkiye'nin deprem yaralarını sarmakta gösterdiği başarıyı ekonomik alanda da gösterebileceğine inandığını sözlerine ekledi. 



 SİYASET 


















</TEXT>
</DOC>
