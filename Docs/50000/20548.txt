<DOC>
<DOCNO> 20548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sonspo07.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter "Galatasaray'dan 16 milyon marka 3 futbolcu aldık" 
</HEADLINE>
<TEXT>

     FC Inter Kulübü, Galatasaray ile yalnızca Hakan Şükür değil Emre ve Okan için de anlaştıklarını açıkladı. 
     İtalyan basınında yer alan haberlerde, dün Zürih'te Galatasaraylı yöneticilerle görüşen FC Inter'in, Hakan Şükür, Emre Belözoğlu ve Okan Buruk'un bonservisleri için sarı-kırmızılı kulübe toplam 16 milyon mark ödemesi konusunda anlaşma sağlandığı bildirildi. 
     Galatasaray'ın, Vicenza'da kiralık oynayan Muhammet Kallon veya Verona'da kiralık olan Romen Adriano Mutu'yu istediğini yazan gazeteler, FC Inter'in Jardel-Kallon takasına sıcak baktığını ileri sürdü. 
     Bu arada FC Inter Kulübü de Emre ve Okan'ın gelecek sezondan itibaren ''resmen'' kendi futbolcuları olacağını duyururken, resmi internet sitesinde, ''Okan, arı gibi sokar ve kaçar. Emre, uysal bir orta alan oyuncusu ama Maradona gibi gol atar'' ifadelerini kullandı. Öte yandan Tutto Sport Gazetesi'nde yer alan haberde FC Inter'de oynayan Hakan Şükür'e İspanya'nın Real Sociedad takımından öneri geldiği öne sürüldü. Haberde, Hakan Şükür'e Almanya FC Bayern Münih ve İngiltere'den de Newcastle United önerilerin geldiği hatırlatılarak, Türk futbolcunun FC Inter'den ayrılabileceği iddia edildi. 







</TEXT>
</DOC>
