<DOC>
<DOCNO> 1948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/guncel/gun02.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar aftan habersiz 
</HEADLINE>
<TEXT>

Teslim olma süresinin dolmasına sekiz gün kalmasına rağmen, aftan yararlanmak için başvuran çocuk suçlu olmadı. Haklarında yakalama ve tutuklama emri bulunup da başvuru yapmayanlar şansını kaybedecek 
     CENNET NAR İstanbul 

     Annesiyle birlikte cezaevinde bulunan küçük Aylanur sayesinde kamuoyu gündemine gelen "Şartla salıverilmeye, Dava ve Cezaların Ertelenmesine Dair Kanunödan yararlanmak için hiçbir çocuğun başvurmadığı ortaya çıktı. Haklarında çıkartılan yakalama ve tutuklama emrinden haberi olmayan çocuklar, sekiz gün içerisinde başvurmazlarsa, haklarını kaybedecek. 
     Çocuk suçluların müdafiliğini üstlenen bir grup avukat, dün İstanbul Adliye Sarayı’nda yaptıkları basın açıklamasında, ilgilileri duyarlı olmaya çağırdı. 
     Avukat Ferda Küçük, suç işleyen çocukların çoğuna, sabit bir adresleri bulunmadığı için ulaşmanın mümkün olmadığını bildirdi. Çocuk oldukları için, savcı ve hakim karşısına çıktıktan sonra her şeyin bittiğini zanneden suçluların çoğu hakkında yakalama emri ya da gıyabi tutuklama kararı bulunduğunu belirten Küçük, bu durumdaki çocukların, işledikleri suçun ve af yasasının farkında olmadıklarını kaydetti. 
     Bu nedenle çocukların kanundan faydalanmak amacıyla başvuruda bulunmadıklarını ifade eden Küçük, şunları söyledi "Çocuklarla aramızda müvekkil değil, müdafilik ilişkisi bulunduğundan yasa gereği onlar adına başvuruda bulunamıyoruz. Bizim gözlemlediğimiz kadarıyla şu ana kadar hiç başvuru yapılmadı. Kanunun teslim olmak için tanıdığı süre de sekiz gün sonra doluyor." 
     
Bakan’a mektup      Avukat Küçük, bu duruma dikkati çekmek için Adalet Bakanı Hikmet Sami Türk’e mektup gönderdiklerini belirterek, kanuna yeni bir madde eklenmesini ve sürenin, suç ya da davanın zamanaşımına kadar uzatılmasını istediklerini bildirdi. 
     


 GÜNCEL 





















</TEXT>
</DOC>
