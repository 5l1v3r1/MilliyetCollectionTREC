<DOC>
<DOCNO> 28156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/guncel/gun06.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DAĞ GİBİ YOLSUZLUK 
</HEADLINE>
<TEXT>

     AYDIN HASAN Ankara 

     Başbakanlık Teftiş Kurulu tarafından Kızılay'daki yolsuzluk ve usulsüzlük iddialarıyla ilgili soruşturma raporuyla evrak, konularına göre tam 76 klasörde toplandı. 
     Başbakanlık müfettişleri ile İçişleri Bakanlığı'na bağlı Mülkiye müfettişleri, dernek denetçileri ve Maliye Bakanlığı müfettişleri, Kızılay Derneği'ndeki yolsuzluk ve usulsüzlük iddialarıyla ilgili kapsamlı bir soruşturma yürüttü. Müfettişler, soruşturmalar sonucu, 76 konuda suç duyurusunda bulunulmasını istedi. Müfettiş raporları, yasal prosedür gereği Ankara Emniyet Müdürlüğü'ne iletildi. 76 klasörde toplanan suç duyurularının Güvenlik Şubesi'nde incelendiği ve gelecek hafta başı savcılığa gönderileceği bildirildi. 
     
     Sigara paraları... 
     Raporlarda, "Kosova Kızılay Ekibi'ne yardım malzemesi götürmek üzere giden ekibin gümrük memurlarına aldıkları sigara bedellerinin ve Bulgaristan polisine verdikleri belgesiz paraların dernekçe ödenmesi" gibi ilginç hususlar da yer aldı. Müfettişlerin soruşturduğu bazı konular şöyle 
     Kızılay'ın tıbbi cihaz ihaleleri. 
     Derneğin inşaat ihaleleri. 
     Kızılay yöneticilerinin malvarlığındaki artışlar. 
     Ankara'daki rant tesisi inşaatı. 
     Deprem hesaplarının kapatılmaması. 
     Kan merkezi kurulmasına ilişkin ihale. 
     Hac organizasyonundaki yolsuzluklar. 
     Gayrimenkullerin ucuz kiraya verilmesi. 
     



 GÜNCEL 



















</TEXT>
</DOC>
