<DOC>
<DOCNO> 5774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sondun05.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler'in yaptığı resim açık arttırmada 
</HEADLINE>
<TEXT>

     Hitler'in 1913 yılında yaptığı bir resim, protestolara rağmen açık artırmayla satışa sunulacak. 
     Baden-Württemberg eyaletindeki Bloss adlı mezat şirketinin sahibi Manfred Würges, Adolf Hitler'in yaptığı resmi satacağını açıkladı. Würges, açık artırmanın yapılacağı yerin şimdilik gizli tutulduğunu ve elinde, resmin gerçekten Hitler'e ait olduğunu belgeleyen bir belge bulunduğunu söyledi. 
     ''Nazi Rejimi'nin Kurbanları ve Anti Faşistler Birliği''nin sözcüsü VVN-BDA Heinz Siefritz, Hitler'in yaptığı resmin satılmasını sert bir dille eleştirerek, ''Birkaç yıl önce, böyle bir olay büyük yankı uyandırırdı. Bugün ise, eser avcıları böyle kötü bir şeyi almak için büyük paralarla birbirleriyle yarışıyorlar'' dedi. 
     Hitler, politikaya atılmadan önce gençlik yıllarında Avusturya'nın başkenti Viyana'da başarısız bir sanat eğitimi görmüştü. 




</TEXT>
</DOC>
