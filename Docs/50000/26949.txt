<DOC>
<DOCNO> 26949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/siyaset/siy02.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Medeni bir yasamız var 
</HEADLINE>
<TEXT>

TBMM Adalet Komisyonu, beş aydır görüştüğü, vekillerin bir türlü uzlaşmaya varamaması nedeniyle bir dizi badireler atlatan 1030 maddelik Medeni Yasa Tasarısı’nı nihayet tamamladı 
     ANKARA Milliyet 

     TBMM Adalet Komisyonu, beş aydır görüştüğü, MHP’nin tavrı nedeniyle bir dizi badireler atlatan 1030 maddelik Medeni Yasa Tasarısı’nı nihayet tamamladı. Kadın - erkek eşitliğini sağlamaya dönük bir dizi çağdaş düzenleme öngören tasarıya, önce hazırlık aşamasında MHP Genel Başkanı Devlet Bahçeli karşı çıktı. Bahçeli, boşanma sırasında, evlilikte edinilen tüm malların eşler arasında eşit paylaşımını öngören düzenlemeye, "servet avcılığına yol açacağı" gerekçesiyle karşı çıktı. Alt Komisyon’da MHP’li Edip Özbaş muhalefet şerhi koydu. Üst Komisyon’daki görüşmelerde de ilk kriz gerekçede çıktı. 
     FP, 1926’da yazılan gerekçenin yasaya alınmasının önerilmesine, "dine ve Türklüğe küfredildiği" gerekçesiyle karşı çıktı. MHP, FP ile birlikte hareket edince, tarihi gerekçe ancak tasarıdaki özetiyle metinde kaldı. Tasarının mal paylaşımına ilişkin bölümüne gelindiğinde MHP muhalefette birlikte hareket ederek, eşit paylaşım yerine daha sınırlı bir mal paylaşımını öngören, paylaşmalı mal ayrılığının kabul edilmesini sağladı. Adalet Bakanı Hikmet Sami Türk, istifa tehtidinde bulundu. Liderler devreye girdi. 80 madde atlanarak görüşmeler tamamlandı. Eşit paylaşım delindi. Türk bu önerileri kabul edince, yarım kalan bölüm yeniden görüşüldü ve yasalaştı. 
     



 SİYASET 
















</TEXT>
</DOC>
