<DOC>
<DOCNO> 28379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/siyaset/siy05.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm malları kaçırdılar 
</HEADLINE>
<TEXT>

Kapatıldığı için tüm mallarının Hazine’ye geçmesi gereken FP’liler kararın açıklanmasının ardından saksıdaki çiçekleri bile götürdüler 
     ANKARA Milliyet 

     FP, kapatılacağını düşünerek Genel Merkez'deki bütün mallarını üyelerinin üzerine yaptı. Böylece devletin FP'den hiçbir şey alamayacağı anlaşıldı. 
     FP'nin Genel Merkez binasının mülkiyeti, tıpkı RP'de olduğu gibi partiye ait değil. Bir milletvekili, bu durumu "FP kiralık genel merkez levhasını indirmeye hazırlanıyor" diye yorumladı. 
     Bu arada çok sayıda parti yöneticisi, hafta boyunca yavaş yavaş genel merkezdeki malzemelerini taşıdı. Genel Başkan Yardımcısı Veysel Candan da, önceki gün bilgisayarını Meclis'teki odasına aktardı. 
     Dün akşam da genel merkezden klimalar, elektronik cihazlar, bilgisayarlar, halılar ve çiçekler araçların bagajlarına yüklenerek çıkarıldı. Kararın gerekçesi yayımlandıktan sonra FP'nin taşınır ve taşınmaz malları Hazine'ye geçecek. FP'nin bu sırada mal kaçırdığı tespit edilirse, yeni bir "kayıp trilyon davası" açılabilecek. 
     
     Sandalye hariç her şey 
     Konya Kararı Karatay İlçe Teşkilatı binasında izleyen partililer, 57 ekran televizyonu kucaklayıp binadan götürdüler. 
     Diyarbakır İl Başkanı Mehmet Emin Can, "Parti binasındaki tüm malzemeler şahsıma ait. Demirbaş defterine kayıtlı herhangi bir şey yok" dedi. 
     Kahramanmaraş Son günlerde boşaltıldığı anlaşılan il binasında sadece bir masa ve dört sandalye bulundu. 
     Mersin Partililer kapatma kararını, eşyalarının önemli bölümü önceden boşaltılmış olan merkez ilçe binasında izledi. 
     Kilis İl yöneticileri, eşyaların tamamının özel kişilere ait olduğunu belirterek, önceki gece taşındığını söylediler. Saat 17.00'de bir yönetici, son kalan eşya olan telefonu da sökerek götürdü. 
     Denizli İl binasında sadece iki masa, iki telefon ve 15 plastik sandalyeyle çay ocağındaki bardaklar ve çaydanlık kaldı. 
     Manisa Kararın açıklanmasından bir gün önce il binasındaki eşyaların götürüldüğü belirlendi. 
     Adıyaman Çevre sakinleri, ses tesisatından semavere kadar birçok malzemenin binadan çıkarıldığını söylediler. 
     
TEPKİLER FP’li Candan Karara saygı duymuyorum      TBMM Başkanvekili Murat Sökmenoğlu Demokrasinin vazgeçilmez unsuru olan siyasi partilerin kapatılması hoş bir şey değil. 
     Devlet Bakanı Abdulhaluk Mehmet Çay Bu siyasi partilere ders olmalıdır. 
     Çalışma Bakanı Yaşar Okuyan Bütün siyasi partiler, faaliyetlerini Anayasa çerçevesi içinde sürdürmelidir. 
     Ekonomiden Sorumlu Devlet Bakanı Kemal Derviş Yorum yok. 
     TBMM Adalet Komisyonu Başkanı Mehmet Emin Karaa Bu karar, cumhuriyetin kendisini koruma mekanizmasıdır. 
     FP Genel Başkan Yardımcısı Ertan Yülek Beşeri adaletin üzerinde ilahi adalet vardır. 
     FP Genel Başkan Yardımcısı Veysel Candan Karara saygı duymuyorum. 
     FP Genel Başkan Yardımcısı Mehmet Bekaroğlu Karardan kimse tatmin olmadı. 
     FP Grup Başkanvekili Avni Doğan Türkiye sağolsun, Türk milleti sağolsun. 
     FP Van Milletvekili Fetullah Erbaş Nazlı Hanım'ın irticayla ne ilgisi var 
     Ankara Büyükşehir Belediye Başkanı Melih Gökçek Üzüntüyle karşılıyoruz. 
     ANAP Diyarbakır Milletvekili Sebgetullah Seydaoğlu Bu kafayla AB'ye nah gireriz. 
     MHP Genel Başkan Yardımcısı Şefkat Çetin FP'nin, Milli Nizam ve Refah örneğinden ders alması gerekirdi. 
     DYP Grup Başkanvekili Ali Rıza Gönül Siyasi partiler artık kapatılmamalıdır. 
     DYP İstanbul Milletvekili Aydın Menderes Partinin selameti açısından hep uyarmaya çalıştım. 
     BBP Genel Başkanı Muhsin Yazıcıoğlu Herkes, kendine düşen pay ve dersi almalıdır. 
     ÖDP Genel Başkanı Ufuk Uras Demokrasiye giden yolun partiler mezarlığından geçmediği görülmelidir. 
     
ABD Kapatma demokrasiye aykırı      FP'nin kapatılıp iki milletvekilinin parlamentodan ihraç edilmesini haber ajansları Reuters ve AFP dünyaya "acil" kodunda duyurdu. 
     ABD Dışişleri Bakanlığı ile Beyaz Saray Ulusal Güvenlik Konseyi'ndeki yetkililer ise, FP'nin kapatılmasını "demokratik normlara aykırı" diye değerlendirdi. Bir Dışişleri yetkilisi, Milliyet'e yaptığı ve "yönetimin resmi görüşü" olarak nitelendirdiği değerlendirmede şunları söyledi 
     "ABD, prensip olarak, siyasi partilerin kapatılmasını, demokrasinin uluslararası düzeyde kabul gören normlarına aykırı bulmaktadır. TBMM'nin Anayasa'da reform yaparak, parti kapatmayı zorlaştıran bir tasarıyı gündeme getirmesinden memnuniyet duyuyoruz. Türkiye'de Cumhurbaşkanı, Başbakan ve Adalet Bakanı'nın bu değişikliğe destek vermiş olmaları da sevindiricidir." 
     AB Türkiye Temsilcisi Karen Fogg FP’nin kapatılması üzücü. Bunun ekonomik krizi aşma çabalarına etkisini görmek gerekir. 
     Avrupa Konseyi Parlamenterler Meclisi AKPM Başkanı Lord Russell Johnston Avrupa İnsan Hakları Mahkemesi'nin AİHM kararı beklenseydi daha iyi olurdu" dedi. 
     



 SİYASET 













</TEXT>
</DOC>
