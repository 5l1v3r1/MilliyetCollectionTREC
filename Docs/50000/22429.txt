<DOC>
<DOCNO> 22429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur03.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace üyeleri eylem yaptı, konteynırla yol kapattı 
</HEADLINE>
<TEXT>

     Greenpeace üyesileri, İzmit Ali Kahya Beldesi Solaklar köyü mevkiinde bulunan Klinik ve Tehlikeli Atık Yakmave Enerji Üretim Tesisi İZAYDAŞ önüne getirdikleri konteynırı girişe kilitledi. 
     Konteynırın içine 4 kişi girerken, 2 kişi ise kollarını konteynıra kelepçeledi. Bir grup üye de konteynırın üzerine çıkarak ''Kirliliğe hayır'' ve ''Greenpeace'' yazılı dövizler astı. Eylemciyler, konteynırın üzerinde ''Katı atık yakmayı yasaklayın'' yazdılar. Tesisin bacasına ise 4 gösterici ''Stop'' yazılı pankart astı. Olay yerine gelen güvenlik güçleri, getirdikleri makinelerle konteynırın arkasını keserek, içinde bulunan Greenpeace üyelerini dışarı çıkardılar. Jandarma, toplam 10 Greenpeace üyesini gözaltına aldı. 
     Greenpeace Akdeniz Kampanya Sorumlusu Tolga Temüge, yaptığı açıklamada, 21 Mayıs'ı Greenpeace'in, kirlilik kaynağı üzerine eylem günü ilan ettiğini ve İsveç'in başkenti Stockholm'de BM'nin bir toplantısı olduğunu belirterek, ''Yirmiden fazla ülkenin delegeleri ve çevre bakanları, orada dünyanın en zehirli 12 kimyasal maddesinin yasaklanması için anlaşmayı imzaya açacaklar. Bu anlaşma dünyanın en zehirli kimyasal maddeleri olan toksin ve dioksinler furanları da içeriyor'' dedi. 
     







</TEXT>
</DOC>
