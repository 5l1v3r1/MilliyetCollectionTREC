<DOC>
<DOCNO> 28332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur37.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Bekir Sobacı'yı yakan konuşma 
</HEADLINE>
<TEXT>

     Anayasa Mahkemesi'nin, Fazilet Partisi'ni kapatırken üyeliğini sona erdirdiği Tokat Milletvekili Bekir Sobacı'yı, 12 Nisan 2001 tarihinde TBMM Genel Kurulu'nda yaptığı konuşmada sarfettiği "sütü bozuk 28 Şubat" sözü yaktı. 
     FP'de "yenilikçi" kanatta yer alan Bekir Sobacı TBMM'de "sinirli" tavırları ile dikkati çekiyordu. 
     Sobacı'nın, 12 Nisan'da Genel Kurul'da, Başbakanlığa bağlı olarak "İnsan Hakları Başkanlığı" kurulmasıyla ilgili tasarı üzerinde yaptığı konuşma üzerine tartışma çıkmış, Genelkurmay Başkanlığı da yaptığı açıklama ile Sobacı'yı kınamıştı. 
     TBMM tutanaklarına göre, Sobacı'nın sözkonusu konuşması şöyle 
     "-BEKİR SOBACI Türkiye'de, eğer, birileri silahlı gücüne güveniyorsa, ekonomik gücüne güveniyorsa, bilsinler ki, Şahları, Marcosları ve Sovyetler Birliğindeki ideolojik devleti koruma görevini, silahlı güçleri -Kızıl Ordu dahil- yerine getirememiştir. 
     -BAŞKAN Murat Sökmenoğlu Sayın Sobacı, konuşmanıza biraz dikkat etmenizi rica edeceğim efendim. 
     -BEKİR SOBACI Zülfüyare mi dokunduk Sayın Başkan 
     -BAŞKAN - Zülfüyare dokunmadı ama... 
     -BEKİR SOBACI Nereye dokunduk Sayın Başkanım 
     -BAŞKAN Yüreğime dokundu yüreğime, zülfüyare değil. 
     -BEKİR SOBACI Sayın Başkanım, o yürek kimde daha kuvvetli, onu burada tartışmayalım onlar izaf şeyler, sübjektif değerlendirmeler oraya girmeyelim... Türkiye, sütü bozuk bir 28 Şubat sürecinden sonra geldiği noktada, bugün debelenmektedir, çırpınmaktadır. Bunu aşmak zorundayız. Eğer, Türkiye, kamusuyla, toplumuyla, dün Bulgaristan'da Todor Jivkov'un yaptıklarını eleştirenler bugün aynı Jivkov'un yaptıklarını devlet olarak icra ediyorsa, bunda, oturup, kara kara düşünmek zorundayız değerli arkadaşlar. DSP ve MHP sıralarından gürültüler Dinleyin... Dinleyin... Beyinleriniz yetmiyorsa, biraz dinleyin... Biraz dinleyin... 
     -BAŞKAN Siz böyle konuşursanız, 28 Şubat bin yıl daha devam eder onu bilesiniz... 
     -GÖNÜL SARAY ALPHAN DSP Dün, Tandoğan'da kadınları nasıl terbiye ettiğinizi gördük. 
     -BAŞKAN 28 Şubat bir süreç değil, 28 Şubat bir cumhuriyet, cumhuriyet bin yıl devam eder. Kimsenin sütü bozuk değil... 
     -BEKİR SOBACI Sayın Başkanım, 28 Şubatta görev alanların... 
     -BAŞKAN Kimsenin sütü bozuk değil... 
     -BEKİR SOBACI Bir saniye müsaade eder misiniz DSP ve MHP sıralarından gürültüler 
     -BAŞKAN - Etmiyorum..."Sütü bozuk" diyorsun yahu 
     -BEKİR SOBACI Ben, burada hür kürsüdeyim. 
     -BAŞKAN - Hür kürsü başka. Ben sütü bozuk ifadesinin üzerinde duruyorum. 
     -BEKİR SOBACI Evet, protesto ediyorum. DSP ve MHP sıralarından gürültüler 
     -MEHMET AY MHP Et protesto, soytarı... Soytarı .. 
     -BAŞKAN - Kimin sütü bozuk... Kimin sütü bozuk, o belli değil. 
     -MEHMET AY MHP Sütü bozuk .. Şerefsiz .. 
     -BAŞKAN Sen Türkiye Cumhuriyeti vatandaşı olarak, kimseye sütü bozuk diyemezsin. Laik, demokratik, sosyal hukuk devletini zedeleyemezsin... 
     -MEHMET AY MHP Şerefsiz .. Sütü bozuk şerefsiz... Soyu sopu bozuk... Soysuz sopsuz pezevenk 
     -BAŞKAN Türkiye sırat köprüsünden geçiyor, Anlamıyor musun sırat köprüsü nedir Beğenmiyorsan, milletvekilliğinden istifa eder gidersin." 






</TEXT>
</DOC>
