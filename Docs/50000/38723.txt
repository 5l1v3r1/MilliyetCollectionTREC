<DOC>
<DOCNO> 38723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/spor/bbas.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BASKETBOL ŞAMPİYONASI’NA DOĞRU 
</HEADLINE>
<TEXT>
MİLLİLER TER ATTI 
Avrupa Şampiyonası finallerine hazırlanan Ay-Yıldızlı ekibimiz, İsrail karşısında zorlandı, ancak yine de rakibini devirdi ve moral kazandı 
     AVRUPA Şampiyonası finallerine hazırlanan Basketbol Milli Takımı, Ankara’da düzenlenen 3’lü turnuvada İsrail önünde zorlandı. Karşılaşmanın ilk devresinde rakibi karşısında etkili bir oyun sergileyen Ay -Yıldızlı oyuncularımız, özellikle Hidayet’in basketleriyle sonuca gittiler ve farkı açtılar. 
     İKİNCİ yarıda ikinci beşin oyuna girmesi ile ve birara uygulanan alan savunmasının İsrail’in isabetli şutları karşısında etkili olamadık. Fark üç sayıya kadar indi. Ancak milli takım, Mirsat ve İbrahim’in basketleriyle karşılaşmayı kazanmayı bildi. Takımımız bugün Polonya ile karşılaşacak. 
     
     Maçın karnesi 
     NECMİ KEPÇETUTAN 

     HAKEMLER Fatih Söylemezoğlu , Joseph Alini 
     TÜRKİYE Kerem 6, Hidayet 19, Mirsat 10, Orhun 3, Asım 9, Harun 4, İbrahim 8, Hüseyin 7, Haluk 2 
     İSRAİL Shenfeld 1, Gordon 7, Shark 5, Turgeman 12, Lubin - Papiro 17, Saffar 13, Pelen 3, Misrachi 2 
     1. PERİYOT 18 - 13 Türkiye 
     2. PERİYOT 40 - 25 Türkiye 
     3. PERİYOT 59 - 37 Türkiye 
     MAÇ SKORU 68 - 60 Türkiye 
     
Antalya hazır      AVRUPA Şampiyonası’nın Antalya ayağının yapılacağı salondaki hazırlıklar tamamlandı. Antalya Expo Center’daki ANFAŞ 4 bin koltuklu spor salonunun son düzenlemeleri yapılıyor. Basketbol alanı, skorbord, ışıklandırma, TV yayınlarının yapılacağı alan, kafeteryalar, basın ve protokol tribünü ve soyunma odalarının yapımının bitirildiği açıklandı. 
     
Maskotumuz Akdeniz Foku      AVRUPA Basketbol Şampiyonası’nın maskotu "Akdeniz Foku" olarak belirlendi. Dünya’nın yok olan çevre kaynaklarına karşı mücadele veren çalışmaları desteklemek amacıyla Eurobasket 2001 Organizasyon Komitesi, maskot olarak Akdeniz Foku’nu seçti. Türkiye, Yunanistan ve Batı Akdeniz Kıyıları’nda sadece 600 kadar Akdeniz Foku’nun yaşadığı açıklandı. 
     
Stefanov Siena’da      İTALYA’DA Ergin Ataman’ın çalıştırdığı Siena, geçen sezon İbrahim Kutluay ile birlikte Yunan AEK’da forma giyen Makedon oyun kurucu Vrbica Stefanov’u renklerine bağladı. Bir yıl önce de Pınar Karşıyaka’da oynayan Stefanov, 300 bin dolara mal oldu. Ataman, "İyi bir transfer yaptık. Stefanov’un kariyeri ortada. Bize çok faydalı olacak" dedi. 
     
İSRAİL      Zorunlu gençleşme 
     İSRAİL Milli Takımı, 2001 Avrupa Şampiyonası öncesi önemli yıldızlarını kaybederken adeta gençleşti. Milli Takım’ın ve Maccabi Tel Aviv’in emektar ismi 33 yaşındaki Nadav Henefeld ile birlikte 35’lik pivot Tomer Steinhauer de milli formayı gençlere bıraktılar. Katash’ın da müzmin sakatlığının geçmemesi coach Katzurin’i sıkıntıya sokarken, Amit Tamir, Yaniv Green, Ido Kosikaro, Lior Lubein gibi genç yıldızlar kadroya alındı. İsrail’in 2001’deki kozları ABD’li guard Derrick Sharp ve yine sakat olan ama şampiyonaya yetişmesi beklenen Gur Shelef. 
     
2001 Takım Kadrosu OYUNCULAR YAŞ BOY POZİSYON KULÜP Derrick Sharp 30 1.83 Guard M.Tel Aviv Shalom Torgeman 31 1.94 Guard H.Jerusalem Lior Lubein 24 1.92 Guard M.Ramat Gan Tai Burctoin 21 1.98 Guard M.Tel Aviv Guy Kantor 27 1.87 Guard M.Raanana Yaav Oaffar 25 2.02 Forvet H.Galil Elyon Gur Shelef 27 2.01 Forvet M.Tel Aviv Uri Mintz Kohen 28 2.04 Forvet Elitzur Ashkelon Yaniv Green 21 2.04 Forvet M.Raanana Sharon Sason 22 2.05 Forvet H.Galil Elyon Ido Kozikaro 23 2.02 Pivot H.Galil Elyon Amit Tamir 22 2.10 Pivot H.Jerusalem Erez Markovitz 23 2.03 Pivot Elitzur Ashkelon      
     Coach Muly Katzurin 
     
UKRAYNA      Mütevazı kadro 
     UKRAYNA Milli Takımı da 2001 Avrupa Şampiyonası’nda NBA patentli pivotu Potepenko, L.A. Lakerslı Medvedenko ve B. Leverkusen’de forma giyen eski F.Bahçeli Lokmanchuk’tan yoksun mücadele verecek. Darüşşafaka’dan tanıdığımız 2.14’lük dev pivot Okunsky’nin de forma giydiği Ukrayna, mütevazi kadrosuyla A Grubu’nda Fransa ve Litvanya gibi güçlü ekiplerle ilk iki sıra için zorlu bir yarışa girişecek. Gençlerin ağırlıkta olduğu takımda forvet Vadym Pudzyrey ve Avtodorlu Mykola Khryapa dikkat edilmesi gereken isimlerin başında geliyor. 
     
2001 Takım Kadrosu OYUNCULAR YAŞ BOY POZİSYON KULÜP Oleksandr Rayevsky 25 1.84 Guard Mykolyev Vyacheslav Yevstratenko 27 1.90 Guard Kiev Andrey Lebedyev 22 1.87 Guard BC Kiev Dmytro Korablov 24 2.00 Forvet BC Kiev Viktor Kobzysty 22 2.00 Forvet CSKA Serhiy Lishchuk 19 2.00 Forvet Azovmash M. Vadym Pudzyrey 32 1.98 Forvet Odessa Mykola Khryapa 22 2.07 Forvet Avtodor Rus. Dmytro Markov 25 2.05 Forvet Dinamo Kiev Kostyantyn Furman 25 2.10 Pivot Hamburg Alm. Stanislav Balashov 22 2.10 Pivot Kiev Alexandr Okunsky 30 2.14 Pivot Darüşşafaka      
     Coach Gennady Zaschuk 
     
     Yarın TÜRKİYE VE İSPANYA 



 SPOR 
























</TEXT>
</DOC>
