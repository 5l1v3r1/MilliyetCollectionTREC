<DOC>
<DOCNO> 23110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yasam/yas05.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayı hik yeleri sandıktan çıktı 
</HEADLINE>
<TEXT>

Köylülere göre Cem, kendisini kaçıran ayının ininde yaşıyor 
     İSTANBUL Milliyet 

     İZMİT’İN Servetiye köyündeki dağlık arazide pazar günü kaybolan ve tüm aramalara rağmen bulunamayan 4 yaşındaki Cem Şen’in yaşadığına inanılıyor. Bölgedeki köylüler Cem’in kendisini kaçıran ayının ininde yaşadığına inanıyor. Sis yüzünden çalışmalara dün ara veren arama kurtarma ekipleri bugün yeniden Cem’i aramaya başladı. Çalışmalarda asker ve sivil olmak üzere yaklaşık 300 kişi görev yapıyor. Arama çalışmalarının ilk 3 gününe köpekleri ve araçlarıyla katılan AKUT ekipleri bölgeden ayrıldı. 
     
Babaannemi de kaçırmışlardı      KÖYLÜLERDEN Necdet Köseoğlu, babaannesi Fadime Köseoğlu’nun, 22 yıl önce hayvan otlatırken ayılar tarafından kaçırıldığını ve Cem’in kaybolduğu bölgeye yakın bir inde 2 gün saklandığını söyledi. Köseoğlu şöyle dedi "Ayıların bitkilerle bağladığı banaannem, inlerinde 2 gün kaldıktan sonra kaçmayı başarmış. Ayılar insanı ya saklar, besler ya da yavru sahibi dişi ayı ise öldürür ve yer. Cem ölmüş olsaydı, cesedi köpekler tarafından bulunurdu. Bence onu kaçıran ayılar besliyor." 
     
Aç bir ayı insan bile yiyebilir      BURSA Uludağ Üniversitesi Veteriner Fakültesi Cerrahi Anabilim Dalı öğretim üyesi Prof. Metin Kaya, ayıların çok vahşi olduklarını ve insan yediklerini de söyledi. Dansçı ayıların rehabilitasyonu çalışmalarında da görev alan Kaya, şu bilgileri verdi "Türkiye ayılarının Avrupa’da örneği yok. Doğada ne bulursa yer. Pençesini vurarak kurbanını etkisiz hale getiren aç ayı, kemik bile bırakmaz. Dişleri çok sağlam ve pençeleri çok kuvvetlidir. Aslandan tek farkı hızlı koşamaması, ancak bir çocuğu yakalaması çok basittir." 
     



 YAŞAM 



















</TEXT>
</DOC>
