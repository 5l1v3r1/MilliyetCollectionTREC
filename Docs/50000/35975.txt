<DOC>
<DOCNO> 35975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/siyaset/siy01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kışladan siyasi çıkış 
</HEADLINE>
<TEXT>

Yılmaz’ın ulusal güvenlikle ilgili konuşmasına Genelkurmay’dan alışılmışın dışında sert yanıt Bu yaklaşım başkalarına saldırarak sorumluluktan ve başarısızlıktan kaçma gayretidir 
     ANKARA Milliyet 

     Genelkurmay Başkanlığı, ANAP Genel Başkanı Mesut Yılmaz’ın, "sendrom" haline geldiğini savunduğu ulusal güvenlik kavramının "ülkenin geleceği için atılan her adımı engellediği, bu durumu bilen bütün kesimlerin üç maymunu oynadığı" iddialarına çok sert bir yanıt verdi. Genelkurmay’ın tepkisi, ekonomiden siyasete yayılan kapsamıyla hükümete de uzandı. 
     Genelkurmay Başkanlığı Genel Sekreterliği’nden yapılan ve sertlik dozu açısından "28 Şubat bildirisinden de ağır" bulunan açıklama şöyle 
     
     Savunulan yaşamsal çıkarlar 
     Bir parti liderinin parti olağan kongresinde ulusal güvenlik UG kavramına ilişkin yaptığı açıklamalar, basın ve yayın organlarında Silahlı Kuvvetler’i hedef alan değerlendirmeler olarak algılanmış ve kamuoyuna da bu yönde yansıtılmıştır. Yapılan konuşmada, bugün varolduğu düşünülen "ulusal güvenlik anlayışının", devletimizin geleceğini sağlamlaştırıcı her adımın engelleyicisi ve devletin can damarlarını kesen bir yapıda olduğu ifade edilmiş, ayrıca ülkenin geleceği için gerekli her ileri adımın UG gerekçesiyle önünün kesilmesinin kabul edilemez olduğu beyan edilmiştir. Bilindiği gibi UG kavramı tehdit risk algılaması ve değerlendirmesi ile başlayan sosyal, ekonomik ve askeri parametreler ile milli güç unsurlarının tümünü içeren bir yapıdadır. UG düzenlemelerinin nihai hedefi, içte demokratik, laik ve üniter cumhutiyetin korunması dışta, ülkenin yaşamsal çıkarlarının savunulmasını içerir. 
     
     Saldırılara hedefiz 
     TC, uzun yıllardır bekasını, üniter ve laik yapısını hedef alan saldırılarla karşı karşıyadır. 15 yılı aşkın bir zamandır, tarihin en kanlı terör örgütü, ülke bütünlüğünü hedef alan acımasız katliamları gerçekleştirmiş ve bu eylemlerine, bazı ülkelerin desteğiyle devam etmiştir. Halen bu çabalarını siyasallaştırmak ve legal zemine oturtmak gayreti içindedir. Binlerce silahlı teröristi, halen dağlarda hazır bekletmektedir. Yıllardır şeriat özlemcisi siyasi hareketler, demokrasinin sağladığı imk nları istismar ederek laik düzenin değişmesi için çalışmış ve bu yolda önemli mesafe kat edilmiş bulunmaktadır. Kıbrıs, Kafkaslar, Ortadoğu, Kuzey Irak gibi dengelerin kurulamadığı coğrafyada Türkiye uzun vadeli güvenlik endişeleri içinde yaşamak zorunda kalmıştır. Sayılan tüm bu olumsuzluklara rağmen, Türkiye Cumhuriyeti, uzun bir süredir bütün bu tehditlere karşı başarı ile mücadele vermektedir. Bu mücadelenin en fedak r unsuru ise her zaman olduğu gibi eşsiz sabrı ve direnci ile yüce Türk Ulusu’dur. 
     
     Talihsiz, dayanaksız 
     Yapılan bu talihsiz konuşmada "Her ileri adımın, UG gerekçesiyle kesildiği" ifade edilmiş, ancak tek bir örnek de verilmemiştir. Bilindiği gibi UG’nin sağlanmasından TBMM’ye karşı Bakanlar Kurulu sorumludur. Bu sorumluluğu paylaşan bir kişinin, kurumları hedef alan bu tür konuşması, mesnetten yoksun ve düşündürücüdür. Kaldı ki ulusal güvenliğe ilişkin temel düzenlemeler, Başbakan imzasıyla yayımlanan "Milli Siyaset Belgesi"nde yer almakta ve Silahlı Kuvvetler, bu belgeye istinaden "milli askeri strateji" dokümanını hazırlamaktadır. Tüm bunları yok kabul edip, UG’yi "ayak bağı" olarak nitelemenin, sağduyulu vatandaşlar tarafından makul görülmesinin mümkün olmadığı değerlendirilmektedir. 
     
     Bunlar mı ileri adım 
     "Ülkenin geleceği için gerekli her ileri adımın" her zaman gerçek anlamda ileri adım olup olmadığı tartışılması gereken bir konudur. Eğer atılması düşünülen ileri adımlar 
     Şeriatı düşünen sapık düşünce ve eylem sahiplerinin faaliyetlerini kolaylaştıracaksa, 
     Ülkeyi bölmeyi çalışan gruplara yasal dayanak sağlayacaksa, 
     Ülkenin yaşamsal güvenlik mülahazalarından tavizler verecekse, bunlar gerçek anlamda ileri değil, geriye doğru atılmış adımlar olacaktır. 
     
     Saldırarak kaçıyor 
     Tarihi örnek alarak verilen "matbaanın gelmesini istemeyen zihniyet"in bu konuşmada UG kavramını reddeden zihniyet olduğu değerlendirilmektedir. Üzerinde düşünülmesi gereken önemli konu, kişi ve kurumların sorunlar karşısında, üzerlerine düşen görevleri eksiksiz yapmak yerine, başkalarına saldırarak sorumluluktan ve başarısızlıktan kaçma gayretleridir. 
     
     Onurlu bir yaklaşım değil 
     Son tartışma konusunun, sorumlu bir makamda olunmasına rağmen, meşru zeminlerde tartışmak yerine, dünyaya şik yet etme şeklinde gündeme getirilmesinin onurlu bir yaklaşım olarak kabul edilmesi mümkün değildir. Türk Silahlı Kuvvetleri, Türkiye’nin bekası, refahı ve mutluluğunu hedef alan konuların daha ciddi, günlük siyasi çıkarlarından arındırılmış platformlarda tartışılmasının uygun olacağı inancı içindedir. 
     
     Karanlığa götürecekler 
     Her fırsatta, doğrudan veya dolaylı olarak silahlı kuvvetleri yıpratmaya yönelik girişimlerin, bu girişimlerde bulunan kişi veya grupları yıprattığı ve ülkeye zarar verdiği geçmişte görüldüğü gibi, gelecekte de görülecektir. Çağdaşlık, evrensellik ve ilericilik anlayışları kendi yarattıkları paradigmalar ile sınırlı kişilerin, ulusu aydınlık yarınlar yerine belirsiz karanlıklara götüreceği ve bunun geçmişte de pek çok örneklerinin bulunduğu bilinen bir gerçektir. Kamuoyuna saygı ile duyurulur. 
     
Hükümete uzanan suçlayıcı liste      28 Şubat bildirisinden daha sert olan açıklamada, Genelkurmay’ın tepkisi hükümete kadar uzandı. Hükümete kadar uzanan tepkiler şunlar 
     Bugün Türkiye Cumhuriyeti’nde 

</TEXT>
</DOC>
