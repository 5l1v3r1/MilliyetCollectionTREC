<DOC>
<DOCNO> 36835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yazar/sazak.html </URL>
<DATE> 2001/08/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Vahit sendromu 
</HEADLINE>
<TEXT>

     Bu yaz "sendromlar ülkesi" olduk. 
     Laila sendromu... Kuzu kuzu sendromu... Döviz sendromu... Ve nihayet "ulusal güvenlik sendromu". 
     Listeye "Vahit sendromu"nu da eklemek gerekiyor. Hani şu uykudayken görevden alınan Güney Asya ülkesindeki devlet başkanını da... Tamam Derviş'in ABD'li ve Türkiye'li dostları "mahcup demokratlar" sayesinde ekonomide "Arjantivari" kriz olmayacağına inandık, dolardaki yüzde 105'lik artışın 1400 - 1500 bandında duracağına ihtimal vermek istiyoruz ama her şeyi "kriz ötesi" yorumlamanın da sınırı olsa gerek 
     Geçen hafta yaşananlara bakın 
     ANAP'la Genelkurmay arasında "bildiri savaşı" çıktı. Ankara'daki gerilim Manisa'daki Tugay Komutanı'nın ANAP il başkanını tartaklamasıyla son buldu. Mesut Yılmaz'ın oluruyla Paşa'ya dava açıldı. Yazar kasadan sonra Başbakanlık önünde tanker eylemi yaşandı. Konya'daki asker uğurlaması sırasında jandarmayla gençler arasındaki çatışmada 1 kişi öldü. 
     Kıyamet kopan haftanın ardından Başbakan'ın açıklaması geldi. 
     Ecevit'e göre son aylarda toplumdan gelen tepkiler bir hayli azalmış durumda 
     Başbakan bunu ne zaman söylüyor, Genelkurmay'ın "ekonominin iflasa sürüklendiğini" ilan ettiği sırada... Askerler Mesut Yılmaz'a yanıt verirken asıl tehlikenin ekonomide olduğunu hatırlatıyor. 
     Son krizde 1 milyonu aşkın "beyaz yakalı" nitelikli genç insan işini kaybetti, on binlerce işyeri kapatıldı, göstergeler 2001 Eylül'ünde açılacağı umut edilen piyasalardaki "güvensizliğin" süreceğine işaret ediyor. Sanayideki küçülme işgücünü asıl şimdi vuracak. İşsizlik dalgasının olumsuz etkileri yaz sonunda, okullar açılınca hissedilecek. 
     Ankara'dan belki bunlar görülmüyor, Anadolu'yu gezen partili milletvekilleri de iyimser raporlar veriyor olabilir ama "Köylümüz, çiftçimiz geleceğe güvenle bakıyor" sözü 2001 yazında nasıl geçerli olabilir 
     Cumhuriyet tarihinin en ağır krizinden geçilirken "toplumsal tepkinin azaldığı" Başbakanlığa rapor ediliyorsa asıl bundan kaygı duyulmalıdır. Keşke hükümet tepkileri zamanında görebilse... Sağlıklı kararlar üretebilse... Çevresindekiler artık eskisi kadar seyahat edemeyen Ecevitler'i aldatmasalar Silahlı Kuvvetler'in "iflas eden ekonomi" gerçeğine dikkat çekmesi karşısında Genelkurmay İkinci Başkanı'na sitem iletmek neye yarar 
     Başbakan, koalisyon ortağı Yılmaz'a tepki gösterirken "Neyin tartışıldığını anlayabilmiş değilim" diyor. 
     Ne olduğunu kim anlayabiliyor ki 
     Toplumdaki tepki azalmışsa "işler iyiye gidiyor" demektir. Öyleyse ekonomide düzelme niye olmuyor 
     Umarız bu iyimserlik "Vahit sendromu"na girmiyordur 
     
     







Jakoben tartışması 


İnönü'nün açıklaması 


Döviz neden fren tutmuyor 


Tayyip’in servetine Ülker grubu itiraz etti 


Toprak elden gidiyor... 


Vahit sendromu 


Gülünecek hiçbir şey yok 


Organ ticareti yapılmaz 


Hangi kur rejimi daha iyi 


Devletin bir dairesi öbürüne iş yaptırmıyor 


</TEXT>
</DOC>
