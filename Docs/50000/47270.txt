<DOC>
<DOCNO> 47270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/magazin/mag03.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Shakira kendini yeniden yarattı... 
</HEADLINE>
<TEXT>

     NURDAN AKINER 

     Latin müziğin kıvrak ezgilerini şarkılarına taşıyan Kolombiyalı rock müzik yıldızı Shakira, 13 Kasım’da piyasaya çıkacak ilk İngilizce albümü "Laundry Service" Çamaşırhane ile hayranlarını şaşırtacak. Hem kendini, hem de hayata bakışını yenileyen yıldız, "Geçmişe ait ne varsa yıkadım" diyor. Shakira, telefonla gerçekleştirdiğimiz röportajda imaj değişikliğinin sebebini "Dünyanın en seksi ve en güzel yıldızı olmak istiyorum. Üstelik esmer olmaktan sıkılmıştım" sözleriyle açıklıyor. Ve şöyle devam ediyor "Artık dişiliğimi daha fazla ön plana çıkaracak deri giysiler giyip, dansımla ortalığı kasıp kavurmak istiyorum. Kadınsanız ve kendinizi iyi hissetmek istiyorsanız, değişikliklerden korkmamalısınız." Seksi yıldız, en kısa sürede Türkiye’ye de gelmek istediğini de ekliyor. 
     



 MAGAZİN 











</TEXT>
</DOC>
