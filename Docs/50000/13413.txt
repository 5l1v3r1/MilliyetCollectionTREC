<DOC>
<DOCNO> 13413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yasam/yas06.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hz. İsa kara kaşlı kahve gözlü çıktı 
</HEADLINE>
<TEXT>

Bir belgesel için araştırmalar yapan İngiliz bilim adamları, aynı kanıda birleşti İsa uzun sarı saçlı, mavi gözlü değildi 
     NEVSAL ELEVLİ Londra 

     İngiliz BBC televizyonunun, önümüzdeki pazar günü yayınlamaya başlayacağı 'İsa Peygamber' belgeseli Hıristiyanlık dünyasını alt üst edecek. 
     BBC'nin belgesel için bir araya getirdiği bilim adamları, İsa'nın yaşadığı birinci yüzyıla ait Yahudi erkek kafataslarını inceledi. 
     
     Yeni portre çizildi 
     Sonuçta uzmanlar, Hz. İsa'nın 2 bin yıldır kabul edildiği gibi 'uzun sarı saçlı, mavi gözlü' değil, 'kısa siyah saçlı, siyah fırça sakallı ve bıyıklı, gür kaşlı ve siyaha yakın kahverengi gözlü' olduğunu ortaya çıkardı. 
     'Son of God' Tanrı'nın Oğlu adlı belgesel için bilgisayar teknolojisiyle geliştirilen İsa portresi, bilinen İsa imajıyla taban tabana ters düşüyor. 
     
     Yüzlerce kafatası... 
     Belgeselin yapımcısı Michael Wakelin bu konuda şöyle konuştu "Yüzlerce kafatası incelendi. Her türlü teknik ayrıntı, Manchester Üniversitesi'nden konunun uzmanı Dr. Richard Neave'ye ulaştırıldı. En doğru cilt rengi için bile günlerce uğraştık" 
     


 YAŞAM 




















</TEXT>
</DOC>
