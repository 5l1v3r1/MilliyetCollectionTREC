<DOC>
<DOCNO> 15322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/siyaset/siy01.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
F Tipi hukuk’ 
</HEADLINE>
<TEXT>

Ankara Cumhuriyet Başsavcılığı, hastaneye sevk edilen mahk mların avukatlarıyla görüşmesini Tıbben mümkün değil’ diyerek resmen yasakladı 
     GÖKÇER TAHİNCİOĞLU Ankara 

     FTipi cezaevlerindeki insan hakları ihlali iddiaları Adalet Bakanlığı ve savcılıklarca sürekli yalanlanırken, Ankara Cumhuriyet Başsavcılığı, ölüm orucunda olan ve hastaneye sevk edilen mahk mların avukatlarıyla görüşmesini resmen yasakladı. Olay, Sincan F Tipi Cezaevi’nde müvekkili bulunan ve bu müvekkileri hastaneye kaldırılan avukatların başvurusuyla başladı. 
     Selçuk Kozağaçlı, Evren Paydak, Elvan Olkun, Filiz Kalaycı ve Betül Vangölü isimli avukatlar, davaları devam eden müvekkillerinin durumlarını görebilmek ve savunma hazırlayabilmek için hastanede görüş yapılmasına izin verilmesini talep ettiler. Bu başvuruya yanıt gecikmedi. 
     
Tıbben mümkün değilmiş      Ankara Cumhuriyet Başsavcı Vekili Bekir Selçuk, avukatlara gönderdiği yazıda, "... tutuklunun vekili ile görüştürülmesi olanaklı olmadığı gibi mevcut yasa, tüzük ve protokol hükümlerine göre sadece yakınlarına görüş izni verilmektedir" dedi. 
     Mahk mlar ile avukatlarının görüşmesinin tıbben mümkün olmadığını ifade eden Selçuk, CMUK hükümlerinde açıkça belirtilmesine karşın, avukat görüşünün yasal dayanağı olmadığını da savundu. 
     Avukatlar ise yazıyı delil kabul edip Avrupa İnsan Hakları Mahkemesi’ne başvurmaya hazırlanıyor. Beş avukat CMUK’un, "Yakalanan veya tutuklu bulunan kişi vek letname aranmaksızın müdafii ile her zaman ve konuşulanları başkalarının duymayacağı bir ortamda görüşebilir" ifadesiyle düzenlediği 144. maddeye aykırılık iddiasını savunacak. 
     
171’inci günde üçüncü ölüm      Cezaevlerindeki ölüm oruçları 171’inci gününe girerken, önceki gün iki mahk mun hayatını kaybetmesi, sorunu yeniden gündeme getirdi. Edirne F Tipi’nde kalan ve kaldırıldığı Trakya Üniversitesi Hastanesi’nde önceki gün hayatını kaybeden Adil Kaplan’ın 38 ardından akşam da Kandıra F Tipi Cezaevi’ndeki tutuklulardan Bülent Çoban, Sağmalcılar Hastanesi’nde öldü. Ölüm orucunda ölenlerin sayısı üçe çıkarken Kaplan dün Tunceli’de toprağa verildi. TAYAD’dan yapılan açıklamaya göre, hapishanelerde başlatılan ölüm oruçları 171’inci gününe girerken, TAYAD’lı ailelerin dışarıda başlattıkları ölüm orucu İstanbul’da 146, İzmir’de 130’uncu gününe girdi. Bu kişilerde kusma, mide bulantısı, idrar tutamama, halsizlik görüldüğü kaydedildi. 
     


 SİYASET 













</TEXT>
</DOC>
