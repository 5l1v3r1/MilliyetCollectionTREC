<DOC>
<DOCNO> 43743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/eko13.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 1.6 milyar dolarlık tahvil sattı 
</HEADLINE>
<TEXT>

     ANKARA Milliyet 

     İç borç ödemesinde sıkışabileceği yönündeki söylentilere karşın Hazine, dün de rahat borçlandı. Döviz tahvili ihracıyla 1.6 milyar doların üzerinde bir kaynak sağlayan Hazine, bugün de 161 gün vadeli bono ihraç edecek. 
     Bu hafta içinde 992.3 katrilyon lirası piyasaya olmak üzere 3.3 katrilyon liralık iç borç ödemesi olan Hazine, dün, dövize endeksli tahvil satışına çıktı. Bankalarda "musluk" yöntemi olarak da bilinen TAP yöntemiyle satışa sunulan 1 yıl 364 gün vadeli, 3 ayda bir yüzde 2.7 kupon ödemeli tahvillere 1 milyar 276.1 milyon dolar ve 672.6 milyon euro talep geldi. Hazine, 23 Eylül 2002 itfa tarihli tahvillere gelen talebin tamamını karşılayarak, 1.6 milyar doların üzerinde satış yapmış oldu. 
     
     161 günlük ihale 
     Bu hafta yapılacak iç borç ödemesinin, önem taşıyan bölümünün piyasaya olan ödeme olduğuna dikkat Hazine yetkilileri, bu satışın borçların döndürülmesi açısından ne kadar rahat olduklarını gösterdiğini söyledi. 
     Bu arada, Hazine, bugün de bono ihracına çıkıyor. İhraç edilen bonolar 26.9.2001 valör ve 06.3.2002 itfa tarihli 161 gün vadeli. Bu bonolar, 10.7.2001 tarihinde ihraç edilen 238 gün vadeli senedin yeniden ihracı biçiminde olacak. 
     



 EKONOMİ 





















</TEXT>
</DOC>
