<DOC>
<DOCNO> 19887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/ekonomi/eko04.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom ve Bankacılık Yasası bu hafta Meclis’te 
</HEADLINE>
<TEXT>
Bankayı boşaltandan zarar tahsil edilecek’ 
     Derviş Meclis’e bu hafta sevk edilecek bankalar yasa tasarısının da birinci amacının banka kaynaklarını yasalara aykırı biçimde kullananlardan gereken ve mümkün olan tahsilin çok daha hızlı ve kararlı bir biçimde yapılması olduğunu kaydetti. 
     Yeni düzenlemenin devlete daha hızlı davranabilmesi için yetkiler verdiğini anlatan Derviş, "Sanıyorum bu kamu vicdanı açısından da çok önemlidir ve toplumda destek görecektir. Bankalardaki geçmişte olan ve hem sektöre, hem de ekonomiye zarar veren bir takım işlerden kalan tahsilin ve takibin daha hızlı ve kararlı yapılması gerekiyor" diye konuştu. 
     Derviş, "Ayrıca, bankacılık sektörü reel ekonomiye hizmet eden, iş alanı açacak yatırımlara finansman sağlayan güçlü bir sektör olmalı" dedi. 
     
Telekom’da askerle uzlaşma sağlandı’      Derviş, Telekom’un satışında "altın hisse" dışındaki hisselerin satışının nasıl olacağı sorusuna karşılık, "Blok satışta yüzde 45’e kadar yabancı bir yatırımcının teklifi kabul görebileceğini, ondan sonraki düzenlemelerin çeşitli hisseler şeklinde olacağını" söyledi. 
     Derviş, şöyle devam etti "Diğer bazı sektörlerde de örneğin sivil havacılık veya enerji sektöründe de olduğu gibi, telekomünikasyonda da ulusal güvenliğimizi ve savunmamızı ilgilendiren bazı önemli boyutlar vardır. Onun için Türk devleti olarak 1 altın hisseyi elimizde tutacağız ve bu altın hisse yoluyla ulusal güvenliğimizle ilgili her türlü düzenlemeyi garanti altına alacağız. Genelkurmay yetkilileri ile bu konuyu görüştük. Yeni yasada altın hissenin tanımı ve işlevi konusunda gereken açıklık olacaktır.’’ 
     



 EKONOMİ 





















</TEXT>
</DOC>
