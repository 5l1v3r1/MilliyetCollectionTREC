<DOC>
<DOCNO> 28882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/tamer.html </URL>
<DATE> 2001/06/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkbanklılar kime oy vermez 
</HEADLINE>
<TEXT>

     88 yıllık Türkbank, bu hafta sonu tarihe karışıyor. Ailenizin geçimini sağladığınız işyeriniz, yıllarca siyasilerin elinde oyuncak edildikten sonra kepenklerini indirmek zorunda kalsa kim bilir nasıl bir isyan duygusu içinde olurdunuz 
     Türkbank çalışanlarından günlerdir e - postama yağan isyan ve çaresizlik dolu yerden göge haklı mesajları, Türkbank müfettiş yardımcısı Hasan Çalık'ın e - postasında somutlaştırmak istiyorum 
     "Ben bir Türkbank çalışanı olarak, emek verdiğim bankamın kapatılmasını şiddetle protesto ediyorum. 
     88 yıllık maziyi yıkmak, 3 binden fazla çalışanı 7 binden fazla emekliyi sokağa bırakmak ve bunları 'bankanın zarar etmesine, satılamamasına' bağlamak tamamen safsatadır. Çünkü fon yönetimine geçmesinden bu yana Türkbank'ı yöneten ve bu hale getiren devletin kendisi olmuştur. Bu ayıbı kapatmak için, şimdi bankayı kapatıyorlar. Bunun vebalini çekecek olanlar ise Türkbank çalışanları ve emeklileridir. Bu durumun hangi vicdana hangi hukuka sığdığı konusundaki takdiri sizlere bırakıyorum." 
     3 bini aşkın Türkbanklının işsiz kalmasında kilit rolü oynayan siyasetçilerin mahkemeyi nasıl boylayıp hukuken nasıl cezalandırılacaklarını, ben de Türkbank çalışanları kadar merak ediyorum. Ve bu merakım bana şöyle bir soruyu da sordurtuyor 
     Türkbanklılar kime oy vermez 
     Alttaki kısacık Türkbank takvimine lütfen bir göz atıverin. Karşınıza bir çırpıda Mesut Yılmaz, Güneş Taner, Tansu Çiller ve Ufuk Söylemez'in adları çıkıveriyor. Hatta tüm o dönemlerde Cumhurbaşkanlığı koltuğunda oturan Süleyman Demirel'in de 
     Kayınbirader Ali Şener'in kayınpederi Hüsamettin Dinçer'in tüm bu olaylar yaşanırken 15 yılı aşkın bir süre Türkbank Yönetim Kurulu üyesi olduğunu söylesem ne dersiniz Dudağınız uçuklar mı Bu durumda tabii manevi oğul Kamuran Çörtük'ün de gece yarıları Başbakan Yılmaz'la Korkmaz Yiğit arasındaki Türkbank müzakerelerini organize etmesine daha az şaşırabilirsiniz. 
     Çiller'in de hakkını yemeyelim. Sağ kolu Ufuk Söylemez marifetiyle banka bir gecede Hazine'ye devredildikten sonra genel müdürlük koltuğuna oturtulan Oğuz Özkan, Çiller'lerin ünlü yalı komşusu Mehmet Üstünkaya'nın yakını değil miydi 
     Hey gidi günler Citibank'tan Koç'a Türkbank'ın gizli - açık ne talipleri çıkmıştı Adında yer alan Türk kelimesi, cazibesini daha da artırıyordu. Siyasilerimiz kamu bankaları aracılığıyla sağladıkları güce yeni güçler katmak uğruna, Türkbank'ı cebinde parası, arkasında köklü kurumlar olan doğru - dürüst birine sattırmadılar. 
     Türkbank'ın kepenk indireceği şu günlerde acaba vicdanları biraz olsun sızlıyor mudur 
     
Türkbank takvimi      Mart 1995'te Hazine el koydu. Tansu Çiller başbakan, Ufuk Söylemez Hazine'den sorumlu bakan 
     Mayıs 1997'de Mevduat Sigorta Fonu'na devredildi. Necmettin Erbakan başbakan, ama bu işler Başbakan Yardımcısı Tansu Çiller'den soruluyor. Ufuk Söylemez yine Hazine'den sorumlu bakan 
     Ağustos 1998'de Alaattin Çakıcı'lı meşhur ihale yapıldı ve 600 milyon dolara Korkmaz Yiğit'te kaldı. İhaleye girmesine izin verilen 4 işadamından 2'si, şu anda Kartal Cezaevi'nde istirahatte bulunan Hayyam Garipoğlu ve Ali Balkaner'di. Mesut Yılmaz başbakan, Güneş Taner Hazine'den sorumlu bakan 
     Ekim 1998'de Çakıcı kasetleri TV'lerde boy gösterince banka Yiğit'ten geri alındı. Kasımda da Güneş Taner gensoruyla bakanlıktan düşürüldü. 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
