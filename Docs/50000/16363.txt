<DOC>
<DOCNO> 16363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/siyaset/siy05.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, felçli PKK’lıyı affetti 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, Diyarbakır 1 No’lu DGM tarafından müebbet hapse mahk m edilen Hurşit Aslan’ı, sürekli sakatlığı sebebiyle affetti. 
     Sezer’in Aslan’ın cezasını kaldırmasına ilişkin karar Resmi Gazete’de dün yayımlandı. Karara göre, devletin h kimiyeti altında bulunan topraklardan bir kısmını devlet idaresinden ayırmaya yönelik faaliyet ve eylemlerde bulunmak suçundan, Diyarbakır 1 No’lu DGM tarafından müebbet ağır hapisle cezalandırılan ve cezası kesinleşen Aslan’ın, Adli Tıp Kurumu’nun raporuna göre saptanan sürekli sakatlığı nedeniyle cezası kaldırıldı. 
     
Affedilince bayram yaptı Cumhurbaşkanı mükemmel biri’ÖZGÜR CEBE Mardin DHA 
     Belden aşağısı ve sol kolu felçli olduğu için Cumhurbaşkanı Ahmet Necdet Sezer’in özel affından yararlanan, müebbet hapis cezasına mahk m PKK’lı Hurşit Aslan 33 , Sezer’in mükemmel bir insan olduğunu belirtti. 
     Af kararını Mardin’in Kızıltepe ilçesinde oturan ağabeyi Mehmet Aslan’ın evinde öğrenen Hurşit Aslan, duygularını şöyle dile getirdi "Gerçekten Cumhurbaşkanlığına layık bir insan. Siyaset yapmayı sevmeyen ve Cumhurbaşkanlığından anlayan biri. Sadece Cumhurbaşkanlığı değil, toplumsal sorunları anlayan ve görebilen hukukçu, dört dörtlük bir insan. Zaten kendisinden böyle bir beklentim olmasaydı, başvuru yapmazdım. Turgut Özal ve Süleyman Demirel dönemlerinde de mahk mdum. Ancak o zaman af için başvurmak aklımın ucundan bile geçmedi. Umarım bir genel af için de çaba gösterir. Özgürlük güzel bir duygu. İnsanca yaşamak için üzerime düşen ne gerekiyorsa yapacağım." 
     
Polis lojmanlarına saldırmıştı      1990’da PKK’ya katılan Hurşit Aslan, 1 Nisan 1991’de Mardin’in Derik ilçesindeki polis lojmanlarına saldırıda sol kolundan ve belinden yaralanarak yakalandı. Aslan, Mardin Devlet Hastanesi’nde ameliyat edildikten sonra Diyarbakır DGM’ye sevk edildi. Tutuklandıktan sonra da Diyarbakır E Tipi Cezaevi’ne gönderildi. Diyarbakır 1 Nolu DGM’de bir yıl süren duruşmalara belden aşağısı ve sol kolu felçli olduğu için tekerlekli sandalyede katılan Aslan, önce idam, sonra müebbet hapis cezasına çarptırıldı. 
     


 SİYASET 














</TEXT>
</DOC>
