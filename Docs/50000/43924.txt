<DOC>
<DOCNO> 43924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/ekonomi/eko01.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
En korkutan düşüş 
</HEADLINE>
<TEXT>

105 yıllık tarihinde çok sayıda çatışmaya tanık olan ABD Borsası’nın, geçmişle karşılaştırıldığında bu kez toparlanmasının daha uzun süreceği tahmin ediliyor 
     Derleyen EVRİM ERGİN 

     Forbes dergisi son sayısında yayımladığı değerlendirmede Dow Jones Endeksi’nin tarihinde bir çok şok yaşandığını ancak, hiçbirinin etkisinin son yaşanan olay kadar çabuk hissedilmediği belirtti. 
     11 Eylül’deki saldırı sonrası borsa 17 Eylül’de yeniden işleme açıldı. Dow Jones ilk haftayı yüzde 14.3 düşüşle kapatmıştı. Endeksin, saldırı öncesine göre 25 Eylül tarihi itibari ile kaybı ise yüzde 10 seviyesinde. 
     
     Kusursuz Fırtına’ gibi 
     Körfez Savaşı, 1998 Asya krizi, 1970’lerdeki petrol şokları, dünya savaşları ve daha bir çok kriz yaşayan ABD Borsası’nın çok çabuk toparladığı hatırlatılan yazıda, bu kez Wall Street’in fiziksel şeklinin dahi değiştiği vurgulandı. 
     Borsada işlem gören bir çok şirketin durumunun öncesine göre çok daha kötü olmasının, hızlı bir toparlanma yaşanmasını engelleyebileceği kaydedildi. 2000 rakamlarına göre, şirketlerin gelir beklentileri yüzde 10 düştü. Wall Street’teki bir çok yatırımcı endeksteki düşüşün parça parça geleceğini ve toplam olarak yüzde 15 - 25 arasında olabileceğini tahmin ediyor. Yazıda ayrıca ekonominin yönünü belirleyecek en önemli sorunun tüketicilerin harcamalarını devam ettirip ettirmeyecekleri olduğu vurgulanıyor. 
     Wharton Üniversitesi profesörlerinden Jeremy Siegel, ortalama bir Amerikalı’nın cüzdanının ağzını kapayacağını dile getirdi. Siegel, bu durumu da "Kusursuz Fırtına" filmine benzetti. Gelirlerin çok hızlı bir şekilde düştüğüne dikkat çeken Siegel, "Terörizmin, insanların sandığından çok daha fazla şekilde tüketici güvenini zedeleyeceğini düşünüyorum" dedi. "Umarım yanılıyorumdur" diyen Siegel, "Saat 4.30’da uyanıp bütün bunları düşünüyorum ve kemiklerimin içinde dahi bunları hissediyorum" diye konuştu. 
     
Maliyeti en büyük savaş      ABD Merkez Bankası FED Başkanı Alan Greenspan, ABD ekonomisinin rahatlaması ve canlanması için 100 milyar dolarlık kaynak gerektiğini söyledi. Greenspan’ın geçtiğimiz günlerde Kongre üyeleriyle yaptığı toplantıda bu konuyu dile getirdiği belirtildi. ABD ekonomisinin savaş nedeniyle durgunluğa sürükleneceği, yatırımların azalacağı endişesi güçleniyor. Bu arada, yeni savaşın maliyeti konusunda da öngörülerde bulunuluyor. Şimdiye kadar ABD’ye maliyeti en yüksek savaş olan 2. Dünya Savaşı’nda 4.7 trilyon dolar harcanmıştı. 1. Dünya Savaşı’nda 577, Vietnam Savaşı’nda 572, Kore Savaşı’nda 400, Körfez Savaşı’nda 80 milyar dolar harcandı. Ancak teröre karşı yürütülecek uzun süreli savaşta daha büyük bir fatura çıkacağı tahmin ediliyor. 
     
Bir haftalık kayıp yüzde 14.3 Olaylar Reaksiyon periodu İlk hafta Altı ay sonra Fransa'nın düşüşü 09 Mayıs - 22 Haziran 1940 -17.1 7.0 Pearl Harbor 6 Aralık - 10 Aralık 1941 -6.5 -9.6 Küba krizi 19 Ekim - 27 Ekim 1962 1.1 24.2 J.F.K. suikasti 21 Kasım - 22 Kasım 1963 -2.9 15.1 1973 petrol ambargosu 18 Ekim - 5 Aralık 1973 -17.9 7.2 Nixon'un istifası 9 Ağustos - 29 Ağustos 1974 -15.5 12.5 Grenada'ya girilmesi 24 Ekim - 7 Kasım 1983 -2.7 -3.2 1987'deki borsa düşüşü 2 Ekim - 19 Ekim 1987 -34.2 15.0 Körfez savaşı ültimatomu 24 Aralık 1990 - 16 Ocak 1991 -4.3 18.7 Dünya Ticaret Merkezi'nin bombalanması 26 Şubat - 27 Şubat 1993 -0.5 8.5 Oklahama City'nin bombalanması 19 Nisan - 20 Nisan 1995 0.6 12.9 Rusya krizi 18 Ağustos - 8 Ekim 1998 -11.3 33.7 New York ve Washington'daki saldırılar 17 - 21 Eylül 2001 - 14.3 -      
     Dow Jones endeksindeki değişim. 
     



 EKONOMİ 
















</TEXT>
</DOC>
