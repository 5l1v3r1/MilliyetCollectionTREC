<DOC>
<DOCNO> 30361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko05a.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiperenflasyon tehlikesi yok’ 
</HEADLINE>
<TEXT>

     EKONOMİ SERVİSİ 

     Merkez Bankası Başkanı Süreyya Serdengeçti, hiper enflasyon tehlikesi bulunmadığını söyledi. Serdengeçti, dolardaki artışın da tehlike arzetmediğini aktardı. 
     ABD’nin Bağımsızlık Günü nedeniyle, Ankara’da verilen resepsiyonda CNBC - E’nin sorularını yanıtlayan Serdengeçti, Merkez Bankası’nın her olasılığa karşı oyun planları bulunduğunu söyleyerek, Dünya Bankası ve IMF’nin alacağı kararlara karşı kendilerinin de hazır olduğunu ifade etti. Serdengeçti, Türkiye ile IMF arasında uzlaşma umudu vurguladı. 
     
     Her şeye zam olasılığı 
     IMF’nin alacağı kararlar karşısında dolar kurunun artabileceği yönündeki görüşlere katılmayan Serdengeçti, IMF’nin toplantı erteleme kararından sonraki gün, dolara hiç müdahale etmediklerini, buna rağmen 1 milyon 300 bin lira sınırından dönüldüğünü vurguladı. Serdengeçti, IMF kredilerinin gelmemesi durumunda her şeye zam yapılma olasılığının göz ardı edilmeyeceğini bildirirken, hiperenflasyon tehlikesi doğabileceği yönündeki görüşlerine de katılmadığını söyledi. 
     
     



 EKONOMİ 


































</TEXT>
</DOC>
