<DOC>
<DOCNO> 43579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/dunya/adun.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban yönetimi doğrudan hedef 
</HEADLINE>
<TEXT>
İŞTE İMHA PLANI 
Afganistan’da işgalci güç olarak kalmayı planlamayan ABD, öncelikle Taliban’ın direnişini kırmayı planlıyor 
     YASEMİN ÇONGAR 

     ABD’nin Suudi kökenli terörist Usame bin Ladin’i teslim etmeye yanaşmayan Taliban yönetimini de doğrudan hedef alması beklenen askeri harek tının hazırlıkları, bu ülkedeki muhalif güçlerle işbirliği yapma hesabına dayanıyor. Afganistan’da işgalci güç olarak kalmayı planlamayan ABD, askerlerinin Ladin ve adamlarına yönelik kara operasyonları sırasındaki güvenliklerini azami kılabilmek için, öncelikle Taliban’ın direniş gücünü kırmayı hedefliyor. Bu amaçla, ülkenin kuzey bölgelerini denetimde tutan, Özbek, Tacik ve Hazara gruplarından oluşmuş Kuzey ittifakı ile diyaloğunu son günlerde yoğunlaştıran Washington, güneyde de Peştun aşiretleri ile işbirliği arayışında. Ayrıca ABD, Özel Operasyonlar Komutanlığı’na SOCOM bağlı Delta Gücü ve Yeşil Bereliler gibi birimlerini de, Afganistan’da anti - terör operasyonlar düzenlemeleri ve gerekirse iç ayaklanma çıkmasını teşvik etmeleri amacıyla harekete geçirdi. ABD Savunma Bakanlığı kaynakları ile yönetimden bağımsız askeri uzmanların yaptığı değerlendirmeler, hazırlıkları süren harek t planlarıyla ilgili ayrıntılı bilgi yansıtmamakla beraber, genel bir fikir veriyor. 
     
Harek t senaryosu      1 - Tomahawk ile vuracak 
     ABD, Afganistan harek tını Taliban’ın askeri ve siyasi gücünün yoğunlaştığı bölgeleri, gemilerden ve denizaltılardan atılan Tomahawk füzeleri ile vurmayı, gerekirse B - 52 bombardıman uçaklarını da devreye sokmayı planlıyor. Amaç, güçlü bir altyapısı olmayan Afganistan’da öncelikle Taliban’ın komuta gücünü felce uğratmak. 
     
     2 - Kuzey ittifakına destek 
     Bu muhalif grupla son günlerde ABD ve Özbekistan’da diyalog sürdüren Amerikan yönetimi, Kuzey ittifakı’na sağlayacağı maddi ve askeri desteğin boyutunu hala tartışıyor. Ancak Taliban’ın, "çok merkezi" bir örgütlenmeye dayandığını düşünen ABD’li uzmanlar, rejimin liderlerinin en baştan yok edilebilmesi halinde, Taliban’a karşı muhalif güçlerin işinin kolaylaşacağı kanısında. Ayrıca Savunma Bakanı Donald Rumsfeld’in de bizzat açıkladığı gibi, Kuzey ittifakı ile ABD arasındaki işbirliğine, bu grubun, ülke coğrafyasına ilişkin bilgisi ve bazı önemli hedefleri tespit etme yeteneği açısından özel önem veriliyor. 
     
     3 - Aşiretlerle dirsek teması 
     ABD, sadece Kuzey ittifakı ile işbirliğine dayanan bir harekatın, Afganistan’ın güneyindeki Peştun aşiretlerinin Taliban’la ittifakını güçlendirebileceğinden çekniniyor. Bu nedenle kendisi de Peştun olan sürgündeki kral Zahir Şah ile dirsek temasına girildi. Roma’da bulunan 86 yaşındaki Kral’ın, Taliban’ın yerini alacak yeni bir hükümet oluşturmak için bir Aşiretler Konseyi toplanması çağrısı, Kuzeyi ittifak tarafından da destekleniyor. 
     
     4 - Özel timlerin operasyonu 
     ABD’nin amacı, Taliban’ın siyasi liderliğini ve askeri olanaklarını zayıflattıktan sonra, Afganistan’a, özel operasyon timlerini sokmak. Özellikle Kara Kuvvetleri bünyesindeki Yeşil Bereliler ve Delta Gücü’ne bağlı birimlerin devreye girmesi bekleniyor. Bu birimler aracılığıyla, bir yandan, ülkenin güneyindeki dağlarda, Bin Ladin ve adamlarının izi taranırken, bir yandan da, bu operasyonun azami güvenlik içinde sürdürülebilmesi için, Taliban’a karşı bir iç ayaklanma kışkırtma seçeneği üzerinde duruluyor. Kuzey ittifakı ile muhalif Paştun gruplarının denetimi ele geçirmesi halinde, böyle bir ayaklanmaya gerek kalmayabilecek. Ayrıca Bin Ladin’in, kamplarını boşaltarak Pakistan sınırını aşmış olabileceği bilgisi, kara operasyonunun güneye doğru genişlemesini olası kılıyor. 
     
     5 - İstihbarat işbirliği 
     ABD, Pakistan’dan sonra Özbekistan ve Tacikistan’da da savaş uçağı ve kara birliği bulundurmak için anlaştı. Tacik yönetimi bu anlaşmayı gizli tutarkan, Taşkent ve İslamabat da, iç muhalefeti göze alarak ABD ile işbirliğine girişti. Harek t hazırlıkları, güneyden Pakistan toprakları ve limanlarından, kuzeyden de Özbek ve Tacik toprakları ile hava sahasından yapılacak saldırılara dayanıyor. ABD’nin bu harek tta, Rus askeri istihbaratından yararlanma umudu da sürüyor. Dışişleri Bakan Yardımcısı Richard Armitage’ın bu amaçla Moskova’da yaptığı temasların, Amerikan ve Rus orduları arasında istihbarat işbirliğine imkan veren bir uzlaşma ile sonuçlanması bekleniyor. 
     
Kararg htaki komutanlar      DIŞ HABERLER SERVİSİ 

     ABD’nin Afganistan’da Usame bin Ladin ve örgütü El Kaide’yi ortadan kaldırmak için yapacağı operasyonun kararg hı ve komuta kademesi belli oldu. Operasyon Suudi Arabistan’ın başkenti Riyad yakınlarında bu yıl başında açılan Prens Sultan Amerikan Hava Üssü’nde kurulan kararg htan yönetilecek ve harek tta yer alacak Amerikan ve İngiliz askerlerine Balkan Savaşları’nda görev yapan ABD 9. Hava Gücü Komutanı Tuğgeneral Charles F. Wald komuta edecek. 
     Başında General Wald’ın yer aldığı harek tın komuta kademesinde, Deniz Kuvvetleri’nden 5. Filo Komutanı Koramiral Charles W. Moore Jr, Kara Kuvvetleri’nden 3. Ordu Komutanı Tuğgeneral Paul T. Mikolashek ve Hava Kuvvetleri’nden Tümgeneral Michael De Long görev yapacak. 
     Önceki gün Riyad’a giden Wald, yalnızca Afganistan’a karşı yapılacak askeri operasyondan sorumlu olmayacak, aynı zamanda Irak’a yapılacak olası bir taaruzu da yönetecek. Bu durumda İncirlik’ten kalkan uçaklar da Wald’ın emrine girecek. 
     
Powell Nükleer kullanılmayacak      DIŞ HABERLER SERVİSİ 

     ABD Dışişleri Bakanı Colin Powell, ülkesinin terörizme karşı savaşta nükleer silahlara başvurmayacağını söyledi. "Terör örgütlerine karşı nükleer silahların gerekli olacağını düşünmüyorum" diyen Powell, bu konuda garanti verip veremeyeceği yönündeki bir soruyu, "Sorunuzu uygun şekilde yanıtladım" diye cevapladı. 
     BBC’nin "Newsnight" programında, Usame bin Ladin hakkında yeterli kanıtları olduğunu açıklayan Powell, ABD’nin, Afganistan’da gizlendiği yerden sürülse bile Ladin’in peşini bırakmayacağını dile getirdi. Powell, Ladin’i bir Amerikan mahkemesine çıkarmadan önce getirmek için yeterli yasal kanıt olduğu kadar, yeterli istihbarat bilgisine de sahip olduklarını kaydetti. 
     
En önemli güç kuzey ittifakı      DIŞ HABERLER SERVİSİ 

     Afganistan’a karşı girişilebilecek olası bir harek tta dayanılacak en önemli güçlerden biri de, ülkenin kuzeyindeki Taliban karşıtı ittifak olacak. Ağırlıkla Peştun olmayanlardan oluşan bu ittifakın Tacik ve Özbeklerden meydana gelen yaklaşık 15 bin kişilik bir askeri gücü bulunuyor. Bu ittifak daha çok ülkenin Takhar eyaletindeki Badakistan bölgesiyle, Penşir Vadisi ve K bil’in kuzeyindeki Şomali düzlüklerini elinde tutuyor. Taliban karşıtı ittifak şu gruplardan oluşuyor 

</TEXT>
</DOC>
