<DOC>
<DOCNO> 33112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur16.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret net 122 milyon 186 bin lira oldu 
</HEADLINE>
<TEXT>

     Asgari Ücret Tespit Komisyonu, 1 Ağustos'tan geçerli olup 5 ay yürürlükte kalacak yeni asgari ücreti, brüt 167 milyon 940 bin lira olarak saptadı. 
     Kesintilerin ardından işçiye net 122 milyon 186 bin 520 lira ödenecek. 
     Türk-İş'in muhalefetine rağmen alınan komisyon kararına göre, 16 yaşından küçük işçiler için asgari ücret 1 Ağustos'tan itibaren brüt 142 milyon 749 bin lira, net ise 104 milyon 351 bin 292 lira oldu. 
     1 Temmuz'dan itibaren brüt 146 milyon 323 bin 830 lira olarak uygulanan asgari ücreti iyileştirmek üzere bugün 3'ncü kez toplanan Asgari Ücret Tespit Komisyonu'nun kararıyla, brüt ücrette 20 milyon 992 bin 500 lira artış yapıldı ve 1 Ağustos itibariyle asgari ücret 167 milyon 940 bin liraya çıkarıldı. 107 milyon 323 bin 830 lira olarak uygulanan net ücret ise 14 milyon 862 bin 690 lira artışla 1 Ağustos'tan itibaren net 122 milyon 186 bin 690 liraya yükseldi. 
     Asgari Ücret Tespit Komisyonu'nun aldığı karara göre, kapıcılar için uygulanan brüt asgari ücret ise 1 Ağustos'tan itibaren 167 milyon 940 bin, net 140 milyon 61 bin 950 lira oldu. 
     Brüt 167 milyon 940 bin liraya yükseltilen asgari ücretin işverene maliyeti 221 milyon 918 bin 600 liraya, 16 yaşından küçük işçiler için belirlenen brüt 142 milyon 749 bin liralık ücretin maliyeti ise 200 milyon 759 bin 160 lira olacak. 
     
     






</TEXT>
</DOC>
