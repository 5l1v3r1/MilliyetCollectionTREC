<DOC>
<DOCNO> 13380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy05.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gensoru, söz düellosuna döndü 
</HEADLINE>
<TEXT>

     Hükümet hakkındaki gensoru, Çiller - Yılmaz söz düellosuna dönüştü. TBMM Genel Kurulu’nda gensoru görüşülürken söz alan DYP lideri Tansu Çiller, Türkiye’nin ağır bir bunalımla ve ciddi bir iktidar boşluğuyla karşı karşı olduğunu savundu. Başbakan Yardımcısı Mesut Yılmaz’a yönelik olarak, "Yolsuzlukla düşürülen hükümetin başbakanı bugün çamur içinde" diyen Çiller, konuşmasını şöyle sürdürdü "Kim bu işin içinden çıkacak Konut’la Oran arasında sıkışmış bir Başbakan mı düzeltecek Ecevit, milletin önünde özür dileyerek çekilmelidir." Sataşma olduğu gerekçesiyle söz alan Yılmaz da, Çiller’in eleştirilerini şöyle yanıtladı "Sanki kendisinin bu süreçte hiç sorumluluğu yokmuş gibi en büyük sorumluluğu taşıdığını unutarak, bugün yaşadığımız ve kendisinin neden olduğu ekonomik sıkıntıları siyaseten istismar etmek, bir parti liderine yakışmayan bir tutumdur." Söz düellosunun ardından yapılan oylamada, gensoru önergesi reddedildi. 
     
     


 SİYASET 





















</TEXT>
</DOC>
