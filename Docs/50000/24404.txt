<DOC>
<DOCNO> 24404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/magazin/yazdud.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupanın arkasındaki iki kadının sırrı 
</HEADLINE>
<TEXT>

Şamatalı Meyhane’de Turgut Reyhan ve Naşide müthiş, Levent’de Koç imzası Venge’, Hande’ye yapılan ayıp, Muazzez Keops’da, MGD’de yeni yönetim, Nispet, Arto, Rober Hatemo ve... 
     Efendim, geçen çarşamba Okura Mektuplar’ bölümünde, Manisa-Akhisar’dan Zeki Eyilik’in 13 yaşındaki yatalak oğlu için yardım istemiştim. O kadar çok mail, telefon ve faks geldi ki. Herkese teşekkürler. Gerçekten bakıma muhtaç bir aile. Bazı okuyucularım para yardımında bulunmak istedi, konu hassas 
     olduğu için reddettim. Ama yiyecek, içecek konusunda Zeki Eyilik-Medar Kasabası, Cumhuriyet Mah. No 6 Akhisar-Manisa adresine yardım göndermeye devam edebilirsiniz. Evet, köşemdeki resmimi değiştirdim. Televizyonun harika çocuğu, sevgili arkadaşım Can Tanrıyar’a sözüm vardı. Bir günlük de olsa Fenerli olacaktım. 10 yaşından beri Galatasaraylıyım. Hem de takımımın maçlarını yurt dışında bile takip edecek kadar... Kaç kez can dostum İzzet Çapa ile ölümden döndük, affedersiniz başımıza çiş torbaları atıldı. Ama doğrusu, bir yıldır Galatasaray yönetimi bana ters gelmeye başladı bazı dost isimler hariç . Kimi futbolcunun da poposu kalktı. Kankalarım olan Arif, Okan, iki Emre, Suat bile son aylarda çok değiştiler. Galatasaray ruhu kayboldu. Sevgili Fatih Hocam’ın gitmesiyle de zaten iş bitti. Bu nedenlerden ötürü ilk kez bu yıl Fenerbahçe şampiyon olsun istedim. Belki bu şampiyonluk Galatasaray camiasında bazılarına ders olur. Fenerbahçe’nin Başkanı Aziz Ağabey Yıldırım , tabir-i caiz ise peygamber gibi bir insan kan kustu, "Kızılcık şerbeti içtim" dedi. Aile yaşamından ödün verdi, canı gibi sevdiği kızı Hande’nin Boston’daki mezuniyet balosuna bile gitmedi, karısı Yıldız Hanım’ı gönderdi. İki kez Amerika’ya gidip by-pass oldu, sesini çıkarmadı. Tabii bütün stresi eve yansıdı. Yıldız Yıldırım zarif ve çok iyi bir eş, anne. Eşine destek oldu. Tıpkı Çiğdem Kayalı Denizli gibi. Çiğdem’le üç gün önce, çok sevdiğim Muzi Karaata’nın annesinin vefatı nedeniyle taziyeye gittiğim Muzi’nin kardeşi Gülsüm’ün evinde karşılaştık. Yanında sevgili Dodo da vardı. Çiğdem’in sabah namazı kıldığını, birçok duayı ezbere bildiğini, perşembe günleri ikindi namazı için Yahya Efendi’ye gittiğini orada öğrendim. Ablası Şebo’nun Şebnem Çapa oruç tutup namaz kıldığını bilirdim de Çiğdem ve Dodo’nun dinle bu kadar ilgilendiğini ilk kez orada öğrendim zaten iman ile paranın kimde olduğu belli değildir . Dodo da 52 kez hatim indirmiş. O gün söz Fenerbahçe’nin şampiyonluğuna geldi. Ben, Aziz Ağabey Yıldırım ve Mustafa Hocam Denizli için Fenerbahçe’nin bu yıl şampiyon olmasını istediğimi söyledim. Çiğdem günlerdir dua ediyor, yasin okuyor, tespih çekiyormuş. Fenerbahçe’nin şampiyonluğunda, inançlı, kocalarına müthiş destek olan, iki güzel kadının bence büyük rolü var. Bu sırrı siz ve tüm Fenerbahçe camiası bilsin istedim. 
     
MGD’den istifa ettim, Nispet, Şamdan, Şamata      Efendim, MGD’den Magazin Gazeteciler Derneği istifa ettim. Pazar günü seçimler vardı, istifam iyi oldu. Çünkü öyle isimler var ki, onları dernekte görmekten rahatsızdım. MGD’nin yeni yönetimi Fehmi Ketenci, Vehbi Dinçcan, Neşe Toptaş, Caner Budak, Burhan Akdağ, Demirhan Hararlı, Yavuz Asdemir, Uğur Onur Urhan ve Nurettin Soydan’dan meydana gelmiş. Bazı isimler içime sinmese de kendilerine başarılar diliyorum, nasıl olsa yolum ayrı. İnşallah işsiz güçsüz dolaşan, kahve köşelerinde okey oynayan arkadaşlarımız için hayırlı olur. Fenerbahçe’nin şampiyonluğunu, arkadaşım Can Tanrıyar, sırdaşım İsmail Akkaya, bioenerji uzmanı olan doktorum Yegane Mutlu, sevgili Petek Dinçöz ile kutladık. Üstelik ben cumartesi günü Ankara’dan geldim, hiç nefes almadan önce son günlerin trend yerlerinden olan Tropical Jungle’da yemek yedik. Buranın mönüsü ve atmosferinden daha sonra söz edeceğim. Ama şurası kesin, can dostum İzzet Çapa yine akıl almaz bir olay yapmış. Kendinizi İstanbul’un göbeğinde, ormanda hissediyorsunuz. Mutlaka gidin, stres atarsınız. Yemek sonrası Turgut Reyhan’ın işlettiği ve sahne aldığı, Naşide Göktürk’ün müthiş sesiyle coşturduğu Şamatalı Meyhane’ye gittik. Ben Can’ın armağanı olan, üzerinde Bir gün herkes Fenerbahçeli olacak’ yazan şapkayla içeri girdim. Salonun yarısı, ayıptır söylemesi, okuyucum. Herkes hayret etti, Can Baba’, Şenay Abla buraya’ tezahüratları arasında acaip eğlendik. Bu arada Kızıltoprak’daki Lagola Mutfak’ın sahipleri Muharrem ve Fatoş çifti ile sohbet ettim. İkisi de koyu Galatasaraylıymış ve fanatik okuyucummuş. Sonra Nispet’e geçtik. Yine 20 yıllık arkadaşım sevgili Can Koç, Bodrum’la ilgili yeni projelerle uğraşıyordu. Tüm Nispetler’in halkla ilişkilerine Canan gelmiş. Kapıdan zor girdik. Bize sevgili Özcan Deniz de katıldı. Rober Hatemo son albümünün hit şarkısı Azılı Bela’ ile herkesi kopardı. Ardından Arto, Özcan, Rober coşturdular. Sesini, fiziğini beğendiğim Özcan Deniz bence hakettiği yerde değil. Çıkışta Şamdan’a uğradık, Hande Ataizi sevgilisi Didi ile kalabalığı yarmaya çalışıyordu. O anda birisi Hande’yi elle taciz etti, bazı Fenerliler ise yuhaladı. İşte o kişilere Fenerli olmayı yakıştıramadım. Hande ve ben Galatasaraylı olduğumuz halde onların sevincine ortak olmak istemiştik. Beni sevgiyle kucakladılar ama, Hande’ye yapılan büyük ayıptı. 
     
Keops’da Muazzez Ersoy, Levent’de Venge rüzgarı      Birkaç kez Levent’deki Villa Keyif’e gitmiş, büyük de keyif almıştım. Özellikle bahçesi harika. Sevgili arkadaşım, usta restorancı Kemal Koç, genç ortakları ile burayı Venge adıyla açmış. Kebapçıdan ziyade çok şık bir cafe-restaurant. Aprido, Sezar Otelleri ve David People’ın sahibi sevgili Ergun Berksoy, sırdaşım İsmail Akkaya ve saç doktoru Veysel Şenel’i Venge’ye davet ettim. Kemal bir yandan Le Select, diğer yandan Venge arasında gidip gelmekten zayıflamış. Venge’de müşteri kalitesi yüksek. O gece Park Flora ve La Risacca 6’nın ortağı sevgili Ali Rıza, karısı, konukları, Adnan Sezgin ve arkadaşları, Feryal-Kemal Gülman çifti, İnci Gazioğlu vardı. Venge’nin müdavimleri arasında Revan Sadıkoğlu, Faruk Süren, Mehmet Cansun, Çiğdem Simavi, Mustafa Koç, Yasemin Bozkurt, Kenan Doğulu, Serap-Yılmaz Ulusoy, Oya Başar-Levent Kırca, Ercan Arıklı, Defne Samyeli-Eren Talu, Ayda-Nadir Yelkenci var. O akşam çok keyifli bir yemek yedik. Ama bana göre kebap için fazla lüks. Sabah 08.00’de açılan mekanda öğle servisi var. Fiyat 8-12 milyon, akşam da 15-16 milyon. O gece Kemal, çok özel çeşitleri gönderdi masamıza. Koç bu işi de koçlar gibi biliyor. Döner iskender, Antep, Adana bölgesinden acaip meze ve yemek çeşitleri mevcut. Kredi kartı geçerli. 23 kişilik mutfak personeli arı gibi. Başlarında Gürsel Koç, Cemal Yalçın, Kami Gökberk var. Halkla ilişkileri cici bir hanımefendi, Dilek Tezioğlu yürütüyor. O kaliteye oranla fiyatları çok normal. Her türlü iş toplantısı ve davete açıklar. Etler çok özel ve lezzetli, yağı rahatsız etmiyor. Doğrusu ben beğendim, sizlere de öneririm. Numarası 0212 264 07 20. Efendim, cuma ve cumartesi Nida Büyükbayraktar’ın mekanı Keops’da Muazzez Ersoy var. Bence kaçmaz, rezervasyon için telefon numarası 0212 268 66 61. Bugünlük de bu kadar, kalın sağlıcakla. Çünkü her şeyin başı sağlık. Pazartesi günü çok genç bir meslektaşımızı, ağabeyimizi, Hürriyet camiasından sevgili Orhan Olcay’ı kaybettik, herkesin başı sağolsun. 
     
Okura mektuplar      Oktay Çelik ve Zeynegül Algül 
     Benimle ilgili duygularınıza çok teşekkür ediyorum. Uzun uzun yazıp da sevgili Rıfat Ababay’ın şimşeklerini üzerime çekerek "Yine megalomanlığın tutmuş" dedirtmek istemiyorum. Şaka, şaka. İsteklerinizle ilgili o kadar çok mail, faks ve mektup alıyorum ki hangisine yetişeceğime şaşırıyorum. Ben öyle hayal ettiğiniz paraları kazanan bir insan değilim. Tüm okuyucularıma manevi olarak katkıda bulunmak beni mutlu eder, ama iş maddiyata dönüşünce bu tarz taleplerinizi karşılayamayacağımı bilin. 
     
     Cem Yılmaz için... 
     Sevgili Caner Avcılar, Barış Manço Kültür Merkezi olarak Cem Yılmaz’ı getirtmek istediğinizi yazmışsın. Sana Cem’in menajerinin 
     
     Telefonlarını veriyorum. 
     Umarım yardımcı olabilmişimdir. 0532 231 11 07 Necati Bey. 
     
     Kırmızıgül hayranı üç kafadar 
     Adapazarı’ndan Nurgül, Kübra ve Sevgi, Mahsun Kırmızıgül ile ilgili derin duygularınızı aynen iletiyorum. Sevgili Mahsun, bu üç güzel kafadar fanatik hayranların, sana ulaşmak istiyor, imzalı fotoğrafını talep ediyorlar. Benim köşemin iyi okuyucususun. Bu ricalarını sanırım kırmazsın. Adresleri Hacıoğlu Mah. 45 Sok. No 17 Sakarya. Bir de senin sesini duydukları an çıldıracaklarını söylüyorlar. Numaraları bende, gerisi senin bileceğin iş. 
     
     



 MAGAZİN 

















</TEXT>
</DOC>
