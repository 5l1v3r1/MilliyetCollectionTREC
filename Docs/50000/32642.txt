<DOC>
<DOCNO> 32642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yasam/yas12.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek ümitleri dede altınları 
</HEADLINE>
<TEXT>

Antalya’da üç arkadaş, 80 yıl önce dedelerinin gömdüğüne inandıkları 120 kilo altını arıyor 
     Ekonomik krizden artık yılan Antalyalı üç arkadaş, tüm ümitlerini, kendileri gibi arkadaş olan dedelerinin gömdüğü hazineye’ bağladı. 
     Emekli işçi Durmuş Durak, hafriyatçılık yapan Mustafa Dursun ve çiftçi Ali Demir’in ifadesine göre, yine arkadaş olan dedeleri, bundan 80 yıl önce atlarıyla Serik ilçesinden geçiyordu. Ancak atlardan biri rahatsızlandı. Bunun üzerine dedeler’, atı yürütmek için yükünü azaltmaya karar verdi. Ve atların heybesindeki tam 120 kilo altını, Serik’te gömdü. 
     Üç kafadar da, bu altınların gömüldüğü yerin, Serik ilçesinde bir ilkokulun bahçesi olduğuna kanaat getirdi ve kazı için gerekli bir haftalık izni aldı. 
     Şimdi, Jandarma ve Kültür Müdürlüğü ekipleri nezaretinde harıl harıl Kocayatak beldesindeki Azaplar İlköğretim Okulu bahçesini kazan üç kafadar, altınları bulmadan pes etmeye niyetli gözükmüyor. Üç kafadarın tek sorunu, sadece 16 metrekarelik, yani küçük bir oda kadarlık alanı kazmak için izin almış olmaları. 
     



 YAŞAM 




















</TEXT>
</DOC>
