<DOC>
<DOCNO> 29887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yasam/yas02.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Online tatilin kralı 
</HEADLINE>
<TEXT>

Kurduğu internet acentesinden yaptığı rezervasyonlarla dev şirketleri sollayan Ali Doğan, Focus’un araştırmasının galibi oldu 
     Bin acenteye fark attı 
     İNTERNETTE turizm acentesi kuran Ali Doğan adlı Türk genci TUI, Neckermann ve Öger gibi büyük tur operatörlerinin internet acentelerinden daha fazla satış yaparak Almanya’da birinci oldu. Focus dergisinin, Almanya’daki bin internet acentesini kapsayan araştırmasında, en fazla satış ve ciro yapan şirket Doğan’ın online acentesi çıktı. Acentesinde 33 kişiyle hizmet veren genç turizmci, önümüzdeki günlerde rezervasyon sayısının iyice artacağını söylüyor. 
     
     9 bin 200 rezervasyon 
     2001 için iddialı konuşan Doğan, "2000’de, internet vasıtasıyla, sadece benim acentemden 9 bin 200 kişi rezervasyon yaptırarak tatile çıktı. Bu yıl benim acentemin rakamı üçe, internetten rezervasyon yaptıranların toplam sayısı da ikiye katlanacak" dedi. Öger Tours Danışmanı Hüseyin Baraner de araştırma sonuçlarıyla ilgili açıklamasında "Türk turizmciler çok başarılı. Zaten Türkiye’nin diğer ülkelerle rekabet edebilen tek sektörü turizm" dedi. 
     



 YAŞAM 





















</TEXT>
</DOC>
