<DOC>
<DOCNO> 3690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/talu.html </URL>
<DATE> 2001/01/24/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Nasıl yerdiniz 
</HEADLINE>
<TEXT>

     Sayın Başbakanımız son günlerde iki konuda çok kararlı ve aceleciydi. 
     Bir "O komutan hemen bulunacak" dedi Hürriyet'te açıklaması yayımlanan "siluet"li "meçhul" subay için. 
     İki "Bu değişiklik bir an önce yapılmalı" dedi "parti kapatmayı zorlaştıracağı" varsayılan ve yanına Cumhurbaşkanı'nın görev süresini kısaltmayı da sokuşturdukları Anayasa değişikliği için. 
     Ne oldu peki 
     
     . . . 
     
     Hiç. 
     Bir Komutanın adı filan ortaya çıkmadı. Tam tersine, her şey "siluet"in dediği ve öngördüğü bir hatta gelişip Enerji Bakanı'nın adının fiilen çizilmesi noktasına gelindi. 
     İki MGK'da tam ne olup bitti bilinmiyor ama, bu kez uyarı "üniformalı siluet"ten değil, açık açık Anayasa Mahkemesi'nden geldi. 
     Ne yaptı peki 
     
     . . . 
     
     Hiç. 
     Bir Sayın Başbakanımız "komutan" konusunun daha fazla karıştırılmamasını istedi 
     İki Anayasa değişikliğinden geri adım attı, "bazı çevrelerde doğru karşılanmadığı"nı söyleyip hak verdi 
     Eee sonra 
     
     . . . 
     
     Hiç 
     Koca bir hiç. 
     Olaylarda kimin haklı, kimin haksız olduğunu tartışmıyorum. 
     Ama özeti şudur 
     İster doğru irade kullanmaya kalksınlar, ister yanlış... 
     "Demokratik parlamenter sistem"in iki "kuvvet"i, "yürütme" ve "yasama", iradesiz kalmışlardır bunu tescil etmişlerdir. 
     Çok mu önemli 
     
     . . . 
     
     Maalesef, bu "irade"nin çok sayıda vesileyle zaten kendi arzuları hilafına kullanıldığı kanaatine sahip halk çoğunluğu da, bunu hiç mi hiç umursamamaktadır. 
     Siyasetin ölümünü, hem yolsuzluklarla, hem bunun işbirlikçiliğiyle, hem halkla bağını yok ederek, hem de siyaset dışına mahkumiyeti kabullenerek hızlandıran siyasetçi, şimdi kendi cenaze törenine davet ediliyor. 
     Temizlik, milli çıkarlar, milli alışkanlıklar, halkın tercihleri, devletin öncelikleri, demokrasi, özgürlükler, Avrupa Birliği, çok seslilik vesaire... 
     Bu kavramların, daha doğrusu içeriklerinin, bu topraklarda kolay kolay yan yana gelemeyeceği... 
     Ancak karikatürleştirilmiş hallerinin veya içi boşaltılmış kabuklarının öylesine bir arada sergilenebileceği... 
     Ya da, iyice ve fena halde ayrıştırılmaları gerektiği, sıkı bir şekilde ve bir kez daha ispatlanacak. 
     Artık nasıl yerseniz... 
     İster limonlu... 
     İster sirkeli. 
     
     Not Bu arada, Sayın Başbakan'ın ANAP'lı bakanın talebine rağmen Anadolu Ajansı'nın "editoryal bağımsızlığı " üstüne titreyip soruşturma açılmasına izin vermemesi, en azından, uzun günlerin kısa tesellisi oldu. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
