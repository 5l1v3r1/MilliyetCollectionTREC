<DOC>
<DOCNO> 46928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/yasam/yas05.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
POLİSE PUSU 
</HEADLINE>
<TEXT>

Sivil ekip otosunu çapraz ateşe alan iki Hizbullahçı, iki polisi şehit ederken geride biri 5 aylık üç yavruyu da yetim bıraktı 
     DİNÇER ŞEREF M. AKİF ERDEM ERDEM ÖZTÜRK 

     Küçükçekmece İlçe Emniyet Müdürlüğü’nde görevli iki sivil polis, görev otosuyla Sefaköy’de oturan arkadaşlarını evinden alıp günlük mesailerine başladı. Ancak Mustafa Koçak 33 , Köksal Bulut 31 ve Mustafa Biricik’in 43 bulunduğu ekip otosu Fevzi Çakmak Mahallesi Anadolu Sokak’ta Hizbullahçı olduğu belirtilen iki terörist tarafından çapraz ateşe alındı. Olay yerindeki bir temizlik işçisinin telsiz anonsuyla bölgeye çok sayıda polis ekibi sevk edildi. 
     
     Yaralının durumu ciddi 
     Küçükçekmece Özel Dr. Sadık Ahmet Hastanesi’ne kaldırılan yaralılardan Mustafa Koçak ve Köksal Bulut, tüm müdahalelere rağmen kurtarılamadı. Başından yaralanan Mustafa Biricik’in sağlık durumu ise ciddiyetini koruyor. 
     Dokuz yıllık polis memuru Köksal Bulut’un Melis adında beş aylık bir kızı ve dört yaşında Can adlı bir oğlu olduğu öğrenildi. Bir çocuk babası Mustafa Koçak da dokuz yıllık polisti. 
     
     Hizbullah üyeleri 
     Görgü tanıkları, saldırganların yeşil renkli Kartal marka bir otomobille kaçtığını bildirdiler. Saldırganların kullandığı otomobil, bir süre sonra terk edilmiş halde bulundu. Şüphe üzerine gözaltına alınan bir kişi de Terörle Mücadele Şube Müdürlüğü’ne götürüldü. 
     Polis, teröristlerin Hizbullah örgütü üyesi oldukları ihtimali üzerinde duruyor. Mermi çekirdiklerinin balistik incelemesi sonucu, teröristlerin saldırıda kullandıkları 9 mm çapındaki silahın, Hizbullah itirafçısı Şaban Elaltınteri 42 ile oğlu Mehmet Elaltınteri’nin 25 Ağustos’ta Esenler’de otomobil içinde öldürülmesi eyleminde de kullanıldığı tespit edildi. 
     



 YAŞAM 













</TEXT>
</DOC>
