<DOC>
<DOCNO> 38357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/spor/spo03.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaybetsek ne olur 
</HEADLINE>
<TEXT>

Galatasaray Başkanı Mehmet Cansun, Levski Sofya’ya elenmelerinin dünyanın sonu olmayacağını söyledi, "O zaman UEFA’ya katılır, yine kupayı alırız" dedi 
     ERHAN TELLİ 

     Şaşırtan açıklama 
     ŞAMPİYONLAR Ligi’nde bugün Levski Sofya ile zorlu bir maça çıkacak olan Galatasaray’da Başkan Mehmet Cansun şaşırtıcı açıklamalar yaptı. Cansun, Bulgaristan’da turu geçememeleri halinde dünyanın sonunun gelmeyeceğini söyledi, "Biz de UEFA Kupası’na katılıp, ikinci kez kupayı müzemize götürürüz. Levski bizi elemek için tüm gücünü harcayacaktır" diye konuştu. 
     
     Bilgili de uyardı 
     BEŞİKTAŞ Başkanı Serdar Bilgili’nin kendilerini uyardığını da kaydeden Mehmet Cansun, "Bize orada cehennemi göreceğimizi söyledi. Beşiktaş’a yapılanların bize karşı da tekrarlanacağını hatırlattı. Ancak hiçbir şeyden korkmuyoruz. Sonuç ne olursa olsun bizim için farketmez" ifadelerini kullandı. Cansun, sakat oyuncuların eksikliğini hissedeceklerini de sözlerine ekledi. 
     
     Jardel garantisi 
     MEHMET Cansun, Jardel’in önceki gece Real Madrid yöneticileri ile yaptığı görüşmelerden sonuç alamadığını da söyledi. Galatasaray’ın patronu, Brezilyalı oyuncunun artık Marsilya ile anlaşmak üzere olduğunu, hatta kendisine ev bile baktığını kaydetti. Fransız Kulübü’nden Jardel için 4 milyon doların peşin alınacağı, geri kalan paranın ise iki taksitte ödeneceği belirtildi. 
     
DERT BİTMİYOR1- Vizesi olmadığı için Brezilyalı Capone havalimanında uzun süre rehin kaldı 
2- Mircea Lucescu, Mendez’i UEFA listesine yazmayarak büyük bir hata yaptı 
3- Berkant’ın bonservisini h l tahsil edemeyen Bayern Münih ayağa kalktı 
     Capone unutuldu 
     GALATASARAY, Levski Sofya maçı için dün sabah özel bir uçakla Bulgaristan’a giderken, Sarı - Kırmızılı idarecilerin vize almayı unuttukları Capone, Sofya havalimanında rehin kaldı. Uzun süre pasaport kontrolüne takılan yıldız oyuncuyu kafile unuttu ve otelin yolunu tuttu. Bulgar polisi bir süre Capone’yi gözaltında tuttuktan sonra serbest bıraktı. 
     
     Mendez’de hata 
     TEKNİK Direktör Lucescu sezon başında Marsilya’dan transfer edilen Viktoria Mendez’i, UEFA listesine yazdırmayarak büyük bir hata yaptı. Hazırlık maçlarında performansını beğenmediği Kolombiyalı oyuncuyu Hakan Ünsal’ın sakatlığından sonra sol kanatta oynatan Rumen hoca, Levski karşısında şimdi bu bölgede kime görev vereceğini düşünüyor. 
     
     Berkant sıkıntısı 
     SARI - Kırmızılı takımın Bayern Münih’ten aldığı Berkant’ın hala bonservis ücretini ödememesi de sorun oldu. Alman kulübü parasını bir türlü tahsil edemeyince ayağa kalktı ve Galatasaray Kulübü’nü uyardı. Bayernli yöneticiler bir milyon markın hemen ödenmemesi halinde gerekli işlemleri başlatacaklarını ilettiler. Bu arada Perez kontrolden geçmek için Fransa’ya gitti. 
     
Lucescu’dan fırcaRumen teknik adam, son antrenmana kramponsuz ve eşofmanla çıkan futbolcularını sert bir şekilde uyardı 
     GALATASARAY, son çalışmasını dün akşam maçın oynanacağı stadda yaptı. Lucescu ellerinde kramponlarıyla sahaya yönelen ve burada eşofmanlarını çıkartmak isteyen oyuncularını sert bir şekilde uyararak, takımı yeniden soyunma odasına yolladı. Futbolcuların ciddiyetsizliği karşısında Rumen hocanın bir hayli sinirlendiği gözlendi. Kalp spazmı geçiren ve hastaneye kaldırılan Abdürrahim Albayrak ise kafileyi korkuttu. Albayrak daha sonra kampa geri döndü. 
     
Suat cezalı      LİGİN ilk haftasında Gaziantepspor ile oynadığı maçta kırmızı kartla oyun dışı kalan Suat iki maç daha ceza aldı. Çift sarı kartla oyundan atıldıktan sonra hakem Bülent Uzun’a hakaret ettiği gerekçesiyle PFDK’ya sevki yapılan ve Denizlispor’a karşı oynamayan tecrübeli oyuncu Rizespor ve Antalyaspor maçlarında da forma giyemeyecek. Suat, "Pascal Nouma adam dövdü, üç maç aldı. Sanırım ben de aynı şeyi yaptım" dedi. 
     
Bulgarlar abarttıBasın, savaş çığlıkları atmaya başladı, Levski, taraftarlarına sigorta yaptırdı 
     G.SARAY’ın Levski maçı öncesi Bulgarlar taraftarları kışkırttı. Bulgar basını maçı savaş gibi gösterirken, 24 Saat dergisi, "Levski, Asyalı aslanları alt ederek cehennemde zafer elde etti. Şimdi ise 22 bin fanatik taraftar kırılan kelepçelerin sesini duymak için sabırsızlanıyor. Halk başarıyı kutlamak için kurşun döküp, top üretiyor" diye yazdı. 
     DERGİ, Levski’nin hocası Petroviç’i bir Sırp generale benzetti ve "Komutanlığındaki mavi eşkiyalar Türkler’e karşı korkunç bir mücadele verecek" ifadesini kullandı. Levski de seyircisini 2 bin marka sigortalayacağını açıkladı. Yetkililer, İstanbul’da olaylar çıktığını ileri sürerek, taraftarlarının korkmaması için bu yola başvurduklarını açıkladılar. 
     



 SPOR 





























</TEXT>
</DOC>
