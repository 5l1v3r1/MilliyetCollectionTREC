<DOC>
<DOCNO> 22459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/ekonomi/aeko.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu iş grevsiz bitsin 
</HEADLINE>
<TEXT>

Başbakan Ecevit bakanlara toplu sözleşmelerin işçiler sokağa inmeden sonuçlandırması talimatı verdi ancak dünkü görüşmelerde de anlaşma sağlanamadı 
     ÖNDER YILMAZ ELÇİN ERGÜN Ankara 

     Hükümetle işci sendikaları arasında yürütülen toplu iş sözleşmelerinden dün de sonuç çıkmadı. Bakanlar Kurulu’nda Başbakan Bülent Ecevit, devlet bakanları Kemal Derviş ve Mehmet Keçeciler’e, "Uzadıkça olumsuz bir tablo ortaya çıkıyor. İşçinin sokağa inmesi hoş olmaz. En kısa zamanda çözüme kavuşturulmalı, greve gidilmemeli, bu iş bitmeli" dedi. 
     Ecevit’in bu kesin talimatı üzerine öğle saatlerinde Derviş, Keçeciler ve Türk - İş Başkanı Bayram Meral arasında ilk görüşme yapıldı. Maliye Bakanı Sümer Oral da toplantıya birara katıldı. Ecevit, Derviş ve görüşmeleri yakından izleyen Başbakan Yardımcısı Hüsamettin Özkan tarafından pazarlık konusunda bilgilendirildi. 
     
     Hükümet 6 ayı sıfır’ geçti 
     Beş saatlik "kıran kırana" geçen pazarlığın ardından açıklama yapan Türk - İş Başkanı Bayram Meral, hükümetin birinci altı ay için sıfır zam planladığını savundu. Meral, "Bize memurların maaşları hatırlatıldı. Fakat, işçilerden de memurdan daha düşük maaş alanlar var. Biz zam değil ücretlerin enflasyon karşısında korunmasını istiyoruz" dedi. Kendilerinin, birinci altı ay zammının kök ücretlere yansıtılmasında ısrarlı olduklarını belirten Bayram Meral, bu teklifin kabul edilmez olduğunu belirterek, bugün saat 11.00’de Devlet Bakanı Keçeciler ile yineden bir araya geleceklerini söyledi. 
     
     Harb-İş üyeleri eylemde 
     Bu arada Gölcük Tersanesi ve Eskişehir Hava İkmal Bakım Merkezi Komutanlığı’nda çalışan Harb - İş Sendikası üyesi işçiler toplu sözleşme görüşmelerindeki kilitlenmeyi, iş çıkışı düzenledikleri gösterilerle protesto etti. 
     
Devalüasyon vurdu ödeneği artırın’      ANKARA Milliyet 

     Başbakan Bülent Ecevit başkanlığında dün toplanan Bakanlar Kurulu’nda devalüasyon nedeniyle bazı bakanlık ve kamu kuruluşlarının ödeneklerinin yetersiz hale gelmesiyle oluşan sorunlar gündeme geldi. 
     Devlet Bakanı Tunca Toskay, "Özellikle Köy Hizmetleri akaryakıt ödeneğinin yetersiz kaldığı, diğer bakanlıklarda benzer sorunların yaşandığı belirtildi. Ödenek sorununun değerlendirilmesi ve çözüm üretilmesi için İçişleri Bakanı Sadettin Tantan, Devlet Bakanları Mustafa Yılmaz, Tunca Toskay ve Maliye Bakanı Sümer Oral’dan oluşan bir komisyon kuruldu. Bunlar bir çözüm üreterek Bakanlar Kurulu’na sunacak" dedi. 
     
     Afet bölgesi beklemede 
     Geçen hafta Bakanlar Kurulu’nda gündeme gelen sel felaketinin yaşandığı Antakya ve Osmaniye için görev zararı gerektiren uygulamalar konusu bu kez de Bakanlar Kurulu’nda imzaya açılmadı. Toskay, "Bu konuyla ilgili ihtiyaçlar Başbakanlığa geliyor. Değerlendirme bitince hükümet gerekli tedbirleri alacaktır" dedi. 
     
     Kaynak maliyeti libor 2 
     Devlet Bakanı Kemal Derviş de hükümete kredi faizi müjdesini verdi. IMF ve Dünya Bankası’nın sağlayacağı toplam 17.9 milyar dolarlık yardımın kredi faiz ortalaması libor 2 düzeyinde olacak. 
     Derviş, Türkiye’ye verilmesi kabul edilen kredileri şöyle değerlendirdi "14.6 milyar dolar IMF tarafından, 3.3 milyar dolar Dünya Bankası tarafından verilmek üzere toplam 17.9 milyar dolarlık bir yardım gelecek. IMF kredilerinin vadesi 18 ay ile beş yıl, Dünya Bankası kredilerinin vadesi ise 10 - 17 yıl olacak." 
     
Umut bugüne kaldı      Hükümet dün Türk-İş’e şu iki teklifi getirdi 

</TEXT>
</DOC>
