<DOC>
<DOCNO> 4979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sondun10.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan’da salgın hastalık korkusu 
</HEADLINE>
<TEXT>

     Hindistan’ın batısını vuran şiddetli depremin üzerinden 6 gün geçtikten sonra enkaz altında canlı bulma umudu nerdeyse tamamen tükenirken, yetkililer salgın hastalıkların başgöstermesinden korkuyor. 
     Gucarat eyalet yetkilileri, enkaz altında binlerce ceset olduğunu ve cesetlerin çürümeye başladığını belirterek, çüreyen cesetler ve hayvan leşlerinin çevreye hastalık yayabileceğini belirttiler. 
     Eyalet başkenti Ahmedabad’da konuşan üst düzeydeki yetkililerden Pravin Lehri, "Büyük tehdit şimdi başlıyor. Hastalıklar suyla her yere yayılabilir. Endişeliyiz" dedi. 
     Lehri, enkaz altında sağ insan bulma umutlarının tükenmesi üzerine enkaz kaldırma çalışmalarına hız verildiğini kaydetti. 
     Yerel yetkililer, 26 Ocak’ta Gucarat’ı vuran depremde toplam ölü sayısının 25 bin civarında olabileceğini söylerken, Federal Savunma Bakanı George Fernandes 100 binden söz etmişti. 
     




</TEXT>
</DOC>
