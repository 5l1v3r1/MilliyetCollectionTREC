<DOC>
<DOCNO> 7970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yasam/yas03.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihe geçen isyan 
</HEADLINE>
<TEXT>

Brezilyalı mahk mlar zoru başararak’, tarihin en çok rehineli en büyük cezaevi isyanını gerçekleştirdiler ayaklanmada 11 kişi öldü 
     DIŞ HABERLER SERVİSİ 

     Brezilya, dünya tarihinin en büyük cezaevi isyanlarından birine sahne oldu. Ülkenin Sao Paolo eyaletindeki 27 cezaevinde pazar günü başlayan ayaklanmada yaklaşık 20 bin isyancı mahk m, büyük çoğunluğu kendi ziyaretçilerinden oluşan, aralarında hapishane görevlilerinin de bulunduğu 7 bin kişiyi rehin aldı. 
     Ancak resmi makamlarla dün yapılan yoğun pazarlıklar sonucu, eli silahlı mahk mlar rehinelerin hepsini serbest bırakırken, güvenlik güçleri hapishanelerin tümünde kontrolü yeniden ele geçirdi. İsyanda 11 mahk m, diğer mahk mlarca öldürüldü. 
     
     Pazarlık bitti 
     Latin Amerika’nın en büyük cezaevi olan 8 bin mahk mlu Carandiru’da rehin tutulan 1200’ü çocuk 3 bin kişi de gün boyu süren ancak şartları açıklanmayan pazarlıklar sonucu serbest kalırken, hapishaneye giren çevik kuvvet birlikleri, mahk mları çırılçıplak halde avluya alıp hücreleri didik didik aradı. Güvenlik güçlerine, cezaevlerine girişleri sırasında insan hakları örgütlerinden oluşan bir komisyon da eşlik etti. 
     Ülkenin en zengin eyaleti olan Sao Paulo’daki isyan, "Başkent Komandoları" adlı suç örgütünün, başka eyaletlerdeki hapishanelere nakledilen 10 liderinin geri getirilmesini isteyen mahk mlarca başlatılmıştı. Cezaevine çok sayıda ateşli silah sokan çete liderleri, sahip oldukları cep telefonlarıyla isyanı yönlendirdiler. 
     Carandiru’da 1992’de çıkan kanlı ayaklanmada, 111 mahk m öldürülmüştü. 
     
     Eylem uzaktan kumanda edildi 
     Sao Paulo polisi çaresiz, hükümet ile isyancıların uzlaşmasını bekledi. Barış çağrısı yapanlar arasında isyansız cezaevlerinin sakinleri de vardı. Sonunda uzlaşmaya varıldı ve isyan bitti. 
     


 YAŞAM 

















</TEXT>
</DOC>
