<DOC>
<DOCNO> 35223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yasam/yas03.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sualtında 'kriz' yok 
</HEADLINE>
<TEXT>

Son zamanların en gözde sporu dalgıçlık.. Birçok meslekten dalgıçlar, toprakta bulamadıkları huzurla masmavi derinliklerde tanışıyor.. 
     EVRİM KILINÇDEMİR İstanbul 

     Her geçen gün ilginin daha da arttığı dalış sporu, çeşitli iş ve meslek gruplarında çalışan insanları bir araya getiriyor. 
     Bu işe gönül verenlerin kurduğu dalış okulları, amatörlere de farklı bir dünyanın kapılarını aralıyor. Hobi olarak başlanılan bu spor, kısa sürede tutku, hatta mesleğe dönüşebiliyor. Özellikle bankacı, muhasebeci, mühendis ve öğrencilerin tercih ettiği dalgıçlık, son yıllarda çok sayıda balıkadam merkezinin açılmasına da zemin hazırladı. 
     
     Önce palet, sonra tüp 
     Dalış sporuyla ilgilenenlerin ilk olarak tanıştıkları malzemeler palet, maske, şnorkel ve patik oluyor. 
     Profesyonelliğe geçişte ise içerisinde elbiseden tüpe kadar pek çok malzemenin bulunduğu 'scuba tüplü dalış ' takımına ihtiyaç duyuluyor. Eğitim alacağınız merkezde, geçici olarak bu takımları temin etmek mümkün. Belirli kursları tamamlayan dalışseverler, derecelerle yıldızlanarak dalış yapma hakkı kazanıyor. Ve masmavi derinliklerin huzurlu dünyasıyla bütünleşiyor... 
     
     Balıkadamlıkta yıldızlar ve anlamları 

</TEXT>
</DOC>
