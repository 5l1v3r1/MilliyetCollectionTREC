<DOC>
<DOCNO> 43208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun26.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Taliban'dan laf değil iş istiyoruz" 
</HEADLINE>
<TEXT>

     ABD, Afganistan'daki Taliban yönetiminden ''laf değil iş beklediklerini'' bildirdi ve Taliban'a Usame Bin Ladin'i teslim etmesi çağrısını yineledi. 
     Dışişleri Bakanlığı'ndan bir yetkili, ''İş istiyoruz, laf değil. Uluslararası toplum, son iki yıldır Taliban'a, Bin Ladin'in adalet önüne çıkarılacağı bir ülkeye gönderilmesi gerektiğini söylüyor'' dedi. 
     Adının açıklanmasını istemeyen yetkili, ''Bu yalnızca Bin Ladin ile ilgili değil. Bu Bin Ladin meselesinden çok, Afganistan'daki terörist altyapının yok edilmesidir. Bu yalnızca bizi memnun edecek bir konu değil, BM'nin de talebi'' diye konuştu. 
     Afganistan'da toplanan Ulema Şurası, Bin Ladin'in kendisine yaşayacak başka bir bulması gerektiği kararını almış ve Dünya Ticaret Merkezi ve Pentagon'a düzenlenen saldırılar konusunda ayrı bir araştırma çağrısında bulunmuştu. 






</TEXT>
</DOC>
