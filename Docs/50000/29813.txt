<DOC>
<DOCNO> 29813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sonspo16.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1 Fransa Grand Prix'inde 'Schumi' düeti... 
</HEADLINE>
<TEXT>

     Formula 1 Dünya Şampiyonası'nda, sezonun 10. yarışı olan Fransa Grand Prix'ini, Ferrari'nin Alman pilotu Michael Schumacher kazandı. 
     Magny-Cours Pisti'nde, 72 tur üzerinden yapılan toplam 305.886 kilometrelik yarışı Alman Schumacher, saatte ortalama 196.093 kilometrelik süratiyle, 1 saat 33 dakika 35.636 saniyede birinci sırada tamamladı. Alman pilot bu zaferiyle, 10 yarışın geride kaldığı bu sezon 6'ncı, kariyerinde ise 50'nci birinciliği elde etti. Schumacher, bir Grand Prix birinciliği daha kazanırsa, Fransız pilot Alain Prost'a ait 51 yarışlık rekoru da egale etmiş olacak. 
     Yarışa ilk sırada Pole Position başlayan Williams BMW takımının Alman pilotu Ralf Schumacher ise mücadeleyi ikinci olarak tamamlarken, Ferrari'nin Brezilyalı pilotu Rubens Barrichello üçüncü oldu. Bu sonuçla, Schumacher kardeşler Kanada Grand Prix'inin ardından ikinci kez ilk iki sırayı elde etmiş oldular. Kanada'da, kürsünün en üstüne Ralf Schumacher çıkmıştı. 
     Bu sezon beklenilen performansı bir türlü sergileyemeyen McLaren Mercedes takımında, İngiliz David Coulthard, mücadeleden dördüncü sırada ayrılırken, kariyerinde iki dünya şampiyonluğu bulunan ve şanssız bir sezon geçiren Finli Mika Hakkinen ise ısınma turları öncesinde arabasında meydana gelen teknik bir arıza nedeniyle, yarışa başlamadan veda etti. 
     
     Sürücüler 
     Sürücüler klasmanında, Ferrari'nin Alman pilotu Michael Schumacher liderliğini sürdürüyor. 
     Sıralama şöyle 
     
1 Michael Schumacher 78 puan 2 David Coulthard 47 puan 3 Ralf Schumacher 31 puan 4 Rubens Barrichello 30 puan 5 Juan Pablo Montoya 12 puan 6 Mika Hakkinen 9 puan 6 Nick Heidfeld 9 puan 6 Jarno Trulli 9 puan 9 Jacques Villeneuve 7 puan 9 Kimi Raikkonen 7 puan 9 Heinz-Harald Frentzen 6 puan 12 Olivier Panis 5 puan 13 Eddie Irvine 4 puan 14 Jean Alesi 3 puan 15 Giancarlo Fisichella 1 puan 15 Jos Verstappen 1 puan      
     Markalar... 
     Markalar klasmanında ise Ferrari, en yakın rakibi McLaren Mercedes ile arasındaki farkı artırırken, şampiyonluğa doğru emin adımlarla ilerliyor. 
     Sıralama şöyle 
     
     
     1 Ferrari 108 puan 
     2 McLaren Mercedes 56 puan 
     3 Williams BMW 43 puan 
     4 Sauber Petronas 16 puan 
     5 Jordan Honda 15 puan 
     6 BAR Honda 12 puan 
     7 Jaguar 5 puan 
     8 Prost Acer 3 puan 
     9 Benetton Renault 1 puan 
     9 Arrows Asiatech 1 puan 






</TEXT>
</DOC>
