<DOC>
<DOCNO> 7562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sondun05.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Operasyonda iki kişi öldü" 
</HEADLINE>
<TEXT>

     Amerikan ve İngiliz uçaklarının Bağdat'ın güneyine hava saldırısı düzenlemesi sonucu iki kişinin öldüğü, 20'den fazla kişinin de yaralandığı bildirildi. 
     Irak Sağlık Bakanlığı'ndan bir yetkili, INA'ya yaptığı açıklamada, yaralıların tedavi altına alındığını söyledi. Bu arada bir grup Iraklı hacı adayının, uçakla Suudi Arabistan'a hareket ettiği bildirildi. 
     Irak Havayolları Şirketi Genel Müdürü Naci El Meşhedani, gazetecilere yaptığı açıklamada, uçakla hacca giden grubun yaşlı ve hastalardan oluştuğunu belirtti. El Meşhedani, hacı adaylarının Irak Havayolları'na ait bir uçakla Bağdat Uluslararası Saddam Havaalanı'ndan Suudi Arabistan'a hareket ettiğini kaydetti. 
     



</TEXT>
</DOC>
