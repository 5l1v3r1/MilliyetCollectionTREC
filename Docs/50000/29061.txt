<DOC>
<DOCNO> 29061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yasam/yas05.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kablo savaşı 
</HEADLINE>
<TEXT>

Kaçak elektrik tellerine el konacağı istihbaratı’nı alan gecekondu sakinleri görevliler geldiğinde savaşa’ çoktan hazırlanmışlardı bile 
     MUSTAFA OĞUZ DHA 

     İzmir'de gecekonduların yoğun olduğu Buca Kozağaç'ın Şahintepesi mevkii, TEDAŞ görevlileriyle mahalle sakinlerinin 'kablo savaşı'na sahne oldu. Büyük mücadelelerle kaçak elektrik tellerini toplayan ekipleri mahalle sakinlerinin saldırısından polis kurtardı. 
     Altı ay önce sokakta oynarken yaşamını yitiren Tülay Aktaş'ın 10 oturduğu mahalleye dün sabah baskın yapan TEDAŞ görevlilerini gören ve daha önceden hazırlıklı oldukları anlaşılan vatandaşlar, taş ve sopalarla görevlilere engel olmaya çalıştı. Çatışma iyice büyüyünce devreye polis girdi. 
     
     Cezası 400 milyon lira 
     Topladıkları kabloları kamyonete yükleyen görevliler, kaçak elektrik kullanan yaklaşık 400 ailenin mahkemeye verildiğini açıkladı. Görevliler, "Mahkeme 400 milyon lira cezası veriyor. Bu para bölgede yaşayanlar için önemli ama zararlarını sineye çekip kaçak elektrik kullanmaya devam ediyorlar" dedi. 
     Kablolarını kaptıran mahalle sakinleri ise TEDAŞ görevlilerinin arkasında "Daha borcu bitmedi. Ne yaparsanız yapın, yine bağlayacağız" diye bağırdılar. 
     
     



 YAŞAM 


















</TEXT>
</DOC>
