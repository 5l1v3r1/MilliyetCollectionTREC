<DOC>
<DOCNO> 49478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sontur23.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın polis silahını temizlerken kaza ile vurulup ölmüş... 
</HEADLINE>
<TEXT>

     Kayseri'de karakolda kendisini vuran kadın polisin intihar etmediği, temizlediği tabancasının kazara ateş aldığı bildirildi. 
     Kayseri Emniyet Müdürlüğü yetkilileri, Fevzi Çakmak Karakolu'nda görevli polis memuru Güllühan Mert'in 25 intihar etmediğini, karakolda temizlemeye çalıştığı tabancasının kazayla ateş alması sonucu hayatını kaybettiğini söylediler. 
     Olay yerinde bulunan ve namlu temizlemede kullanılan yağlı bez ile harbiden, Mert'in, tabancasını temizlerken kazayla kendisini vurduğunun anlaşıldığı belirtildi. 
     Güllühan Mert'in cenazesi, bu akşam Kayseri Emniyet Müdürlüğü binası önünde düzenlenecek resmi törenin ardından, memleketi Kırşehir'e gönderilecek. 
     Mert'in olaydan sonra kaldırıldığı hastanede görevli polisler, olayın intihar olduğunu söylemişti. 
     






</TEXT>
</DOC>
