<DOC>
<DOCNO> 14216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/yazar/cankat.html </URL>
<DATE> 2001/04/02/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Niye affetsin 
</HEADLINE>
<TEXT>

     Meclis Başkan Vekili MHP’li Mustafa Murat Sökmenoğlu ile Devlet Bakanı DSP’li Fikret Ünlü, bir dost meclisinde sohbet ediyorlardı. "Devlet Bahçeli nasıl bir insandır " diye sorulunca, Sökmenoğlu Genel Başkanı’nı övmeye başladı. Örnek vererek 
     "Eski Ülkücüler Devlet Bey’e gelip, iş isterler, dedi o da başvuru sahibiyle ilgili bilgileri bir kenara not eder. Sonra gün gelip de bir adam aranırsa, açar bu listeye bakar. Diyelim ki başvuranlardan biri evli, biri bek rsa, çoluk çocuğunun ihtiyacı vardır, diye önceliği evli olana verir... Çok duyarlı, affedersiniz sosyal demokrat bir insandır..." 
     DSP’li Ünlü kendini tutamadı 
     Niye affedersin, diyorsun ki 
     Yok yahu, sosyal demokratı iyi anlamda kullandım... 
     Sayın Başkan, kırk yılda bir güzel bir laf ettin, ondan da özür diliyorsun 
     Bastılar kahkahayı. 
     
Hanife’ninkiler hazır olun      Tarihçi Reha Çamuroğlu anlatıyor 
     ""1978 yılıydı. Daha siyas ler ayrılmamış, adi suçlularla beraber yatıyoruz. Koğuşta kız kaçırmaktan içeri girenler de var onlara damatlar deniyor. Damatlar da iki dirhem bir çekirdek yani... Çok bakımlı, her sabah tıraş, giyim kuşam yerinde... 
     O gün duruşması olanları, gardiyan sabahtan uyarır. Bir gün gardiyanın bağırdığını duyduk 
     Hanife’ninkiler, hazır olun 
     Laf garibime gitti. Derken kapının ağzına 14 kişi dizildi. Hepsi sinek kaydı tıraşlı, adam gibi giyimli 14 kişi. En genci 20, en yaşlısı 60 yaşlarında... Bir anlam veremedim. 
     Neyse, bu takım akşam mahkemeden dönünce, 60’lık olanın yanına sokuldum. 
     Hayırdır amca, dedim ben de 20’li yaşlardayım o zaman , nedir bu hik ye 
     Yahu sorma devrimci kardeş Rezil oldum, dünyam karardı. Torun torba sahibi adamım, şu başıma gelenleri bilsen... 
     Anlattı. Bir Aziz Nesin hik yesi. 
     Hanife 15 yaşında, aklı bir karış havada bir kızmış. 20 yaşında bir delikanlıya kaçmış. Bir gün, iki gün... sonunda sıkılmış. Oğlanı bıraktığı gibi kendini sokağa atmış. Ama, babasının korkusundan eve dönmeyi gözü yememiş para da yok... Otostop yapıp bir arabaya binmiş, geceyi bir yerlerde geçirmiş. Ertesi gün bir başka yerde... 
     Sonunda dayanamamış, pes etmiş olmalı ki karar vermiş. Bir taksiye binip karakola gitmiş. Polis de, kız kimin adını verdiyse toplamış. Son bindiği taksinin şoförünü de 
     "Vallahi evladım, dedi zavallı adam, elimi bile sürmedim. Benim o yaşta torunum var Allah’tan mahkeme, 14 kişiden 12’sinin serbest bırakılmasına karar vermiş. Bizim taksici amca ertesi sabah tahliye edildi"." 
     
Çilek ile Muz      Eski iki diplomat konuşup gülüşüyordu kulak misafiri oldum, ama zamanını sormaya cesaret edemedim... 
     Dışişleri Bakanlığı’nda çalışan bir Çilekten Hanım varmış. Adı gerçekten Çilekten’miş Değişik bir isim. Çilekten Hanım kazayla beni okuyorsa, bilmek isterdim bu adı ona kimin verdiğini. Adın nereden geldiğini . 
     Çilekten Hanım, bir gün daire başkanlarından birini aramış. Nezaket gereği aramış tabii. Söze kendini tanıtarak başlamış 
     Merhaba efendim, ben Çilekten... 
     Buyrun, ben Muz, demiş karşısındaki. 
     Çilekten Hanım alaya alınmaktan hoşlanmadığını belli edince, daire müdürü hemen düzeltmiş 
     Estağfurullah hanımefendi Alay etmek ne haddime. Benim adım sahiden Muz. Herkes bilir Bahattin Muz 
     
     





İstatistik tarihi 


'Uzlaşalım uzlaşmasına...' 


Niye affetsin 


Amerika Avrupa'dan koparken... 


Bankamatik robotlar 


Olimpiyat münafığı 


Hayalet santral 2 


Ya, 50 dolarlar nenin nesi 


Ya dış destek zamanında gelmezse 


Biz şap’a şerbetliyiz 


</TEXT>
</DOC>
