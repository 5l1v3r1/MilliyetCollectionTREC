<DOC>
<DOCNO> 23219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sontur13.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullular Pazar günü bu yollar trafiğe kapalı... 
</HEADLINE>
<TEXT>

     İstanbul'un Fethi'nin 548. yıldönümü dolayısıyla düzenlenecek kutlamalar çerçevesinde, temsili olarak karadan yürütülecek gemilerin güzergahındaki cadde ve yollar, 27 Mayıs Pazar günü araç trafiğine kapatılacak. 
     İstanbul Emniyet Müdürlüğü Trafik Denetleme Şube Müdürlüğü'nden yapılan açıklamada, İstanbul'un Fethi'nin 548. yıldönümü kutlamaları nedeniyle 27 Mayıs Pazar günü, temsili olarak gemilerin karadan Dolmabahçe'den Kasımpaşa'ya indirileceği belirtildi. Açıklamada, bu nedenle, gemilerin yürütüleceği güzergah üzerindeki Dolmabahçe Caddesi, Kadırgalar Caddesi, Bayıldım Caddesi, Dolmabahçe Gazhanesi Sokak İnönü Stadı Şeref Tribünü önü , Gümüşsuyu İnönü Caddesi, Taksim Meydanı, Tarlabaşı Caddesi, Tepebaşı Refik Saydam Caddesi, Şişhane Meydanı, Evliya Çelebi Caddesi, Şişhane Caddesi ile Kasımpaşa Meydanı'nın törenler süresince araç trafiğine kapalı tutulacağı bildirildi. 







</TEXT>
</DOC>
