<DOC>
<DOCNO> 17216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yazar/sazak.html </URL>
<DATE> 2001/04/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçim paketi 
</HEADLINE>
<TEXT>

     DYP lideri Tansu Çiller'in vatandaşa seçimlerde milletvekili adayları arasından "tercih" yapma hakkı tanıyan önerisine Çankaya'dan destek geldi. 
     18 Nisan 1999'da yapılan genel seçimlerin üzerinden 2 yıl geçti ama 3'lü koalisyonla yönetilen Türkiye aradığı "istikrar"ı bir türlü bulamadı son ekonomik krizin yol açtığı derin düş kırıklığı, halkın mevcut düzene ve siyasal kurumlara olan güvenini iyice sarstı. Toplumsal tepkilere yön veren "değişim dalgası", eski yapıları aşındırırken, umut verici bir çıkış aranıyor. 
     Ülkedeki sürüklenme halinin ülkeyi batıracağından korkanlar ABD tarafından siyasete "monte edilmeye" çalışılan Derviş'le süre kazanıp, şimdiden felaket yılı olan 2001'i aşmaya çalışıyorlar. Bu senaryo tutarsa, nispeten daha iyi koşullarda en geç 2002 baharında seçim hedefleniyor. 
     Seçimin hiç zaman tüketilmeden bu sonbaharda yapılmasını isteyenler var. DYP ve FP erken seçimden yanalar. 
     DYP lideri Tansu Çiller dünkü söyleşimiz sırasında "Biz seçimin maliyetini hesaplattık yerel yönetimler dahil 30 trilyon tutuyor, Derviş'in programını beklemenin ekonomiye faturası çok daha yüksek oldu" dedi. 
     Çiller ne istiyor 
     "Milletten kopuk bir iktidar modelinin yıkılması lazım. Türkiye böyle gitmez. Bu sistemi seçim temizler. Hükümet çok büyük zafiyet içinde, dışarıdan tayinlerle ülkeyi ne kadar götürebilirsiniz, Derviş IMF'nin, Dünya Bankası'nın telkinleriyle sözde yapısal değişiklik peşinde, Ecevit her gün Bush'a telefon açıyor ama ortada program falan yok. Dikte ettirilen bazı yasalarla, krizden çıkamazsınız. Çünkü bu iktidar halk desteğini kaybetmiş. Esnaf, çiftçi, işçi emekli herkes ayakta hükümetin çekilmesi isteniyor ama bir 'al gülüm ver gülüm demokrasisi' oynanıyor, başbakan, 'finans çevreleri beni tutuyor' diye koltuğunda oturuyor. Bizim seçim istememiz işte bu yüzden, gücünü milletten almayan iktidara karşı sonbaharda sandığa gidelim istiyoruz. Geçmişe gönderme yaparak bugünkü onur kırıcı durumu örtemezsiniz Nasrettin Hoca misali, hırsızın hiç mi sorumluluğu yok " 
     DYP, olası bir seçimi de gözeterek, hazırladığı 3'lü paketi Meclis'teki gruplara açtı ve Çankaya'ya da bilgi sundu. 
     Sezer'in de ilke olarak destek verdiği paketin 3 hedefi var 
     Lider oligarşisine son, vatandaşa milletvekili adayları arasından tercih hakkı ve seçim harcamalarının denetimi şeffaflık . 
     Çiller, siyasetteki kilitlenmeyi çözmek için destek ararken, tüm partilere "uzlaşma" çağrısı yapıyor. Uzlaşarak, "siyasi reform"u gerçekleştirmek. 
     Desteklenmeye değer Ne dersiniz 
     
     





Kriz ve Kürtler 


Balıkadam... 


Çağlar'ın durumu 


Size atış serbest 


Galatasaray mucizesinin sınırları... 


İki Korsakov 


Derviş'e mektup 


Dert üstüne dert... 


Hukuk nerede 


VALİYE ÇİRKİN TUZAK 


Bozkır'daki kıvılcım 


Seçim paketi 


Ötanazi 


"Zenne 9 milyon TL" 


Ulusal Düşünce Hareketi 


</TEXT>
</DOC>
