<DOC>
<DOCNO> 17115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur18.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango 23 Nisan ikramiyesi 1 trilyon lira 
</HEADLINE>
<TEXT>

     Milli Piyango İdaresi MP , bu yıl Van'da yapılacak 23 Nisan Özel Çekilişinde büyük ikramiyeyi, 1 trilyon lira olarak belirledi. 
     Bu arada 23 Nisan özel çekilişi nedeniyle, bugün 19 Nisan çekiliş yapılmıyor. 29 Nisan çekilişi ise 30 Nisan tarihinde gerçekleştirilecek. 
     Özel çekilişle ilgili bilgi veren Milli Piyango İdaresi MP Genel Müdürü İlham Küsmenoğlu, 23 Nisan Özel Çekilişi'nin bu yıl Van'da gerçekleştirileceğini, büyük ikramiyenin de 1 trilyon lira olarak saptandığını bildirdi. 
     Özel çekiliş nedeniyle, bilet fiyatlarının da normal çekiliş fiyatlarının üzerinde olduğunu anlatan Küsmenoğlu, tam biletlerin 6 milyon, yarım biletlerin 3 milyon, çeyrek biletlerin de 1.5 milyon liradan satıldığını kaydetti. 
     Küsmenoğlu, Milli Piyango'nun bu yılki normal çekilişlerinde büyük ikramiyenin 600 milyar lira olduğunu, bilet fiyatlarının da tam bilet için 4 milyon, yarım bilet için 2 milyon, çeyrek bilet için de 1 milyon lira olarak uygulandığını hatırlattı. 
     
     



</TEXT>
</DOC>
