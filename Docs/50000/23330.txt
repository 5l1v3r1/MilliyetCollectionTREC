<DOC>
<DOCNO> 23330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yazar/cankat.html </URL>
<DATE> 2001/05/26/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Rahmi Bey’in pabucu 
</HEADLINE>
<TEXT>

     Pazar günü, Hürriyet’te Vahap Munyar yazdı. Rahmi Koç’un, 14-15 yaşından beri cuma namazı kıldığını bilmiyordum. Rahmi Bey, bir hipermarket açılışı için geçen hafta Bulgaristan’ın başkenti Sofya’ya gitti. Munyar’ın anlattığına göre, Koç’la Tüketim Grubu Başkanı Cengiz Solakoğlu, Mimar Sinan’ın eseri olan bir camide, cuma namazı kılmışlar. Solakoğlu bu arada ayakkabılarını çaldırmış. Ve 260 mark verip 130 milyon eder Mercedes marka bir ayakkabı almış. 
     Haber çok hoşuma gitti, biraz deşesim tuttu. 
     Dinci gazetelerin ara sıra "Hıristiyan oldu" diye yazdığı Rahmi Bey, Sofya’daki açılışa katılan Müftü ve Koç yöneticileriyle cuma namazına gidince, gerçek ortaya çıktı. Meğer cumaları kaçırmaz, orucunu sektirmezmiş. 
     Namaza giden Rahmi Bey’e gazeteciler seslendi 
     Rahmi Bey, bizim için de dua edin 
     Ederim, ederim, dedi Koç. Derviş için de dua ederim... 
     Bu arada, Solakoğlu ayakkabılarını çaldırınca, Türk gazetecilere eğlence çıktı. Solakoğlu, bir Koç çalışanının 44 numara ayakkabılarını giyip, en yakın dükk na koştuğunu itiraf etti. Aldığı ayakkabının Mercedes marka olması ve fiyatı da gırgır konusu oldu. 
     Koskoca Rahmi Koç’-un ayakkabısı dururken, niye sizinkini çaldılar acaba 
     Rahmi Bey akıllı adamdır, dedi Solakoğlu. Camiye giderken eski ayakkabılarını giymişti herhalde. Yeni diye benimkini çaldılar. 
     Not 1 Koç bayileri Solakoğlu’na "Geçmiş olsun" faksları çekmek için yarışa girdiler. 2 Hayır, camide çalınan ayakkabı görev zararına girmezmiş. 3 İkidir camide ayakkabısını çaldıran Solakoğlu, şakayla karışık "Artık camiye terlikle gitme" kararı aldı. 
     
Protokol sorunu      Türkmenistan Devlet Başkanı Saparmurat Türkmenbaşı "Ömür boyu devlet başkanı" seçildikten sonra, şimdi de "Peygamber" ilan edilmeye hazırlanıyor. Şaka değil, öneri devlet yetkililerinden geldi. Başkan da çıkıp "Deli misiniz, dalga mı geçiyorsunuz" demedi... 
     Bizim Dışişleri Bakanlığı, hiçbir şeyi tesadüfe bırakmaz. Her ihtimal önceden düşünülür, gerekli politikalar ve tavır belirlenir. 
     Uzmanların şimdilerde tartıştığı konu Hazreti Türkmenbaşı Ankara’yı ziyaret ederse, kim karşılayacak Diyanet İşleri Başkanı kesmez. Laik Cumhurbaşkanı olmaz... Eh elimizin altında da Hasan Mezarcı’dan başka uygun peygamber yok... 
     Şaka tabii. Geçen gün gazeteciler bu soruyu takılmak için Dışişleri Sözcüsü’ne sordular. Akla gelecek her suale hazırlıklı olan sözcü lafın altında kalmadı "Bunlar ahret soruları" diye cevap verdi. 
     
İçimden bir ses...      Kemal Derviş’in eski eşi Neslihan Taki "Cathy ile çok iyi arkadaşız" demiş ve itiraf etmiş "Cathy benden güzel " 
     İçimden bir ses bana "Neslihan Hanım duygularını gizliyor eski eşinin kariyerine ve imajına zarar vermemek için, içinden geçenleri söylemiyor" diye fısıldıyor. "Bir gün, Neslihan Hanım patlayacak ve Kemal Bey’den niçin ayrıldığını, ayrılmasına nelerin ve kimlerin sebep olduğunu anlatıverecek". 
     Susmuyor içimdeki ses devam ediyor. "Hatta, Cathy Derviş de bir gün, Amerikan modeli Başkan adayının sevimli ve sadık eşi’ rolünden sıkılıverecek. Çünkü o da halefinin yaşadıklarını yaşıyor. Ama üzülme Berrin, etme bulma dünyası bu " 
     İnşallah içimdeki ses yanlış söylüyordur 
     
SİZİN DOSTUNUZ HANGİ TÜR      Üç tür dost vardır 
     Birincisi, ekmek gibidir her gün ararsın. 
     İkincisi, ilaç gibidir lazım olduğunda ararsın. 
     Üçüncüsü, mikrop gibidir lazım olduğunda o seni arar, bulur. 
     
     







Polatlı sohbeti 


Enerji soruşturmaları 


Rahmi Bey’in pabucu 


Cart curt particiliğinden kurtulmak... 


Foto - finish 


Ödül ve ceza 


YÖK kaynıyor 


Fırsat ve umut 


Gübre ihalesi deyip geçmeyin 


Avrupalının istediği... 


Turizm atağı 


İnsani gelişmede sınıfta kaldık 


Bir haksızlık var 


Çaycı "eylülde seçim var" diyor 


</TEXT>
</DOC>
