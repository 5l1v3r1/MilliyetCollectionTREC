<DOC>
<DOCNO> 45960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/soneko10.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda sakin bir seyir hakim... 
</HEADLINE>
<TEXT>

     İMKB ile döviz ve altın piyasasında, dünkü kapanış seviyelerinden gerçekleşen açılışların ardından sakin bir seyir gözleniyor. 
     ABD'nin Afganistan'a yönelik askeri harekatının ardından İMKB'de dün görülen düşüş ağırlıklı seyirin ardından bugün 7,493.60 puandan sakin bir açılış oldu. İlk 1 saatlik bölüm düne göre yaklaşık 30-40 puan yukarıda geçildi. 
     Şu anda işlem hacmi yaklaşık 37.6 trilyon lira, Endeks ise dünkü kapanışa göre yaklaşık 2 puanlık artışla 7,501 puan düzeyinde bulunuyor. 
     Kapalıçarşı ve serbest piyasadaki altın ve döviz fiyatları da dünkü kapanış seviyelerinde seyrediyor. ABD Doları alışta 1 milyon 625-630 bin lira, satışta ise 1 milyon 636-640 bin lira, Alman Markı da alışta 764-765 bin lira, satışta ise 772-774 bin lira aralığında işlem görüyor. Ayaklı borsada ise ABD Doları 1 milyon 634 bin, Alman Markı da 767 bin lira düzeyinde bulunuyor. 
     24 ayar külçe, 22 ayar bilezik ve Cumhuriyet altını da dünkü 
     kapanış fiyatlarından alınıp satılıyor. Kapalıçarşı'da 24 ayar külçe altın 15 milyon 400 bin liradan alınıp 15 milyon 500 bin liradan satılıyor. 102 milyon 500 bin liradan alınan Cumhuriyet altını 105 milyon liradan alıcı buluyor. 
     
</TEXT>
</DOC>
