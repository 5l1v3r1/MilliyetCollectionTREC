<DOC>
<DOCNO> 1327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yasam/yas03.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyninize gaz verin 
</HEADLINE>
<TEXT>

Unutkanlığa paydos Uzmanlar, beyni daha çok çalıştırıp, hafızayı güçlendirmenin yolunu buldu. Tüm bunlar için her gün 10 basit egzersizi yapmak yeterli 
     İSTANBUL ANKA 

     Bazı durumlar dışında unutkanlığın en önemli nedeni günlük stres’ görüşünde birleşen uzmanlar, hafıza kaybını önlemenin yolunu buldu. Dr. Emel Özdemir’e göre, basit egzersizlerle günlük stresten arınıp hafıza kaybının önüne geçmek mümkün. Hiç kimsenin mükemmel bir hafızaya sahip olmadığına dikkat çeken Özdemir, 10 basit yöntemle sorunun çözümlenebileceği vurguladı. işte unutkanlığı bitirecek’ yöntemler 
     
     Devrim 
     Günlük alışkanlıklarınızda değişiklik yapın. Örneğin saçlarınızı sol elinizle tarayın, kahve fincanını alışık olmadığınız elinizle tutun. 
     
     Çocuk oyunu 
     Duyularınızı alışık olmadığınız tarzda kullanın. Çiçeklerin fırındaki taze ekmeklerin kokularını hissetmeye çalışın. Caddede duyduğunuz sesleri ayrıştırın. 
     
     Harf 
     Elinize bir gazete ve bir fosforlu kalem alın. Sırasıyla paragrafları okuyun ve çift yazılmış harflerin üzerini çizin. Bir sonraki aşamada kelime içinde birden fazla geçen harflerin üzerini çizin. 
     
     Polisiye 
     Dün akşam şu saatte ne yaptım’, İki saat önce ne yaptım’ gibi, genelde polisiye roman veya filmlerde sorulan soruları kendinize yöneltip yanıtlamaya çalışın. 
     
     Yürüyüş 
     Asker gibi olduğunuz yerde hareket edin. Sol bacağınızı her kaldırdığınızda, önce sağ, sonra sol elinizle dizinize dokunun. 
     
     Ressam 
     Burnunuzun ucunda bir fırça olduğunu hayal edin. Bununla havaya en sevdiğiniz renkte yatay bir sekiz çizin. Bu hareketi gevşek ve dengeli yapın. 
     
     Hipnoz 
     Özellikle stresli anlarda veya kaygıya kapıldığınızda olumlu sözcüklerden destek almaya bakın. Örneğin, önemli bir görüşmeden önce, hafızanızın sizi yarı yolda bırakacağından korkuyorsanız, "Benim için gerekli her şeyi biliyorum, çok sakinim" cümlesini tekrarlayın. 
     
     Ajan 
     Çevrenizdeki arabaların plakalarına bakın ve plakada bulunan harflerden kelimeler, hatta cümleler türetmeye çalışın. 
     
     Otobiyografi 
     İlk gittiğiniz ilkokuldan başlayarak en yakın arkadaşınızın kim ve tipinin nasıl olduğunu, sınıfınızın düzenini, görüntüsünü hatırlayın. 
     
     Resim 
     Bir kağıda, bir mum, kuğu, üç kollu kaktüs, 4 yapraklı yonca, el, hortumunu yukarı kaldırmış bir fil, sola dalgalanan bir bayrak, dik duran gözlük, sapının üzerinde duran bir pipo, davul yanında duran bir adam, iki deniz feneri ve bir saat çizin. Dikkat edin her biri bir sayıyı temsil ediyor. Sembolleri sayılara göre ezberleyin. 
     


 YAŞAM 






















</TEXT>
</DOC>
