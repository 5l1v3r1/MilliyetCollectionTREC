<DOC>
<DOCNO> 1311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/spor/spo02.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli coştu 
</HEADLINE>
<TEXT>

Fenerbahçe’nin hocası, eleştirilerin aksine, oyuncuların pestilini çıkarıyor 
     LİGİN ilk yarısında takımı iyi çalıştırmadığı yolunda eleştiri alan Fenerbahçe Teknik Direktörü Mustafa Denizli, Samandıra’daki idmanlarda futbolcularının pestilini çıkarıyor. Günde iki antrenmanla çalışmalarına devam eden Denizli, kondisyona dayalı antrenmanları ağır tutup, bir anlamda kendine yapılan bu eleştirilere yanıt veriyor. 
     DENİZLİ dün de dayanıklılığı artırıcı ve kondisyon kazandırıcı idman yaptırdı ve ağır çalışma koşullarından taviz vermedi. Sarı - Lacivertliler’i gün boyu kampta tutan Mustafa Denizli, futbolcuların antrenman arasında kalan bölümde dinlenmelerini sağlıyor.Öte yandan Fenerbahçe yönetimi dün futbolcularına yine transfer taksidi dağıttı. 
     
JOHNSON KRİZİ      YUSUF KOBAL 

     Milli takıma çağrıldı 
     Johnson’un Dünya Kupası Grup elemeleri için milli takıma çağrılması, Fenerbahçe’yi zor durumda bıraktı. 28 ocak tarihindeki maça gönderilmesi halinde, Ganalı futbolcunun İstanbulspor ile lig, Ankaragücü ile Türkiye Kupası’nda oynanacak maçlarda forma giymesinin zor olduğu bildirildi. 
     
Affını istemesi söylendi      TEKNİK Direktör Mustafa Denizli, Johnson’a 14 Ocak’ta Gana Milli Takımı’nın yapacağı özel maça gitmesini, 28 Ocak’taki karşılaşmadan affını istemesini önerdiği öğrenildi. Ancak bir yılda 7 milli maça gitme hakkı olan bu oyuncuya izin verilmemesi halinde, takımın sıkıntıya gireceği belirtildi. 
     
Mart ayı dert ayı      MART ayındaki milli maç trafiği nedeniyle Balic, Rapajıç, Lazetiç, Revivo ve Mirkoviç’in de kamplarla birlikte yaklaşık iki haftayı takımdan uzak geçirecek olmaları daha şimdiden bir diğer sıkıntıyı gündeme getirdi. Bu arada futbolcuların 1.5 milyon dolar tutarındaki prim ve taksitleri dün ödendi. 
     
Andersson’a davet      Sarı - Lacivertli ekip dünü de çift idmanla geçirirken, Andersson’a davet yollayan yönetim, Türkiye’ye gelerek tedavisini burada sürdürmesini istedi. Ayrıca sakat oyuncuları çalıştırması için bir rehabilitasyon antrenörü görevlendirildi. 
     
Düğmeye basıldı      FENERBAHÇE’NİN şirketleşme çalışmalarında, yönetimin anlaştığı dünyaca ünlü Artur Anderson danışmanlık şirketi faaliyetlerine başladı. Fenerbahçe Sportif Hizmetler Anonim Şirketi’nin faaliyetlerini inceleyen Artur Anderson firması, şirketleşme konusunda izlenecek yol için rapor verecek. 
     
Ödeme garantisi      FENERBAHÇE, naklen maç yayını gelirlerinin "ödeme garantisi" ile ihale edilmesini istedi. Yönetim, Teleon’un taksitleri ödememesi nedeniyle nakit sıkıntısı yaşarken, yeni dönemde bu konuda kesin önlem alması halinde federasyona destek kararı alacak. Asbaşkan Murat Özaydınlı, "Federasyon dikkatli olmadığı sürece bu sistem çöker ve zarar ederiz" dedi. 
     
Üyelere sürpriz      FENERBAHÇE’NİN, iki yıl içerisinde 15 bini bulacak kongre üyelerini büyük sürpriz bekliyor. Yönetim, 600 bin liralık aidat bedellerini en az 20, en fazla 50 milyon liraya çıkartıyor. 30 Ocak’taki Olağan Yüksek Divan Kurulu toplantısına getirilmek üzere çalışmalar yapan yönetim, Koçbank’ın hazırladığı Fenerbahçe kredi kartı uygulaması ile birlikte 50 milyon lira yapmayı düşündüğü yıllık aidatları 12 aylık taksitlere bölecek. 
     
İspanya’da coştular      FENERBAHÇE’NİN beğenmeyip, gönderdiği Oulare ve Boliç, İspanya’da takımlarını sırtlıyor. Las Palmaslı Oulare, Celta Vigo deplasmanında attığı golle takımına üç puan daha kazandırdı. Las Palmas’a şu ana kadar attığı dört golle yedi puan kazandıran Oulare, İspanyol ekibine UEFA Kupası yolunu açıyor. Boliç ise ligde attığı yedi golle, takımına dokuz puan kazandırdı. 
     


 SPOR 




























</TEXT>
</DOC>
