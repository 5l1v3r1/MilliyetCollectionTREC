<DOC>
<DOCNO> 27930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sontur14.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi Başkanı "O ECevit'in temennisi" 
</HEADLINE>
<TEXT>

     Anayasa Mahkemesi Başkanı Mustafa Bumin, Başbakan Bülent Ecevit'in, FP davasıyla ilgili, ''ertelenmesi faydalı olur'' şeklindeki sözlerini, ''temenni'' olarak değerlendirdi. 
     Anayasa Mahkemesi Başkanı Bumin, heyetin öğleden sonraki toplantısına girerken, FP'nin, davanın ertelenmesine ilişkin başvurusunun karara bağlanacağını söyledi. 
     Davayla ilgili delillerin incelenmesinin tamamlandığını ifade eden Bumin, ''Şimdi artık değerlendirmeye geçtik'' dedi. Bumin, Başbakan Ecevit'in, FP davasıyla ilgili olarak ''ertelenmesi faydalı olur'' şeklindeki sözlerinin hatırlatılması üzerine de, ''Başbakan'ın kendi temennisi, kendi görüşü... Farklı şeyler söyleyenler de var'' diye konuştu. 
     Mustafa Bumin, ''davanın yarın sonuçlanıp, sonuçlanmayacağına'' ilişkin bir soruyu yanıtlarken de, ''üyelerin ne kadar konuşacağını bilemeyeceği için, bu konuda kesin bir süre veremeyeceğini'' kaydetti. 
     

</TEXT>
</DOC>
