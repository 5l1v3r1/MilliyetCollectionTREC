<DOC>
<DOCNO> 22625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo20.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Divan Kurulu'ndan yönetime uyarı 
</HEADLINE>
<TEXT>

     Beşiktaş Kulübü Divan Kurulu Yöneticileri, yönetim kurulu ile dün bir toplantı yaparak, kulüpteki son gelişmeleri görüştü. 
     Divan Kurulu'ndan yapılan yazılı açıklamada, toplantıda Kulüp Başkanı Serdar Bilgili ve Genel sekreter Hüsnü Güreli'nin Beşiktaş'ın ekonomik krizden etkilendiğini ve krizden önce planlanan bazı projelerin hayata geçirilemediğini kaydettikleri bildirildi. 
     Beşiktaş'ın üç büyük kulüp içinde en az borca sahip olduğu belirtilen açıklamada, transferde izlenecek politika ile ilgili de görüş alışverişinde bulunulduğu ifade edildi. 
     Divan Başkanlık Kurulu ile yönetim kurulu arasında bazı detaylarda ortaya çıkan görüş ayrılıklarının serbestçe ifade edildiği toplantıda, bazı gerginliklerde yaşandığı kaydedilerek, ''Gerginlik yaşansa da, medeni bir şekilde bunların çözümüne gidilmesi konusunda görüş birliğine varılan toplantı, her iki kurulun Beşiktaş'ın yararı için ellerinden geleni yapmaya hazır olduklarını ifade etmelerinin ardından sona erdi'' denildi. 






</TEXT>
</DOC>
