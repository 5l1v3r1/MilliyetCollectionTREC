<DOC>
<DOCNO> 46960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sondun18.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız milletvekili yeğenine tecavüz suçundan hakim önünde 
</HEADLINE>
<TEXT>

     Fransa'da cumhuriyet tarihinde ilk kez bir milletvekili, tecavüz suçlamasıyla yargılanıyor. 
     Cumhuriyetçi Birlik Partisi'nden RPR ihraç edilen Strasbourg milletvekili Marc Dumoulin, yeğenine tecavüz suçlamasıyla bugün mahkemeye çıkarılıyor. 
     Milletvekilinin, 1985 yılında kendisiyle tatile giden 12 yaşındaki yeğenine tecavüz ettiği ileri sürülüyor. 51 yaşındaki Dumoulin, suçlamayı reddediyor. 
     Fransa Meclisi, 1997 yılında tecavüz suçlamasıyla yargılanması istenen milletvekilinin dokunulmazlığını kaldırma karar almıştı. 
     Strasbourg'da halka açık yapılacak duruşmanın, üç gün süreceği bildirildi. 
     






</TEXT>
</DOC>
