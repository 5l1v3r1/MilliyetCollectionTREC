<DOC>
<DOCNO> 5737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/yas03.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüme uçtular 
</HEADLINE>
<TEXT>

Ayhan-Deniz Kurnaz çifti, gezmeye götürdükleri 2 çocuklarıyla Antalya’da denize uçtu... Aileden kurtulan olmadı.. 
     Ali KARATAÇ, Ahmet ACAR DHA 

     Antalya’nın Kale ilçesi yakınlarında bir otomobilin denize uçması sonucu 4 kişilik aile hayatını kaybetti. Fethiye’deki ağabeyini ziyaretten dönen öğretmen Ayhan Kurnaz 37 ile eşi Deniz Kurnaz 34 ve çocukları Kubilay 4 ile Hande 7 denize uçan araçta öldü. 
     
     Virajı alamayınca... 
     Ayhan Kurnaz’ın kullandığı 19 KA 134 plakalı Renault Broadway marka otomobil, önceki gün Mağaralıkoy Mevkii’nde denize uçtu. Yaklaşık 50 metre yükseklikteki uçurumda virajı alamayan araç sulara gömüldü. 
     
     Önce Kubilay bulundu 
     Kaza, yola çıktıktan sonra aileden haber alamayan yakınlarının araştırması sonucu ortaya çıktı. Finike Sahil Güvenlik Ekipleri, Kale Jandarması ve amatör dalgıçların da katıldığı ekibin aramaları sonucu ilk olarak 4 yaşındaki Kubilay’ın cesedi bulundu. 
     Denizden vinçle çıkarılan otomobilden, Demet Kurnaz’ın cesedi çıktı. Yetkililer, Ayhan Kurnaz ile 7 yaşındaki Hande’nin cesetlerinin bulunamadığını, aramanın sürdüğünü açıkladı. 
     
     Cep susunca anladım’ 
     Kurnaz ailesinin geçirdiği kazayı, jandarmaya Ayhan Kurnaz’ın ağabeyi Mustafa Kurnaz’ın haber verdiği öğrenildi. Kale’de kardeşi ve ailesinin aranması çalışmalarına katılan Mustafa Kurnaz, şunları söyledi 
     "Kardeşim Ayhan ve ailesi önceki gün Fethiye’de bizdeydi. Öğleden sonra Kumluca’ya dönmek için ayrıldılar. Dün akşam saat 20.00’ye kadar birbirimize cep telefonundan sürekli mesaj gönderdik. Ancak bu saatten sonra cep telefonlarına ulaşamadım. Saatler geçince şüphelendim ve durumu jandarmaya bildirdim. Ne yazık ki denize uçtuklarını öğrendim." 
     
     
     


 YAŞAM 



























</TEXT>
</DOC>
