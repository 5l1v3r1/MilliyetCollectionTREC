<DOC>
<DOCNO> 18340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yazar/okur.html </URL>
<DATE> 2001/04/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sağduyu 
</HEADLINE>
<TEXT>

     Bankalar yasa tasarısı Bakanlar Kurulu'nda imzaya açıldı. 
     Artık Meclis Plan ve Bütçe Komisyonu'na gelecek. Biz de içeriğini ve gelişmeleri size aktaracağız. 
     Fakat bizim aldığımız bilgilere göre bu tasarının içinde 36 bin yatırımcıyı ilgilendiren bir konu yer almıyor. 
     Yine unutmuşlar 
     Bankacılık Düzenleme ve Denetleme Kurumu unuttukça unutuyor. 
     Bu olur iş değil... 
     Esbank, Yaşarbank ve Demirbank'a, Tasarruf Mevduatı Sigorta Fonu el koyunca 36 bin kişi şaşkına döndü. 
     Çünkü halka açılmasına izin verilmiş banka hisseleriyle ilgili olarak 4389 sayılı Bankalar Kanunu'nun 14'üncü maddesinde durumu açıklayıcı bir madde yer almıyordu. 
     Nedense önce hiç yoktan sorun yaratıyoruz. İnsanları sıkıntıya sokup, büyük sancılar yaşıyoruz. Sonrasında da çözüm bulmak için zamanı kötü harcayıp çözüm üretme yoluna gidiyoruz. 
     Sanırım bu durumun sosyolojik açıklaması olmalı Görüşüm, bu çalışma yönetimi bize özgü bir durum. Dünyanın başka bir bölgesinde ya da herhangi bir ülkede böyle bir uygulama var mı Eğer yanılıyorsak bizi düzeltin olur mu 
     Düşünün bir kere... 
     Devlet kendi vatandaşının yatırımlarına el koyduğunun farkına varamıyor... 
     Bu nasıl kabullenilir .. 
     Biz, hukukun üstünlüğü diye boşuna mı yazıp çiziyoruz acaba 
     
70 trilyon uçtu      Bildiğiniz gibi 70 trilyon lira para bu yolla buharlaştı, gitti... 
     Aldığımız bilgilere göre, Bankacılık Düzenleme ve Denetleme Kurumu Başkanı Engin Akçakoca'ya konu iletilmiş. 
     Akçakoca, "Haklısınız ama düzenleme yapamadık" demiş. 
     Bankalar yasa tasarısı Bütçe ve Plan Komisyonu'na gelecek ya, bu noktada aklıselim her siyasetçiyi bu konuyla ilgilenmeye çağırıyoruz. 
     Ve sağduyuya davet ediyoruz. 
     Bu arada konuyu Emlakbank'a çevirelim. 
     Hazine'nin iptal ettiği 50'ye yakın borç erteleme kararnamesi arasındaki 270 milyon dolarlık armatör borçlarının ertelenmesine ilişkin haberleri bir hatırlatalım. 
     23 şirket bu iş için harekete geçmiş. Kimler mi 
     Kaptanoğlu Denizcilik'in sahibi ve Deniz Ticaret Odası Başkanı Cengiz Kaptanoğlu, bu listeyi açıklamalı. Çünkü bu şirketlerin listesi ortada. 
     Ve konu, asli işi bu olan armatörleri de rahatsız ediyor. 
     
Raporlar neden okunmadı      Ancak Emlakbank dosyaları bir bir açıldığında çoğu kişinin uykusunun kaçacağını da biz biliyoruz. 
     Emlakbank'ın 1988 yılında Anadolu Bankası ile birleşmesiyle başlayan süreçte yavaş yavaş parlayan yıldızı, 1992'de Denizcilik Bankası'nın bu bankaya devriyle bir anda parlayıvermişti. 
     Bu dönemde kullandıkları yüklü krediler nedeniyle risk taşıyan gruplar Başbakanlık Teftiş Kurulu raporlarına yansıdı. 
     Ama şimdiye kadar kimse bu raporları açıp okumak bile istemedi. Acaba neden 
     
     







Yeni siyaset 


Ersümer'den Pencere'ye dava 


İstifa sinyali 


Enis Öksüz ve Gümrük Müdürü 


Hep sorular uçuşuyor, yanıtlar 
o kadar az ki... 


Yeni bunalım taşınamaz 


Ülkesini seven Türk gençleri 


Dilin ötesinde... 


Sağduyu 


Ermeni lobisine Türkiye desteği 


Suya da dokunun sabuna da... 


Her şeye rağmen 


Genel kurulun kararı önemli 


Kamu bankalarına 40, özellere 30 katrilyon TL 


Nafile bekledik 


</TEXT>
</DOC>
