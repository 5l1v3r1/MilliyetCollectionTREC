<DOC>
<DOCNO> 23522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sondun04.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de öldüren kavun alarmı.. 
</HEADLINE>
<TEXT>

     Amerikan Gıda ve İlaç İdaresi FDA , Meksika'dan ithal edilen bir tür kavunun ölüme yol açan hastalıklara sebep olduğu gerekçesiyle satılmasını ve yenmesini yasakladı. 
     Kavunda salmonella bakterisinin bulunduğu belirtildi. Yetkililer, söz konusu kavunun Amerikan piyasasında ''Viva' markasıyla satıldığını belirttiler. İthalatı yapan 2 firmanın getirttiği tüm kavunlara el konduğu ve piyasaya verilmiş olanların da toplatılmasına başlandığı kaydedildi. Bu kavunlardan yiyen 2 kişinin öldüğü bildiriliyor. New York, Connecticut, Massachussets, Arizona, California, Georgia, Hawaii, Minnesota, Missouri, New Mexico, Nevada, Oregon, Tennessee ve Washington'da çok sayıda insanın da mide-bağırsak rahatsızlığı şikayetiyle hastaneye kaldırıldığı öğrenildi. ''Salmonella poona'' adlı bakterinin bağışıklık sistemi zayıf bebek ve yaşlılarda ölüme, sağlıklı insanlarda ise ateş, ishal, kusma ve karın ağrısına yol açtığı belirtiliyor. 







</TEXT>
</DOC>
