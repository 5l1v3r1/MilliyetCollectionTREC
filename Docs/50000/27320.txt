<DOC>
<DOCNO> 27320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/sazak.html </URL>
<DATE> 2001/06/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Boğaz'da nükleer tehlike 
</HEADLINE>
<TEXT>

     İstanbul geleceğine bakıyor. 
     Milliyet'in düzenlediği konferansta buluşan bilim adamları, olası bir depremin yıkıcı sonuçlarını ve alınacak önlemleri tartışmışlar. Prof. Aykut Barka'ya göre Marmara'da 7'den büyük depremin 30 yılda gerçekleşmesi 60'ı aşan olasılık. Barka, bu uyarının ne anlama geldiğini "Japonya'da meteoroloji 30 yağış tahmini verse halk şemsiyesiz evden çıkmaz" örneği ile anlatıyor. 
     Bu oran bizde "ahmak ıslatan" yağmurunu akla getiriyor 
     Barka, İstanbul'un geleceğine bakarken bir hesap yapmış 
     "Deprem beklenen şiddette gelirse 4.7 metrelik ileriye kayma olacak. 7.2 büyüklüğünde bir deprem İstanbul'da 50 - 100 milyar dolarlık zarara yol açabilir. Oysa 1 milyar dolar harcarsak bu kadar zarar görmeyiz. Bir dakika bile kaybetmeden zemin etütlerini yapmak ve binaları iyileştirmek zorundayız." 
     Zaman gittikçe daralıyor. 
     Ve İstanbul'u deprem dışında, nükleer felaket de tehdit ediyor. 
     Duma'nın nükleer atıkların Rusya topraklarında saklanması kararı, petrol yolu haline gelen Boğazların riskini artırdı. 
     Küresel karşıtı eylemciler Batılı liderlere dünyayı dar ederken, Türkiye yeni Çernobilleri davet kararları karşısında sesini yükseltemiyor. Neyse ki sivil toplumun ve çevreci örgütlerin tepkisi Ankara'yı da uyandırdı. Ve Montr" şemsiyesinin Boğazları atık yolu olmaktan ne ölçüde koruyabileceği tartışılmaya başlandı. 
     Çevrecilerin "nükleer ölümdür" çığlıklarına zamanında kulak verilse, "radyasyonun Misakı milli sınırlarını tanımayacağı" gerçeği çoktan anlaşılmış olurdu. Bakalım, nükleer atıkların Çanakkale ve İstanbul geçişlerini nasıl önleyeceğiz Boğazlardan geçen petrol tankerleri şimdiden Süveyş ve Panama kanallarını üçe, dörde katlamış. Yakında Kazak petrolleri de aynı yoldan karşılanacak. Bu trafikte nükleer atık taşıyan bir geminin çarpışması, yanarak batması ölüm demektir 
     Haftaya Boğazların güvenliği konusunda bir dizi etkinlik var 21 - 24 Haziran tarihlerinde Doğa İle Barış Derneği, Karadeniz'e kıyısı olan ülkelerin çevre kuruluşlarıyla tehlikeli madde taşımacılığı konusunda toplantı düzenliyor. Türkiye Çevre Kozası da Boğaz'da tekne eylemi yapacak, 21 Haziran saat 16.30 ve 24 Haziran saat 11.00'de Beylerbeyi Koyu'nda toplanacak teknelerle nükleer tehdit protesto edilecek. 
     Dünyanın nükleer çöplüğü olmaya aday Rusya, Karadeniz'deki komşularını ve Boğazlar nedeniyle Türkiye'yi tehdit ediyor. Duma'nın faciaya davetiye çıkaran tutumu karşısında TBMM nerede 
     İstanbul geleceğine bakıyor. 
     Ufukta görünen, nükleer tehlikedir 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
