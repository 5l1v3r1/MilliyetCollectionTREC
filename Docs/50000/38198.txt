<DOC>
<DOCNO> 38198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yasam/yas01.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıymeti biraz geç anlaşılmadı mı 
</HEADLINE>
<TEXT>

Yavuz Çetin’in 1996 yılında yaptığı İlk’ albümünün çıkış parçası, tam 5 yıl sonra müzik kanallarında boy gösterdi... 
     NURDAN AKINER - BİRSEN ALTUNTAŞ 

     Sisteme duyduğu öfkeyi, yaşamına son vererek gösteren müzisyen Yavuz Çetin de, kıymeti öldükten sonra anlaşılan sanatçılar kervanına katıldı. 
     Oysa, yaşamı boyunca, sanatçıların değerlerinin öldükten sonra anlaşılmasına öfkelendi durdu. 
     Ancak onu da aynı son’ bekliyordu. 1996’da piyasaya sürdüğü ve ilgi görmeyen İlk’ adlı albümünün aynı ismi taşıyan şarkısının klibi, ölümünün hemen ardından müzik kanallarının gözde klipleri arasına girdi. 
     
     Ne yazık ki, dediğini yaptı 
     Ölümünden hemen önce ikinci albümü Satılık’ın çalışmalarını tamamlamıştı Çetin ve eğer yaşıyor olsaydı albüm eylülde piyasada olacaktı. İlginçtir ölümüyle sevenlerini ve müzik camiasını yasa boğan Yavuz Çetin’in TMC’den çıkacak albümü Satılık’ın çıkış şarkısının adı Yaşamak İstemiyorum’du. 
     
     Üçü de doktora gidiyor 
     Albümdeki tüm şarkıların sözü ve müziği kendisine ait. 
     "Albüme h kim olan psikoloji hayata karşı duyduğu isyan" diyen TMC Müzik'in Yönetim Kurulu Başkanı Mustafa Karahan, şöyle konuşuyor "Kayıtları Cengiz Köroğlu, Serhan Keser'le birlikte yaptı. Mixine kadar her ayrıntısıyla da sevgilisi ve aynı zamanda en yakın dostu Mine Erkaya ilgilendi. Şimdi üç arkadaş da doktor kontrolünde. Her bir şarkısı hayatta ve kendisini inciten insanlara olan nefretini dile getiriyor." 
     
İlk albümün geliri oğluna      Yavuz Çetin’in 15 yıllık arkadaşı ve ilk albümü İlk’in prodüktörü Ercan Saatçi, aynı albümü gelirini gitaristin 7 yaşındaki oğlu Yavuzcan’a bırakılmak üzere önümüzdeki günlerde yeniden piyasaya çıkaracak. 
     Fuat Güner’le de bir konser yapmayı planladıklarını belirten Saatçi şunları söyledi "Konserde MFÖ’nün yanı sıra Yavuz’un arkadaşları da sahne alacak. Şirketine yeni albümünü birlikte çıkaralım diye teklifte bulundum ama negatif yanıt aldım. Gelirini ailesine bırakmazlar da para kazanmak için bu albümü çıkarırlarsa ayıp olur." 
     



 YAŞAM 

























</TEXT>
</DOC>
