<DOC>
<DOCNO> 12838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yasam/yas05.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinli, mönüyü abarttı 
</HEADLINE>
<TEXT>

Çinlilerin sofrasına sevimli St. Bernard köpekleri de katıldı. Sebep çok çabuk büyümeleri ve sülale doyurur’ boyutları... 
     DIŞ HABERLER SERVİSİ 

     Kedileri çiftlik hayvanı gibi yetiştirip yedikleri ortaya çıkan Çinliler, şimdi de St. Bernard cinsi iri cüsseli köpeklere dadandı. 
     Merkezi İsviçre’nin Cenevre kentinde bulunan SOS St. Bernard Dogs International’ adlı hayvan hakları örgütü, St. Bernard kıyımı ile ilgili bilgileri toplayarak Kanada’nın Toronto Sun’ gazetesinde yayınlattı. Gazetede çıkan habere göre, bu sevimli ve insan dostu köpeklerin kesilip yenmesine 4 yıl önce başladı. Shenyan kentindeki bir laboratuvarda insan için en uygun etin hangisi olduğu araştırıldı ve sonuçta St. Bernard köpekleri tercih edildi. 
     
     Önce dövülüyorlar’ 
     Çinli uzmanlar ayrıca pişirmeden önce köpeklere dövülüp işkence yapılmasının da yerinde olacağına karar verdi. 
     Böylelikle köpeğin adrenalin salgısının arttığı ve etinin daha lezzetli hale geldiği öne sürüldü. Ayrıca St. Bernard yavrularının çabuk büyümesi de bir başka tercih nedeni sayıldı. Ancak bu durum, hayvan hakları savunucularını çileden çıkardı. Hayvanseverler, Çin’deki lüks lokantaların mönüsünde pahalı, spesiyal yemekler arasına giren St. Bernard köpeklerinin korunması için Uluslararası Olimpiyat Komitesi’ne şikayet yağdırıyor ve 2008 olimpiyatlarına aday olan Pekin’in derhal diskalifiye edilmesini talep ediyor. 
     


 YAŞAM 

























</TEXT>
</DOC>
