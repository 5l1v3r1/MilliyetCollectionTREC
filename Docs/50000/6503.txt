<DOC>
<DOCNO> 6503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/guncel/gun13.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostlarınızı sahiplenin 
</HEADLINE>
<TEXT>

     EMİNE TÜRKER İstanbul 

     İstanbul Büyükşehir Belediyesi Sağlık Daire Başkanlığı ile Sahipsiz Hayvanları Koruma Derneği'nin başlattığı projeyle, hafta sonları sahipsiz hayvanlar Ataköy Galleria'da ücretsiz sahiplendiriliyor. Sağlık Daire Başkanlığı Veteriner İşleri Müdürü Hüner Öztürk, hafta içinde Alibeyköy ve Sarıyer barınaklarında ücretsiz sahiplendirmenin devam ettiğini, sahipsiz 350 köpeğin kendisine uzanacak dost bir eli beklediğini kaydetti. Sahiplendirme projesinde hayvanseverlere "Yeni dostunuza evinizin kurallarını anlatabilmek için hep onunla birlikte olun. Aile fertlerinize onu nasıl tutacaklarını öğretin. Sakın ensesinden ve bacaklarından tutmayın. Dostunuzu evde yalnız bırakınca mutlaka televizyon ya da radyoyu açık tutun. Dostunuzla bazı alışkanlıklar kurun" uyarısında bulunuldu. 
     


 GÜNCEL 






















</TEXT>
</DOC>
