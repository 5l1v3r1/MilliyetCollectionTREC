<DOC>
<DOCNO> 5785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sonspo01.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor, Beşiktaş'a bileniyor 
</HEADLINE>
<TEXT>

     Hafta sonu kendi sahasından Beşiktaş ile karşılaşacak olan Çaykur Rizespor hazırlıklarını sürdürüyor. 
     Teknik Direktör Karol Pecze, rakiplerini iyi tandıklarını belirterek, şunları söyledi 
     ''Maçın sonucu maç günü belli olur. Sonuç için şimdiden tahmin yapanlar yanılır. Beşiktaş'la İstanbul'da oynadığımız maçta haksızlığa uğramıştık. Kendi sahamızda bunun rövanşını almak istiyoruz. Rakibimizden korkmuyoruz.'' 
     Pecze, Siirt Jet-Paspor karşısında futbolcularının ortaya koyduğu oyundan son derece memnun olduğunu ifade ederek, ''Beşiktaş maçında da bu oyunu sergileyeceklerine inanıyorum. Bu maçta diğer rakiplerimiz karşısında nasıl oynuyorsak, aynı anlayış içinde mücadele edeceğiz. Sahamızda oynayacağımız maçlarda puan kaybetmek istemiyoruz'' dedi. 




</TEXT>
</DOC>
