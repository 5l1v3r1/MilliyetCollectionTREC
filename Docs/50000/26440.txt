<DOC>
<DOCNO> 26440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/soneko04.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İç borç takasının koşulları belirlendi 
</HEADLINE>
<TEXT>

     Hazine, borç takasının koşul ve tanımlarını belirledi. 
     Senetler, vadesi 2001 ve 2002 içerisinde gelen Devlet İç Borçlanma Senetleri DİBS olmak üzere 2 gruba ayrıldı. 
     Hazine'den yapılan yazılı açıklamaya göre, 1. Grupta 3 farklı tip kağıt ihraç edilecek. 3 ve 5 yıl vadeli, 6 ayda bir kupon ödemeli, libor 2.85 yıllık faizli, dolara endeksli tahvil. 1 yıl vadeli 1. kupon 184 gün, yüzde 27.8 dönem faizli, kalan 2 kupon 91 gün ve değişken faizli Türk lirası cinsi tahvil. 
     2. grupta da 3 farklı tip kağıt ihraç edilecek. 3 ve 5 yıl vadeli, 6 ayda bir kupon ödemeli libor 2.85 yıllık faizli, dolara endeksli tahvil. 2 yıl vadeli, 1. kupon 184 gün, yüzde 27.8 dönem faizli, kalan 6 kupon 91 gün ve değişken faizli Türk lirası cinsi tahvil. Tüm senetlerin kupon ödemeleri, 19 Aralık 2001'de başlayacak. 
     Hazine, daha önce ihale yöntemiyle satışı gerçekleştirilen Devlet İç Borçlanma Senetleri'nin 23 adet , dövize endeksli ve Tl cinsinden değişken faizli tahviller ile gönüllü takas işleminin gerçekleştirilmesi amacıyla, 15 Haziran Cuma günü ihale yapacak. 
     Takas işleminin teknik detaylarına ilişkin yarın 16.30'da İstanbul'da, İMKB'de Hazine Müsteşarlığı ile Merkez Bankası yetkilileri tarafından yatırımcılara yönelik bilgilendirme toplantısı düzenlenecek. 







</TEXT>
</DOC>
