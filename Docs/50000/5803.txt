<DOC>
<DOCNO> 5803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur14.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Ercan "Deprem 8 şiddetinde olacak" 
</HEADLINE>
<TEXT>

     Jeofizik Mühendisleri Odası Genel Başkanı Prof. Dr. Ahmet Ercan, ''İstanbul'u etkilemesi beklenen en olası depremin, 6.3 büyüklüğünde ve şiddetinin ise 8 olacağı'' tahmininde bulundu. 
     Prof. Dr. Ercan, son çalışmalarıyla ilgili olarak yaptığı açıklamada, ''Jeofizik Yasası''na göre, geçmişteki depremlerin, gelecektekilerin kimliğini gösterdiğini belirterek, İstanbul ve çevresinde son 2 bin yıllık geçmiş depremlerin sayısal çözümlemesini yaptığında ''çok çarpıcı sonuçlar'' ortaya çıktığını kaydetti. 
     Bu depremlerin yüzde 83'ünün büyüklüğünün 5.7'den küçük, yüzde 17'sinin bundan büyük olduğunu kaydeden Prof. Dr. Ercan, büyük depremlerden yüzde 26'sının 5.7 7 şiddetinde , yüzde 29'unun 6.3 8 şiddetinde , yüzde 12'sinin 7 9 şiddetinde ve yüzde 4'ünün 7.5 10 şiddetinde büyüklüklerinde meydana geldiğini belirtti. 
     Olası depremin büyüklüğü 6.3 
     Prof. Dr. Ercan, ''İstanbul'u etkilemesi beklenen en olası deprem 6.3 büyüklüğünde ve şiddeti ise 8'dir. Geçmişte 8 büyüklüğünde deprem oluşmuş olsaydı, 84 yıkıcı deprem görmüş Süleymaniye ve 4 yıkıcı deprem görmüş Sultanahmet camileri ile 170 yıkıcı deprem görmüş Ayasofya, Aya Arini ve 200 yıkıcı deprem görmüş Bozdoğan Su Kemeri, şimdiye kadar ayakta kalamazdı'' diye konuştu. 




</TEXT>
</DOC>
