<DOC>
<DOCNO> 42893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko04a.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İhale Yasası’nda anlaşmazlık 
</HEADLINE>
<TEXT>

     ZÜLFİKAR DOĞAN Ankara 

     IMF’ye taahhütler çerçevesinde bu yıl içerisinde çıkartılması öngörülen Devlet İhale Yasası’nın Avrupa Birliği AB , IMF ve Dünya Bankası uzmanları ile tartışılmasına başlandı. Bayındırlık Bakanlığı’nın hazırladığı tasarı üzerindeki tartışmalarda, Kamu İhale Üst Kurulu’nun yapısı konusunda anlaşmazlık çıktı. 
     İhale Yasası’nı AB normlarına uygun hale getirmeyi amaçlayan tasarı üzerinde önceki gün başlayan görüşmelerde Kamu İhale Üst Kurulu’nun "bürokratik bir kurum olması" ile "özerk olması" konusunda çıkan anlaşmazlık henüz giderilemedi. 
     Bakanlığın hazırladığı tasarıda, üst kurulun, Maliye ve Bayındırlık bakanlıklarından ikişer üye, DPT ve Hazine gibi ilgili kurumlardan atanacak diğer üyeler ile birlikte toplam yedi üst düzey bürokrattan oluşması öngörülüyor. AB Genel Sekreterliği ve Dünya Bankası ile IMF uzmanları ise üst kurulun özerk olması’, TMMOB, Türkiye Müteahhitler Birliği TMB , yapı sigorta kuruluşları gibi sivil mesleki örgütlerin üyelerinden oluşturulmasında direniyor. 
     
     Bürokratlar direniyor 
     IMF, Dünya Bankası ve AB tarafı, üst düzey bürokratlardan oluşan Yüksek Fen Heyeti’nin de lağvedilmesini istiyor. Ancak Yüksek Fen Heyeti üyeliği sonrasında A grubu müteahhitlik karnesi’ sahibi olan bürokratlar buna karşı çıkıyor. TMB ve AB Genel Sekreterliği, müteahhitlik karnesi yerine, firmaların lisanslarının yapılan işlerin büyüklüğü, istihdam ettikleri teknik eleman sayısı, makine parkı, şirketin mali durumuna göre sınıflandırılmasını, böylece karne ticaretinin’ önlenmesini istiyor. 
     
     



 EKONOMİ 


























</TEXT>
</DOC>
