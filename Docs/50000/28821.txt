<DOC>
<DOCNO> 28821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/magazin/amag.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlum bak cici baban’ 
</HEADLINE>
<TEXT>

Annesi Muazzez Ersoy’un sürpriz nikahından haberi bile olmayan 24 yaşındaki Ender, üvey babası İsmet Özhan’la ilk kez bir araya geldi 
     MAGAZİN SERVİSİ 

     MANKEN İsmet Özhan ile geçtiğimiz hafta Tekirdağ Malkara’da gizlice evlenen Muazzez Ersoy, nikahtan sonra ilk konserini Tekirdağ Çorlu’da verdi. Bu konser sanatçının, sürpriz nikahtan haberi bile olmayan oğlu Ender Diril ile eşi İsmet Özhan’ı da ilk kez bir araya getirdi. Çorlu Belediyesi’nce düzenlenen Kültür ve Sanat Festivali kapsamında sahneye çıkan Ersoy’a Belediye Başkanı Rauf Çetiner, evlilik hediyesi olarak bir altın bilezik taktı. 
     
     Oğluyla pasta kesti 
     BELEDİYE Başkanı, sanatçı için, nikah defterine imza atarken fotoğrafının bulunduğu bir pasta da hazırlatmıştı. 43 yaşındaki Muazzez Ersoy, konseri izleyenlerin alkışları eşliğinde sahneye getirilen pastayı eşi İsmet Özhan ve 24 yaşındaki oğlu Ender’le birlikte kesti. Ersoy, "Bir hafta önce Tekirdağ’da yaşadığım heyacanı bana yeniden yaşattınız" diyerek Belediye Başkanı’na teşekkür etti. 
     



 MAGAZİN 














</TEXT>
</DOC>
