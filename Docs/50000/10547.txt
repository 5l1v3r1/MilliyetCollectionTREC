<DOC>
<DOCNO> 10547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/guncel/gun06.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Dr. Zekeriya Beyaz'dan türban için yeni öneri 
</HEADLINE>
<TEXT>
Modern yaşmak’ 
Beyaz, İlahiyat Fakültesi öğrencileri için düşündüğü projede "Kızlar başını açmayacak. Bir orta yol bulmak lazım" dedi 
     SİBEL KAHRAMAN ŞEN 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, ilahiyat fakültelerinde okuyan öğrencilerle din görevlisi olarak çalışanlar için sempatik, genç nesillere, modern hayata uygun güzel bir kadın başlığı getirilmesi gerektiğini söyledi. 
     "İlahiyatçı kızlara 'Başını aç' diyorsunuz. Başını açmayacağına göre mevcut türban ve başörtüsünü esas alacaktır. Orta yolun bulunması gerekiyor" diyen Beyaz, şunları kaydetti 
     "Din görevlilerinin ve ilahiyat fakültesi öğrencilerinin, kılperestliğe kaymayan, yani saç kıllarını kutsallaştırmayan, din görevlisi, ilahiyat öğrencisi olduğunu gösteren modern, sempatik yeni bir yaşmak türü ortaya çıkarılmalı." 
     
     Zülüflere izin var 
     Beyaz, bu stilin modacılar tarafından geliştirilebileceğini belirterek, "Mesele saç kıllarını kapama meselesinden çok ilahiyat üniforması olmalıdır. Siyasi üniforma değil. Modern bir yaşmak stili yaratılmalı. Saçlar arkadan gözükebilir, zülüflerden gözükebilir. Bunu, din görevlisi kadınların, bir saygınlık kıyafeti olarak da kullanabilmeleri gerekir " dedi. 
     


 GÜNCEL 














</TEXT>
</DOC>
