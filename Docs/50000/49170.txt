<DOC>
<DOCNO> 49170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/ekonomi/eko03.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz şirket k rlarını eritti 
</HEADLINE>
<TEXT>

Ekonomik krizle birlikte artan finansman giderleri şirketlerin k rlarını vurdu. Şirketler, maliyetlerini azaltarak faaliyet giderlerini düşürmelerine rağmen zarardan kurtulamadılar 
     Songül HATISARU 

     Ekonomik kriz borsada işlem gören şirketlerin k rlarını eritti. 207 sanayi şirketi üzerinden yaptığımız çalışmada 2000 yılının dokuz aylık döneminde 724 trilyon 873 milyon lira k rda olan sanayi şirketlerinin 2001 yılının dokuz aylık döneminde 1 trilyon 707 milyar lira zarara geçtiklerini görüyoruz. 
     Yine aynı dönemde 207 sanayi şirketinin aktifleri yüzde 76.96 oranında artış göstererek 2000 yılının dokuz aylık döneminde 16 katrilyon 235 trilyon iken, 2001 yılının dokuz aylık döneminde 28 katrilyon 730 trilyona yükseldi. 
     Sanayi şirketlerinin özsermayelerindeki gelişim ise şöyle oldu 2000 yılının dokuz aylık döneminde 6 katrilyon 81 trilyon olan özsermaye büyüklüğü yüzde 16.94 oranında artarak 2001 yılının dokuz aylık döneminde 7 katrilyon 111 trilyona yükseldi. 
     En fazla zarar eden şirket 509 trilyon ile Turkcell olurken onu 280 trilyon zararla Çukurova Elektrik izledi. Şirketlerin zarar etmesindeki en önemli neden finansman gidelerinin katlanması artan borçlar nedeni ile firmalar altına girdikleri finansal yükten kurtulamayınca faaliyet k rları da eridi. 
     
     Nakiti olan k rını katladı 
     En fazla k r eden şirket 207 trilyon ile Tüpraş olurken, onu 159 trilyon ile Petrol Ofisi takip ediyor. Tüpraş'ın toplam aktifleri 2001 yılının dokuz aylık döneminde, 2000 yılının aynı dönemine göre yüzde 102.66 oranında arttı. Şirketin aynı dönemde net dönem k rı 207 trilyon 325 milyar lira olarak gerçekleşti. Şirketin net dönem k rı yüzde 48.19 oranında artarken, net satışları ise yüzde 71.59 arttı. 
     2000 yılının 9 aylık döneminde 42 trilyon 829 milyar lira k rda olan Petrol Ofisi net dönem k rını yüzde 271.44 oranında arttırarak 2001 yılının dokuz aylık döneminde 159 trilyon 084 milyar liraya yükseltti. Nakit zengini olan Ak Enerji ise 99 trilyon 884 milyar lira k r açıkladı. Yine aynı dönemde en yüksek k r açıklayan şirketler Sabancı Holding, Aksa ve Ayen Enerji oldu. 
     En fazla k r artışı sağlayan şirket Batı Söke olurken onu Akal Tekstil, Denizli Cam izledi. 
     



 EKONOMİ 

















</TEXT>
</DOC>
