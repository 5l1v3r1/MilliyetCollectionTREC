<DOC>
<DOCNO> 40991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sonspo09.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımda Hidayet ile Kerem oynuyor, Mehmet belki... 
</HEADLINE>
<TEXT>

     32. Avrupa Erkekler Basketbol Şampiyonası'nda, yarın Almanya ile yarı finalde karşı karşıya gelecek olan A Milli Basketbol Takımı'nda, sakatlığı süren Mehmet Okur için adeta seferberlik ilan edildi. 
     Milli Takım Doktoru Prof.Burhan Uslu, Hırvatistan maçının son periyodunda sakatlanan Mehmet'i, Almanya maçına yetiştirmek için yoğun çaba sarfettiklerini söyledi. Mehmet'i bu sabah kontrol ettiğini belirten Prof.Dr.Uslu, ''Durumu kritik. Henüz oynayıp oynayamayacağına karar veremiyoruz. Şimdilik oynaması zor görünüyor, ama tüm olanaklarımızı kullanarak, Mehmet'i Almanya maçında oynatmak istiyoruz. Durumu yarın netlik kazanır'' diye konuştu. 
     Uslu, takımdaki diğer sakat oyuncular Hidayet ve Kerem'in durumlarının iyi olduğunu ve yarınki Almanya maçında forma giyebileceklerini bildirdi. 
     Orhun'un sakatlığının sürdüğünü belirten Uslu, bu oyuncunun yarın forma giyemeyeceğini de sözlerine ekledi. 
     
     







</TEXT>
</DOC>
