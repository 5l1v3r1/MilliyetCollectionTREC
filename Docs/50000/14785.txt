<DOC>
<DOCNO> 14785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sonspo03.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Antalya'ya umutlu gitti 
</HEADLINE>
<TEXT>

     Trabzonspor, 7 Nisan Cumartesi günü deplasmanda Antalyaspor ile yapacağı lig maçı için bugün Antalya'ya gitti. 
     Kulüp yönetim kurulu üyesi Süleyman Aydoğdu, ligde başarısız sonuçlar aldıklarını belirterek, ''Antalyaspor'u yenerek, hem kötü günleri geride bırakmak, hem de ligde çıkışa geçmek istiyoruz'' dedi. 
     Antalyaspor karşılaşmasının zor geçeceğini bildiklerini de ifade eden Aydoğdu, ''Ancak bizim ne kadar galibiyete ihtiyacımız olduğunu herkes biliyor. Antalya'dan istediğimiz sonucu alarak Trabzon'a döneceğimize inanıyorum'' diye konuştu. 
     Kart cezalısı Erhan ile sakatlıkları süren Nikolovski, Güngör ve Murat Bölükbaş'ın dahil edilmediği 18 kişilik maç kadrosunda şu futbolcular yer alıyor Serafimovski, Ermen, Yanchev, Oktay, Metin, Hami, Abdülkadir, Zafer, Osman, Milosevski, Nesim, Macit, Kenan, Sergen, Orhan, Cem, Tamer ve Gökdeniz. 




</TEXT>
</DOC>
