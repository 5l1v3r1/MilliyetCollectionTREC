<DOC>
<DOCNO> 40037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/dunya/dun01.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Züppe Çar 
</HEADLINE>
<TEXT>

Rusya Devlet Başkanı Putin tam bir lüks marka düşkünü. Gardırobundaki Batılı marka giysi ve aksesuvarların değeri yarım milyon dolar 
     CENK BAŞLAMIŞ Moskova 

     Rusya Devlet Başkanı Vladimir Putin, dış görünüşüyle de Batılı bir lidere benzeyebilmek amacıyla kısa sürede yarım milyon dolarlık bir gardırop oluşturdu. 
     Sovyetskaya Rossiya gazetesinin haberine göre, ünlü Batılı markalara ilgi gösteren Putin, altın kravat iğnesinden ipek mendiline kadar bütün aksesuvarını bizzat seçiyor. Yaklaşık 700 dolar maaş alan Putin’in giyim masrafları Kremlin tarafından karşılanıyor, ayrıca emrinde çok sayıda terzi çalışıyor. Putin, yabancı devlet adamlarıyla görüşmelerinde ve dış ziyaretlerde Batılı markaları kullanıyor. Halkla karşılaştığı ortamlarda ise sadece yerli üretim giysiler seçiyor. 
     Putin takım elbiselerini Brioni, Fors ve Kiton’a yaptırıyor. Ortalama üç bin dolara takım elbise diken Kiton’un bir terzisi geçenlerde bir haftalığına Moskova’ya gelerek Putin’in ölçüsünü aldı. Putin’in en pahalı aksesuvarı ise, sağ koluna taktığı 15 bin dolarlık Patek Philippe marka saat. Putin’in en ucuz aksesuvarları ise, 30 dolarlık tarak, 60 dolarlık ipek mendil ve 80 dolarlık papyon. 
     
     Putin lüksü 

</TEXT>
</DOC>
