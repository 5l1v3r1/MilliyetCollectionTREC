<DOC>
<DOCNO> 9161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yasam/ayas.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözde korkudan canına kıydı 
</HEADLINE>
<TEXT>

Eski erkek arkadaşının tacizinden bunalan güzel Gözde, Ölümümden Ercan sorumludur’ diyerek intihar etti... 
     GÜNTAN MAVİGÖZLÜ İstanbul 

     Hayat dolu, gencecik ve güzel bir kız daha yaşamına kendi elleriyle son verdi. 
     Olay, İstanbul, Bahçelievler’de, Ferit Selimpaşa Caddesi Sardunya Sokak’ta yaşandı. Çok değil iki gün önce 24 Şubat’ta arkadaşlarıyla birlikte neşeli bir partiyle 17’inci doğumgününü kutlayan Gözde Kapısız adlı gençkız, önceki gece son olarak annesiyle telefonla konuştu. 
     Kızının keyifsiz sesi ve yalvaran ifadesiyle içine kurt düşen anne Oya Kapısız, dayanamayıp yaklaşık 1.5 saat sonra Gözde’yi tekrar aradı. Ancak bu kez telefon açılmadı. Paniğe kapılan talihsiz anne, hemen komşularına telefon açtı ve yardım istedi. Çilingir çağırarak eve giren komşuları, banyoda korkunç gerçekle yüzyüze geldi. Başına havlu sardıktan sonra şofbenin gaz hortumunu çıkarıp ağzına sokan güzel Gözde, doğalgaz vanasını açıp canına kıymıştı. . 
     
     Benim olacaksın’ diyordu 
     Polis, genç kızdan arda kalan bir not buldu. Notta, Ölümümden Ercan sorumludur’ yazıyordu. 
     Televizyon programlarında ürün hostesliği yapan Gözde, Ercan Örkenç adlı gençle 1.5 yıl kadar arkadaşlık etmiş, sonra ayrılmıştı. 
     Annesi Oya Kapısız da, kızının 6 aydır ayrı olduğu Ercan’ın bir hafta kadar önce ortaya çıktığını söyledi. Anne Kapısız’a göre işportacılık yapan Ercan, kızının yolunu sürkeli kesip, Seni kaçıracağım.. Tekrar benim olacaksın’ diye tehdit ediyor, Gözde’yi, Anne birgün kaybolursam bunu Ercan’dan bilin’ diyecek kadar korkutuyordu. Polis şimdi Ercan Örkenç’i arıyor. 
     


 YAŞAM 



























</TEXT>
</DOC>
