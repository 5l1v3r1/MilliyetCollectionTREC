<DOC>
<DOCNO> 32285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yazar/pulur.html </URL>
<DATE> 2001/07/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Tepeden tırnağa yolsuzluk" 
</HEADLINE>
<TEXT>

     TÜRKİYE'NİN bu halini anlatan kitabın adı, ancak ve ancak "Tepeden Tırnağa Yolsuzluk" olabilirdi. 
     Meslektaşımız Nedim Şener de öyle yaptı, kitabın adını "Tepeden Tırnağa Yolsuzluk" koydu. x 
     Hani, bazı başucu kitapları vardır, konuyla ilgili ne ararsan içinde bulunur Nedim Şener'in kitabı da bu cinsten, yolsuzluğa ait ne ararsan var. 
     
     ŞİMDİYE kadar kaç operasyon" yapıldı, bunlara takılan sıfatlar neydi ve neyi kapsıyorlardı 
     Önce "operasyonlar"ı sıralayalım 
     "Kasırga 1 Egebank - Kasırga 2 Sümerbank - Kasırga 3 Yurtbank - Kasırga 4 BankEkspres - Buffalo - Sis - Fırtına - Akrep - Puro - Seehat -Kartal - Balina - Hasat - Yeşil - Vadi - Talan" 
     Bunları hatırlayabilirsiniz ama, acaba yapılan neydi 
     Aklınızda kalmamış olabilir... 
     Nedim Şener, Cumhuriyet'in ilk yıllarındaki yolsuzluklarla, 1950'den sonraki yolsuzlukları da araştırıp karşılaştırmış... 
     Mesela Cumhuriyet'in ilk büyük yolsuzluk davası "Yavuz - Havuz" davası... 
     Başbakan İsmet Paşa, Bahriye Bakanı Topçu İhsan Bey... İsmet Paşa, "Yavuz"un onarımını yapacak Fransız şirketin, zırhlıyı 5 milyona sigorta etmesini istiyor, İhsan Bey, 1.5 milyon lirayı yeterli görüyor, Fransız şirketi, İsmet Paşa'nın kardeşine de ortaklık teklif edince, Nedim Şener'in deyimiyle İsmet Paşa "çılgına döner" Bakanını Yüce Divan'a gönderir, Bakan da Yüce Divan'da yargılanmak için kendi aleyhinde oy kullanır. Cumhuriyet'i kuranların, silah ve ideal arkadaşı, İstiklal Mahkemesi'nde 39 sanığı rüşvet ve yolsuzluktan mahkum eden Topçu İhsan Bey 2 yıl hapse mahkum olur. 
     Bir o dönemi düşünün, bir de bu dönemi... 
     "Verdimse verdim " diyen başbakanlar, bakanını kurtarmak için, savcılara aba altından sopa gösteren başbakanlar... 
     
     TÜRKİYE'de insanların hafızaları zayıftır, hele siyasi hafıza sıfırdır. 
     Meşhur Çankaya toplantısı da gün gelir unutulabilir, hani Cumhurbaşkanı'nın, Ecevit'e "Yargıya müdahale ediyorsunuz" deyip Anayasa fırlattığı toplantı ve arkadan gelen büyük ekonomik kriz. 
     Nedim Şener, bunu da yazmış, tarihe tanıklık etmiş... 
     Bu olayın, çok ayrıntılı anlatımı kitapta var, bir gün gelir, lazım olur. 
     
     NEDİM Şener'in kitabında, bu dönemin en önemli davası "Beyaz Enerji'nin iddianamesi de var, ibretle okunmaya değer... 
     Hele Ankara, Ankara " diye ciyak ciyak bağırıp, "Devleti bitirmeliyiz" diye saçmalayanların bu iddianamedeki yerlerini gördükçe... 
     
     NEDİM Şener kitabının önsözünde bize de teşekkür ediyor. 
     Niye 
     "Hem tecrübe, hem görüşlerini, hem de kitaplarını benimle paylaştığı için" diyor. 
     Asıl biz ona teşekkür ederiz tecrübeyi, görüşü bir yana bırakın da, yıllardır biriktirdiğimiz kitaplardan yararlanmak isteyen genç bir meslektaşımız çıktığı için... 
     -------- 
     x Metis Yayınları, Siyah - Beyaz 
     
     







İktisat düşüncesi 


Küreselleşme ve Türk ekonomisi 


Bu kafayla gitmez ama... 


Bu ara en çok sorulan soru 


Bulmacanın yeni parçaları 


"Tepeden tırnağa yolsuzluk" 


Ara rejim sendromu 


Yargıtay’ın anlattığı şey farklı 1 


Olimpiyat yutturmacası 


Gene ara rejim’e mi erdi aklımız 


Teknokrat hükümet 30 milyar dolar götürür 


</TEXT>
</DOC>
