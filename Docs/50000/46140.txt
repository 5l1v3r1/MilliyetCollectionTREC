<DOC>
<DOCNO> 46140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun29.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İslam Konferansı Örgütü terörist saldırıları kınadı... 
</HEADLINE>
<TEXT>

     İslam Konferansı Örgütü İKÖ , teröre karşı savaşın başka Müslüman ya da Arap ülkelerine yayılmasına karşı olduğunu bildirdi. 
     Katar'ın başkenti Doha'da düzenlenen İKÖ Dışişleri Bakanları toplantısının sonunda yayınlanan bildiride, ''İKÖ, herhangi bir İslam ya da Arap ülkesine terörle mücadele bahanesiyle saldırılmasını reddediyor'' denildi. 
     Afganistan'a yönelik Amerikan-İngiliz operasyonunu kınamayan İKÖ dışişleri bakanları, kurbanların arasında masum sivillerin yer almasından duydukları endişeyi dile getirdiler. 
     Bildiride şöyle denildi 
     ''İKÖ, çeşitli miliyetlerden çok sayıda can kaybına ve ayrıca New York ve Washington kentlerinde büyük zarara yol açan ABD'deki hain terörist eylemi şiddetle kınar. 
     İKÖ, terörizmle mücadelenin, Afganistan'daki sivil halk arasında kayıplara yol açabileceği endişesini dile getirir ve Afganistan'ın toprak bütünlüğünün ve İslami yapısının korunmasının önemini savunur.'' 
     






</TEXT>
</DOC>
