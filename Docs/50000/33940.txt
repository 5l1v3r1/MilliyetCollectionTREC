<DOC>
<DOCNO> 33940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/okur.html </URL>
<DATE> 2001/07/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Beşi bir yerde" 
</HEADLINE>
<TEXT>

     Bunlar "Şanghay Beşlisi" değil, bizim "beşi bir yerdemiz...". Şanhgay Beşlisi’ni tüm dünya yakından izliyor. Güney Asya’daki yeni oluşumda Çin, başı çekiyor. Kazakistan, Kırgızistan, Azerbaycan, Özbekistan bu oluşumun diğer partnerleri. Bu oluşumu genişletme çabası sürüyor. Pakistan, Kuzey ve Güney Kore’ye teklif gitti. Bakalım ne yanıt verecekler Güney Asya’daki bu sacayağı, finans sektörünün tüm oyuncuları tarafından büyük bir ilgiyle izleniyor. Çünkü dış ticaret hacminin daraldığı 2001 yılında herkes paranın peşinde koşuyor. 
     Parayı kapmak öylesine zor ki... 
     Türkiye ise böyle bir dönemde kendi bunalımını çok derinden yaşıyor. Devlet Bakanı Kemal Derviş, İstanbul Sanayi Odası’nda sanayicilere, "Eğer güven sorununu çözersek, bunalımı fırsata dönüştürüp 6 milyar doları bir anda çekebiliriz" diyor. 
     Sonuçta mali piyasalardaki yangını söndürme çabaları sürüyor. 
     İMKB’de ise "Başbakan Ecevit öldü" diye dedikodu gündemini körükleyenlerle ilgili soruşturma devam ediyor. Sermaye Piyasası Kurulu’nun iki hafta önce başlattığı soruşturmada "beş aracı kurumun" işlemleri inceleniyor. Soruşturma iki hafta içinde sonuçlanacak. 
     İşte bizim beşi bir yerdemiz bunlar. İsim ve cisim yazmaya gerek var mı Bilmiyoruz. Ancak bu soruşturmada ilginç bir nokta var, onu aktaralım istiyoruz, SPK’nın işlem yasağı koyduğu bazı manipülatörlerin bu aracı kurumlarla işlem yapıp yapmadığı konusu üzerinde duruluyor. 
     Sadece bilginize sunalım istedik. Ama biz, yaza yaza bıktık, çözüm üretmekle yükümlü olanlar düşünmemekte kararlı. 
     Konumuz, işlemleri kapanan şirketler, küstürülen yatırımcı ordusu. Sorunları hafife almanın ya da görmezden gelmenin hiç kimseye yarar sağlamadığı ortada. Gelin, sorun kangrene dönüşmeden çözüm üretin 
     İMKB’de 2 milyon 200 bin yatırımcı, 196 aracı kurum var. 29 şirketin işlem sırası kapalı. 400 bin yatırımcı mağdur. Kimi banka hisselerinin küçük ortakları olarak haklarını yitirdiler, kimi Tasarruf Mevduatı Sigorta Fonu’na devredilen bankaların iştiraklerleri olan şirketlerin hisselerini aldılar. 
     Hem İMKB’nin hem SPK’nın eli kolu bağlı... Yapabilecekleri tek şey, belge, bilgi istemek. Ve bu süre içinde de şirketlerin işlem sıralarını kapatmak... 
     Dünyada böyle bir uygulama var mı 
     İnanın yok... Fakat bizim "borsa yönetmeliği" böyle öngörüyor. O yüzden SPK, borsa yönetmeliğinde nasıl bir değişiklik olabilir diye arayışını sürdürüyor. Eylül ayında "tersine çağrı" sistemini çalıştırmayı bile düşünüyor. Ancak sorun Bankalar Kanunu’nun 14’üncü maddesine gelip dayanıyor. Bu konuda düzenleme yapılması şart. 
     Ama siz yatırımcı olarak bu durumda ne yapacaksınız 
     Yol belli, ya Türk Ticaret Kanunu’nun 336. maddesi ve Borçlar Kanunu’nun 41. maddesiyle ilgili olarak "kötü yönetimden" dolayı zararınızı tazmin davası açabilirsiniz. 
     İş uzar, oysa kalıcı ve köklü çözüm gerek. Sorun, sistem sorunu... 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
