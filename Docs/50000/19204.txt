<DOC>
<DOCNO> 19204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sonspo07.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor gelecek sezon da Sadi Tekelioğlu ile devam edecek 
</HEADLINE>
<TEXT>

     Trabzonspor Kulübü Asbaşkanı Ömer Gürsoy, gelecek sezon da büyük olasılıkla Teknik Direktör Sadi Tekelioğlu ile devam edeceklerini söyledi. 
     Yönetim kurulu olarak teknik heyet konusunu görüşmediklerini, ancak kendisi ile yönetimin genel olarak görüşünün Tekelioğlu ile devam etmekten yana olduğunu anlatan Gürsoy, sezon bitmeden bu konuda kesin olarak bir karar vereceklerini belirtti. 
     Transfer konusunda, Trabzonspor'un gerçeklerinden hareket ettiklerini de kaydeden Gürsoy, ''Önümüzdeki hafta takımda gidecek ve kalacak oyuncuları belirleyeceğiz. Takımda kalacak oyuncular ile de görüşüp anlaşmaya çalışacağız. Özellikle yerli futbolcularla döviz üzerinden bir anlaşma yapmayı düşünmüyoruz'' dedi. 
     Takım kaptanı Hami konusunda yapılan spekülasyonlarla ilgili olarak da Gürsoy, ''Benim şahsi fikrim Hami Trabzonspor'da 2-3 yıl daha verimli bir biçim görev yapabilecek bir futbolcudur. Bu futbolcu ile ilgili Jubile söylentileri bizi üzmektedir'' diye konuştu. 







</TEXT>
</DOC>
