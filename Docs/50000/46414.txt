<DOC>
<DOCNO> 46414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko08.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çok sıkışığız ancak borçlar ödenecek' 
</HEADLINE>
<TEXT>

     SEÇKİN ÜREY Ankara 

     Türkiye’nin borç ödemeleri konusunda çok büyük bir sıkışıklık yaşadığını söyleyen ekonomiden sorumlu Devlet Bakanı Kemal Derviş, "Ama borç ertelemeye gitmek kesinlikle söz konusu değil" dedi. 
     Kamu - Sen Genel Başkanı Resul Akay ile dün makamında görüşen Derviş, borç ertelemenin gündem dışı bir konu olduğunu söyledi. Borç ödemelerinde sıkışıklık yaşandığını ifade eden Derviş, "Eğer ertelemeye gidersek, dış piyasalarda biteriz" dedi. 
     
     Borçta ikili kıskaç altındayız’ 
     Akay, Bakan Derviş’in "Türkiye mali bir kriz içinde. Bu konuda alınabilecek tedbirler sınırlı. Borç ertelemesine gidilmesi durumunda vatandaşların mevduatı söz konusu. İkili bir kıskaç altındayız" dediğini aktardı. Görüşmede, sorunları bütün çıplaklığı ile’ ortaya koyan Derviş’in, birtakım kararlar almak zorunda olduklarını’ belirttiğini ifade eden Akay, kamuda çalışanların ikramiyeleri ve emekli edilmesinin tartışma konusu olduğunu belirtti. 
     
     Derviş Vekil maaşına tepkiler haklı 
     Görüşmede millekvekilli maaşlarıyla ilgili düzenleme de gündeme geldi. Akay, "Hükümete karşı çok büyük bir güvensizlik var. Milletvekili maaşları artırılmak yerine azaltılsaydı çabalarınız halk tarafından karşılık bulabilirdi. Ancak ülkeyi yönetenler hiçbir lükslerinden fedak rlık yapmazken toplumdan da fedak rlık beklenmemeli" dediğini aktardı. 
     Derviş, bu konuda kamuoyunda oluşan tepkilere haklı bulduğunu söyleyerek, "Maaşların düşürülmesi gerekir" dedi. Daha önce de bakan sayısının azaltılması gerektiğini söyleyen Derviş, Akay’la yaptığı görüşmedede bu görüşünü tekrar etti. Türkiye’nin ağır bir mali kriz içinde olduğunu, buna karşın alınabilecek tedbirlerin ise sınırlı olduğunu belirtti. 
     
     



 EKONOMİ 




















</TEXT>
</DOC>
