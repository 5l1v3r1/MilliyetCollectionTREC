<DOC>
<DOCNO> 40211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/siyaset/siy04.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz talimata uyduk ’ 
</HEADLINE>
<TEXT>

     ERSAN ATAR Ankara 

     Bayındırlık ve İsk n Bakanlığı'ndaki ihalelerde usulsüzlük iddialarını soruşturan DGM savcıları, aralarında Yapı İşleri Genel Müdür Vekili İlkutlu Gönülal, yardımcıları Mehmet İnce ve Erdal Doğru, Yapım Daire Başkanı Bahri Doğan Keşif işleri Şube Müdürü Mehmet Ali Erkılıç, İhale Takip Şube Müdürü Mehmet Dikmen ile Kesin Hesap Şube Müdürü Mehmet Ali Sargın'ın bulunduğu bürokrat zanlılardan "Bakanlık'ta ihalelerin nasıl verildiğini anlatmalarını" istediler. 
     Bürokratlar, "Biz bize verilen talimatlara göre hareket ediyoruz. Kimlerin ne çıkarı olduğunu bilmiyoruz" yanıtını verdiler. Savcılar bunun üzerine talimatları kimlerden aldıkları, Bakan Aydın'ın doğrudan talimat verip vermediği yönündeki soruları yöneltti ve "Bakanlıktaki hiyerarşik yapı içinde talimatlar ulaşıyordu" yanıtını aldılar. 
     
     8 saat sorgu, 7 tutuklama 
     DGM savcıları zanlı bürokratları yaklaşık 8 saat sorguladıktan sonra 16'sını "çıkar amaçlı suç örgütüne yardım ettikleri" ve "görevlerini kötüye kullandıkları" gerekçesiyle tutuklamaları talebiyle Ankara 2'nolu DGM Yedek Hakimliğine sevk ettiler. Hakim Ramazan Aksan, yaklaşık altı saat süren sorgudan sonra Gönülal, İnce, Erkılıç, Dikmen, M.Ali Sargın ile İhale Komisyonu üyeleri Davut Yahşi ve Semih Öcan'ın tutuklanmasını kararlaştırdı. Böylece "Vurgun Soruşturması"nda tutuklu sayısı 12'ye yükseldi. 
     



 SİYASET 












</TEXT>
</DOC>
