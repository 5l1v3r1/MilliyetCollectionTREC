<DOC>
<DOCNO> 26921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/ekonomi/aeko.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başım krizden kurtulmadı... 
</HEADLINE>
<TEXT>

Türkiye’ye geldiğinden beri üç yılda üç kriz yaşadığını belirten Tofaş Genel Müdürü Raspino, sık değişen gündemden şik yetçi 
     EVRİM ERGİN Milano 

     Türkiye’de sürekli kriz yaşamaktan yakınan Tofaş ticari ilişkilerden sorumlu Genel Müdürü Ferruccio Raspino, 60 yaşına geldiğini ve Türkiye’den sonra emekli olmayı düşündüğünü söyledi. 
     Raspino, "Krizi zamanında kavradık ve stok tutmadık" dedi. İki buçuk yılı aşkın süredir Türkiye’de olduğunu hatırlatan Raspino, şöyle konuştu "Ben gelir gelmez Apo krizi patlak verdi, daha sonra deprem felaketi yaşandı, şimdi de ekonomik kriz var. Türkiye’de gündem çok hızlı değişiyor, sürekli yenilenen gündemi takip etmekte zorlanıyorum" dedi. Raspino, ailesine zaman ayırıp ayıramadığına ilişkin soruya da "Haftada altı gün sabah 7’den akşam 9 - 10’a kadar çalışıyorum" yanıtını verdi. 
     
     Kriz seneye biter’ 
     Türkiye’nin krizden çıkmak için tek yolu kaldığını belirten Raspino, "Bu fırsatı elinizden kaçırmayın" dedi. Raspino, "Kriz önümüzdeki yıl bitmese de bitmeye yakın olacak" diye konuştu. Yeni modelleri krizin bitmesine yakın piyasaya sürmeyi planladıklarını belirten Raspino, Türkiye’de olmalarının hakkını verdiklerini belirterek, "Her yerde, Doblo’yu Türkiye’de ürettiğimizi anlatıyoruz" dedi. 
     
     Türkiye anahtar ülke’ 
     Fiat Auto Başkanı Roberto Testore de "Türkiye bizim dördüncü büyük üretim üstümüz, ancak şu anda devalüasyon nedeniyle alım gücü düştü ve ekonomi güçsüzleşti. Kriz atlatılırsa Türkiye bizim için önemli bir duruma gelecek. Faaliyetlerimizi sürdüreceğiz. Türkiye önemli bir ihracat merkezimiz olmaya devam edecek" dedi. 
     Fiat Auto’nun bu yıl 3 milyon araç satmayı hedeflediğini kaydeden Testore, 2005 sonuna kadar tüm dünyada 11.9 milyar dolarlık yatırım yapacaklarını, 19 model çıkaracaklarını belirtti. Arjantin ve Türkiye’deki krizlerden etkilendiklerini belirten Testore, "Zorluklarımız var ama kriz sonrası bu durum bizim için bir avantaj olacak." dedi. 
     



 EKONOMİ 





















</TEXT>
</DOC>
