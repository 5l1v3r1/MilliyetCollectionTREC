<DOC>
<DOCNO> 25014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sontur12.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nergis Holding operasyonu "sahte faturaya" dayandı 
</HEADLINE>
<TEXT>

     Nergis Holding Yönetim Kurulu Başkanı Şükrü Şankaya, oğlu Şenol Şankaya ile halen Kartal Cezaevi'nde tutuklu bulunan Cavit Çağlar'ın oğlu Mustafa Çağlar'ın ''Sahte fatura kullanmak'' suçundan gözaltına alındıkları öğrenildi. 
     Bursa Cumhuriyet Başsavcılığı'nın talimatıyla gözaltına alınan ve mali polis tarafından orgulanmalarına başlanan şahıslar, Şişli eski Belediye Başkanı Gülay Aslıtürk'ün eşi Orhan Aslıtürk'ün kurduğu paravan şirketlerden sahte fatura kullanmakla suçlanıyor. 
     Maliye Bakanlığı Gelirler Genel Müdürlüğü, görevlendirdiği müfettişler tarafından yapılan incelemeler sonucu hazırlanan rapora dayanarak, bir süre önce Nergis Holding yönetim kurulu üyeleri hakkında Bursa Cumhuriyet Başsavcılığı'na Vergi Usul Kanunu'nın 213. maddesine muhalefet ettikleri gerekçesiyle suç duyurusunda bulunmuştu. 
     Bunun üzerine, Nergis Holding Yönetim Kurulu Başkanı Şükrü Şankaya ile Mustafa Çağlar'ın da aralarında bulunduğu yönetim kurulu üyelerinden bazıları Bursa Adliyesi'nde savcılara ifade vermişlerdi. 
     

</TEXT>
</DOC>
