<DOC>
<DOCNO> 33344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/soneko01.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, bu hafta 3 ay vadeli bono ihalesi düzenliyor 
</HEADLINE>
<TEXT>

     Hazine, Temmuz ayının son ihalesini bu hafta düzenliyor. 
     Hazine Müsteşarlığı, 24 Temmuz Salı günü, 3 ay 91 gün vadeli bono ihalesi gerçekleştirecek. 
     İhraç tarihi 25 Temmuz Çarşamba olarak belirlenen ve minumum net 772 trilyon liralık borçlanmanın öngörüldüğü ihalenin geri ödemesi 24 Ekim'de yerine getirilecek. 
     Bu hafta yapılacak olan 3 ay vadeli Hazine Bonosu ihalesinde ihraç edilmesi öngörülen net 772 trilyon liralık tutar, Temmuz ayı toplam iç borç itfa tutarının yüzde 15'ni oluşturuyor. 
     Tek fiyat sisteminin uygulanacağı ihalede ortalamadan satış yapılmayacak ve ihalede oluşan faiz 24 Ekim 2001 tarihinde ödenecek olan 2 ve 3 yıl vadeli devlet tahvili kupon ödemelerine baz teşkil edecek. 
     Hazine'nin 25 Temmuz tarihinde 775.5 trilyon lira tutarında, 27 ve 30 Temmuz tarihleri de dikkate alındığında toplam 1 katrilyon 582.1 trilyon lira iç borç geri ödemesi bulunuyor. 
     Hazine, Temmuz ayında toplam 5 katrilyon 150 trilyon lira tutarında iç borç geri ödemesini yerine getirecek. 
     Hazine, en son 17 Temmuz'da düzenlediği 203 gün vadeli bono ihalesine toplam 222.7 trilyon liralık teklif gelirken, nominal 68.4 trilyon liralık satış gerçekleştirmişti. 
     Minumum net 300 trilyon lira kağıt satışının öngörüldüğü ihaledeki net satış miktarı da 45.8 trilyon lira olarak gerçekleşti. Bono ihalesinde bu sistemde gerçekleşen bileşik faiz yüzde 104.89, basit faiz ise yüzde 88.20 oldu. 






</TEXT>
</DOC>
