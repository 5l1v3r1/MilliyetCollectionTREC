<DOC>
<DOCNO> 15494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo05.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’nin horozu 
</HEADLINE>
<TEXT>

"Merak etmeyin, hem ligde hem de kupada şampiyon olacağız" demekle olunmuyor. Bir kez daha ortaya çıktı ki lafla peynir gemisi yürümüyor. Sonra adama dersini böyle veriyorlar işte 
     Gürel Yurttaş 

     Hafta içinde, "Merak etmeyin. Hem ligi, hem de kupayı alırız" diyenler büyük bir ders aldılar... 
     Neyse ki şansları yanındaymış. 
     Galatasaray da yenildi de yargılanmasına fırsat kalmadı... "Sadece yedeklerinin fiyatı Denizlispor’dan pahalı. Onlar kulübede otururken, sahaya bu kadro sürülür mü " diyenler, devamını getiremedi. 
     Genç file bekçisi Oğuz’u eleştirenler "Şampiyonluğa oynayan büyük bir takımın yedek kalecisinin neden her an oynayacakmışcasına hazırlanmadığını" es geçti. "Bu yönetim kimi istersen aldı, kimi istersen sattı. Bir dediğini iki etmediler. Neredeyse gökteki bulutları da indireceklerdi. O zaman adam bir de kaleci istemez mi " diyen olmadı. 
     "Merak etmeyin, hem ligde hem de kupada şampiyon olacağız" demekle olunmuyor. Bir kez daha ortaya çıktı ki lafla peynir gemisi yürümüyor. Uygulama da önemli. Bakınız, ondan sonra adama dersini veriyorlar. 
     
     Kimi "Biraz önce meyhaneden çıkmış gibi bir hali var, Galatasaray’a yakışmıyor" dedi... Kimi "Ona rağmen Galatasaray başarılı oluyor" iddiasında bulundu. 
     Ne derlerse desinler... Adam ne de olsa Avrupalı. Yenilgiden de ders çıkarmasını biliyor. 
     Real Madrid’i yenen bir takımın hocası, sonra ne der "Real Madrid’i de yendiğimize göre... Yozgat’ı haydi haydi yeneriz. Bu ligde bize rakip yok. Söylesenize hangisi Real’in düzeyinde " 
     Lucescu demedi... Tam tersi, oyuncularını dikkatli olmaları için uyardı. 
     Yozgat maçından sonra yenilginin nedenini de gayet güzel açıkladı 
     "Mütevazı olamadık. Real Madrid galibiyetini hazmedemedik." 
     "Bu yenilgiden ders aldık" derken, futbolcularına da mesaj gönderiyordu sanki 
     "Ben size demedim mi " 
     
     Evet sürprizler oyunu futbol... Tüm dünyayı peşine takmasının, her geçen gün izleyenlerinin çoğalmasının nedeni bu değil mi 
     "Acaba ne olacak Maç kaç kaç sona erecek " sorularına cevap arayanların ilgisi boşuna mı 
     Geride bıraktığımız hafta bunun kanıtı oldu. 
     "Her kupayı alırız" diyen bir güzel ders aldı. 
     Real Madrid’i yenenler, hocalarının uyarına rağmen Yozgat karşısına havalarda çıkmanın bedelini ödedi. 
     O zaman... Bu haftayı oynanmamış sayın, yarışa yeniden başlayın. Kimi yenerseniz yenin, havaya girmeyin Susun Artık sadece futbol konuşsun. 
     


 SPOR 






























</TEXT>
</DOC>
