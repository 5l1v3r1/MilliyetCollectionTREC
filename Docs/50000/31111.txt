<DOC>
<DOCNO> 31111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/yazar/theper.html </URL>
<DATE> 2001/07/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ölelim mi kalalım mı diye sorulmaz 
</HEADLINE>
<TEXT>

Bizim apartmanda derdimiz deprem. Bilim adamları er veya geç 7 şiddetinde bir depremin olacağını söylüyor. Ancak 1975 yılından önce yapılan yapıların derhal takviyesi gerekiyor. Hatta belki içlerinde yıkılması gerekenler var. Ancak idari yönden bir hazırlık görmüyorum. Sadece yeterli miktarda ceset torbası stoklandığını duyarak teselli biliyorum. 
1975'ten önce yapılan binalar için mahkemeden yıkım veya takviye kararı vermek üzere rapor alınabilir mi Binaların yıkım veya takviyesi yönünde alınmış örnek kararlar var mı 
M. B. - İstanbul 

     Bahsettiğiniz deprem konusunda Türkiye belki dünyada ilki yaşıyor, yani deprem bağıra bağıra geliyorum diyor, yani hiç kimse "gafil avlandık" diyemeyecek, iyi de ne fayda Hala faaliyet diye gösterilen sizin dediğiniz gibi ya ceset torbası veya defin alanları ayrılması. Yani önce yaşayanı kurtaralım diye bir çalışma ben de göremiyorum. Üstelik herkes evini sağlamlık açısından düşünüyor, peki deprem olduğunda evde bulunacağınızın garnatisi mi var Bırakın bir kamu binasında olmak, sokakta bile yürümek görünüşe göre risk değil mi İnanılmaz bir boşvericilik içinde depremi bekliyoruz. 
     Peki binaların takviyesi için verilmiş bir karar yok mu Henüz konunun dava safhasında olduğuna dair bilgilerim var. Yani takviye için tüm bağımsız bölüm maliklerinin mi onayı lazım, yoksa kısmi kabul oyu geçerli mi 
     Ben size kendi görüşümü tekrarlayayım. Yasaya göre ortak yerlere müdahale için tüm bağımsız bölüm maliklerinin izni lazım. Bu tamam. Ancak bu müdahale ortak yerin renginin değiştirilmesi, kullanma amacının değiştirilmesi gibi keyfe keder şeyler. Bir binanın herhangi bir nedenle üç kolonunun devre dışı kalması halinde aynı prensip geçerli mi 
     Bence hayır, insan hayatı her şeyin önünde gelir. Bu onarım oylama yapılmadan yapılır, zira buna "hayır" denilemez. Öyleyse mahkemeden yapılacak bir tespitle bu mümkündür takviye şart kılınmışsa, takviye yapalım mı diye sorulmaz, takviye yapılır, ancak teklif alınacak firmalardan "hangisine yaptıralım" diye sorulup karar alınabilir. Bu benim görüşüm. 
     
     







Göğünç Hoca'ya saygı 


IMF'li sorular, IMF'li yanıtlar 


Dalgalı Kur sisteminden vazgeçmeli mi 


Mafyayla tapu pazarlığı 


Yarım not, bir yıla eşit mi 


İnönü Eylülde gel 


Halk artık parçalamak istiyor 


Ölelim mi kalalım mı diye sorulmaz 


Saydamlık dediğin 


Müsamere havasında dörtnala felakete 


Faizi yükselten "risk primi" 


</TEXT>
</DOC>
