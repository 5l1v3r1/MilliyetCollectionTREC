<DOC>
<DOCNO> 15588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sonspo12.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, İstanbulspor maçı kampına 3 eksikle girdi 
</HEADLINE>
<TEXT>

     Galatasaray, yarın ligde İstanbulspor ile yapacağı 23. hafta erteleme maçı için kampa girerken, karşılaşmanın hazırlıklarını basına kapalı gerçekleştireceği idmanla tamamlayacak. 
     Ligde geçen hafta deplasmanda Yimpaş Yozgatspor'a 4-2 mağlup olarak şampiyonluk yolundaki en büyük rakibi Fenerbahçe karşısında büyük bir avantaj kaçıran sarı-kırmızılılar, İstanbulspor karşısında sahadan gülen taraf olarak ayrılmak ve Yimpaş Yozgatspor yenilgisini unutmak istiyor. 
     İstanbulspor maçında sarı-kırmızılılarda, cezalı futbolcular Fatih ve Hagi ile dün akşam çalışmasında Ergün ile girdiği bir ikili mücaedele sol ayak topuğundan sakatlanan Emre forma giyemeyecek. 
     Fenerbahçe Şükrü Saracoğlu Stadı'nda saat 17.30'başlayacak ve Muhittin Boşat'ın yöneteceği karşılaşmaya Galatasaray'ın Taffarel, Capone, Popescu, Bülent Korkmaz, Ergün, Okan, Suat, Bülent Akın, Ümit, Hasan, Jardel Serkan muhtemel 11'ile çıkması bekleniyor. 



</TEXT>
</DOC>
