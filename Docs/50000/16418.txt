<DOC>
<DOCNO> 16418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/soneko05.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cottarelli "Programı memnuniyetle karşılıyoruz" 
</HEADLINE>
<TEXT>

     Uluslararası Para Fonu IMF Türkiye Masası Şefi Carlo Cottarelli, Devlet Bakanı Kemal Derviş tarafından dün açıklanan programla ilgili bir açıklama yaptı. 
     Cottarelli yaptığı açıklamada, ''Devlet Bakanı Derviş tarafından açıklanan, mali istikrar, yapısal reform ve bankaların yeniden yapılandırılması stratejisini amaçlayan programı memnuniyetle karşılıyoruz'' dedi. 
     Parasal ve mali önlemlerin önemine dikkat çekilen açıklamada, bu önlemlerin, mali istikrarın yeniden tesis edilmesinde önemli bir katkı sağlayacağı vurgulandı. 
     Cottarelli, ekonomik program çerçevesinde atılacak bu adımların, Türkiye'yi, uluslararası toplum tarafından desteklenebilecek bir programa daha da yaklaştıracağını ifade etti. 
     Carlo Cottarelli açıklamasında, ekonomik programın ayrıntılarıyla ilgili görüşmelerin ise Hükümet ve IMF yönetimi arasında sürdürüldüğünü belirtti. 



</TEXT>
</DOC>
