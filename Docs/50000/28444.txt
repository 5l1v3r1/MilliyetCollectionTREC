<DOC>
<DOCNO> 28444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sonspo06.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zidane da Real Madrid'e mi gidiyor 
</HEADLINE>
<TEXT>

     Real Madrid Kulübü Başkanı Florentino Perez, dünyada yılın futbolcusu seçilen Fransız Zinedine Zidane'ın kendi takımlarında oynamak istediğini açıkladı. 
     Perez, İspanya'nın resmi radyosuna yaptığı açıklamada, Zidane'ın bunu istemesinin yeterli olmadığını belirterek, ''İlk etapta bu transferin mümkün olup olmadığını belirlemek için Juventus ile görüşmemiz gerekiyor'' dedi. 
     Fransız futbolcunun şu anda top koşturduğu İtalya'nın Juventus takımı ise ısrarla Zidane'ın satılık olmadığını ve biryere gidemeyeceğini belirtiyor. 
     Yetkililerin ve radyo istasyonu tarafından İspanya'ya çağrılan ancak bu davete gitmeyen Juventus Kulübü'nün genel menajeri Luciano Moggi, bu transfer söylentilerinin kendilerini etkilemediği yolunda açıklama yaptı. 
     İspanya'nın spor gazetesi Marca'nın haberine göre de Zidane'ın menajeri Alain Miglaccio, Fransız futbolcunun daha fazla Juventus'ta kalmak istemediğini ancak İtalyan yöneticilerin neden buna karşı çıktıklarını anlayamadığını söyledi. 
     İspanyol basınında Zidane'ın Real Madrid'e gelmek istemesinin kişisel nedenlere dayandığı yolunda haberler de gittikçe yoğunlaşıyor. Bu arada Fransız futbolcuya Real Madrid'in 61.56 milyon dolar teklif ettiği, bunun da dünyada bir futbolcuya ödenecek rekor transferücreti olduğu belirtilirken başkan Perez, böyle bir öneride lunmadıklarını açıkladı. 
     Florentino Perez, bunların söylenti olduğunu transferin olabilirliği halinde işin ekonomik boyutunu ve sporcunun takıma yapacağı katkıyı gözönünde bulundurarak ücret belirleyeceklerini ifade etti. 
     







</TEXT>
</DOC>
