<DOC>
<DOCNO> 45963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/soneko13.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada petrol fiyatları yükselmeye başladı 
</HEADLINE>
<TEXT>

     OPEC, hampetrol fiyatlarındaki düşüşün Afganistan'a yönelik harekatla birlikte durduğunu, ham petrol fiyatının varil başına yüzde 2.1 artışla 22.10 dolara çıktığını bildirdi. 
     Petrol İhraç Eden Ülkeler Örgütü OPEC Genel sekreteri Ali Rodriquez, yaptığı açıklamada, savaşla birlikte dünya piyasalarında ham petrol fiyatının yüzde 2.1 oranında artmasının sevindirici olduğunu belirtirken, bu ortamda üretimi kısma gibi önlemlere başvurmak yerine, harekatın piyasayı nasıl etkileyeceğini beklemeyi tercih edeceklerini kaydetti. 
     OPEC Petrol Bakanlarının son toplantısında ham petrol satış fiyatındaki düşüşü durdurmak için, günlük üretimin 500 bin varil kısıtlanması gündeme gelmiş, ancak örgüt içi kontrol mekanizmalarına göre, satış fiyatının on gün peşpeşe 22 doların altında seyretmesi halinde günlük üretimin kısılması öngörüldüğü için uygulamaya konulmamıştı. 
     






</TEXT>
</DOC>
