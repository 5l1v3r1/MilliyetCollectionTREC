<DOC>
<DOCNO> 24431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/spor/spo07.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri’de Eryılmaz öfkesi 
</HEADLINE>
<TEXT>

Malatya karşısında uzatma dakikalarında verilen penaltı kararı Sarı - Kırmızılı ekipte büyük tepki çekti. 
     SÜPER 1. Lig’e yükselme yarı final maçında Malatyaspor’a uzatmada 1 - 0 yenilerek elenen Kayserispor’da, orta hakem Musa Eryılmaz’a tepkiler sürüyor. Başkan Ahmet Demircioğlu, haksız penaltıyla elendiklerini belirtip, "Yenilgiyi hak etmedik, hakem kurbanı olduk. Koca bir kentin kaderiyle oynandı. Sonuç böyle olmamalıydı" dedi. 
     TEKNİK Direktör Hüsnü Özkara da, hakemin haksız penaltı kararıyla maçın sonucunu belirlediğini, Kayserispor’un da mutlak bir penaltısını vermediğini ileri sürdü. Özkara, "Penaltı kararının yanlışlığını tüm spor kamuoyu gördü. Kayserispor’un bir yıllık emeğinin keyfi ve yanlış bir kararla boşa gitmesi yazık değil mi " diye konuştu. 
     



 SPOR 



























</TEXT>
</DOC>
