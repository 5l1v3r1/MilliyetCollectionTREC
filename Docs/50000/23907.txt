<DOC>
<DOCNO> 23907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sonspo05.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Aziz Yıldırım'ın zor kararı "Devam mı tamam mı " 
</HEADLINE>
<TEXT>

     Fenerbahçe Kulübü Başkanı Aziz Yıldırım'ı zor bir karar bekliyor. 
     Sağlık sorunları nedeniyle Fenerbahçe Başkanlığı'nı bırakmayı düşünen Aziz Yıldırım, camiadan gelen büyük baskılar karşısında geri adım atıyor. Yıldırım'ın eşi ve kızı başkanlığı bırakmasını istiyor. 
     Ancak yönetimin baskıları karşısında Aziz Yıldırım, yeni bir yönetim kurulu ile göreve devam etme görüşünü benimsemeye başladı. 
     Buna göre eski futbol şube sorumluları Şadan Kalkavan ile Selim Soydan'ın yönetimden çıkartılarak yerlerine mali açıdan güçlü isimlerin getirilmesi planlanıyor. 
     Fenerbahçe yönetimine alınmak istenen isimlerin başında ise Ali Dinçkök ile Ferit Şahenk geliyor. Bu isimlerin yanısıra Aziz Yılmaz ile Davut Dişli'nin de yönetime katılabileceği belirtiliyor. 







</TEXT>
</DOC>
