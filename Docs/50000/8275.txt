<DOC>
<DOCNO> 8275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy01.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepinizi Allah korusun’ 
</HEADLINE>
<TEXT>

Başbakan Ecevit DSP'lilerin ağlayarak dinlediği grup konuşmasını şu sözlerle bitirdi "MGK pazartesi günü. Nasıl bir havada toplanacağız bilemiyorum" 
     ANKARA Milliyet 

     Başbakan Bülent Ecevit, Cumhurbaşkanı Ahmet Necdet Sezer'den önceki gün IMF heyeti Türkiye'deyken "ekonomik program başarıyla sürüyor" diye açıklama yapmasını istediğini ancak, bu önerisinin aynı saatlerde Köşk'ten reddedildiğini söyledi. 
     
Basın niye alkışlamıyor      Ecevit, dünkü DSP Grubu'nda milletvekillerince ayakta alkışlanarak karşılandı. Konuşurken sık sık takılan, gözleri buğulanan Ecevit, 50 yıllık siyasi yaşamında ilk kez MGK toplantısındaki gibi bir davranışla karşılaştığını söyleyince bazı milletvekilleri gözyaşlarını tutamadı. Sıralardan "Bravo", "Yüzde 25'lik Cumhurbaşkanı" diye sesler yükselirken, Akif Serin de gazetecilere yönelerek, "Basın niye alkışlamıyor" diye sordu. Ecevit'in eleştirileri şöyle 
     İki gün önce karşı karşıya kaldığım olaylar 50 yıllık siyasi yaşamımda başıma gelmemişti. Böylesine hiç muhatap olmamıştım. Kimseye de böyle bir davranışım olmamıştır. 
     
Özel anlamı var      Sayın Cumhurbaşkanı'nın benden, hükümetimizden şikayetleri olabilir. Fakat getireceği yer herhalde MGK değildi. Bunları MGK'ya getirmenin özel bir anlamı vardır. Telaffuz bile etmek istemiyorum. 
     Türk ve yabancı kamuoyuna hitap ederken bu tartışmanın ekonomiyle ilgisi olmadığını, ekonomik programın başarıyla uygulandığını, enflasyonun aşağı çekildiğini süratle hatırlatmamız gerekiyordu. Ben üst üste açıklamalar yaptım. Fakat bu konuda Başbakan ile Cumhurbaşkanı arasında da bir ayrılık olmadığı imajını iç ve dış kamuoyuna vermemiz gerekiyordu. Uzmanları aracılığıyla Sayın Sezer’e sözlü maruzatta bulundum. Uygun bulursa ekonomik programın başarıyla sürmekte olduğunu ifade eden bir açıklamayı derhal yapmasını takdirlerine sundum. 
     Sözlü olarak, "Sayın Cumhurbaşkanımız şimdilik bir açıklama yapmak için vesile görmüyor. 22 Şubat'taki ziyaretinizden ya da 26 Şubat'taki MGK’dan sonra böyle bir açıklama yapmayı düşünebilir" biçiminde bir yanıt geldi. Dakikalar, saatler, gün önemliydi. Fakat Sayın Cumhurbaşkanın bana "Sizinle iki gün sonra buluşacağız, o zaman veya MGK'dan sonra düşünürüm" diye yanıt vermesi beni son derece şaşırttı." 
     
Devlet her şeyin üstündedir      MGK pazartesi günü toplanacak. Tabi nasıl bir hava içinde toplanacağız, bilemiyorum. Ama içimize sindirmeliyiz. Her şeyin üzerinde devletin işlerliğini sağlamak vardır. Hepinizi ve milletimizi Allah korusun. 
     
Askeri kastettiANKARA Milliyet 
     Başbakan Bülent Ecevit'in dünkü DSP Grubu'nda dile getirdiği "Böyle düşünceleri MGK'ya getirmenin özel bir anlamı vardır. Telafuz bile etmek istemiyorum" sözleri tartışma yarattı. 
     
MGK el atsın’ yorumu      Ecevit'in bu sözleriyle Cumhurbaşkanı'nın askerleri hükümete karşı kışkırtma amacı güttüğü iddia edildi. Ecevit'in "telaffuz bile etmek istemiyorum" dediği gelişmenin ise Başbakanlık'ta "Bu işleri siviller çözemiyor. MGK olaya el atsın" şeklinde yorumlandığı kaydedildi. 
     Sezer'in konuyu MGK zemininde gündeme getirmesinin bir süre önce ekonominin düzeltilmesi için MGK'yı göreve çağırarak tepki toplayan İstanbul Ticaret Odası Başkanı'nın sözlerini anımsattığı belirtildi. 
     


 SİYASET 
























</TEXT>
</DOC>
