<DOC>
<DOCNO> 2846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/dunya/adun.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Soysuz karar 
</HEADLINE>
<TEXT>

'Ermeni soykırımı' yasa tasarısı Fransız Ulusal Meclisi'nden oybirliğiyle geçti. Bir milletvekili, 'Diz çöküp özür dilesinler Türkiye'nin soykırımı tanımadan AB'ye girmesini önlemeliyiz' dedi 
     MİNE G. KIRIKKANAT Paris 

     8 Kasım 2000 tarihinde Fransız Senatosu'nda ezici çoğunlukla kabul edilerek dün Ulusal Meclis'te görüşülen "Ermeni soykırımı" yasa tasarısı, 577 üyeli mecliste hazır bulunan 50 milletvekilinin oybirliğiyle onanarak yasalaştı ve yürürlüğe girdi. TSİ 10.30'da başlayıp 13'e kadar devam eden oylama öncesi tartışmada, hazır bulunan tüm milletvekileri tek tek söz aldılar ve hemen her partiden konuşmacılar grupları adına yasayı savundular. 
     
Aleyhte tek söz yok      Oturuma, yasaya muhalif olan hiçbir milletvekilinin katılmaması, tasarıya ilişkin en küçük bir muhalefette bulunmaması ve Türkiye'nin görüşünü kimsenin savunmaması dikkati çekti. Oturumda, hükümet temsilcisi olarak hazır bulunan Parlamento ile İlişkilerden Sorumlu Devlet Bakanı Jean Jacques Queyranne, "meclislerin iradesi" olarak değerlendirdiği soykırım tasarısına karşı çıkmamakla birlikte, "yasanın sembolik bir anlamı olduğunu ve oylama sonucunun bugün ve yarın için bir değer taşımadığını" vurguladı. 
     
Türkiye dize gelsin’      Konuşmacıların hemen tamamı, Avrupa'nın geçmişiyle hesaplaştığını ve Türkiye'nin insan haklarına saygı duyduğunu göstermek, gerçek demokrasiyle yönetildiğini kanıtlamak için kendi geçmişiyle de hesaplaşmayı kabul etmesi gerektiğini söylediler. Konuşmacılardan, Sosyalist Parti milletvekili Louis Mermaz ise şunları söyledi "AB'ye çağrı yapıyoruz. Willy Brandt diye bir adam, Almanya'nın Yahudi soykırımı için diz çöktü ve özür diledi. Türkiye'nin dize gelmeden AB'ye girmesini önlemeliyiz." 
     
Bir zil takıp oynamadıkları kaldıİbrahim Öğretmen 
     Fransız Meclisi’nin Genel Kurul salonundaki localar, "Ermeni soykırımı" yasa tasarısının oylanmasını izlemek üzere gelmiş olan Ermeni asıllı Fransızlarla doluydu. Salondaki 50 kadar milletvekili, yasa tasarısını oybirliğiyle onayladıktan sonra kendilerini alkışlarla tebrik eden Ermenilere aynı karşılığı verdiler. 
     
Deveciyan Bush'tan söz aldım      Ulusal Meclis'in "Ermeni soykırımı" yasası oturumunu, dinleyicilere ayrılan tribünleri tıka basa dolduran çok sayıda Ermeni asıllı Fransız vatandaşı izledi. Parlamento binası önünde de bayraklar sallayan bir grup toplandı. Oylama sonrasında "24 Nisan Komitesi" ve "Ermeni Davasını Savunma Komitesi" başkanları Aleksi Govciyan ile Ara Kirkoryan, gerek Fransız, gerekse Ermeni basınından çok sayıda gazeteciye "zaferlerini" ilan ettiler. 
     Oturum sonrası televizyonlara bir demeç veren ünlü Ermeni milletvekili Patrick Deveciyan ise şunları söyledi "Gerçeği kabul ettirdik. Ana amaç, Türkiye'yi dize getirmek ve Almanya gibi özür dilemesini sağlamak. Şimdi sırada ABD var. ABD başkanı Bush, bizzat imzaladığı yazılı bir belgeyle Ermeni Soykırımının tanınması için çalışacağını görev geldiğinin dördüncü gününde bildirdi. Böyle böyle, Türkiye'yi artık gerçeği inkar edemeyeceği noktaya gelecek " dedi. 
     
Anayasa Mahkemesi tek seçenek      Fransa 1915 Ermeni soykırımını resmen tanır" tümcesinden ibaret olan yasa, henüz bir yaptırımla donatılmadığı için teknik olarak Anayasa'ya aykırı. "Ermeni soykırımı" yasasının bu bakımdan iptali için Cumhurbaşkanı, başbakan veya en az 60 milletvekilinin imzasını içeren bir parlamenter grubunun Anayasa Mahkemesi’ne başvurması gerekiyor. Yasanın on beş gün içinde Başbakan ve Cumhurbaşkanı'nın onayından geçmesi gerek. Cumhurbaşkanı yasayı onaylamadığı takdirde, gerekçeli olarak meclise geri gönderebilir veya iptali için Anayasa Mahkemesi'ne götürebilir. Meclis yasayı yeniden onayladığı takdirde Cumhurbaşkanı'nın tek seçenek olarak Anayasa Mahkemesi kalıyor. 
     Ancak Başbakan ve Cumhurbaşkanı'nın ne yasayı Meclis'e geri göndermesi, ne de Anayasa Mahkemesi'ne bir başvuru yapmaları bekleniyor. 
     


 DÜNYA 











</TEXT>
</DOC>
