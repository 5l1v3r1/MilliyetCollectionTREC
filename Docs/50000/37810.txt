<DOC>
<DOCNO> 37810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur06.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Akhisar'da orman yangını...20 hektar çam ormanı yandı... 
</HEADLINE>
<TEXT>

     Manisa'nın Akhisar İlçesi'nde, gece çıkan orman yangınının, 20 hektarlık alanda kısmen kontrol altına alındığı bildirildi. 
     İzmir Orman Bölge Müdürlüğü yetkililerinden alınan bilgiye göre, Akhisar ile Gölmarmara arasındaki Yunuslar Köyü yakınında, gece henüz belirlenemeyen nedenle orman yangını çıktı. 
     Yangına, İzmir Orman Bölge Müdürlüğü'ne bağlı yangın söndürme helikopteri, orman işçileri ve çevre belediyelerin itfaiyeleri ile askeri birlikler müdahale etti. 
     Yangın, yoğun çabalar sonucu sabah kısmen kontrol altına alındı. Yangında, 20 hektarlık çam ormanının hasar gördüğü belirtildi. 
     Yangının tamamen kontrol altına alınması için çalışmalar sürdürülüyor. 






</TEXT>
</DOC>
