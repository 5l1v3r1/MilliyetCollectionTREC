<DOC>
<DOCNO> 17945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/spor/spo05a.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş’ten yenilere şans 
</HEADLINE>
<TEXT>

     MURAT AKBAŞ 

     MİLLİ Takım Teknik Direktörü Şenol Güneş, bugünkü maçta yeni isimlere şans tanıyacak. Sağ arka adalesinde hafif çekme bulunan Sergen’in yanısıra Alpay ve Emre’yi yedeğe çekecek olan Güneş, savunmada Ümit Özat, Tolga, orta alanda ise Yıldıray’ı ilk onbirde sahaya sürecek. Güneş, forvette Oktay’ın yanında büyük bir olasılıkla Hasan Özer’e şans verecek. Bu arada sakatlığı geçmeyen Gaziantepsporlu Hakan Bayraktar kadrodan çıkarıldı, yerine takım arkadaşı Ramazan Tunç alındı. 
     
Arnavutluk ile çok özel      DÜNYA Kupası Eleme Grubu maçlarının hazırlıklarını sürdüren A Milli Takımımız, bu akşam Arnavutluk ile özel bir karşılaşma oynayacak. Gaziantep Kamil Ocak Stadı’ndaki mücadele saat 20.15’te başlayacak ve TRT 1’den naklen yayınlanacak. Dostluk maçını İsrail Futbol Federasyonu’ndan Heir Levi yönetecek. Bu arada Ümit Milli Takımımız da saat 16.00’da deplasmanda İtalya ile hazırlık maçı yapacak. 
     
353. milli maç      A MİLLİ Futbol Takımımız, 78 yıllık tarihinde 352 maç yaptı, 111 galibiyet alırken, 162 sınavdan da yenik ayrıldı. Rakip fileleri 419 kez havalandıran ekibimiz, kalesinde ise 591 gol gördü. Gaziantep’te ilk maçına çıkacak olan Ay - Yıldızlı takımımız, yurtiçinde yaptığı 161 maçtan 67’sini kazandı, 58’ini kaybetti. 
     
SAAT 20.15 
TV TRT 1 Canlı 
STAT Kamil Ocak 
HAKEM HEİR LEVİ 




 SPOR 
























</TEXT>
</DOC>
