<DOC>
<DOCNO> 12412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sonspo09.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor "Sergen ve Oktay'ı kadromuzda tutma düşüncesindeyiz" 
</HEADLINE>
<TEXT>

     Trabzonspor Kulübü Yönetim Kurulu bugün bir basın toplantısı düzenleyerek, kulüpte son günlerde yaşanan gelişmeler hakkında bilgiler verdi. 
     Mehmet Ongan, Sergen'in sezon sonuna dek, Oktay'ın ise 31 Mayıs 2003 tarihine dek bordo-mavili takımla sözleşmesinin bulunduğunu belirterek, ''Bu 2 futbolcumuzu da kadromuzda tutmak düşüncesindeyiz''dedi. 
     Her iki futbolcunun da kadro dışı bırakılmadığını ve bu konunun saptırıldığını da ifade eden Ongan, şöyle devam etti 
     ''Kadro dışı kalmak başkadır, kadro dışı bırakılmak başkadır. Her maçın kadrosu 18 kişi olarak açıklanır. Bir takımın kadrosunda 25 futbolcu varsa, 18 kişilik kadroya giremeyen oyuncular kadro dışı mı kalmış sayılmalıdır yoksa kadroya girememiş mi sayılmalıdır Ayrıca kadro dışı bırakılmak bir tebliğ vasıtasıyla duyurulur. Sergen ve Oktay'a böyle bir tebliğ yapılmışmıdır '' 
     Ligde 1 Nisan Pazar günü Yimpaş Yozgatspor ile kendi sahalarında karşılaşacaklarını da hatırlatan Ongan, ''Ligde kalan 9 maç için çalışmalara tekrar başlayacağız ve teknik direktörümüz Sadi Tekelioğlu, daha evvel ilan edildiği gibi sezon sonuna kadar görevinin başındadır.'' 
     Mehmet Ongan, kongre söylentileri hakkında da şunları söyledi 
     'Trabzonspor Kulübü Yönetim Kurulu, 31 Aralık 2000 tarihinde göreve gelmiştir ve tüzükte belirtilen görev süresi olan 2 yıl daha bu kulüpte görevde kalacaktır. Kongre tarihinden itibaren başlayan olağanüstü kongre söylentilerini çıkaran ve yayanlar ile kongre sevdalıları çok olağanüstü bir durum olmadığı sürece 2 yıl daha bekleyecekler. Bunun için onlar adına da üzgün olduğumuzu ayrıca belirtmek istiyoruz.'' 
     Kulüp asbaşkanı Ömer Gürsoy ise, geçen hafta sonunda özel bir kanalda yer alan bir programda bordo-mavili futbolcular Sergen ve Oktay'ın pazarlanmak istenildiğini iddia ederek, şöyle konuştu 
     'Spor programlarına o hafta takımın oynadığı iyi futbolda etkin rol oynayan futbolcuların, teknik adamların veya yöneticilerin çağrıldığını bilirdik. Bu programların yeni bir şekil aldığını ve o programların futbolcu pazar programları halini dönüştüğünü bilemediğimiz için Sergen'i bu programa gönderdik. Bu programa telefonla katılmak istediğimiz halde, bu söz hakkı bize verilmedi. Ne yazık ki bu programda sözleşmeli futbolcularımız sayın onursal başkanımız Mehmet Ali Yılmaz'ın gözü önünde pazarlanıyordu. Ayrıca Trabzonspor'un sorunlarını Galatasaray ve Fenerbahçelilerin yorumcu olduğu bir yerde biz tartışmayız. Bu tür sorunları kendi içimizde çözecek güçteyiz.'' 
     Gürsoy, gelecek sezona yönelik transfer çalışmalarıyla ilgili olarak da şu bilgileri verdi 
     'Sayın başkanımız şu anda Etiyopya'da 17 yaş grubu futbol turnuvasını izlemektedir. Bu turnuvada bulanabilecek futbolcular kulübümüz adına ileriye dönük yararlanılabileceğimiz futbolculardır. Sayın başkan 23 Mart'ta Brezilya'ya geçerek ve oradan takıma direkt katkı sağlayabilecek olan futbolcuları izleyecek ve 4 Nisan'da Trabzon'a dönecek.'' 
     



</TEXT>
</DOC>
