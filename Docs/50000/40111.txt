<DOC>
<DOCNO> 40111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yazar/tamer.html </URL>
<DATE> 2001/09/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sanatı kent kimliğiyle buluşturmak 
</HEADLINE>
<TEXT>

     Tuğla ve kiremit, tarihte üretimi yapılan ilk yapı malzemesiymiş. M.Ö. 13. yüzyılda Mezopotamya’da ilk kez kullanılan bu sıcak yapı malzemesi, dizayn, boyut ve işlevi dışında hiç değişikliğe uğramadan günümüze kadar gelmiş. 
     M.Ö. 4. yüzyılda Babil Kulesi’nin yapımında 85 milyon adet tuğla kullanılmış olması, pişmiş toprakla ilgili olarak taa o tarihlerde ciddi bir endüstriyel çalışmanın varlığını gösteriyor. 
     Ülkemizde ise tuğla ve kiremit üretimine, Cumhuriyet’in ilanından sonra başlanmış. 1927 yılına kadar yurtdışından satın alınan Marsilya tipi kiremit, Kurt Sait ve Muhtar Başkurt ortaklığıyla Eskişehir’de kurulan fabrikada, o tarihten itibaren yerli üretilmeye başlanmış. İşte ülkemizin bu ilk kiremit fabrikası, 15 Ağustos’tan beri aralarında Hamiye Çolakoğlu ve Prof. Devrim Erbil gibi ünlü seramik sanatçılarımızın da bulunduğu 10 sanatçıya eserlerini yaratmaları için ev sahipliği yapıyor. 
     Tepebaşı Belediyesi tarafından düzenlenen 1. Uluslararası Pişmiş Toprak Sempozyumu, 5 Eylül’de sona erdiğinde, kentin meydan ve parkları, değişik ülkelerden sanatçıların heykelleriyle donanacak. 
     Tepebaşı Belediye Başkanı Ahmet Ataç, bu sempozyumun hem geleneksel pişmiş toprak üretimi ve sanayiinin gelişimine katkıda bulunmak, hem de sanatı kent kimliğiyle özdeşleştirmek amacıyla yapıldığını belirtiyor. 
     Japonya, G. Afrika, Litvanya, İsveç, İngiltere ve Türkiye’den Eskişehir’e davet edilen 10 heykeltraşın, Kurt Kiremit Fabrikası sahasında yapmakta oldukları eserler, Tepebaşı Belediyesi tarafından telif ücretleri ödenerek satın alınıp, parklara ve meydanlara yerleştirilecek. 
     Sempozyuma Kültür Bakanlığı, Valilik, Anadolu Üniversitesi, Osmangazi Üniversitesi, Eskişehir Sanayi Odası, Eskişehir Ticaret Odası, Sarar ve kiremit firmaları katkıda bulunmuş. 
     
Deprem askerlik dinlemez, ya küçük kız kardeş      Adapazarı’ndan e - posta gönderen Fatih Önsoy’u önce deprem, ardından da ekonomik kriz vurmuş. Askere gitmeyi bir süre ertelemesi mümkün olamaz mı 
     "17 Ağustos depreminde annemi, babamı, 2 kız ve 1 erkek kardeşimi kaybettim. Aslında bütün geçmişimi kaybetmiştim o gece. 4 gün sonra enkaz altından çıkarıldım. Marmara Tıp Fakültesi’nde yapılan tedavimin ardından, geride kalan 15 yaşındaki kız kardeşimle birlikte Adapazarı’nda çadırda yaşamaya başladık. 
     Evden herhangi bir eşya, hatta bir fotoğraf bile çıkaramadık. Geçmişimiz 45 saniyede yok oldu. Geriye kalan sadece yıkılmış binanın fotoğrafıydı, bir de aile acısıyla yıkılmış olan 15 yaşındaki kız kardeşim. 
     Babam memurdu. Fazla bir gelirimiz yoktu. Çadırda kalmaktan başka çaremiz de yoktu. Depremde çok geç müdahale eden yöneticilerimizin, bana şu ana kadar sadece ayda 100 milyon kira parası ve 750 milyon annem, 750 milyon lira da babam için ben ve kardeşime verilen paranın haricinde herhangi bir yardımı olmamıştır. 
     Kardeşim için büyük bir hırsla sarıldım hayata. Bilgisayar üzerine çok küçük bir sermayeyle kurduğum şirketi kısa sürede iyi duruma getirdim. Ev kiraladım. Gece gündüz çalışıp şirketime 2 araba aldım. 
     Durumumuz iyiydi. Ancak depremden daha şiddetli ve nasıl becerildiği belki de hiç anlaşılamayacak ekonomik krizle sarsıldık. Piyasadaki paramızı alamadık. Arabaları sattık, borç altına girdik. Daha sonra haciz davaları başladı. Sıfırdan kurduğum işyerini ve evdeki herşeyimi, 10 aydır süren bu krize verdim bu kez. 
     Şimdi de bir erkeğin en kutsal görevi olan askerlik zamanım geldi. Ben bu durumdayken işimi, borçlarımı kim halledecek Asıl önemlisi, vatani görevimi yapacağım zaman kardeşim tamamen perişan olacak. 
     Çaresizlik bu değil mi sizce " 
     Tel 0543 592 56 31 - 0264 277 47 40 
     
     







Bahçeli'nin tutumu 


Mavi yolculukta tatil kitapları 


Lüzumsuz bilgiler 


Sanıyorduk ki... 


Fuat kurtuldu ya diğerleri 


Özetle, vatandaş şaşkın, çaresiz... 


Reha Muhtar ile Erzurumlu... 


Anadolu kaplanı Gaziantep yaralı 


Sanatı kent kimliğiyle buluşturmak 


"Antep gelişiyor, hayat değişmiyor 


Bir cinayetin anatomisi 


Kriz dürümle aşılır mı 


Soyguncu fındıkçıların "gerçek hayat" 
hikayesi 


Cannes'lı Gazioğlu AKP'ye niye girdi... 


</TEXT>
</DOC>
