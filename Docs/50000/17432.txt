<DOC>
<DOCNO> 17432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/ekonomi/eko01.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa, Türkiye’ye sahip çıktı 
</HEADLINE>
<TEXT>

AB ve aday ülkelerin maliye bakanlarının yaptığı yazılı açıklamada, Türkiye’nin istisnai bir dış desteğe ihtiyacı var. IMF ve Dünya Bankası’ndan ek mali kaynak sağlanmasını istiyoruz’ denildi 
     GÜVEN ÖZALP Brüksel 

     Türkiye’de yaşanan ekonomik gelişmeleri başından bu yana yakından takip eden ancak mümkün olduğu kadar sessiz kalmayı tercih eden Avrupa Birliği’nden AB , Ekonomiden Sorumlu Devlet Bakanı Kemal Derviş tarafından hazırlanan programa destek geldi. AB, programın ek kaynaksız başarıya ulaşamayacağına dikkat çekerek, IMF ve Dünya Bankası nezdinde devrede oldukları mesajını verdi. 
     AB üyeleri ve aday ülkelerin maliye bakanlarını İsveç’in Malmö kentinde bir araya getiren Ecofin toplantısında yapılan yazılı açıklamada, program açıklanmadan yapılan benzer bir açıklamaya atıfta bulunularak, "Türk hükümetinin güçlü bir ulusal ekonmik program uygulama çabalarına yönelik tam desteğimizi yineleriz" denildi. 
     
IMF ve ı      AB, Türkiye’nin istikrarı sağlama ve programı tam anlamıyla ugulama yönündeki güçlü siyasi taahhütleri yerine getirme çabalarının istisnai bir dış desteğe ihtiyaç bulunduğunun da altını çizdi. Bu çerçevede AB açıklamasında, "IMF ve Dünya Bankası’ndan ek mali kaynak sağlamasını talep ediyoruz" denildi. Türkiye’nin yaşadığına benzer krizlerde doğrudan para aktarmak için gerekli enstrümanlara sahip olmayan AB’nin, desteğini yinelemesi ve uluslararası finans kurumlarına çağrıda bulunması önemli bir siyasi destek olarak algılanıyor. Bu yaklaşımın IMF ve Dünya Bankası nezdinde de olumlu etki yapacağına kesin gözüyle bakılıyor. 
     AB’nin programda en çok dikkatini çeken unsurların ise mali konsolidasyon ve mali sektörün yeniden yapılandırılması gibi temel yapısal reformlar olduğu anlaşıldı. Türk yetkililerden, uluslararası finans kurumlarıyla işbirliğinde kalarak programı gecikmeksizin tamamlamasını isteyen AB, programın başarısı için özel sektörün desteğinin sürmesinin önemli olduğunun altını çizdi. 
     
IMF’den Ha gayret’ mesajı      Türkiye’nin ekonomik reformların gerçekleştirilmesi yolundaki çabalarını son günlerde hızlandırması, Uluslararası Para Fonu IMF tarafından olumlu karşılandı. IMF sözcüsü David Hawley, "Türk yetkililerinin, programın uygulanması yönünde ilerleme sağlamasını memnuniyetle karşılıyoruz" dedi. Hawley’in bu sözleriyle IMF, Türkiye’nin ekonomik reform programını son haline getirme çabalarına desteğini iletmiş oldu. Halen Ankara’da bulunan IMF heyetiyle Türk hükümeti arasında yeni niyet mektubu üzerindeki görüşmelerin tam olarak ne zaman anlaşmayla sonuçlanacağı ise henüz kesinlik kazanmadı. 
     Bu arada Türkiye’nin ekonomik programının, niyet mektubu hazırlanarak IMF heyetinin Washington’a dönmesinden yaklaşık iki - üç hafta sonra yani mayıs ayı sonunda IMF İcra Direktörleri Kurulu’nda onaylanması bekleniyor. 
     
Destek mayıs sonunda      Washington’da gelecek hafta yapılacak olan IMF ve Dünya Bankası ilkbahar toplantılarının, Türkiye’nin niyet mektubunun IMF İcra Direktörleri Kurulu tarafından onaylanması ve dış yardım sağlanması süreciyle somut bir bağlantısı bulunmuyor. Türkiye’deki durumun, bu toplantılarda yan konu olarak gündeme gelmesi bekleniyor. 
     
ABD’den IMF’ye fırça      ABD Hazine Bakanı Paul O’Neill, New York Ekonomi Klübü’ndeki konuşmasında, son zamanlardaki mali krizlerin, karar alıcıların, sorunlar felakete dönüşmeden, süratle hareket etmesi gerektiğini gösterdiğini söyledi. 
     O’Neill, bu durum değişmezse, zengin ülkelerin katkıda bulunmayı isteyecekleri mali desteğin sınırlanabileceğine dikkat çekti. ABD, 183 üyeli IMF ve Dünya Bankası’na en fazla katkıda bulunan ülke konumunda. O’Neill, "yangın söndürmeye mali krizleri gidermek harcanan para ve zamanın azaltılmaması halinde uluslararası mali kuruluşların geleceğinin zorlanacağını" belirtti. 
     Maliye bakanlarının dünyasında, yanlış, hatalı politikalara destek için giden milyarlarca dolar hakkında sanki hiç önemsizmiş gibi konuşulduğunu belirten O’Neill, urken, bu paraların, emekçi vergi mükelleflerinden toplandığını vurguladı. 
     


 EKONOMİ 



















</TEXT>
</DOC>
