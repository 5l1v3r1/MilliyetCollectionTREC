<DOC>
<DOCNO> 8475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/sanat/san01.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Balthus’ü nasıl bilirdiniz 
</HEADLINE>
<TEXT>

     Web’de Kültür Sanat AVNİYE TANSUĞ 

     Kaybolan kedisinin ardından çizdiği figürler, şair Rainer Maria Rilke tarafından keşfedilip, bir de yayınlanınca, on üç yaşındayken sanat dünyasına adım atan Balthazar Klossowski Balthus , on gün daha yaşasaydı, 29 Şubat’ta tam 94 yaşında olacaktı. Olmadı. Ama 1908 doğumlu sanatçının İsviçre’deki atölyesinde, son günlerine kadar resim yapmayı sürdürdüğü biliniyor. Bugün Balthus sevenler için birkaç kaynak var burada... Sanal sanat ansiklopedisi, "Artcyclopedia"da www.artcyclopedia.com artists balthus.html . Burada resimlerinin "online" görülebileceği müze ve galerilere bağlantılar, bazı resimlerin posterlerinin alınabileceği bir galeri adresi - www.allposters.com - ve hakkında çıkan bazı makaleler veriliyor. "Perl, Weber’e karşı" diye özetlenebilecek bu makaleler hep aynı konu çevresinde. O da Balthus’ü belli bir yere konumlamanın kolay bir iş olmadığı. "Bir Yaşam Öyküsü, Balthus" kitabında onu yalnız yapıtlarıyla değil, ruhyapısı ile de çözümlemeye çalışan Weber’e, bir başka eleştirmen, Jed Perl "Simyacı" başlıklı uzun incelemesiyle "Sen yanlış biliyorsun, onun için zanaatkar ile simyacı arasında bir fark yoktu" diye yanıt vermiş. Hemen tüm kaynaklar bu makaleye gönderme yapıyor. Fransız kültür sanat portalı Multimania’daki Valchy’nin sayfasında, hem resimler, http valchy.multimania.com Pages balthus.htm hem de Perl’in o makalesi var. Benzer kaynaklar -www.artchive.com artchive B balthus.html "Artchive"de var. Amazon’un yan kitap sitesi "TBook", kendi çizimleri dahil, Balthus hakkında kitaplar sunuyor http www.tbook.com art b Balthus . BBC1 tarafından 89. yaşgününe doğru, İsviçre’de, Rossiniere’deki evinde çekimine ailesi ve dostlarının da katıldığı "Ressam Balthus" adlı belgesel hakkında bilgi şurada www.rosetta.co.uk balthus.htm . Ve... Paris Match sayfalarında, son yıllarından haber ve görüntüler www.parismatch.com dossiers balthus ... 
     
Eski Peru’dan Ay Yağmuru      Milliyet Sanat Dergisi, son sayıda "can sıkıntısını" sorguluyor... Orada en çok Galatasaray Üniversiteli Mert Yaşar’ın, "cansıkıntısı birşey yaratmamaktan kaynaklanıyor" sözünü sevmiştim. Balthus’ün izini sürerken New York Metropolitan Sanat Müzesinin özel sergiler bölümünde gördüğüm "Ay Yağmuru Eski Peru’da Gümüş" de bana aynı şeyi hatırlattı. Peru’lular gümüşle nasıl oynamış, neler yaratmışlar. Canınızı sıkmayın, bizzat birşey yaratmasanız da, mesela bu hafta sonu, ana kapısı www.metmuseum.org adresindeki MET’den içeri girip, hem bu özel sergileri, hem müzenin diğer bölümlerini saatlerce gezip, kaybolabilirsiniz... Daha etkin gezmek isterseniz, kendi seçtiklerinizden oluşan özel galerinizi de yaratabilirsiniz. O arada ola ki, "Büyük Birader" ziyaretçi izlenimleri ve eğilimler hakkında bilgi topluyordur, varsın toplasın, "Ay Yağmuru" içinizdeki izleri -geçici de olsa öyle güzel siliyor ki, buna değer... 
     


 SANAT 










</TEXT>
</DOC>
