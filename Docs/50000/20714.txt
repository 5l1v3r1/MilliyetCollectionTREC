<DOC>
<DOCNO> 20714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/soneko23.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 11.51 puan artışla 2. seansı 11,779.31 puandan tamamladı. 
     Hisse senetleri ortalama yüzde 0.10 oranında değer kazandı. 
     Borsa'da ilk seans yaşanan 363 puanlık düşüşün ardından, ikinci seansta piyasa dalgalı bir seyir izledi. 11,733 puan seviyesinde açılan seansta hisselerde satışlar yine ağır basarken, ilk seansta yoğun satış gören mali sektör hisseleri piyasayı yukarıda tuttu. 
     Seans içinde en düşük 11,595 puan seviyesini gören Endeks, ikinci yarıda özellikle Borsa'nın lokomotifi banka ve holding hisseleriyle toparlandı. 11,838 puana kadar yükselen Ulusal-100 Endeks, günü 11,779.31 puandan tamamladı. 
     Hisse senetleri günün tamamında yüzde 3.00 oranında değer yitirdi. 
     Kapanışta mali endeks 160.73 puanlık artışla 16,708.75 puana yükselirken, sınai endeksi 78.58 puanlık kayıpla 8,934.42 puana, hizmetler endeksi de 99.83 puanlık kayıpla 7,057.43 puana geriledi. 
     Böylece mali grup hisseler ilk seansa göre ortalama yüzde 0.97 oranında değer kazanırken, sınai grubu hisseler yüzde 0.87, hizmet grubu hisseler de yüzde 1.39 oranında değer yitirdi. 
     2. seansta işlem gören toplam 299 hisse senedinden 55'i değer kazandı. 164 hisse senedi değer yitirirken, 80 hissenin fiyatında ise değişiklik olmadı. 
     Seansta 219 trilyon 361 milyar 844 milyon liralık işlem hacmi oluştu. İki seansın işlem hacmi toplamı da, 452 trilyon 387.4 milyar lira olarak gerçekleşti. 
     2. seansta Yapı Kredi Bankası, Akbank, Vestel, Petrol Ofisi ve Ereğli Demir Çelik en yoğun işlem gören hisseler oldular. 






</TEXT>
</DOC>
