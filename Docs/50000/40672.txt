<DOC>
<DOCNO> 40672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sontur09.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Koray Aydın'ı istifası için kutladı 
</HEADLINE>
<TEXT>

     Başbakan Bülent Ecevit, Koray Aydın'ın Bayındırlık ve İskan Bakanlığı'ndan istifasının ''onurlu bir davranış'' olduğunu belirterek, ''Kendisini kutluyorum'' dedi. 
     Başbakan Ecevit, Başbakanlık Merkez Binası'ndan ayrılırken, gazetecilerin Aydın'ın istifasına ilişkin değerlendirmesini sormaları üzerine şunları söyledi 
     ''Bayındırlık ve İskan Bakanı Sayın Koray Aydın'ın istifa haberini ben de televizyonlardan öğrendim. Bana henüz resmen istifa ulaşmadı. Fakat, Sayın Koray Aydın'ın davranışı onurlu bir davranıştır. Kendisini kutluyorum. Sayın Koray Aydın, Bayındırlık ve İskan Bakanı olarak memleketimize çok değerli hizmetlerde bulunmuştur. O arada, özellikle depremle ilgili çalışmalarda, etkinliklerde büyük yararları olmuştur. Bunlar, her zaman şükranla anılacaktır. Kendisine başarılar diliyorum.'' 
     Ecevit, bir soru üzerine, kendisine henüz resmen istifanın ulaşmadığını belirterek, bu nedenle yerine vekalet edecek kişinin kim olduğu konusunda birşey söyleyecek durumda olmadığını ifade etti. 
     Bir gazetecinin, bakanların ve siyasilerin ticaret yapmalarının önünde yasal bir engel olmadığını ve bu konunun toplumda tartışıldığını belirterek, Siyasi Etik Yasası'nı Meclis'ten çıkarmayı düşünüp düşünmediklerini sorması üzerine Ecevit, ''Dün onu kararlaştırdık. O konudaki çalışmayı süratle yapacağız'' karşılığını verdi. 
     
     
     







</TEXT>
</DOC>
