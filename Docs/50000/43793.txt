<DOC>
<DOCNO> 43793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/yasam/yas00.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutmayın, tek suçlu öteki newline kadın değil 
</HEADLINE>
<TEXT>

Kimi zaman aşk, kimi zaman cinsel ya da ruhsal ihtiyaçlar nedeniyle başlıyor yasak ilişki’... Çoğunlukla da öteki kadın’ yuva yıkan, kötü ve ahlaksız olarak görülüyor... Oysa ki uzmanlar şöyle diyor Sorumluluğun büyük kısmı erkekte.. 
     Öteki kadın - 2 
Elif Korap 

     Saygı duyduğunuz erkeğe eş, sevgi duyduğunuz erkeğe metres olun" diyor ünlü sosyolog - yazar Simone de Beauvoir. Sözünün doğruluğu tartışılır ama konuştuğumuz kişilerin anlattıkları gösteriyor ki, bu tür ilişkilere çoğu zaman 'aşk' neden oluyor. Ancak en büyük sorumlu olarak aşkı göstermek her zaman doğru değil. Bazı kadınlar parasal nedenlerle, bazı erkekler de yeni cinsel maceralar yaşamak amacıyla bu tür ilişkilere girebiliyorlar. Asıl tehlike bu noktada başlıyor pisikiyatr Doç. Dr. Armağan Samancı'ya göre... 
     
     Suçluyu bulmakla bitmiyor 
     Doktor, bek r bir kadın ile evli bir erkeğin ilişki yaşamasını kötü ya da iyi şeklinde değerlendirmek yerine, olayların nedenlerini soruşturmak gerektiğini belirtiyor ve şunları söylüyor 
     "Elbette, bu tür ilişkiler hoş değil ancak, bu kişileri yargılamamak gerekir. Her insan duygularını kontrol edemeyebilir. Bu nedenle öncelikle kişilerin başkaları yerine kendilerini sorgulamaları gerekir. Önemli olan kimin suçlu olduğu değil, sorunun nasıl çözülebileceği. Evli kadın, 'Kocam beni neden aldatıyor ' sorusunu önce kendine sormalı. Erkek, evliliğindeki hataları bulmaya çalışmalı. 'Öteki kadın' ise içinde bulunduğu durumu ve beraber olduğu kişinin aile sahibi oluşunu değerlendirerek hareket etmeli." 
     
     İpler erkeğin elinde 
     Samancı’ya göre her ne kadar öteki kadın, bu tür ilişkilerde suçlu taraf görülse de, sorumluluğun büyük kısmı erkekte. Samancı bu konuda şöyle diyor 
     "Erkek dürüst davranmıyor. Eşine yalan söylüyor, iki kadınla birden ilişkiye giriyor. Hiçbir kadın eşini kaybetmek istemez. Bu nedenle de eşler hep kocasını suçsuz, öteki kadını, kötü, ahlaksız, kocasını baştan çıkaran olarak düşünür. Eşi, genelde kocası için ruhsal bunalıma girdi, hasta ya da büyü yapıldı diye düşünür. Aslında bu hastalık filan değil, adamın bilerek yaptığı bir şeydir. Bazen öteki kadın erkeğin evli olduğunu bile bilmeyebilir. Yalnız çok küçük bir azınlık aile yıkmaktan, evli erkeklerle beraber olmaktan özellikle hoşlanıyor ve bunun için çaba sarf ediyor." 
     
     Kadın mutlaka hisseder 
     Samancı, bir kadının eşinin başka bir ilişki yaşadığını anlamamasının mümkün olmadığı görüşünde. Bu konuda şunları söylüyor 
     "Erkeğin her zamanki rutini bozulur. Her zaman yapmadığı şeylere yönelmesi, yeni hobilere vakit ayırması, fazla harcama yapmaya başlaması en çok görülen belirtiler. Eğer kadın duygusal olarak kendini köreltmemişse, bunu mutlaka hisseder. Kadınlar çok iyi dedektiflerdir. Bunun peşine düşerler ve olup biteni öğrenirler. Erkekler de kendilerini çabuk ele verirler." 
     
Önce eşini aldattı sonra da beni...’A.Y., 35 yaşında, İstanbullu bir gazeteci 45 yaşındaki evli ve 2 çocuklu avukat sevgilisiyle yaşadıklarını şöyle anlatıyor 
Daha önce evli biriyle ilişki yaşayabileceğinizi düşünmüş müydünüz 
     Hiç düşünmemiştim böyle bir ilişki yaşayacağımı. Ama, onu ilk öptüğümde bu adam evli’ demedim. Onu sevip sevmediğimdi önemli olan. 5 çocuklu bir adama şık olabilirsin. Tutkunun sosyal statüsü, diploması, çıkarı, beklentisi yok. Niye bu adamla ilişkiye girdim, geleceğim ne olacak’ diye hiç düşünmedim. 
     
Nasıl tanıştınız 
     Bir yıl avukatlığımı yaptı ve arkadaşlığımız oldu. Bir de baktık beraberiz. Evime taşındı. Birlikte yaşamaya başladık. 
     
Aileniz ya da çevreniz nasıl karşıladı 
     Ailem karşı çıktı ama bir kadın, birini seviyorsa onun için mücadele eder. Ben de onu aileme karşı savundum. Zaten arkadaşlarım ve çevrem olumsuz tepki vermemişti. 
     
Eşiyle tanıştınız mı 
     Eşini hiç görmedim. Yalnızca eşinin aramızdaki ilişkiyi bildiğinden haberim var. O, zaten benimle yaşıyordu, eve hiç gitmiyordu. Eşi, çocuklar nedeniyle boşanmak istemiyordu. 
     
İlişkiniz ne kadar sürdü 
     5 yıl sürdü. O süre içinde eşinden boşandı. Bu benim önerdiğim bir şey değildi. Ama bir gün, araya başka bir kadın girdi. Eşini benimle aldattığı gibi beni de başkasıyla aldatınca ilişkimizi bitirdim. Bunun üzerine benimle evlenmeyi düşündüğünü söyledi. Bu bir şeyi değiştirmedi çünkü, yaşanan olay onun kadına nasıl baktığını anlamama neden oldu. Onu unutmam 2 yılımı aldı. 
     
Suçluluk hissettiniz mi 
     Ben kendi yaptığımı ayıp bulmuyorum. Yalnızca şık oldum. Sözleşme yüzünden eşinin yakasına yapışanların yaptıklarını ayıp buluyorum. Aldatıldım, bıraktım. 
     
Yeniden bu tür bir ilişkiye girer misiniz 
     Sanmıyorum ama yine de asla diyemez insan. Çünkü bu tür şeylerin hesabı yapılamaz. Aynı zorlukları yaşamak istemem. 
     
ÖTEKİ KADINLAR ANLATIYOR... Geleceğimiz belli değil’      28 yaşındaki bilgisayar mühendisi D.A., çalıştığı şirketin evli genel müdürüyle yaşadıklarını anlatıyor "İşe başladığımda aramızda bir elektriklenme olmuştu. Onu beğeniyor, ilgi gösteriyordum ama evli olduğu için, onun buna karşılık vereceğini düşünmemiştim. Bir gün beni yemeğe davet etti. İlişkimiz birden bire başladı. Konumu gereği, karısından boşanıp benimle olduğunu açıklaması tepki çekeceğinden bunu saklamaya çalıştık. Ama şirkette durum çabuk yayıldı. Bu nedenle artık birlikte görülmemeye çalışıyoruz. İlişkimiz nedeniyle değil, ama insanlar bunu tahmin ettiği için kendimi kötü hissediyorum. Gelecekte ne olacağına dair hiçbir fikrim yok." 
     
Onu karısına göndermek o kadar zor ki’      26 yaşındaki müzisyen C.K., 54 yaşında evli bir müzisyen olan sevgilisiyle ilişkisini şöyle anlatıyor 
İlişkiniz nasıl başladı 
     İlk görüşte aşk diyebilirim. 5 yıldır beraberiz. Yalnız yaşadığımdan evime geliyor ve evimde vakit geçiriyoruz. 
     
Eşi haberdar mı 
     Yakın bir zamanda öğrendi ve beni aradı. Her şeyi bildiğini, benim bunu teyit etmemi istediğini söyledi. Ve ben ona şunu sordum "Eğer ben tüm sorulara evet yanıtını verirsem, bu adamla yaşamaya devam edebilecek misiniz " Bu soruya bir yanıt veremedi. Bildiği halde inanmak istemiyordu anlaşılan. İki oğlu var. Çocukları büyük, karısı doçent ve bir üniversitede çalışıyor, yani paraya ihtiyacı yok. Ama yine de boşanmıyor. Bana, "57 yaşındayım. Benim yaşımda olsaydın durumumu anlardın. Bu yaştan sonra bu rezilliği yaşayamam" dedi. 
     
Sevgilinizin, eşiyle ilişkisi nasıl 
     Aslında ilişkimizin en zor yanı bu. Kötü giden, kavgalı gürültülü bir evlilikleri yok. Ama aşkları bitmiş. Bu durumda sevgilim de, ben de kendimizi kötü hissediyoruz, çünkü iyi giden bir şeyi yok ediyormuşuz gibi görünüyor. 
     
Siz neler yaşıyorsunuz 
     Ben, hayatta ondan başka birine şık olabileceğimi düşünmüyorum. Onu, karısına göndermek o kadar zor ki. Bir noktada evde nasıl vakit geçiriyorlar, ona nasıl davranıyor, beraber oluyorlar mı gibi düşünceler saplanıyor beynime. Tartışma çıkıyor. Aslında bunları düşünmek istemiyorum, ama elimde değil. 
     
Sizce tek boşanmama nedeni eşi için üzülmesi mi 
     Bazen bana, bundan birkaç yıl sonra ne olacağını soruyor. Erkekler için bu çok önemli. Cinsel gücü azalınca onu aldatabileceğimi düşünüyor, çünkü ben çok gencim. Oysa karısıyla yaşlılık günlerini geçirebilir. Ona bunu defalarca söyledim. Ben ona aşığım, cinsellik azaldığında bu değişmeyecek. O zaman çok mutlu oluyor, uçuyor ama sanırım yine de bu düşünceyi kafasından atamıyor. 
     
     YARIN 

</TEXT>
</DOC>
