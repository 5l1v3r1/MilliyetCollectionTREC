<DOC>
<DOCNO> 37075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/soneko11.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya para politikasını daha da gevşetti,Tokyo Borsası coştu 
</HEADLINE>
<TEXT>

     Japonya Merkez Bankası, ekonomiden gelen olumsuz sinyallerin artması üzerine, bugün açıkladığı sürpriz bir kararla para politikasını daha da gevşetti. 
     Kısa vadeli faiz hadlerini zaten sıfıra yakın düzeyde tutan Merkez Bankası, açıkladığı yeni önlemlerle mali sisteme daha fazla para enjekte etmeyi hedefliyor. 
     Banka'nın gevşek para politikası kapsamında getirdiği ilk uygulama, ticari bankaların Merkez Bankası hesaplarında tuttuğu mevduat miktarının 5 trilyon yenden 41 milyar dolar 6 trilyon yene 49 milyar dolar çıkarılması oldu. Merkez Bankası, buna ek olarak, uzun vadeli devlet tahvili alımlarını bir aylığına 400 milyar yenden 3.3 milyar dolar 600 milyar yene 4.9 milyar dolar çıkartma kararı aldı. Her iki önlemin de, banka sistemine para girişini artırmayı ve böylelikle kuramsal olarak işletmelere verilecek kredileri de artırarak ekonomik hayatı canlandırmayı hedeflediği bildiriliyor. Bununla birlikte, piyasa uzmanları, bu önlemlerin kısa vadeli bir canlanma yaratsa bile uzun vadeli etkilerinin istenen sonucu sağlayıp sağlamayacağının belirsiz olduğunu düşünüyor. 
     Hükümetin isteğine rağmen uzun süredir zaten gevşek tuttuğu para politikasını daha da gevşetmekte ayak sürüyen Merkez Bankası'nın sonunda bunu yapmaya karar vermesi Tokyo Borsası'nı coşturdu. Tokyo Borsası'nda dün son 17 yılın en düşük düzeyinde kapanmış olan Nikkei Endeksi, bugün Merkez Bankası'nın kararlarının açıklanmasıyla 440.39 puan ya da yaklaşık yüzde 4'lük bir artışla 11,917.95 puanda kapandı. 







</TEXT>
</DOC>
