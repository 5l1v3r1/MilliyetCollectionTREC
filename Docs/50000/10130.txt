<DOC>
<DOCNO> 10130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/ekonomi/eko08.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz geliri ithalata harcandı 
</HEADLINE>
<TEXT>

     Türkiye’nin geçen yıl cari işlemler kapsamında elde ettiği döviz gelirlerinin yüzde 91.1’i ithalat yoluyla geri gitti. Merkez Bankası verilerine göre 2000 yılında cari işlemler yoluyla toplam 58 milyar 759 milyon dolarlık döviz geliri elde edilirken döviz gideri ise 53 milyar 555 milyon doları ithalat olmak üzere toplam 68 milyar 524 milyon dolara ulaştı. 1999 yılına göre döviz gelirinde 5 milyar 511 milyon dolarlık bir artış olurken, döviz giderindeki artış 13 milyar 916 milyon dolara ulaştı. 1999 yılında giderlerin yüzde 97.5’i düzeyinde bulunan gelirler, 2000 yılında giderin yüzde 86.1’i düzeyinde kaldı. Buna göre Türkiye 2000 yılında elde ettiği her 100 dolarlık döviz gelirinin 91.1 dolarını ithalat yapmak için harcadı. İthalatın toplam döviz gelirine oranı 1999 yılında yüzde 74.7 düzeyinde bulunuyordu. 
     


 EKONOMİ 




















</TEXT>
</DOC>
