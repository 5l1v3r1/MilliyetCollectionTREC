<DOC>
<DOCNO> 19830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yazar/mujde.html </URL>
<DATE> 2001/05/06/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Ekonomik kriz belden aşağısını da vurdu... 
</HEADLINE>
<TEXT>

     Kriz sadece cüzdanları değil, cüzdanın konulduğu yere yakın olan her yeri etkiledi. 
     Uzmanlar krizden sonra cinsel isteksizliklerin had safhaya ulaştığını söylüyorlar. 
     Bi şey diil, Türkiye’nin krizi bu gidişle bölge ülkelerini de Rusya, Ukrayna, Moldovya etkileyecek diye korkuyorum. 
     Çünkü bakın bir zamanlar Helga’ları dalga dalga duvara çarpan Türk erkeklerinin odalarında ne bahaneler dönüyor. 
     
     Hayatım hadi sevişelim. 
     Bugün olmaz sevgilim. Borsa endeksim çok düşük... 
     Hayatım hadi sevişelim. 
     Bugün olmaz sevgilim. Bana biraz daha vade gerekiyor. Orta ve uzun vade... 
     Hayatım hadi sevişelim. 
     Likidite sıkışıklığım var, olmaz... 
     Hayatım hadi sevişelim. 
     Kemal Derviş’e bir soralım istersen... Adama ayıp olmasın... 
     Hayatım hadi sevişelim. 
     Saçmalama, özel eğlence vergisi geldi sevişmeye. Haberin yok mu senin 
     Hayatım hadi sevişelim. 
     Mümkün değil sevgilim. Duymadın mı IMF benzinde sübvansiyonu, evlerde ise sevişmeyi yasakladı. 
     Hayatım hadi sevişelim. 
     Over-night için kaç para vereceksin 
     Hayatım hadi sevişelim. 
     İMKB bugün kapalı tatlım... Tahtalar boş... 
     Hayatım hadi sevişelim. 
     Dolar düşmeden olmaz... 
     Hayatım hadi sevişelim. 
     Maaşımın iki katına çıkmasını bekliyorum... 
     Hayatım hadi sevişelim. 
     Yabancı yatırımcı olmadan olmaz... 
     Hayatım hadi sevişelim. 
     Enis Öksüz "Sevişmeye karşı değilim ama bu anayasaya aykırı" diyor okumadın mı 
     Hayatım hadi sevişelim. 
     Niye Ekonomik kriz bitti mi yoksa n 
     
Bugün maç mı var      Fenerbahçe yener ve şampiyonluğa uzanırsa sevinirim elbet ama Fener bugün yenilirse de üzülmiycem. Üzülürsem de, takımı 3-0 mağlupken o takımı alkışlamayı başaran muhteşem Fenerbahçe seyircisi ve başkan Aziz Yıldırım için üzülürüm. 
     Dereağzı’nı basıp Rüştü’ye girişmek gibi bir niyetim hiç yok. 
     En azından rezil olmadan bitirdik bu kez ligleri. İyi de futbol oynadık zaman zaman. 
     Seneye bir-iki takviye ile açık ara şampiyon olur bu Fenerbahçe ama ya bu sene 
     Son haftalara girilmişken eli ayağına dolanan ardı ardına Denizli’ye, Ankaragücü’ne, Trabzon’a yenilen, rakiplerini eze eze şampiyon olmak varken averaj hesaplarına muhtaç kalan Fenerbahçe’nin şampiyonluğu hak etmediğini, Galatasaray’ın ise berbat futbolu ile bırakın şampiyonluğu, üçüncülüğe bile layık olmadığını düşünüyorum. 
     Kalbim elbet Fener’den yana ama keşke Antep veya başka bir Anadolu takımı sıyrılsaydı aradan... 
     O yüzden üzüntülerimi ve sevinçlerimi askıya almaya ve bugünkü maçı izlememeye karar verdim. Sonucu yarın gazeteden öğrenirim. 
     
Web-Cam      Türk parasına iki sıfır daha eklendi 
     Türk parasından üç sıfır atılması beklenirken dün Kemal Derviş ani bir karar alarak Türk Lirası’na iki sıfır daha ekledi. 
     Derviş üzerinde Sindi’nin sıfırları bulunan New Yorklu Sindi paranın basıldığı her ülkede vatandaşlar tarafından bir türlü harcanamadığı ve bu yüzden de yeni para basılmasına gerek kalmadığından enflasyonun aşağıya indiğini söyledi. 
     Aşağıda 1000 00 Sindi Türk Lirası’nı görüyorsunuz... 
     
     Sağ elin sağdan itibaren dördüncü parmağı hangi parmaktır 
     "Kim 500 Milyar İster " yarışmasında bu soruya "yüzük parmağı" diye cevap vererek elenen Dr. Davut Toklu "Bu sorunun cevabı avcun baktığı yöne göre değişiyor" dedi. 
     Çektiğimiz fotoğraflar da sorunun iki doğru cevabı olduğunu gösteriyor aslında. 
     Davut Bey galiba haklı Sevgili Fatih... 
     
     Tüketicinin amcası Gani Efendi bildiriyor 
     Bir süre önce yazdığım "Ye Digikürküm ye" yazısına Digiturk’ten bir cevap geldi. 
     Benden gecikme faizi almalarının bir yanlış anlamadan kaynaklandığını, bunun münferit bir hadise olduğunu söylediler. 
     Aslında Digiturk’ün şansızlığı Cine-5... Vakti zamanında, numaralarını verdikleri kredi kartlarını babasının malı gibi kullanan Cine-5’ten vatandaşların ağzı yandı, bu yüzden Digiturk’ü üfleyerek yiyorlar biraz da... 
     Kötü niyet yoksa eğer, biraz daha dikkat gerekiyor sanıyorum. 
     
     







Metin Yazır... 


Bunları bırakalım yolsuzluğa bakalım 


Jinekologlar Derviş buraya 


Dansın Sultanları... 


GS - FB - Feng Shui 


Zaman 


Bu duruma nasıl geldik 


Kan bağışı... 


Ekonomik kriz belden aşağısını da vurdu... 


Kıssadan hisse 


Futbol savaşı 


Türkiye'ler 4 oldu 


Dünyanın durumu da "kötü" 


</TEXT>
</DOC>
