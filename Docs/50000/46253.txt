<DOC>
<DOCNO> 46253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/magazin/amag.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Müthiş rekabet Sibel’e yaradı 
</HEADLINE>
<TEXT>

Hülya Avşar’ın şefi ve saz heyeti Gülben Ergen’e transfer olunca, Ritz Carlton’daki OPET gecesinde ekstra konsere Sibel Can çıktı... 
     DENİZ ALTUNTAŞ, ORHAN GÜNDOĞ 

     MAGAZİN dünyasının iki yıldızı Hülya Avşar ile Gülben Ergen arasındaki rekabet artarak sürüyor. İki şarkıcıya da sahnede şef olarak eşlik eden Taşkın Sabah, tercihini Ergen’den yana kullanıp saz ekibiyle birlikte transfer olunca’, Avşar zorda kaldı. Bir anda saz ekipsiz ortada kalan Avşar, bu yüzden Rahatsızım’ diyerek OPET’in Conrad Otel’deki gecesinde sahneye çıkmadı. 
     
     Can, kara gün dostu 
     GECENİN sanatçılarını ayarlayan Emral Avşar da, kızının yerine Sibel Can’ı sahneye çıkarttı. Can’ın sahne hazırlığı yaptığı saatlerde Avşar, Ritz Carlton Otel’deki Pırlantada Stil 2001 Yarışması’nı izledi. Yerine çıktığı Avşar’ın gerçekten hasta olduğunu sanan Can da üzüntüsünü, "Dört yıl önce ben de bir ekstra öncesi hastalanmıştım. O zaman da Hülya bana yardımcı olmuş, benim yerim sahneye çıkmıştı" diyerek dile getirdi. 
     
     Taşkın beni bıraktı’ 
     AYNI saatlerde Ritz Carlton çıkışında gazetecilerin sorularını yanıtlayan Hülya Avşar ise hayli kırgındı. Cem Özer’le kavgalı olduğu için gecede sahneye çıkmaktan vazgeçtiği iddialarını yalanlayan Avşar, "Hastayım. Orkestram olmadığı için çıkmadım. Orkestra şefim Taşkın Sabah beni bıraktı. Ben ona Herkesi bırak, benimle çalış’ diyemem. Müzisyen istediğiyle çalışır" demekle yetindi ve Ergen ile ilgili konuşmamayı tercih etti. 
     
     



 MAGAZİN 













</TEXT>
</DOC>
