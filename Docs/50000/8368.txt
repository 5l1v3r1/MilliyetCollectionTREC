<DOC>
<DOCNO> 8368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/soneko03.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's, Türkiye'nin görünümünü ''durağana'' çevirdi 
</HEADLINE>
<TEXT>

     Kredi derecelendirme reyting kuruluşu Moody's, Türkiye'nin ''B1'' olan döviz kredi notunu değiştirmezken, görünümünü pozitiften ''durağana'' çevirdi. 
     Moody's tarafından yapılan yazılı açıklamada, hafta içinde mali piyasalarda yaşanan dalgalanmanın, geçen yıl Kasım ayındaki mali krizde ekonomik istikrar programının kredibilitesinin onarılmadığını gösterdiği ifade edildi. 
     Açıklamada, bu olayların, programın siyasi şoklar karşısındaki kırılganlığını bir kez daha gösterdiği kaydedildi. Moody's'in açıklamasında, piyasaların, halen uygulanmakta olan döviz rejiminin sürdürülebilirliği üzerine yoğunlaştığı ifade ediliyor. 
     Önemli özelleştirme projelerindeki gecikmeye dikkat çeken Moody's, yasal gecikmelerin, programın, enflasyon ve faiz dışı bütçe fazlası başarılarını gölgelediğini vurguladı. Ekonomik büyümenin muhtemelen yavaşlayacağını ve cari işlemler açığının azaltılamıyacağını işaret eden Moody's, Türkiye'nin kredi notunun, artmaya devam eden dış borç yükünü karşılamaya yetecek kapasitesini yansıttığını kaydetti. 




</TEXT>
</DOC>
