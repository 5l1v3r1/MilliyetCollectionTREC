<DOC>
<DOCNO> 43936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/guncel/gun04.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörün keli’ göründü 
</HEADLINE>
<TEXT>

"Teröre desteğin h l sürdüğünü açıklayan Genelkurmay 2. Başkanı Büyükanıt, "Almanya’yı mı kastetti" sorusuna, "Takke düştü, kel göründü. Onlar kendilerini bilir" yanıtını verdi 
     Genelkurmay 2. Başkanı Orgeneral Yaşar Büyükanıt, insanlığın terör konusunda ne büyük bir tehlikeyle karşı karşıya bulunduğuna son 25 yıldır ısrarla dikkatleri çekmek isteyen Türkiye’nin, bu konuda bazı dost komşu ve müttefiklerinden dahi yeterli desteği göremediğini söyledi. Büyükanıt, "Destek görmek şöyle dursun, terör örgütünün başı himaye edilmiş, terörist örgütlere eğitim desteği verilmiş, insan hakları’, hukukun üstünlüğü’ gibi ulvi değerler bu insanlık düşmanlarının önüne kalkan edilmiştir" dedi. 
     IDEF 2001 Savunma Sanayii Fuarı çerçevesinde düzenlenen "Dünyadaki Politik, Teknolojik, Stratejik Gelişmeler ve Türkiye’ye Etkileri" konulu sempozyumun açış konuşmasını yapan Büyükanıt, hiçbir kimse veya ülkeyi suçlama amacı olmadan bazı düşüncelerini paylaşmak istediğini dile getirerek, şöyle konuştu 
     
     Anıtkabir de hedefti 
     "Terör insanlık suçudur. Terörü desteklemek de insanlık suçudur. Terörist neyse terörü destekleyen de odur. Türkiye fiilen 16 yıl terörle mücadele etmiş, 30 binin üzerinde can kaybetmiştir. Bu terör ülke dışından yönetilmiş ve birçok ülkeden destek görmüştür. Üzülerek ifade edeyim, halen de görmektedir. 
     Cezaevlerindeki ölüm oruçlarının emirleri kanlı bir terör örgütü tarafından yurtdışından verilmektedir ve bu eylemler yurtdışından desteklenmektedir. Laik düzene karşı çağdışı bir rejimi özleyenler yurtdışında örgütlenmekte, 1998’de Anıtkabir’e uçakla yapılacak bir saldırı bile yurtdışında, dost ülkelerde düzenlenebilmektedir. Bizi asıl üzen, teröre yataklık yapan ülkelerin Türkiye’ye insan hakları dersi vermeye kalkmalarıdır. Bu ülkelerin önce kendilerini tarihe karşı temizlemeleri gerekir." 
     Büyükanıt, gazetecilerin, eleştirileriyle Almanya’yı mı kastettiğiyle ilgili bir soruya, "Takke düştü, kel göründü. Onlar kendilerini bilir" yanıtını verdi. 
     
ABD’li komutanın Atatürk alıntısı      Toplantıda konuşan ABD Avrupa Kuvvetleri Komutan Yardımcısı General Carlton Fulford, Atatürk’ün sözlerinden alıntılar yaptığı konuşmasında şunları söyledi 
     "Türkiye, terörizmle mücadele açısından destek ve tecrübelerini bizimle paylaşacak bir ülkedir. Zaman içinde bizim gerçek dostlarımız ortaya çıkacaktır. İnanıyoruz ki, Türkiye gerçek dostlarımız arasında yer alacaktır. Atatürk’ün dediği gibi, Yurtta Barış, Dünyada Barış’ ilkesini hayata geçirmeliyiz." 
     
Elçi Türkiye’nin rolü çok önemli      ABD’nin Ankara Büyükelçisi Robert Pearson da, uluslararası güvenlik konusunda işbirliğine gidilmesi gerektiğini vurgulayarak şöyle konuştu 
     "Her ülkenin farklı politik anlayışı var. Ancak teröre karşı mücadele söz konusu olduğunda politik farklılıklar önemli değil. Ya bizim ya da teröristlerin yanında olup olmama konusunda seçim yapılacak. Türk hükümeti konumunu belirledi. 
     En önemli karar Türk müttefikimizden gelmiştir. ABD uluslararası terörizmle mücadeleye büyük destek vermektedir, Türkiye de bunda çok önemli rol oynayacaktır. Bu hükümetle birlikte Türkiye, ekonomik ve siyasi zorluklarla başa çıkacak, ABD ve Batı dünyasının ortağı konumuna gelecektir." 
     



 GÜNCEL 


















</TEXT>
</DOC>
