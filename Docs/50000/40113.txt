<DOC>
<DOCNO> 40113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yazar/toker.html </URL>
<DATE> 2001/09/02/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Bir cinayetin anatomisi 
</HEADLINE>
<TEXT>

     Üzeyir Garih'in cenaze töreni dolayısıyla Haluk Şahin, Radikal'deki sütununda, ölümü o tarz olmasaydı "Üzeyir Garih'in bile böyle bir cenaze töreni isteyeceğinden söz edilebilir" diyordu. 
     İngilizlerin, şimdi yüz yaşını aşmış sempatik ve sevgili Ana Kraliçelerinin, kızı Elizabeth'in kilisedeki muhteşem taç giyme törenine bakıp "Ah, keşke babası da görseydi " diye hayıflanması gibi.. 
     Bu, cenaze töreni hakkında o, halkın düzeniydi. 
     Ya, cinayetin tahkikatı O, devletin işidir ve Üzeyir Garih cinayetinin tahkikatı her hangi bir toplum, özellikle onun polisi ve medyası için tam bir yüzkarasıdır. Zaten bu, özellikle medyada baştan beri en ağır - ve haklı - şekilde dile getirilmektedir. Medya, hiç olmazsa kendini eleştirmeyi bilmektedir. Başkaları hala, müesseselerine toz kondurmamayı marifet sanmaktadırlar. 
     Ama gerçekten, suçlanması gereken medya ile polis midir Yoksa herkesin herkesle yüzgöz olduğu bir devlet sistemini "saydamlıktır" diye, böyle ilişkileri kıvamında tutmasını daima bilmiş bir topluma getirip her şeyi dejenere etmiş, ilk Ecevit, sonra Özal, hatta Demirel gibi "ucuz siyaset adamları" mıdır Eğer çok uzun süredir bu işlerin içindeyseniz "Evet, onlardır " dememeniz imkansızdır. Medya da, polis de nihayet bir çarkın dişlileridir. Bu sistemin doğru dürüst işleyen bir çarkı kalmış mıdır 
     Hazin olan başka bir husus çarkları işletenlerin inanılmaz yeteneksizlikleridir. Meslekten yetişme herkes gibi benim de polis muhabirliğim olduğu için gazeteci - polis ilişkilerini bilirim her ikisinin saate karşı çalıştıklarını da.. Ama, gözönündeki 13 yaşında cılız "Deli Fuat"ın yapılı Üzeyir Garih'i bıçakla doğrayabileceğine "uzman polis" nasıl kanaat getirebilir, nasıl medya "Katil yakalandı" haberini yayınlar Nitekim genç bir savcı, çocuğu hemen serbest bırakmıştır. 
     Denilebilir ki "Ya, koca İçişleri Bakanı aynı ilanı yapmadı, koca Adalet Bakanı konu üzerinde konuşmadı, koca Başbakan bile soru cevaplandırmadı mı " Doğrudur. Ama ona alacağınız cevap basittir Sorun, zaten bu değil mi Sorun, "bunların sistemi"nin her şeyi dejenere ettiğidir. "Bunlar" değiştirilmeden, hiç bir şey değişmez. 
     Siz "katilin kız dostu Pınar Konuşkan"ın, soyadı öyledir diye mi poliste konuştuğunu ve "her şeyi itiraf ettiğini" sanıyorsunuz O halde siz, polisteki "konuşturma metodları"nın ne olduğunu hiç bilmiyorsunuz. Allahtan ki kanı, "aranan kan" çıkmadı. 
     Ama "Deli Fuat" ile "Konuşkan"ın bu yüzden "hayatlarının karardığı"na üzülmeyiniz. Tıpkı "Kumkapı cinayeti failleri", tıpkı "Fadime", tıpkı "İmamın karısı" gibi, tam aksine, medya sayesinde "hayatları aydınlanmış"tır. İş ki, bu fırsattan yararlanmasını bilsinler. Eğer "katil zanlısı Yener Yermez" "masum" çıkarsa, işte o, tam "ihya olacak"tır. 
     Peki, bütün bu karambolün "borsa etkilenmesin" diye, bilerek düzenlendiği söylentisine ne dersiniz Öyle ya, hapşıran olsa lodos yemişe dönen "bizim borsa"da koca Alarko'nun sahiplerinden biri öldürülüyor, fakat yaprak kımıldamıyor. 
     Gene, benim bu sütunlarda hep dediğime geliniz 
     "Burası, Türkiye. Türkiye'de Türkler yaşar.. ve Türkler böyle yaşarlar". 
     
     Bu yazı dizgiye gönderildiği sırada "haberin doğrusu değil, ilginçi makbuldür" batıl inancına sıkı sıkıya bağlı medyamız, kendisini malzemesiz bırakmayan polisimizin dolduruşuyla yeni bilgiler sunuyordu Pınar, meğer Pınar değil, Özlem'miş ve katil zanlısının bankadan çektiği parayı onun hesabına polis yatırmış yeni çıkan tanık da kaçarken gördüğü "iki katilin çok esmer tenli" olduklarını açıklamış. Bakana göre ise "kimsesizler yurdunda hiç kimsenin ırzına geçilmemiş". 
     Henüz bilinmeyen, "katil zanlısı asker"in yer yarılıp içine mi girdiği, yoksa buhar olup uçtuğu mudur. 
     







Bahçeli'nin tutumu 


Mavi yolculukta tatil kitapları 


Lüzumsuz bilgiler 


Sanıyorduk ki... 


Fuat kurtuldu ya diğerleri 


Özetle, vatandaş şaşkın, çaresiz... 


Reha Muhtar ile Erzurumlu... 


Anadolu kaplanı Gaziantep yaralı 


Sanatı kent kimliğiyle buluşturmak 


"Antep gelişiyor, hayat değişmiyor 


Bir cinayetin anatomisi 


Kriz dürümle aşılır mı 


Soyguncu fındıkçıların "gerçek hayat" 
hikayesi 


Cannes'lı Gazioğlu AKP'ye niye girdi... 


</TEXT>
</DOC>
