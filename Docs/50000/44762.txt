<DOC>
<DOCNO> 44762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/dunya/dun10.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Birliği de hesapları dondurdu 
</HEADLINE>
<TEXT>

     Terörün mali kaynaklarını kurutmak amacıyla ABD tarafından başlatılan kampanyaya Avrupa Birliği AB de katıldı. AB Komisyonu bu kapsamda birlik sınırları içerisinde birtakım kişi ve örgütlere ait hesapların dondurulduğunu açıkladı.Birleşmiş Milletler ve AB’nin alınan son kararlar çerçevesinde adım atıldığını belirten Komisyon, listenin genişletilmesinin gündeme gelebileceğini açıkladı. Komisyon’un mal varlıklarını dondurma kararı çerçevesinde 1 Ekim tarihi itibarıyla İngiltere’de 88 milyon dolar, Fransa’da 2.2 milyon dolar, Almanya’da 1.2 milyon dolara el konuldu. 
     
     Örgüt listesi açıklandı 
     Komisyonun listesindeki kişi ve gruplar şöyle El Kaide İslami Ordusu, Ebu Seyyaf Grubu, Silahlı İslami Grup, Mücahit Hareketi, El-Cihad, Özbekistan İslami Hareketi, Asbat Al-Ansar, Mücadele ve Vaiz İçin Selef Grubu, Libya İslami Mücadele, El-İttihat El-İslamiye, Aden İslami Ordusu, Usame Bin Ladin, Muhammad Atif, Seyf El Adl, Şeyh Said, Ebu Hafs, İbn El-Şeyh El-Libi, Ebu Zübeyde, Abdülhadi El Iraki, Eyman El Zevahiri, Servet Salih Şihata, Tarık Enver El Seyyid Ahmed, Muhammed Salih, El Kifah, Vefa İnsani Yardım Örgütü, El Raşid tröstü, Mamun Darkazanli İhracat - İthalat Şirketi. 
     



 DÜNYA 

















</TEXT>
</DOC>
