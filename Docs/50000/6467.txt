<DOC>
<DOCNO> 6467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sontur07.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Nouma Atatürk Havalimanı'nda olay çıkarttı 
</HEADLINE>
<TEXT>

     Beşiktaş'ın Fransız futbolcusu Pascal Nouma, Paris'e gitmek için geldiği Atatürk Havalimanı'nda gazetecilere küfür ederek, yine olay çıkardı. 
     Beşiktaş'ın Gençlerbirliği ile yaptığı Türkiye Kupası yarı final maçında rakibine kafa atan ve kırımızı kartla oyundan atıldığı için bu ligde yarınki Çaykur Rizespor maçı kadrosuna alınmayan Nouma, Fransa'ya gitti. 
     Türk Hava Yolları'na THY ait bir uçakla Paris'e gitmek için Atatürk Havalimanı'na gelen Nouma, bilet işlemleri sırasında gazetecilerin görüntü almasına sinirlenerek el-kol işaretleri yapmaya başladı. Nouma, pasaport kontrolü için kontuara ilerlediği sırada gazetecilere İngilizce ve Türkçe küfürler etti. Nouma'nın gazetecilerle sürdürdüğü tartışma, polisler tarafından engellendi. 
     Alkollü olduğu öne sürülen Nouma'nın davanışları ve küfürleri, yolcuların da tepkisine neden oldu. Güçlükle sakinleştirilen Nouma, daha sonra Paris'e hareket etti. 
     




</TEXT>
</DOC>
