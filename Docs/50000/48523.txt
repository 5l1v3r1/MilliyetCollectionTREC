<DOC>
<DOCNO> 48523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yasam/yas02.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
UFO’lar görüntülendi 
</HEADLINE>
<TEXT>

Macar savaş pilotu, keşif sırasında esrarengiz cismi filme aldı 
     ÖNAY YILMAZ İstanbul 

     IŞIK saçan bir disk şeklinde ve gümüş rengindeki UFO, uzunca bir süre Budapeşte’nin üzerinde gezindi. Macar Savunma Bakanlığı’ndan resmi açıklama gelene kadar isminin açıklanmasını istemeyen pilot, görüntüyü 29 Eylül’de kaydettiğini belirterek şöyle konuştu 
     
     Peşine düşmek yerine kaydetti 
     "SOL tarafımda parlayan metal bir uçak gördüm. Bu, mükemmel şekli olan bir diskti. Disk o kadar hızla geçip gitti ki keşif uçağında olmama rağmen peşine düşmek yerine filme almayı tercih ettim." Pilot, bir avukat kiralayarak videonun halka duyurulmasını istedi. 
     
     Bakanlık pilotu doğruladı 
     MACAR Savunma Bakanlığı resmi bir açıklama yapmadı, ancak pilotun hava kuvvetlerinin pilotu olduğunu belirtti. Sirius UFO Uzay Araştırmaları Merkezi Başkanı Haktan Akdoğan, bilgiye yeni ulaştıklarını, hava kuvvetlerinin olaya ilgi gösterdiğini söyledi. 
     



 YAŞAM 






















</TEXT>
</DOC>
