<DOC>
<DOCNO> 7967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yasam/ayas.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir elinde vites bir elinde ayna 
</HEADLINE>
<TEXT>

Nevin Say, Türkiye’nin ilk kadın taksi şoförü.. Ve tabii ki, binbir tacizin mağduru.. 
     ASLI ÖKTENER İstanbul 

     100 dolar vereyim, dolaşalım biraz’, Hazır hanım evde yok, 500 dolar vereyim gel bize’, Bırak bu taksiciyim ayaklarını, kaç para istersin ’, Helal olsun abla...’ 
     Türkiye’nin ilk kadın taksi şoförü Nevin Say, arabasına aldığı erkek müşterilerinden bu sözleri işitiyor. Sarkıntılık edenleri indiriyor, ikna olmayanları da, Ne diyorsun sen ...’ diyerek tekme tokat atıyor. 
     
     Fönsüz’ çıkmıyor 
     Geceleri çalışan Say, her öğlen saat 15.00’te uyanıyor ve güne başlıyor. 
     Önce banyosunu alıyor, ardından kuaförün yolunu tutuyor. Saçına fön çektirip, makyajını yaptırıyor. 
     Saat tam 16.00’da, ekmek parası için yola düşüyor. Sabah 05.00’te evine dönünceye kadar direksiyon sallıyor, binbir dertle uğraşıyor. Daha 15 yaşındayken araba kullanmaya başlayan Nevin hanım, önceleri, kendisi gibi taksi şoförü babasından gizli, bir tanıdıklarının arabasında çalışmış. 
     
     Gecelerin şoförü 
     Nevin Say, o eski’ günleri de nemli gözlerle şöyle anlatıyor 
     "Babam kanserdi. Bir şoför bulmak istedi. Ben yaparım’ dedim, izin vermedi. 18 yaşındaydım, çok ağlamıştım. Ölmeden önce izin verdi ve taksisinde çalışmaya başladım. Şimdi iki taksim var. İki de erkek kardeşim var ama ehliyetleri bile yok. Gençliğimde de gece hayatını çok severdim. Gece tek başıma sokaktan hiç korkmam. Başka meslekte mutlu olmam imkansızdı." 
     
     


 YAŞAM 

















</TEXT>
</DOC>
