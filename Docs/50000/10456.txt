<DOC>
<DOCNO> 10456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/spor/yguv.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum ve "durum" 
</HEADLINE>
<TEXT>


     Ters Köşe ERCAN GÜVEN 

     Tevazuun gereği yok... Daum’un kokain kullandığı kanıtlanıp, işsiz kalması üzerine, Alman Hoca’ya tek ben arka çıkmıştım Türk Basını’nda .. 
     O günlere denk gelen Ters Köşe’de, Alman hocayı Türkiye’ye davet etmiştim... 
     Ve demiştim ki 
     "Biz bir zamanlar bu işin tüccarlarını, kulüp başkanı yapacak kadar hoşgörüye sahip insanlarız. Gel istediğin takımın başına geç..." 
     Yahu şaka derken, faka bastık galiba. İş gerçeğe bindi ki, akıl almaz... 
     Ve gelişmişlik adına, Avrupalılık aşkına, eksantrik olmak uğruna, "fikir adamlarımız" kollarını sıvamış bu transferin mutfağında. 
     Dünün fair play cengaverleri, konu Daum olunca bir takım prensiplerini unutmuş görünüyorlar. 
     Bu plazalar gazetecileri halktan kopardı diyorlardı ama, haftanın üç gününü tribünlerde geçiren yazarlarımızın bu aymazlığına akıl erdiremiyorum doğrusu. 
     Burası Türkiye sayın meslektaşlar .. 
     Burada "özürler", unutulur "kusurlar" bakidir. Muhabbet düzgün giderken buzdolabına konur o kadar. En ufak bir tartışma, hatta yanlışlıkla nasırına basma durumunda, adamın ne kusuru varsa üstüne kusulur bir anda... 
     Bakın, delikanlılığı tescillenmiş kırk yıllık aktörümüz bile rol kesmesini beğenmeyen yönetmene nasıl bir mesleki eleştiri getiriyor 
     "Ayyaş"... 
     Siz hiç yürüme özürlü bir insanın ağız dalaşında, karşısındakinin bunu unuttuğunu gördünüz mü .. Karşılıksız çekten hapse girmiş bir insana kızdığınızda, lafa "hırsız herif" diye başlamama garantisi verebilir misiniz .. 
     Veremezsiniz o şimdiden Avrupalı olmuş engin hoşgörü sahibi ve eksantrik fikir adamlarımız da veremez... 
     Burası Türkiye... 
     Daum, bir antrenman sırasında ayağı topa takılıp tökezlerse... Hatta bırakın tökezlemeyi, üç kere üst üste hapşırırsa ben yazı başlıklarını şimdiden gözümün önüne getirebiliyorum... 
     İnanmayan, ne içkiciliği, ne kumarbazlığı kalan Mustafa Denizli’ye veya bir zamanların "şehir krosu" Fatih Terim’e sorsun. 
     Bu konudaki son sözüm şu "Bu güne kadar ağzını açmayanlar, sonsuza dek sussun"... 
     
Çakar nereye koşuyor      Ahmet Çakar, futbol tarihimizdeki yerini hak etmiş, çok başarılı bir hakemimizdi. 
     Sonra basına geçti ve aynı grafiği sürdürdü. 
     Çünkü, yüksek IQ’su tuttuğu işi koparmasını sağlıyordu. 
     Ama şov dünyasına transferi elem verici... 
     Televizyondaki spor dünyası demiyorum, çünkü onu şova zorluyorlar belli ki... Kavga ettiriyorlar. Hırçınlık istiyorlar. 
     Kimbilir, belki de "Bak" diyorlar, "Öbür kanaldaki rakibin ne güzel sövüyor. Sen henüz kimseyi zıvanadan çıkartamadın... Böyle giderse yolculuk yakın"... 
     Maalesef düzen bu... En azından şimdilik... 
     O da saldırganlık yarışında geride kalmamak uğruna, Türk televizyonlarının "negatif kahramanlarından" biri olma yolunda, basıyor gaza... 
     Sergen’i Beşiktaş’a pazarlamaya çalıştıkları programda, Trabzonspor yöneticisi Ağaoğlu aradı ve "Yahu adam bizim futbolcumuz, ayıp olmuyor mu" dedi... 
     Çakar’ın yanıtı ibret vericiydi... 
     "Sen de bu programa göndermeseydin". 
     Ben siyah beyaz devrinden beri televizyon izlerim, böyle itiraf görmedim... Çakar diyor ki, bizim formatımız bu. Zaten berbat bir reyting savaşının tam ortasındayız, kazanmak için elbette her numarayı yapacağız. Madem gönderdin ses etme otur aşağı... 
     Ahmet Çakar başarılı bir hakemimizdi... Tek düdüğü ile kader çizebilirdi... 
     Uğruna böylesine "özverilerde" bulunduğu "fırsatlar", faal hakemliğinde karşısına çıksa acaba elindeki adalet terazisini o günlerden kırar mıydı diye düşünüyor insan. 
     
Oyuncak geyik      İşsiz, ümitsiz, kendini haksızlığa uğramış hisseden insanlara, futbolu "emniyet supabı" yapamazsınız... 
     Aç aslanı oyuncak geyikle kandırmak kadar tehlikeli bir şeydir bu... 
     Doğru... Önce ilgisini çeker, oyalanır... 
     Ama, elindekinin karnını doyurmaya yaramayacağını anladığında artık hem aç, hem de kızgındır... 
     İşte Siirt - Gaziantep maçındaki olayların altında bu gerçek yatmaktadır... 
     İster popülizm deyin, ister eyyam... Fakat, o olaylarda Siirt seyircisi de haklıdır, Siirt’in başkanı da, Siirtli’yi coplatan emniyet müdürü de, misafir takım da... 
     Yanlışlık işsiz, ümitsiz ve kendini haksızlığa uğramış hisseden insanların önüne ekmek yerine, futbol koyanlarda. 
     Gerçi bunu Siirt’te devlet yapmadı ama, başka kentlerde, ilçelerde aynı yöntem, sanki reel bir çözümmüş gibi devlet tarafından uygulanmaya çalışılıyor ne yazık ki... 
     
Futbol kulların      Yozgat’ta Fenerbahçe’nin kısmeti çiçeklendi ya, futbol jargonumuza "uhrevi" özdeyişler vidalandı. 
     "Allah yardım etti"... 
     Neden .. Çünkü "Allah dağına göre kar verir"... 
     Şayet Allah, futbolu kullarına bırakmamış olsa, Yozgat’a yardım ederdi. Malum adının önünde Yimpaş var ya... 
     Şimdi buna da cevap yetiştirecekler ve "Allah sevdiğine dert verir" diyecekler. 
     Ne diyelim bilmem ki, "Allah iyiliklerini versin". 
     
"Kan tutar"      Olimpiyatı alacağız, başka yolu yok... 
     Bu kez üçüncü adaylığımız. Var gücümüzle çalışmaktayız... 
     İşin içinde uluslararası siyaset, çıkarlar ve planlar olduğu için adımlarımızı artık temkinli atıyoruz. 
     2008 olursa ne l ... Olmazsa aynen devam... 
     Umalım hasret daha önce biter ama, iş 2016’ya kadar uzarsa yaşadık .. 
     Garanti ediyorum madalyaları 3’e, 5’e katlarız. Çünkü, hesaplarım beni yanıltmıyorsa o yıl Kurban Bayramı ile olimpiyat tarihi çakışacak... Ve Avrupalısından Amerikalısına kadar tüm sporcuları "kan tutacak"... 
     


 SPOR 






















</TEXT>
</DOC>
