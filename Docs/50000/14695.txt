<DOC>
<DOCNO> 14695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/spor/aspo.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaferin perde arkası 
</HEADLINE>
<TEXT>
Ye şu Carlos'u Fatih 
Devre arası... Soyunma odasında herkes birbirine bağırıyor, gürültüyü duyan Collina bile "Olay mı var" diye şaşırıyordu. Arkadaşları ısınan Fatih’e de hep bir ağızdan seslendiler "Haydi aslanım" 
     HALİL ÖZER 

     Ali Sami Yen’de ilk yarı bittiğinde kimsenin ağzını bıçak açmıyordu. Real Madrid, devreyi 2 - 0 önde kapatıyor, hemen herkes "İş bitti" diyordu. Futbolcular uygun adım soyunma odasına gittiler. Birbirleriyle tek kelime etmediler. Kapıyı kapattılar. İşte ne olduysa ondan sonra oldu. Kimin başlattığı bilinmiyor. Biri bağırdı, diğerleri onu izledi. Birbirlerini motive ediyorlar, "Bu iş daha bitmedi" inancını kendilerine aşılamaya çalışıyorlardı. 
     
     Hoca, yardım et’ 
     Kaptan Bülent bağırıyordu "Haydi aslanlar. Yeriz biz bunları." Hagi Jardel’e taktik vermeye çalışıyor, derdini anlatamayınca "Hoca, yardım et" diye Lucescu’yu çağırıyordu yanına. Bembeyaz yüzüyle Lucescu da konuşuyordu "Nerede sizin onurunuz Ben göremedim. Siz Galatasaray’sınız. Onurunuzu ortaya koyun." Hakem Collina da koridorda "Olay mı var" diye görevlilere sormuş "Yok, birbirleriyle konuşuyorlar" yanıtını da alınca şaşırmıştı. 
     
     Monaco’yu hatırla’ 
     Bu sırada Teknik Direktör Lucescu, Fatih’e "Hazır ol" demişti. Genç futbolcu ısınmaya başlarken, arkadaşları etrafını sardılar "Haydi aslanım. Ye şu Roberto Carlos’u Kim hızlı, görsünler." Fatih de ısınırken, bir yandan da kendisini anlayıp, anlamadığından emin olmamasına rağmen Jardel’e şunları söylüyordu "Monaco’daki maçı hatırla. Ben ortaladım, sen Real’i yıktın. Yine yapacağız." Jardel’le sarmaş, dolaş sahaya çıkmaya hazırlanıyorlar. 
     
     Gücümüzün sonuna dek’ 
     "Savaşalım" diyordu Okan, var gücüyle "Hem de gücümüzün sonuna kadar. Terimizin son damlasına dek. Biz bunları yenmedik mi Şimdi neden tekrarlamayalım." Son söz Lucescu’nundu "Haydi, bitsin bu iş." Futbolcular sahaya sanki maç yeni başlıyormuş gibi çıktılar. Öyle dolmuşlar, birbirlerini öyle motive etmişlerdi ki... Bu hırs, aralarındaki bu sıkı bağ, bu kenetlenme onlara öyle bir zafer getirdi ki... Real şaşırdı, dünya alkışladı. 
     
Daum da övdü      KARŞILAŞMAYI ünlü Alman TV’si RTL için yorumlayan Beşiktaş Teknik Direktörü Daum da Galatasaray’a övgüler yağdırdı. Daum, "Türkler, gururları incindiği zaman, beklenmedik bir şekilde güçlenir ve inanılmaz bir mücadele sergilerler. Ali Sami Yen öyle bir stattır ki, 5 dakika içinde sahanın ayağınızın altından kaydığını görürsünüz. Çok başarılı bir çizgi yakalayan Galatasaray’ın ikinci yarıdaki oyunuyla, Madrid’te de iş yapacağını sanıyorum" dedi. 
     


 SPOR 






















</TEXT>
</DOC>
