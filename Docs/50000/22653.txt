<DOC>
<DOCNO> 22653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sontur24.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi gözler Tantan'da ama o susma hakkını kullanıyor... 
</HEADLINE>
<TEXT>

     İçişleri Bakanı Sadettin Tantan, partisinin genel başkanı Mesut Yılmaz ile arasındaki gerginlikle ilgili olarak susmayı tercih etti. 
     Tantan, bakanlıktaki makamında Avrupa Türk İşadamları ve Sanayicileri Derneği ATİAD yöneticilerini kabul etti. 
     Tantan, ATİAD'ı kabulü sırasında gazetecilerin gündemle ilgili sorularını yanıtsız bırakırken, "Konuşmadan çok şey yazılıp çiziliyor, başka konuda konuşmam" dedi. Daha sonra Avrupa Grekoromen Güreş Şampiyonu olan Türk takımını kabul eden Tantan'a, güreşe katkılarınden dolayı bir nişan ve takdir beratı verildi. 
     Gazetecilerin ısrarlı soruları karşısında Tantan bu kez de konuşmamakta ısrar etti. "Yılmaz'la aranızdaki gerginlik manşetlere taşındı" diyen gazeteciye, "Onu taşıyanlara soracaksınız" yanıtını veren Tantan, "Tuş olduğunuz söyleniyor" sorusunu da, "Güreş sporu dışında konuşmam, hiçbir soruya cevap vermem" diyerek geçiştirdi. 







</TEXT>
</DOC>
