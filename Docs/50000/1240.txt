<DOC>
<DOCNO> 1240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur15.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Dışişleri Bakanı Ankara'da 
</HEADLINE>
<TEXT>

     Dışişleri Bakanı İsmail Cem ve resmi bir ziyaret için Türkiye'de bulunan Çin Dışişleri Bakanı Tang Jiaxuan, iki ülke ilişkilerinin çeşitli alanlarda geliştirilmesi amaçlı bir eylem planına imza attılar. 
     Dışişleri Konutu'nda yapılan heyetlerarası görüşmelerin ardından eylem planını imzalayan Cem ve Tang, bir de basın açıklaması yaptılar. Türkiye-Çin ilişkilerinde bir dönemden beri yaşanan olumlu gelişmenin devam ettiğine dikkati çeken Cem, Tang'ın ziyaretinin bu olumlu gelişmeleri daha ileriye taşımak için imkan yarattığını kaydetti. Tang da iki ülke arasında ortak çıkarlar bulunduğunu söyleyerek,Türkiye ile Çin arasında yeni yüzyılda ortaklık ilişkisi kurulması gerektiğini bildirdi. 




</TEXT>
</DOC>
