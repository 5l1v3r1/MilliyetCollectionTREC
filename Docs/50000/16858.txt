<DOC>
<DOCNO> 16858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sondun16.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Mahkeme Butto'nun yargılanmasını adil bulmadı 
</HEADLINE>
<TEXT>

     Pakistan Yüksek Mahkemesi, hakkındaki mahkumiyeti bozduğu eski Başbakan Benazir Butto'nun alt mahkemedeki yargılanmasının adil olmadığını açıkladı. 
     Butto'nun yeniden yargılanmasına ilişkin gerekçeli kararını açıklayan Yüksek Mahkeme, yayımladığı 55 sayfalık belgede, alt mahkemenin dönemin hükümetinden gelen baskılara boyun eğdiğini belirtti. 
     Gerekçeli kararda, alt mahkemenin yasalara aykırı olarak savunmanın tanıklarını dinlemeyi reddettiği, Butto'nun suçlu olduğuna dair kararın mahkeme sona ermeden yazıldığı belirtildi. Yüksek Mahkeme, 6 Nisan'da, Butto ile kocası Asıf Ali Zerdari hakkındaki rüşvet suçlamalarıyla ilgili mahkumiyeti bozarak yeniden yargılanmalarına karar vermişti. Butto ile 1996'dan bu yana hapiste bulunan kocası Zerdari, bir İsviçre firmasından komisyon aldıkları gerekçesiyle 1999'da haklarında verilen 5 yıl hapis ve 8.6 milyon dolar para cezasına karşı üst mahkemeye başvurmuşlardı. Londra ve Dubai'de yaşayan Butto, Yüksek Mahkeme'nin hakkındaki mahkumiyet kararını bozmasından sonra ülkesine dönmeyi düşündüğünü açıklamıştı. 




</TEXT>
</DOC>
