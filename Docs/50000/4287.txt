<DOC>
<DOCNO> 4287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/sanat/asan.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul şığı ressam 
</HEADLINE>
<TEXT>

Ünlü ressam Ayvazovski resmettiği İstanbul’a yüz yıl sonra geri dönüyor 
     SERAP YÜZGÜLLER 

     Türkiye İş Bankası Genel Müdürlük binasında açılan Kibele Sanat Galerisi, ilk sergisinde Rus resim sanatının büyük ismi Ayvazovski’nin eserlerine yer veriyor. İlk kez 1845 yılında ziyaret ettiği İstanbul’a şık olan sanatçı, ölümüne dek İstanbul ziyaretlerini sürdürdü. Osmanlı saray çevresinde büyük ilgi gören Ayvazovski’ye Abdülaziz tarafından 37 tablo sipariş edildi. Yaşamı boyunca romantizme bağlı kalan sanatçı, resimlerinde yoğun biçimde figürlü İstanbul tasvirlerine yer verdi. "Denizler, Şehirler ve Düşler" adını taşıyan sergi, yurtdışından getirilen 37 tablo ile ülkemizdeki özel koleksiyonlardan alınmış 11 tabloyu bir araya getiriyor. Cumhurbaşkanlığı Köşkü’nde yer alan beş resim de sergilenen eserler arasında. Abdülaziz ve II. Abdülhamit dönemlerinde sipariş edilen resimler ise Dolmabahçe Sarayı tarafından izin verilmediği için sergilenemiyor. 
     28 Şubat tarihine dek görülebilecek sergiye Gianni Caffiero ve Ivan Samarine tarafından hazırlanan büyük ve kapsamlı bir kitap eşlik ediyor. Tematik olarak sıralanan resimler, genellikle manzara çalışan ressamın tuvaline yansıttığı renk - ışık armonisini gözler önüne seriyor. 
     
Taklit Ayvazovski’ler      Caffiero ve Samarine, kitabı hazırlarken bazı güçlüklerle karşılaşmışlar. Bunların başında 1845-1900 tarihleri arasında yapılan taklit Ayvazovski resimleri geliyor. Dolayısıyla kitap için resim seçilirken uzmanlar çok titiz ve dikkatli davranmışlar. "Denizler, Şehirler ve Düşler", 19. yüzyıl İstanbul yaşamından kareler sunan Ayvazovski resimlerine yeni bir gözle bakma fırsatı sunuyor. 
     


 SANAT 









</TEXT>
</DOC>
