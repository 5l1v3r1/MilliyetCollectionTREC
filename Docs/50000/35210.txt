<DOC>
<DOCNO> 35210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/spor/spo02.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine gizlendi 1-1 
</HEADLINE>
<TEXT>

Fenerbahçe, Real Sociedad’tan sonra İzmir’de oynadığı hazırlık maçında da Göztepe ile berabere kaldı. Glasgow sınavının son provasında olumlu futbol ortaya koyamadı 
     SARI - LACİVERTLİ takım günü birliğine gittiği İzmir’de Süper Lig’in yeni ekiplerinden Göztepe ile yenişemedi. Mustafa Denizli sahaya 21 futbolcu sürerken, 20 bin kişinin izlediği maçta Fenerbahçe her iki tertibiyle de olumlu futbol ortaya koyamadı. Çarşamba günü Glasgow Rangers maçının son provası niteliğini taşıyan karşılaşmada Fenerbahçe 27. dakikada Ceyhun’un golüyle öne geçmesine rağmen Ersen Martin’in son dakikadaki sayısına engel olamadı. Öte yandan İzmir bölgesi hakemlerinden İslam Yetkinoğlu bu karşılaşmada son kez düdük çaldı. 
     
     Maçın karnesi 
     HAKEMLER İslam Yetkinoğlu Sebahattin Bitirim , Bora Boralı , Volkan Alabaş 
     GÖZTEPE Majdan - Gökhan Zafer Uysal Dk.69 , Servet Emre Doğru Dk.87 , Emre - Kenan , Mustafa Cem Dk.46 , Tayfun Korhan Dk.77 , Mehmet Stolarzcyk Dk.46 , Cumhur Zafer Biryol Dk.46 - Ersen Martin , Kabat 
     FENERBAHÇE Rüştü Oğuz Dk.46 - Mustafa Doğan Mirkoviç Dk.46 , Ümit Özat Lazetiç Dk.46 , Uche Johnson Dk.46 - Ali Güneş Mert Dk.46 , Ogün , Ceyhun Yusuf Dk.46 , Abdullah , Ali Akdeniz Dk.46 - Serhat Revivo Dk.46 , Andersson Oktay Dk.46 , Rapajiç Serkan Dk.46 
     GOLLER Ceyhun Dk.27 , Ersen Martin Dk.90 
     
     Batista’ya talep yok 
     FENERBAHÇE İkinci Başkanı Uğur Dündar, Gaziantepspor’un Brezilyalı futbolcusu Batista’nın transferi konusunda resmi olarak herhangi bir girişimde bulunmadıklarını söyledi. Bu futbolcunun kulübü ile üç yıllık sözleşme imzaladığını hatırlatan Dündar, "Hocamız bizden oyuncu isterse biz de yaparız. Ama Mustafa Denizli’den Batista ile ilgili talep gelmedi" diye konuştu. 
     
     Caniggia’ya özel önlem 
     FENERBAHÇE Teknik Direktörü Mustafa Denizli, Glasgow Rangers’ın etkili silahı Caniggia’yı durdurmak için Lazetiç’i hazırlıyor. Geçen sezon Dundee United’da oynayan, 36 yaşında futbolda ikinci baharını yaşayan Arjantinli yıldızın hemen her maçta gol attığına dikkat çeken Denizli, bu oyuncuya Lazetiç’le sıkı markaj uygulayacak. 
     
     Rangers takipte 
     FENERBAHÇE Teknik Direktörü Mustafa Denizli, Sarı - Lacivertli takımı Glasgow Rangers’ın gözlemcisinden yine kaçıramadı. İzmir’deki karşılaşmayı İskoç ekibinin yardımcı antrenörü Ewan Chester da izledi ve sürekli not tuttu. Mustafa Denizli, " Yeni transferlerle önümüzdeki dönemde daha iyi bir duruma geleceğiz. Gece - gündüz Rangers maçını yaşıyorum" dedi. 
     
     UEFA’ya liste gitti 
     FENERBAHÇE, Şampiyonlar ligi ön eleme müsabakası için UEFA’ya 23 kişilik kadrosunun listesini gönderdi. Dün transfer edilen Hakan Bayraktar’ın da bulunduğu listede üç kaleci ve 19 futbolcu yer alıyor. Sarı-Lacivertli takım Şampiyonlar Ligi’ne kalır ve transfer yaparsa yeni oyuncu da grup maçlarında yer alabilecek. 
     



 SPOR 























</TEXT>
</DOC>
