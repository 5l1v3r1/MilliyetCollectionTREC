<DOC>
<DOCNO> 36185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/spor/spo10.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pele mi, İsa mı 
</HEADLINE>
<TEXT>

     DÜNYA futbolunun efsane ismi Pele, Brezilya’da yaptığı "Pele mi daha popüler, yoksa İsa mı" konuşmasıyla ortalığı karıştıracak yeni polemik yarattı. Brezilyalı yıldız, kendisinin daha çok tanındığını ima ederken, örnek vermekten geri durmadı "Japonya kıyılarında küçük bir adaya gitmiştim ve herkes beni tanıyordu. Ancak adadakiler budistti ve İsa’dan haberleri yoktu. Ne yazık ki, Dünya’nın birçok yerinde Hz.İsa iyi tanınmıyor". 
     PELE Müzesi projesine, Coca - Cola’dan destek bulan, buna karşılık iki yıllık reklam kampanyasına katılacak Pele, Dünya’daki en popüler üç şeyi "Coca - Cola, Pele, Hz.İsa" olarak sıraladı. Brezilyalı yaşayan efsane, ülkesinin Dünya Kupası elemelerinde içine düştüğü zor durumu aşacağına inandığını söyledi, "Brezilya’ya güvenimi hiçbir zaman kaybetmedim. Kısa zamanda toparlanıp finallere kalacağız" diye konuştu. 
     



 SPOR 

























</TEXT>
</DOC>
