<DOC>
<DOCNO> 48740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun03.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Bin Ladin'i öldümek ele geçirmekten daha kolay" 
</HEADLINE>
<TEXT>

     İngiltere Başbakanı Tony Blair, Suudi terörist Usame Bin Ladin'i öldürmenin, ele geçirmekten daha kolay olduğunu belirtti. 
     Blair, Telegraph Gazetesi'ne verdiği demeçte, ''Bin Ladin silahlı ve iyi korunuyor. Bin Ladin'in bir gün mahkeme önüne çıkarılacağının şüpheli olduğunu düşünüyorum'' diye konuştu. 
     Blair, ''Bin Ladin'in bir bombardımanda veya bir kara saldırısı sonucu ölümünün daha gerçekçi bir sonuç'' olacağını söyledi. 
     Blair ayrıca, İngiltere'nin Afganistan'a askeri birlik gönderilmesi planı konusunda ise, ''İnsanlara gerçeği söylemek önemlidir. Eğer güçlerinizi bir operasyona gönderirseniz, kayıp verme riskiniz de olur'' dedi. 
     Blair öte yandan, Afganistan'da gelecekteki bir koalisyon hükümetinin kurulması hazırlıkları için Kuzey İttifakı nezdinde özel bir görevli atadığını, bu iş için İngiltere'nin 64 yaşındaki eski Özbekistan ve Tacikistan Büyükelçisi Paul Bergne'yi seçtiğini sözlerine ekledi. 
     






</TEXT>
</DOC>
