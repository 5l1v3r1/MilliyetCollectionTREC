<DOC>
<DOCNO> 29704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko09a.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
11,000’lerde güçlenme çabasında 
</HEADLINE>
<TEXT>

Kısa vadeli göstergelerin alım sinyalleri hacimle desteklenmeli 
     Zeynep Candan AKTAŞ 

     Geçen hafta 10,500'de destek bulan iMKB 100 endeksi bu hafta da sıkıntılı görünümünü devam ettirdi. Hafif yukarı eğimli bir görüntüyle hafta içinde 11,200 seviyelerini zorlayan endeks daralan hacim nedeniyle dirençlerini kıramadı. Endeksin kısa vadeli göstergeleri aşırı satım bölgelerinden toparlanarak alım sinyalleri üretmeye başladılar. Uzun vadeli göstergelerden ise CCI, RSI ve Stochatsic düşüşte iken MACD ve momentum yataya döndü. 
     Uzun vadeli göstergelerden sadece Ultımate tekrar alıma dönerek piyasanın güçlenmeye başladığının işaretini veriyor. Göstergelerin bu görünümünün gelecek hafta için verdiği mesaj şu Kısa vadeli göstergelerin alım eğilimi yukarıya hareket için piyasayı zorlayacak. Ancak bu hareket hacimle desteklenmezse zaten satış baskısındaki uzun vadeli göstergeler nedeniyle hareketlerin sınırlı kalması ve sıkıntılı, yatay hareketlerin devam etme olasılığı artıyor. Diğer taraftan altı aylık bilanço döneminin sona ermesiyle gelecek haftalarda bilanço kaynaklı hareketler izlenme olasılığı yükseliyor. 
     Kriz dönemini kendi lehlerine çevirebilen şirketlerin hisselerinde alımlar izlenirken krizin şirketler üzerinde yarattığı tahribatın da daha net izlenebileceği bir döneme giriyoruz. Büyük bir olasılıkla şirketlerin büyük bir kısmı son yılların en kötü bilanosunu açıklayacak. 
     Bu da fiyat kazanç oranlarının daha da yükselmesi demek. Bunun doğuracağı bir satış baskısına karşı da hazırlıklı olmakta fayda var. Ancak şirketlerin fiyat kazanç oranlarının yüksekliğine karşın bugünkü fiyatların çoğu şirkette defter değerinin altında olduğu da unutulmamalı. Bu karmaşa ortamında herşeyin aşırı değer kaybetmesi nedeniyle birçok şirketin fiyatı yapılan yatırımların değerini karşılamaktan uzak. 
     Bu nedenle önümüzdeki günlerde ekonominin yeniden bir toparlanma sürecine girip giremeyeceği önem taşıyor. Eğer, ümidedilen gibi yaz aylarının bir toparlanma süreci olarak algılanması halinde bilançolara gelecek olumsuz tepkiler de azalır. 
     Önümüzdeki hafta için endeksin destekleri 11,000 ve 10,500'de iken dirençler 11,500 ve 12,000 seviyesinde bulunuyor. 
     Bol kazançlı haftalar dileğiyle. 
     



 EKONOMİ 






















</TEXT>
</DOC>
