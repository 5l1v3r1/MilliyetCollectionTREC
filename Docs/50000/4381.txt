<DOC>
<DOCNO> 4381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/dunya/dun02.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü sayısı 20 bini aşabilir 
</HEADLINE>
<TEXT>

     Hindistan Savunma Bakanı George Fernandes, Gucarat eyaletinde büyük yıkıma neden olan depremde ölenlerin sayısının 20 bini aşabileceğini bildirdi. 
     Bu arada, Hint uzmanlar, depremin meydana geldiği Gucarat bölgesinin Hindistan'ın refah yörelerinden birisi olmasına karşın, ölü sayısının bu kadar yüksek oluşunu inşaat kalitesinin kötülüğüne bağladı. 
     Şehircilik uzmanları, Hindistan'ın bir deprem ülkesi olması nedeniyle, sık sık yer sarsıntılarıyla karşı karşıya bulunduğunu, bu yüzden binalarda rehabilitasyona gerek olduğunu belirttiler. Öte yandan, depremden 56 saat sonra Buj kentindeki bir enkazdan bir kadın sağ olarak kurtarıldı. Buj'da, 30 yaşlarındaki bir kadın 56 saat kaldığı sekiz katlı binanın enkazından Hint askerleri tarafından kurtarıldı. 
     


 DÜNYA 













</TEXT>
</DOC>
