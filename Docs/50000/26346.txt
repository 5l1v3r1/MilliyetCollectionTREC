<DOC>
<DOCNO> 26346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/guncel/gun09.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Kalem cinayeti’ davasında linç girişimi 
     İSMAİL POLAT İstanbul 

     Yakacık'ta kalemini kırdığı arkadaşları Hüseyin Yüksel'i öldürdükleri iddia edilen İ. 16 ve kardeşi M. U.'nun 13 yargılandığı duruşmanın çıkışında, ölen gencin yakınları, sanıkların anne ve ablasını linç etmek istedi. Kartal 2. Ağır Ceza Mahkemesi'nde, 24 yıla kadar hapis istemiyle yargılanan İ. A. suçlamaları kabul etmedi. 
     
     Düğünden dönerken canından oldu 
     ÖMER ERDEM İstanbul 

     Kadıköy'de otomobiliyle aşırı hız yapan Devrim Gülkaynak, yolun karşısına geçmekte olan Fatma Akıner 52 ve kızı Zeynep Akıner'e 22 çarptı. Yakın akrabalarının düğün töreninden dönmekte olan Fatma Akıner olay yerinde hayatını kaybederken, Zeynep Akıner kazayı hafif sıyrıklarla atlattı. Polis, Devrim Gülkaynak’ı 23 gözaltına aldı. 
     
     İntikam için inekleri bıçakladılar 
     İÇEL DHA 

     İçel'in Tarsus ilçesinde amca çocukları Resul, Abdülmecit, Abdurrahman ve Mehmet Demir, bir süre önce yakınlarıyla birlikte kendilerini döven sütçü kuzenleri Musa Demir’den intikam almak için 23 ineğini bıçakladı. Olayda iki inek telef olurken, Demir, yaralanan 21 ineği de Et ve Balık Kurumu’na kesilmek üzere sattı. Jandarma, saldırganları gözaltına aldı. 
     
     Kerbela sonunda suya kavuşacak 
     Kerbela Sulama Müdürü Macid Halil Selman, "Irak’ın Batı Sahrası’nda ilk su depolama barajının yapılmasına başlandığını" açıkladı. Selman, projenin, Batı Sahra’da tarım yapmak ve Bedevileri yerleştirmek için su kaynağı oluşturacağını söyledi. Projenin iki yılda tamamlanmasının planlandığını bildiren Selman, barajın 120 trilyon liraya mal olacağını kaydetti. 
     
     Ortaköy'de dört ahşap bina kül oldu 
     Ortaköy'de ahşap bir binada çıkan yangın korkuttu. Kısa sürede yayılan alevleri gören sokak sakinleri evlerini boşaltırken, itfaiye yangını güçlükle söndürdü. Aydınlık Sokak'taki 19 numaralı ahşap binada dün saat 24.00’te yangın çıktı. Alevler, bitişikteki üç ahşap binaya daha sirayet etti. Sokağa darlığı sebebiyle itfaiye araçları güçlükle yanaşırken yurttaşlar, tarihi binaların bilinçli yakıldığını öne sürdü. 
     
     Zülfü Livaneli’ye uzak’tan diploma 
     İSTANBUL Milliyet 

     Ünlü sanatçı Zülfü Livaneli, ABD'de "uzaktan" müzik eğitimi veren Fairfax Üniversitesi'nden diploma aldı. Kayıt ücreti şartıyla diploma alınan, giriş ya da mezuniyet sınavı olmayan, mesleki deneyime dair bir belgenin sınav yerine geçtiği üniversitenin müzik bölümünden mezun olan sanatçı, "Türkiye diploma meraklısı, ben de sınavlara girerek aldım" dedi. 
     



 GÜNCEL 















</TEXT>
</DOC>
