<DOC>
<DOCNO> 8469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/magazin/mag02.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uras ile Ersoy arasına yeşil dolarlar girdi 
</HEADLINE>
<TEXT>
Kriz onları da gerdi 
Türkiye’yi duman eden ekonomik kriz, ünlülere de yaramadı. Krizin dibe vurduğu’ gece Fulden Uras, Bülent Ersoy’la, Arto da Yılmaz Morgül’le kapıştı... 
     EKONOMİK krizin Ankara’yı alevlendirdiği saatlerde, eğlence dünyasında da sinirler son derece gergindi. İlk kapışma, Kanal 6’da yaşandı. Hayatın İçinden’ adlı programda Fulden Uras, sözleriyle Bülent Ersoy’u küplere bindirdi. Ersoy telefonla programa bağlanıp açtı ağzını yumdu gözünü. 
     
Hanım kızım’ diye diye fırçaladı      ERSOY, Yavrucuğum neden asılsız konuşuyorsun ’ diye başladığı fırçasını’, şöyle sürdürdü "Fulden Hanım’ın kadroyu terk edip sonra yeniden çağrıldığı doğru. İkinci kez gelmemesinin nedeni, hanım kızımızın çok para istemesi. Böyle bir tartışmada adımın geçmesini içime sindiremedim." 
     
Morgül’e alkış yerine kahkaha      DENİZ ALTUNTAŞ 

     TÜRKİYE’Yİ sarsan ekonomik krizin yaşandığı aynı gece, ikinci kavga da Yılmaz Morgül ile Arto arasında patlak verdi. Morgül ile Arto, ayrı ayrı gruplarla gittikleri Karafaki Meyhanesi’nde ağız dalaşı yaptı. İki şarkıcı arasındaki kavganın pimini ise solist Yorgo’nun Morgül’ü sahneye çağırması çekti. Sataşmaları ile tanınan Arto formundaydı 
     MORGÜL art arda şarkıları sıralayıp dakikalar sonra da "Şimdi sıfır bir şarkı okuyacağım" deyince Arto kahkahayı koyverdi. Morgül, "Burada şarkı söylüyoruz Gülmeyin lütfen" diye tepki gösterdi. Gülmeyi sürdüren Arto’nun "Biz şarkıcıya gülmeyiz. Adam gibi şarkı okuruz" sözleriyle hava buz kesti. 
     


 MAGAZİN 
















NEREDE YİYELİM NEREDE İÇELİM NEREDE EĞLENELİM 



</TEXT>
</DOC>
