<DOC>
<DOCNO> 14483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/ekonomi/eko00.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu’nun hedefi dünya markası’ 
</HEADLINE>
<TEXT>

Zorlu Holding Tekstil Grup Koordinatörü Vedat Aydın, çarşaftan sonra iplikte de ABD pazarında devleriyle yarışacaklarını söyledi 
     ORHAN TEKEOĞLU Atlanta-New York 

     Zorlu Holding Tekstil Grup Koordinatörü Vedat Aydın, Türk tekstilcisinin büyük düşünemediğini ve bu nedenle yurtdışına açılamadığını söyledi. Aydın, Zorlu Grubu olarak Güney Afrika, Bulgaristan ve Fransa’dan sonra ABD’de fabrika kurduklarını, bunu önümüzdeki dönemde Afrika’daki yeni yatırımın takip edeceğini belirtti. Amerika’daki satış ve servis ağını genişletmek amacıyla 1999’da Atlanta’da yılda 1.5 milyon çarşaf üretimi yapan bir fabrika kurduklarını kaydeden Aydın, buradan hem ürettikleri malları hem de Türkiye’de üretilen Zorlu ürünlerini dağıttıklarını kaydetti. 
     
     Dışarda üretimi sevdik’ 
     Dünyanın en büyük ev tekstil ürünlerinin sergilendiği ve büyük mağaza zincirlerinin mal aldığı Nev York’ta Zorlu ürünlerinin pazarlandığını kaydeden Aydın, "Biz ABD’de doğrudan satış noktasında tüketiciyle buluşuyoruz. Ayrıca tefeciye verecek marjımız yok. ABD’de büro kurarak müşterileri rahatlattık ve onların önündeki tüm engelleri kaldırdık. Kotaların kalkacağı 2004’e kadar ABD pazarına iyice yerleşeceğiz. Biz burada ABD’li üreticilerle çekişiyoruz. Amerikalılar, Avrupa pazarlarına yönelmek istiyor. Onlara işbirliği önerdik" dedi. 
     Çarşafta dünyada tek olduklarını ve ABD’ye Zorlu ipliği de satacaklarını kaydeden Aydın, şunları söyledi "Türk tekstilcisi büyük düşünemedi ve ABD’ye gelmeye cesaret edemedi. Fırsatçıların eline düştü. Fırsatçı toptancılar piyasaları kötülediler. Türk tekstilinin en büyük sorunu yanlış yatırımlar ve pazarlamayı bilmemek." 
     
En iyi girişimci ödülü aldı      Zorlu Holding Yönetim Kurulu Başkanı Ahmet Nazif Zorlu, ABD’de "Turkish Commercial Leadership" en iyi Türk girişimcisi ödülüne layık görüldü. Ahmet Nazif Zorlu, Türk ekonomisinin olağanüstü günler yaşadığı bir dönemde, bu ödülün yalnızca kendi kuruluşları için değil, Türk iş dünyası için de motivasyon sağlayıcı bir etki yaratacağını söyledi. Zorlu, şöyle konuştu "Dünya pazarlarında yer edinmenin önemini yıllar öncesinden fark ettik ABD, Fransa ve Güney Afrika’daki yatırımlarımız köprü ayağımız oldu. Bu ülkelerde pazar payımızı artırmak istiyoruz. Dünya, Zorlu markasını tanımaya başladı." 
     
     Krizde eleman alıyor 
     Türkiye’de son bir ayda herkesin kabuğuna çekildiğini belirten Zorlu, "Sanayici zor durumda. Trakya’da 20 bin kişi işten çıkartıldı. 1994 krizinde bile böyle olmadı. Biz bu ortamda bu ay Vestel’de 150 kişiyi işe alacağız. yılda 60 bin adet üretilecek çamaşır makinesi fabrikamızı da yıl sonunda faaliyete geçireceğiz" dedi. 
     
Eyaletler Fabrikayı bize taşıyın’      Zorlu Grubu’nun ABD’deki şirketlerinin başındaki Genel Müdür Burak Abdullahoğlu, genç yaşına rağmen dünya tekstil devleriyle yarışıyor. Abdullaoğlu, "2004 sonunda kotalar kalkacağı için ABD pazarına iyice yerleşmeyi hedefliyoruz" dedi. 

</TEXT>
</DOC>
