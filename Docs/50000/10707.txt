<DOC>
<DOCNO> 10707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/yasam/yas04.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm makineleri 
</HEADLINE>
<TEXT>

Adana’da ahali şu günlerde tek mevzuu konuşuyor Biri 8, diğeri 3 kişiyi öldüren iki katilin seri cinayetlerini... 
     Neşet KARADAĞ DHA 

     Bu ölüm makinelerinden’ ilki, Kan davası yüzünden 1991-1996 arasında İzzet, Erol ve Avni Öztürk ile Osman Karabulut, Yusuf Ayaz, Osman Nuri Karaman, Cengiz Yıldırım ile Süleyman Sülük’ü öldüren ve 3 kez cezaevinden kaçan Doğan Erşahin. 
     Erşahin 40 , 3 ay önce Adana’da polisle girdiği çatışmada yaralı yakalandı. Bu sırada yaralanan polisler Mehmet Salih Güneş, Hüseyin Akçabay ve İmdat Yıldırım, Adana 2. Ağır Ceza Mahkemesi’ndeki duruşmada sanıktan şik yetçi oldu. Erşahin de kendini, "Evime gelenlerin polis olduğunu bilmiyordum. Silahım olsa 3’ünü de öldürürdüm. Benim hasımlarım var. Devlete karşı değilim" diyerek savundu. 
     Adana’nın konuştuğu diğer seri katil de Turhan Şafak 28 . 
     Şafak, cinayetlerine, ahlaksız teklifte’ bulunduğu iddiasıyla ağabeyi Hacı Ahmet Şafak’ı öldüren Ali Kaya’dan intikam alarak başladı. Cinayetten sonra çifte silahını ağabeyinin mezarına götürdü ve "Ağabey intikamını aldım. Huzur içinde uyu" diyerek gömdü. 
     Şafak, daha sonra da, tetikçilik yapmasını isteyen arkadaşları Ömer Faruk Diril ve Yusuf Adalı’yı Tarsus’ta öldürdü. İlk cinayetini cezaevinden kaçarak işleyen ve idamla yargılanan Şafak, şimdi deli’ raporu peşinde. 
     


 YAŞAM 























</TEXT>
</DOC>
