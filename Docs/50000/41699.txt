<DOC>
<DOCNO> 41699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/spor/ymese.html </URL>
<DATE> 2001/09/12/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
İşadamları Bakanımız bile yok 
</HEADLINE>
<TEXT>

     HOROZ Denizli’nin simgesi... Havlusuyla, bornozuyla kısacası tekstilde neredeyse "bir" numaralı kentimiz... Vali Ziya Göksu, ilginç bir portre olarak karşımıza çıktı, devleti temsil ediyor... Ancak farklı bir yönü var ki, hayran kaldım... Kalbinden geçeni diline sakınmadan yansıtıyor, ülkede yaşanan yolsuzlukları, hortumculukları çekinmeden eleştiriyor. Vali, toplantıya katılan işadamlarına inanıyor, onlara güveniyor, hatta "Onlar bizim gözbebeğimiz. Paraşütmüş, hortumculukmuş bunların hiçbirinde adları geçmedi. Vergilerini kuruşuna kadar ödemek için çırpınıyorlar, onlara sonuna kadar kefilim" diyor. 
     Toplantımıza Göksu’nun yanı sıra Belediye Başkanı Ali Aygören, Emniyet Müdürü Mümtaz Karaduman, sanayiciler, işadamları ve ticaret odaları başkanları da katıldı. Özellikle işadamları ülkenin sorunlarını dile getiriyorlar, çözüm arıyorlar, fikir üretiyorlar, krizin aşılması için Başbakan Bülent Ecevit’i istifaya davet ediyorlar. 
     İşadamları "Bir bakanımız bile yok. Olsa kentin sorunlarıyla ilgilenir, devletin desteğini arkamıza alırız" diyerek dert yanıyorlar. Soruyoruz, "Niye siyasette yer almıyorsunuz Alırsanız bakanlığı yakalarsınız" diye. Yanıtlar bir hayli ilginç "Biz işadamıyız... Vergimizi aslanlar gibi ödüyoruz... Siyaseti hiç düşünmüyoruz... Çünkü bizler yalaka olamayız" 
     
     Denizlispor kentin yüz akı... Centilmenlik ödülü aldı, ülkede tek tel örgüsü olmayan stadı var, fair - play’e yine adaylık koyacak... Ülkenin kalkınmasında eğitimin büyük faktör olduğunu bilen Denizlispor Kulübü Başkanı Mustafa Baysal, okul satın aldı, Denizlispor Koleji’ni eğitime açtı. Baysal’ın aklı, vakti ve nakiti var. Ekonomik krizle boğuşmuyor. Baysal, Galatasaray’dan 3.5 milyon dolarını istiyor. 
     
     Halk oldukça dertli, isyan noktasında... Emeklisi, işçisi, öğrencisi ekonomik krizle boğuşuyor... 
     



 SPOR 



























</TEXT>
</DOC>
