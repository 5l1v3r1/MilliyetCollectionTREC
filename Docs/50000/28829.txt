<DOC>
<DOCNO> 28829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/siyaset/siy00.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazlı sana söylüyorum TAYYİP SEN ANLA 
</HEADLINE>
<TEXT>

Erbakan’ın "yakın çevresi"nde Ilıcak’la ilgili kararı, Tayyip Erdoğan’ın hesaplarını yeniden gözden geçirmesini gerektirecek derecede önemli sayanlar var 
     

     Milli Nizam'dan Fazilet'e SON KAPANIŞ İLK DAĞILIŞ - Devrim Sevimay 

     AVNİ ÖZGÜREL 

     Necmettin Erbakan’a ister derin öfke, ister hayranlık duyalım onun önderliğini yaptığı siyasi hareketi, uğradığı kırılma noktaları da dahil her aşamada ister zorlamalardan dolayı, ister "zorlamaları gerekçe yaparak" çağdaş çizgiye yaklaştırmaya ve demokrasiyle uyumlu hale getirmeye çabaladığını teslim etmek gerek. Nitekim MSP MNP’den RP, MSP’den, FP, RP’den ileride oldu. 
     
Kapatıldı, rahatladı      FP’nin kapatılmasına ilişkin Anayasa Mahkemesi kararı açıklandığında Erbakan Türkiye turuna dönüşen gezi - konferans dizisinin son durağı olan İstanbul’daydı. Ve açıkçası kapatma kararından sonra ferahlamış gibiydi.. Erbakan’ın Abdi İpekçi Spor Salonu’nu dolduran partililere söylediklerinin özeti şuydu Nerede kalmıştık . 
     
Ilıcak mesajı      Hoca kapatılanın sadece parti, düşüncelerinin ise "açık" olduğunu söylüyor ve kısa zamanda "yeni tabelayı çakacağı" izlenimini veriyordu. Gerçi ne konferansta, ne sohbetinde mahkemenin siyasi yasaklama getirdiği kişilerle ilgili bir değerlendirme yapmadı, ama "Nazlı Ilıcak’a getirilen yasaklamayı" çok manidar ve diğerlerinden farklı yorumladığı belliydi. Hoca’nın "Hanımefendi’ye yasak getirilmesi, aslında onun yüreklendirmeye çalıştığı siyasi kadroya ciddi bir mesaj olabilir" kanaatini taşıması kuvvetle muhtemel. Nitekim Erbakan’ın "yakın çevresi"nde Ilıcak’la ilgili kararı, Tayyip Erdoğan’ın bütün hesaplarını yeniden gözden geçirmesini gerektirecek derecede önemli sayanlar vardı. 
     
Arınç ve Gül’le 2. bahar      Necmettin Erbakan’ın ne yapacağına gelince Hoca’nın "fazla vakit geçirmeden ve mümkün olduğu kadar az fire vererek yeni partiyi kurmak istediği" açık. Bu doğrultuda son FP kongresinin iki pırıltılı ismi, Bülent Arınç ve Abdullah Gül’ün "yeniden yakın çevreye dahil edilmeleri"ne çalışıldığı da gözden kaçmıyor. Arınç ve Gül zaten uzun süredir Erdoğan’la mesafeliler. 
     
Bir "ağabey" bulamaz      Erbakan’ın yeni kuracağı parti için de "liderlik yarışı" şimdiden başlamış vaziyette. İstanbul Büyükşehir Belediye Başkanı Ali Müfit Gürtuna’nın bu istekte olduğu geçen cuma akşamı Abdi İpekçi Salonu’nu dolduran taraftarlarının coşkulu gösterisiyle gün ışığına çıktı. Erbakan’ın zihninde ise İstanbul İl Başkanı Numan Kurtulmuş’un olduğu söyleniyor. Kurtulmuş zaten son kongrede genel merkezin ilerde ortaya çıkarmaya hazırlandığı lider adayı izlenimini vermişti. 
     Ancak "halkayı genişletmek" zorunda olan Hoca’nın bu defa da potansiyel lider adaylarından biri lehine tavır alarak, diğerlerini küstürme riskini göze alması zor. Keza siyasetin kendisini yorduğunu söyleyen ve daha önce birkaç kez çekilme arzusunu dile getirmiş olan Recai Kutan’ın yerine yeni bir "ağabey" bulması da sanılanın aksine kolay değil. 
     
Yeni Özalcılar’ın işi şimdi çok zor      Yenilikçiler referanslarını merkez sağda, özellikle ANAP’ta arıyorlar 
     RUŞEN ÇAKIR 

     Kapatılan FP’den en az iki parti çıkacağı kesin. Necmettin Erbakan çizgisindeki gelenekçiler, genç, dinamik ve daha baştan "emanetçi" olarak damgalanmaya mahk m bir liderin ardında yollarına devam edecekler. Her ne kadar bugüne ve yarına yönelik olarak "yeni" şeyler söylemeye çalışacak olsalar da, adları üstünde, esas olarak geleneğe yaslanacaklar. Bu nedenle RP, hatta MSP döneminin bazı referanslarına başvurmaları şaşırtıcı olmayacak. 
     
     Referans merkez sağ 
     Yenilikçiler ise ne zamandır referanslarını MSP ya da RP’de değil, merkez sağda, özellikle ANAP’ta arıyorlar. Tabii ki Turgut Özal’ın ANAP’ında. Hatta kendilerine "Yeni Özalcılar" denmesinden memnunlar. Gençlik yıllarında MSP’de politika yapmış birçok yenilikçi, nedense şu günlerde, 1980 başlarında Özal’ın doğrudan ya da dolaylı bir şekilde kendilerini ANAP’a davet etmiş olduğunu, ama reddettiklerini anlatıyorlar. 
     Dolayısıyla yenilikçilerin bu davete yirmi yıl gecikmeyle icabet ettikleri söylenebilir. Ama Özal öleli sekiz yıl oldu. Yoksa, yirmi sene önce Özal’ı siyasete bir şekilde sokmuş olan odakların yeni bir daveti mi söz konusu Lafı dolandırmadan söyleyecek olursak Recep Tayyip Erdoğan’ı, ABD başta olmak üzere Batı mı destekliyor 
     
     Sağcılığa bulanmış popülizm 
     Erdoğan’ı seven ve sevmeyen çevrelerin elbirliğiyle ne zamandır yaymakta olduğu bu iddia, Kemal Derviş’in gelmesiyle büyük ölçüde gözden düşmüş durumda. Peki geriye ne kalıyor 
     
     Milli Görüş hareketinde 
     Tüm dünyada olduğu gibi Türkiye’de de siyasal İslami hareketin ne zamandır hızla gerilemekte olduğu 
     Tayyip Erdoğan, Abdullah Gül gibi isimlerin, artık Erbakan’ın çizdiği yolun ucunun bir yere varmadığını düşündükleri 
     32 yıllık Milli Görüş hareketinin, sistemle kavga etmekten ve her seferinde yenik düşmekten yorgun düştüğü gibi olguların dayattığı bir yol ayrılığı yaşanıyor. 
     Yenilikçilerin, birtakım komplolara alet olarak, bile isteye ayrıldıkları, yani "bölücü" oldukları söylenemez. Belki de, böyle olmadığı için işleri çok daha zor. Bu zorluğu, Derviş’in tenis, Erdoğan’ın futbol oynamasını öne çıkartarak, kısacası sağcılığa bulanmış bir popülizmle aşmaları da beklenemez. 
     
Erdoğan’a göre değişimin sembolü Kravat      Erdoğan, değişimci yanını RP kapatıldıktan sonra ortaya koydu. Yenilikçilik söylemini kendinden bir örnekle tamamladı 1970’lerde kravat takmamı eleştirenler, kravat üretmeye başladılar. İşte değişim bu 
     SERPİL YILMAZ 

     1954’te Kasımpaşa’da doğdu, İETT forması altında top koşturdu, 1976’da Milli Selamet Partisi Gençlik Kolu Başkanı oldu, 1994 seçimlerinden sonra, Almanya’da gıda ithalatı yapan İhsan Daoğlu’nun seçimlerde kendine tahsis ettiği 34 RTE 1954 plakalı Mercedes ile İstanbul Büyükşehir Belediyesi’nin kapısına dayandı. Geldiğinde Kasımpaşa’da ve Maltepe’de kooperatif dairesi, Gaziosmanpaşa’da 346 metrekare arsa, Burak Gıda ve Ticaret Lmt. şirketinde yüzde 10 hissesi vardı. 
     
     Yeni oluşuma hizmetk rdı 
     Tayyip Erdoğan’ın mescit açtırdığı Cemal Reşit Rey Salonu’na içki yasağı koyup Taksim’e cami yaptırma fikrini ortaya attığı günlerde RP kapatıldı. Fazilet’in ardından yeni parti kurması an meselesi olan Erdoğan, o gün "Yeni oluşumda hizmetk rım" diyordu. 
     Ziya Gökalp’in "Türk ve Türkçülük" kitabından okuduğu, "Minareler süngü, kubbeler miğfer, cami kışlamızdır, müminler asker" dizeleriyle, Siirt’te yeni bir sayfa açtı. Prof. Sulhi Dönmezer, Prof. Çetin Özek, Prof. Uğur Alacakaptan’ın mahkemeye sunduğu "suç işlememiştir" raporu bile onu kurtaramadı. 
     
     Değişim başladı 
     Erdoğan, değişimci yanını RP kapatıldıktan sonra ortaya koydu. Parti içi demokrasi, yeniden yapılanma, yenilikçilik söylemini kendinden bir örnekle tamamladı 
     "1970’lerde kravat takmamı eleştirenler, kravat üretmeye başladılar. İşte değişim bu..." 
     26 Mart 1999’da girdiği Pınarhisar Cezaevi’nden 120 gün sonra tahliye edilirken, Üsküdar Emniyet Mahallesi’ndeki evinde adeta düğün vardı, türbanlı genç kızlarının rimelleri gözyaşlarına karışıyordu. 
     Af Yasası’yla birlikte geri sayım başladı. Hukukçularına göre bu durumda cezalar ertelenirdi ve siyasi yasaklı sayılmamalıydı. 
     Rakibi de Amerika’dan gelmişti Kemal Derviş. Derviş’i siyasetin soluna oturttu, sağ yanını boş bıraktı. 
     Kendisine "Merkez sağ" diyenlere itiraz etti "Merkez sağ değil, merkezdeyiz..." 
     Abant’ta bir grup işadamı, politikacı ve bürokratla "Erdemliler Hareketi"ni başlattı. 
     
     Burjuvayla tokalaşma 
     Bu oluşumun Belediye Başkanlığı döneminde temeli atılmıştı. MÜSİAD ona yakındı ama TÜSİAD’la da arası açık durmamalıydı. TÜSİAD’daki temsilcisi BİM Marketler’in sahibi Cüneyt Zapsu, işadamlarıyla buluşmasını sağlıyor, ikna turlarını tamamlıyordu. 
     Türk burjuvazisinin temsilcisi bir aileden gelen Bülent Eczacıbaşı’nı evinde ağırlıyor, Özal’ın avukatı Münci İnci’nin Durusu’daki villasını hizmete açıyordu. 
     Kalamış Marina’da kahvaltı düzenleyen bir başka işadamı dostu Güngör Çepni, basına görüntü vermekten çekinmiyordu. Aslında film çekilmiş, bu gördüklerimiz yalnızca fragmanlardan ibaretti. 81 ilde anketler yapılmış, hedef belirlenmiş, Türkiye’nin dört bir yanına taşlar yerleştirilmişti. 
     
     BİTTİ 



 SİYASET 



















</TEXT>
</DOC>
