<DOC>
<DOCNO> 16009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/siy08.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluğun Dil’i tutuldu 
</HEADLINE>
<TEXT>

     ANKARA Milliyet 

     Mali Polis’in Türk Dil Kurumu’nda TDK ortaya çıkarılan yolsuzlukla ilgili başlattığı "Akrep" operasyonunun ikinci ayağında, kurumun üst düzey beş yöneticisi gözaltına aldı. Kaçakçılık Daire Başkanlığı’nın, TDK Saymanı Mustafa Kurtçuoğlu’nun yakalamasıyla başlattığı operasyonun ikinci aşamasında, Başkanvekili Prof. Dr. Hamza Zülfikar, yönetim kurulu üyesi İsmail Parlatır, kurum sekreteri Halil Selçuk, İdari İşler Müdürü Ayşe Anıl ve İdari İşler uzmanı Hüseyin Doğanay gözaltına alındı. 
     Mali Polis’in, DGM Savcısı Nuh Mete Yüksel’in talimatıyla gözaltına aldığı zanlılar, Ankara Emniyet Müdürlüğü’ne götürüldü. Yüksel’in yine gözaltı talimatı verdiği TDK Başkanı Prof. Dr. Ahmet Ercilasun’un ise, Kırgızistan gezisi nedeniyle, yurda dönüşünde gözaltına alınacağı öğrenildi. 
     TDK yöneticilerinin, Başbakanlık ve Maliye müfettişlerinin, kurumun 1996’dan bugüne kadar olan kayıtlarındaki araştırmalardan sonra hazırladıkları ek rapor doğrultusunda gözaltına alındığı belirtildi. Müfettişlerin, saymanlık hesap ve işlemleri üzerindeki çalışmalarında, TDK’da organize şekilde yolsuzluk yapıldığını ve bu amaçla çete oluşturulduğunu, zimmet ve görevi kötüye kullanma suçlarının işlendiğini saptadıkları bildirildi. 
     


 SİYASET 


















</TEXT>
</DOC>
