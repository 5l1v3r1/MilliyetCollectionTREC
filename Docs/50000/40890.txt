<DOC>
<DOCNO> 40890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/siyaset/siy05.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis, Anayasa için toplanıyor 
</HEADLINE>
<TEXT>

     ANKARA Milliyet 

     İktidar partilerinin grup başkanvekilleri, TBMM Uzlaşma Komisyonu’nda tüm partilerin üzerinde uzlaştığı 37 maddelik Anayasa değişiklik paketini TBMM Başkanı Ömer İzgi’ye sundu. İzgi, Meclis’in 17 Eylül’de olağanüstü toplanacağını, 18 Eylül’de de Anayasa’nın görüşülme yöntemini belirlemek üzere Danışma Kurulu’nun toplanacağını, Başkanlık Divanı ile komisyonlara AKP ve SP’li yeni üyelerin seçileceğini, bunun ardından da yeni üyeleriyle Anayasa Komisyonu’nun çalışmaya başlayacağını belirtti. Teklifte gerekli 184 imzanın üzerine çıkılarak 289 imza bulundu. Teklife en fazla imza, idam ve Kürtçe gibi konularda çekinceleri bulunan MHP’den geldi. ANAP ve DSP, 37 maddelik paketin olduğu gibi kabul edilmesi için direnirken, MHP, çekincelerinin bulunduğu Türkçe dışında yabancı dille eğitim ve TV yayını, idam, ifade öz-gürlüğü gibi konuları paketten çıkartarak, değişik-liği Meclis’ten geçirmek istiyor. İki kez görüşülecek olan paketin kabul edimesi için 330 oya gerek var. 
     



 SİYASET 












</TEXT>
</DOC>
