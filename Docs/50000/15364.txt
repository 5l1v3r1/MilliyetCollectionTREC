<DOC>
<DOCNO> 15364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/yazar/sazak.html </URL>
<DATE> 2001/04/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Başka Türkiye mümkün 
</HEADLINE>
<TEXT>

     Esnafı sokağa döken hükümete güvensizlik toplumsal başkaldırıya dönüşürken "Bir başka Türkiye mümkün" diyen kadroların ortak çözüm arayışlarında hızlanma gözleniyor. 
     DİSK Genel Başkanı Süleyman Çelebi anlattı soldaki 4 sivil toplum örgütü 18 maddelik alternatif programla siyasetin önünü açmak üzere harekete geçiyor. Sendikalar ve memur temsilcileri son krize dek "Emek Platformu" adı altında toplanarak Ankara'da hükümetle masaya oturuyor ve çalışanların haklarını savunmaya çalışıyorlardı. Kemal Derviş işbaşına geldikten sonra Ekonomik ve Sosyal Konsey'de bir hareketlenme oldu. Ancak 27 üyeli kurulda sadece 3 işçi temsilcisinin yer alması kimseyi tatmin etmiyor. Emek Platformu'nun bünyesindeki Türk - İş, Hak - İş ve Kamu - Sen'in siyasal düşünceleri ise DİSK'le tam örtüşmüyor. 
     Süleyman Çelebi, sendikal anlamda eskisi gibi hükümete karşı ortak tutum izleseler de DİSK olarak bundan sonra KESK, Türk Tabipler Birliği ve TMMOB'la birlikte "sol"da yeni bir çatı örgütlenmesine gitme kararı aldıklarını açıkladı. 
     Soldaki bu hareketin adı da konulmuş 
     "Bir başka Türkiye mümkün." 
     Çelebi, yeni oluşumun çıkış noktasında, son anketlerde hiçbir partiye oy vermeyeceğini söyleyen halkın yüzde 31'i ile yüzde 15'i bulan kararsızlar kitlesinin rol oynadığını söylüyor. 
     ANAR'ın araştırması, mevcut partiler açısından ciddi bir uyarıdır. Ecevit istediği kadar, "Hükümetin istifasını isteyenler alternatifini de söylesinler" diye 350 sandalye hesabıyla ayakta kalmaya çalışsın halk bu hükümete hatta parlamentoya güvenini sıfırlamıştır. 
     İktidarı oluşturan 3 partinin barajın altında süründüğü bir siyasi tablo nerede görülmüştür 
     Başbakanlık merdivenlerine atılan "yazarkasa" hükümetin fişini kesti. Eski Sovyet blokundaki yönetimlerin 1990'larda domino taşı gibi nasıl devrildiklerini anımsayalım Gorbaçov'un "ölüm öpücüğü", Doğu Almanya'dan başlayarak dönemin liderlerini sırayla götürmüştü. 
     Türkiye ekonomisini çökerten siyaset sınıfının halkı "yoksulluk ve yolsuzluk" batağında perişan ettikten sonra hala ayakta kalma şansları var mı ABD'nin mesajı Miloşeviç örneğinden farklı olarak yargı yerine, siyasi aktörlerin tasfiyesine dönük, "reform" mesajlarıyla sınırlı kalıyorsa bunu Batılı dostlarımızın Ankara'ya uyguladığı "VIP" muamelesi sayabiliriz 
     The Washington Post, kitlesel öfke gösterilerinin Ecevit hükümetinin devamı için büyük tehdit oluşturduğunu yazmış. 
     Türkiye böyle gitmez. 
     Alternatifsiz demokrasi olmaz 
     
     





Tarih ve Modernleşme 


Esnafa müjdeli paket 


Bakan Bey, yap bir köfte-ekmek 


Washington'da krediyi tüketmek 


Arpalığa genel müdür tokadı 


Aslolan hayattır... 


Başka Türkiye mümkün 


"Sizi ben bile kurtaramam " 


Bu kriz 1994 krizinden çok farklı 


Ankara Mankara 


</TEXT>
</DOC>
