<DOC>
<DOCNO> 20844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/cemal.html </URL>
<DATE> 2001/05/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ne zaman adam oluruz 
</HEADLINE>
<TEXT>

     Türkiye'de siyaset kurumu tıkır tıkır işliyor mu Hayır. Siyaset sahnesi çok bölünmüş değil mi Evet. Parlamentonun bu kadar parçalı oluşu, siyasal istikrarı olumsuz yönde etkiliyor mu Evet. 
     Politikadaki bölünmüşlük, güçsüz hükümetlerin iş başına gelmesine yol açıyor mu Evet. Bu durum ülkenin temel sorunlarına köklü çözümler getirilmesini engelliyor mu Evet. 
     Milletvekillerinin birçoğu gerçekten milletin vekili olarak mı çalışıyor Hayır. Parlamentodaki milletvekili ofisleri genellikle iş bulma bürosu gibi mi Evet. Birçoğu, partililerin devlet katındaki işlerini kovalama bürosu halinde mi Evet. 
     Milletvekilliğini 'iş takipçiliği'ne dönüştürmüş olan milletvekillerinin sayısı az mı Hayır. 
     Parlamento, millet adına, hükümeti denetleyebiliyor mu Hayır. Demokrasilerin özünü oluşturan hesap sorma işlevini yerine getirebiliyor mu Hayır. 
     Meclisler gerektiğinde başbakandan, bakandan hesap sorabiliyor mu Hayır. Demokrasilerin özünde yatan hesap verme mekanizması bizde yürüyor mu Hayır. 
     Partilerin lider sultası altında olmaları değil mi, bu hesap sorma - verme mekanizmasını engelleyen Evet. Yani milletvekilleri, milletten çok kendi genel başkanlarının vekili oldukları için mi, liderler ve başbakanlar karşısında boynu bükük oluyorlar Evet. 
     Parlamentonun hükümet üzerindeki denetim işlevini engelleyici temel nedenlerden biri de, milletvekilinin yeniden seçilmesini tamamen genel başkanın insafına bırakan parti için sistem mi Evet. Onun için mi liderlerden hesap sorulamıyor Evet. 
     Günü geldiğinde bakan olabilmek, liderin iki dudağının arasında olduğu için mi milletvekilleri lider karşısında kapıkulu gibi davranıyorlar Evet. 
     Bakan olanın milletvekilliği düşse, hem yürütme hem hesap sorma işlevi daha iyi yerine getirilemez mi Evet getirilir. 
     Siyasal sistem, krizleri demokrasinin kuralları içinde kalarak daha zahmetsizce aşabilecek mekanizmalarla donatılmış durumda mı Hayır. Kriz halinde kolayca genel seçimlere gidebilecek anayasal formüller var mı Hayır. 
     Oysa, demokrasilerde krizin derinleştiği noktalarda halk iradesinin yenilenmesi, yani seçim sandığına başvurulması nihai çözüm değil mi 
     Peki, bizde cumhurbaşkanlarının Meclis'i feshedip seçime götürme yetkisi var mı Yok. Başbakanların var mı Yok. 
     İngiliz demokrasisinde bu yetki var mı Var başbakan kullanıyor. Avusturya'da var mı Var halkın seçtiği cumhurbaşkanı kullanıyor. Fransa'da var mı Var halkın seçtiği cumhurbaşkanı kullanıyor. 
     Fransa'da olsun, Almanya'da olsun seçmenler, hangi partilerin seçim sonrası bir koalisyon hükümeti kuracaklarını daha seçim öncesi biliyorlar mı Evet. 
     Fransa'da iki turlu ve dar bölgeli seçim sistemi, seçim ittifaklarını da mümkün kılarak istikrar unsuru oldu mu Evet. 
     İngiltere'de dar bölgeli çoğunluk sistemi ile, başbakanların parlamentoyu feshederek ülkeyi seçime götürme yetkisi, siyasal sistemin bunca yıldır istikrarlı işleyişinde rol oynamadı mı Evet oynadı. 
     Fransa 1958 sonrasında yarı - başkanlık sistemine geçerek, seçim ittifaklarına imkan veren iki turlu dar bölgeli seçim sistemini kabul ederek istikrarı yakalamadı mı Evet yakaladı. Yöneten demokrasi böylece gelmedi mi Fransa'ya Evet geldi. 
     Peki, biz bütün bu konularda halimizden memnun muyuz Hayır. Siyaset kurumu bizde çözümden çok çözümsüzlük üretmiyor mu Evet. Sorunları depolayıp yılan hikayesine döndürmüyor mu bunları Evet. 
     Halimizden memnun muyuz Hayır. Parlamentoya, partilere, siyaset kurumuna güveniyor mu vatandaş, sokaktaki adam Hayır. 
     Peki, niye bunca yıldır siyaset sahnemizdeki oyuncular değişmiyor Değişenler de niçin eskilere benziyor Neden kıramıyoruz kısır döngüyü 
     Yalnız kişilerin mi kabahat Siyasal sistemin hiç mi suçu yok 
     Var, hem de nasıl... 
     Rejim tercihimiz demokrasi. Ancak tıkır tıkır işleyen, yöneten demokrasi... 
     Unutmayalım 
     Demokrasinin gücü ve erdemi, kendi kendisini ıslah etmesinden, kendini yenilemesinden, reforma açık olmasından geçer. 
     Son söz 
     Kriz anlarında kışlaya dönüp bakma alışkanlığından kurtulmanın da, askeri kışlada tutmanın yolu da sistemi tartışmaktan, sorgulamaktan, daha önemlisi yenilemekten geçiyor. 
     
     
     
     Fatih Altaylı gibi soralım 
     Ne zaman adam oluruz 
     Eski yazılarımız tedavülden kaldırıldığı zaman... 
     Meraklısına not 
     Yukarıdaki yazımın tarihi beş yıl öncesine gidiyor. 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
