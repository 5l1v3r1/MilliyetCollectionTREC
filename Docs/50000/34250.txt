<DOC>
<DOCNO> 34250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yasam/ayas.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şifo’nun attığı en hayati’ gol 
</HEADLINE>
<TEXT>

Alkollü sürücü kurbanı küçük Ali’yi, Beşiktaş ve Şifo Mehmet sevgisi hayata döndürmüştü. Şifo arayıp Yakında yanındayım’ deyince, Ali havalara uçtu.. 
     CESUR SERT İzmir DHA 

     İlköğretim okulu öğrencisi 11 yaşındaki Ali Rıza Baldemir'in hayatı, bir ay önce kabusa döndü. Küçük Ali Rıza, Dokuz Eylül Üniversitesi Hastanesi'nde yatan annesi Meral Baldemir'i 46 ziyarete gitmişti. 
     Annesinin iyi olduğunu görüp içi rahatlayan küçük çocuk evine dönerken, alkollü bir trafik canavarı hayatını alt üst etti. Alkollün canavarın kullandığı aracın çarpmasıyla ağır yaralanan ve beyin kanaması geçiren Ali Rıza, yoğun bakıma alındı. Ama bünyesi tedaviye bir türlü cevap vermeyen küçük çocuktan, kısa süre sonra ümit kesildi.. 
     
     Gözünü Şifo'yla açtı 
     Ve ölümle yaşam arasındaki bu noktada, 'Şifo Mehmet' mucizesi devreye girdi. 
     Babası Şerif Baldemir 48 , hiçbir şeye tepki vermeyen koyu Beşiktaş'lı oğlunun başında, 'Belki duyuyordur' ümidiyle, Beşiktaş futbol takımını anlatıyordu. Baba Baldemir'in bir maçta tanıştığı takım kaptanı Şifo'nun ziyaretine geleceğini söylemesiyle, Ali Rıza gözlerini açtı. Ağzını bile kıpırdatamayan Ali Rıza hızla hayata dönünce, tedavisine evinde devam edilmek üzere 10 gün önce hastaneden taburcu edildi. 
     Mucize hayata dönüşün basına yansıması da, ünlü futbolcuyu harekete geçirdi. 
     
     Şimdi o günü bekliyor 
     Önümüzdeki günlerde Beşiktaş'ın Milan'la oynayacağı maçta yeşil sahalara veda edecek Milli futbolcumuz Mehmet Özdilek, önce aileyi telefonla aradı ve Ali Rıza'yı ziyaret sözü verdi. 
     Bu arada Şifo'nun imzaladığı forması, futbol topu ve çiçeği, İzmir Beşiktaşlılar Derneği İkinci Başkanı Selçuk Sert tarafından Ali Rıza'ya verildi. Şimdi küçük Ali Rıza, yatağının başucuna konulan hediyeleri seyrederken, Şifo ile tanışacağı günün hayalini kuruyor. Baba Baldemir de minnetini, 'Yardımlarını esirgemeyen Beşiktaş camiası ve Şifo Mehmet'e Alimizin hayatını borçluyuz' sözleriyle özetliyor.. 
     



 YAŞAM 























</TEXT>
</DOC>
