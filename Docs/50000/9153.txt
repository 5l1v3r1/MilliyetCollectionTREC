<DOC>
<DOCNO> 9153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/spo03.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN’DA İÇ SAVAŞ 
</HEADLINE>
<TEXT>

Sözler tutulmadı, kamp yapılmadı, Kocaelispor yenilgisi sonrası yönetim kurulu ile futbolcuların arası iyice açıldı. Öfke doruğa çıktı, karşılıklı suçlamalar başladı 
     HALİL ÖZER 

     GALATASARAY’daki huzursuzluk, Kocaeli yenilgisi sonrası iç savaşa dönüştü. Sarı - Kırmızılı futbolcuların kampa girmemelerinden sonra yöneticilerin de tavır alması iplerin gerginleşmesine yol açtı. Lucescu’dan rapor isteyen yöneticiler, oyuncuların ödenen 25’er bin dolarlık primi "sadaka" olarak değerlendirmelerine büyük tepki gösterdiler. 
     
     Çin’de mi yaşıyoruz ’ 
     YÖNETİCİLER, futbolculara son dört yılda yapılan ödemelerin bir dökümünü çıkardılar. 120 milyon dolar dağıttıklarını belirten yöneticiler, bunun Türkiye’de rekor olduğu görüşünde birleştiler ve anlayış istediler. Yönetici Aziz Üstel, "Çin’de mi yaşıyoruz Futbolcularımız Türkiye’de olup, bitenlerin farkında değiller mi " ifadelerini kullandı. 
     
     Emeğimizin karşılığı’ 
     FİZİK olarak çok yorgun olduklarını söyleyen futbolcular ise, buna bir de mali sorunların eklenmesi nedeniyle moral açısından da çöktüklerini söylediler. Sarı-Kırmızılı oyuncular, "Emeğimizin karşılığını alıyoruz. Bu takım ilkleri gerçekleştirdi. UEFA Kupası’nı aldı. Eğer bunları başarmasaydık, yönetim AİG ile anlaşma yapabilir miydi " dediler. 
     
     Kim doğru söylüyor 
     YÖNETİCİLER, futbolculara olan borcun abartıldığını, gerçek rakamın 5 milyon 72 bin dolar olduğunu açıkladılar. Bunun 1.5 milyon dolarlık bölümünün Türk oyunculara olduğunu belirten yöneticiler, "Ancak yabancıların sesi çıkmıyor" dediler. Futbolcular ise "Rakamı düşük gösteriyorlar. Bu gerçekleri yansıtmıyor. Bizim alacağımız daha fazla" iddiasında bulundular. 
     
ABD’ye dolar seferiSarı - Kırmızılı yöneticiler, AIG’den 12.5 milyon dolar almak için gidiyor 
     Nefes aldıracak 
     GALATASARAYLI yöneticiler, IMG ile yapılan anlaşmaya son noktayı koymak için bir kaç gün içnde ABD’ye gidecekler. Kulüp ürünlerini pazarlayacak olan şirketle yapılacak anlaşmayı Asbaşkan Mehmet Cansun imzalayacak ve karşılığında 12.5 milyon dolar alınacak. Bu para yönetime nefes aldıracak. 
     
     Forma reklamı 
     SARI - Kırmızılı kulüp, kalan parayı ise Aralık ayında alacak. Yönetim, 1 milyon 750 bin dolarlık forma reklamı alacağının ödenmemesi üzerine harekete geçti. Cine 5’ten de maç yayınları nedeniyle 1.5 milyon dolar alacağı olan yönetim, bu paraların da kendilerini rahatlatacağını söylediler. 
     
İstanbul maçı ertelendi      FUTBOL Federasyonu, İstanbulspor - Galatasaray maçının ertelediğini açıkladı. Lucescu’nun isteği üzerine federasyona başvuran yönetim, sakatların çokluğu nedeniyle Milan maçında zorlanabileceğini belirterek, erteleme istedi. Bunun üzerine Federasyon Başkanvekili Ata Aksu, "Galatasaray çeyrek final şansını yakalamıştır. Türk futbolu ve Türkiye için önemli bu olay nedeniyle, Galatasaray’ın talebini kabul ettik" dedi. 
     
Sakatların son durumu      BÜLENT 
     Sağ ön adalesinde ödem ve küçük bir yırtık var. Ancak büyük bir olasılıkla oynayabilecek. 
     
     K.BÜLENT 
     Deportivo La Coruna maçında sol bileğinden sakatlandı. Milan karşılaşmasına yetişecek. 
     
     OKAN 
     Sol diz kapsülünde zedelenme ve iç kanama var. Tedavisi sürüyor. Ancak oynama şanssı az. 
     
     ERGÜN 
     Arka adalesinde ödem bulunuyor. Ayrıca ufak bir yırtık var. Yetiştirilmesine çalışılıyor. 
     
     VEDAT 
     Kocaelispor maçında ancak 46 dakika oyunda kalabildi. Kasığında küçük çaplı yırtık var. 
     
     ARİF 
     Kocaelispor karşılaşmasını güçlükle tamamlayabildi. Omuzunda doku ezilmesi var. Durumu şüpheli. 
     
     SUAT 
     Ayak bileğinin burkulmasından doğan sakatlığı ve siyatik ağrıları sürüyor. Tedaviye devam ediliyor. 
     
     ÜMİT 
     Arka adalesindeki çekmeden kaynaklanan ağrılar devam ediyor. Durumu belli değil. 
     
     HAKAN 
     Galatasaray’ın en şanssız futbolcusu. Diz yan bağlarından ameliyat oldu. Sezonu kapadı. 
     
     EMRE 
     Kocaeli maçını bileğindeki sakatlığının nüksetmesine rağmen bitirdi. Milan karşılaşmasında oynayacak. 
     


 SPOR 
























</TEXT>
</DOC>
