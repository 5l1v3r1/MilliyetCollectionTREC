<DOC>
<DOCNO> 5813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/dunya/dun01.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ordusu’na karşı Türk tezini savundu 
</HEADLINE>
<TEXT>
ABD’den tam destek 
     GÜVEN ÖZALP Brüksel 

     Avrupa Güvenlik ve Savunma Kimliği konusunda yoğun baskı altında kalan ve üyesi olduğu NATO’da dahi tek başına kalan Türkiye, izlediği taktik dolu politikanın sonuçlarını almaya başladı. Yeni Amerikan yönetiminin verdiği mesajlar Ankara’yı rahatlatırken Avrupalılar’ı kara kara düşündürüyor. 
     
AB’ye soğuk duş      Aralık ayında yapılan NATO Dışişleri Bakanları toplantısını bloke eden ve kendi aleyhine bir karar çıkmasını engelleyen Ankara’nın, "Bush yönetimini bekleme taktiği" ilk meyvelerini vermeye başladı. ABD Savunma Bakanı Donald Rumsfeld’in geçtiğimiz haftasonu Münih’te verdiği üç ana mesaj AB üyelerini karamsarlığa düşürdü. Rumsfeld’in, "NATO, Avrupa savunmasının belkemiğidir İttifak’ın zayıflatılmasına karşıyız yeni oluşum, katılmak isteyen tüm NATO üyelerine açık olmalıdır" şeklinde özetlenebilecek mesajlarının etkisi önceki gün Brüksel’de NATO ile AB arasında düzenlenen bir toplantıda da hissedildi. 
     NATO Kuzey Atlantik Konseyi ile AB’nin Savunma ve Dış Politika Komitesi’nin ilk resmi toplantısında ABD’nin yeni yaklaşımı Birlik üyelerini rahatsız etti. Üst düzey bir yetkili bu durumu "Avrupalılar neye uğradıklarını şaşırdılar. Washington’ın yeni yaklaşımı bizi dinleme şeklinde belirginleşiyor. Bu da şansımızı artırıyor" şeklinde yorumladı. 
     


 DÜNYA 











</TEXT>
</DOC>
