<DOC>
<DOCNO> 38507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/ekonomi/eko02.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Askılı ekonomist’ polemiği 
</HEADLINE>
<TEXT>

Tarım Bakanı Gökalp, Derviş’in yakın arkadaşı Prof. Asaf Savaş Akat’ı kastederek Sorunlar askılı ekonomistlerin dediği gibi değil’ dedi 
     ANKARA Milliyet 

     Tarım Bakanı Hüsnü Yusuf Gökalp, Türkiye Odalar ve Borsalar Birliği’nde TOBB yapılan gıda sektör kurulu toplantısında Hazine’nin alternatif ürün ve doğrudan gelir desteği projesi için gerekli kaynağı çıkarmamasını eleştirdi. 
     Ekonomiden sorumlu Devlet Bakanı Kemal Derviş’in, özel bir randevusu nedeniyle geç geldiği toplantıya katılmasından önce konuşan Gökalp, "Biz alternatif ürün ve doğrudan gelir desteği için ihtiyaç duyulan kaynağın yazısını 1.5 yıl önce Hazine’ye gönderdik. H l cevap alamadık" dedi. 
     Hazine’nin Dünya Bankası’yla birlikte yürüttüğü doğrudan destek projesini ima eden Gökalp, "O iş bizim işimiz. Bu paralarla süt pirimi verseniz ne olur, vermeseniz ne olur. Geçen yıl da et için destek verecektik. Et üreticisine veremediğimiz için çiftçiye vermek zorunda kaldık" diye konuştu. 
     
     Taklidini de yaptı 
     Haksız eleştirilere maruz kaldıklarını ifade eden Gökalp, Türkiye’nin sorunlarının "askılı ekonomistlerin" dediği gibi olmadığını söyledi. Gökalp’in bu ifadeyi kullanırken askı çekme taklidi yaptığı dikkat çekti. Toplantıdakiler Gökalp’in Derviş’in yakın arkadaşı Prof. Asaf Savaş Akat’ı kastettiği yorumunu yaptılar. 
     
     Kaynağımız yok 
     Derviş, geç geldiği ve Gökalp’e de seslendiği konuşmasında, "Tarım Bakanlığı’nın doğrudan gelir desteğini ve alternatif ürün çalışmalarını önemsiyorum" dedi. Derviş, ürün planlaması için kaynak isteyen sektör temsilcilerine de "Kaynağımız yok" dedi. 
     
Çiftçiye iki formül      ELÇİN ERGÜN Ankara 

     Tarım Bakanı Gökalp, Bakanlar Kurulu’nda çiftçi kredi borçlarının ertelenmesini gündeme getirdi. Turizm Bakanı Mustafa Taşar borç taksitlendirilmesi için bilanço hazırlanmasını önerdi. Toplantıda, Tarım Bakanlığı’nın hazırladığı çiftçi borçlarının üç yıl dondurulması ve bu süre içerisinde de altı aylık taksitlendirilme yapılmasını öngören kararname de ele alındı. 
     



 EKONOMİ 



















</TEXT>
</DOC>
