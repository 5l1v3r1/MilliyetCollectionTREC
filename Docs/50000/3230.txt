<DOC>
<DOCNO> 3230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/yilmaz.html </URL>
<DATE> 2001/01/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Mesut Bey yetim gibi mi dolaşsın ’ 
</HEADLINE>
<TEXT>

     Denizcilik sektöründe "Kıran Kıran'a" paraları götürüyorlar. Emlak Bankası çeşmeyi açmış 300 milyon doların üzerinde bir kaynağı, üç - beş kişiye 'sektörü kurtarıyorum' diye hortumlattırıyor. Bunu yazdım. Ek olarak da, iflas eden Martı Denizcilik'in patronu Erol Yücel'in, Deniz Ticaret Odası'nın yıllardır Meclis Başkanlığı koltuğunda oturrma gücünü de, apartman komşusu Turgut Yılmaz'dan aldığı iddialarına yer verdim. Turgut Yılmaz aradı. Yılmaz'ın yanıtlarını aynen yayınlıyorum. Ayrıntıların yolumuzu aydınlatacağını düşünüyorum. Ancak bir nokta dikkatinizi çekmiyor mu Ne kadar çok rastlantı üst üste gelip, ANAP etrafında kesişiyor. Daha Türk Ticaret Bankası rezaletine girmeden hem de... 
     
     Başbakan Yardımcısı ve ağabeyi Mesut Yılmaz’ı siyasette bulunduğu son 17 yıldır finanse eden, siyaseten arkasında duran Turgut Yılmaz, son dönemde kendisine yönelik iddiaları tek tek yanıtladı. 
     
Apartman komşusu      Deniz Ticaret Odası Meclis Başkanı Erol Yücel ile 10 yıldır komşuyuz. Yücel'in sahibi olduğu Martı Denizcilik'in 9 şirketi de son 7 - 8 ay içinde iflas etti. İki bankanın yönetim kurulundayım, kredi vermemişim. Hiçbir kamu bankasına gidip, Yücel'e kredi açmaları için ricacı olmamışım. Denizcilikle, 7 metre boyundaki sandalımın dışında ilişkim yok. DTO'sının üyesi değilim. Bu ülkede körler ülkesinde şaşılar padişah olmuş. 
     
Abdülhamit devrinde miyiz      Haftanın iki gecesi dışarıda yemek yerim, seyahate giderim. İnsanlara karşılaşan bir adamım, enterne değilim ki. Yanlış işe çok bulaştırılmak istendiği halde bulaşmamış bir adamım. Bu iddiaların sahipleri korkak ürkek adamlar değil herhalde, bunları yüzüme söylesinler. Korku mu var Abdülhamit devrinde miyiz Ben polis, jandarma gönderip içeri mi aldırırım 
     
Karadeniz Enerji ortaklığı      Doğan Karadeniz adını ve Karadeniz Enerji diye bir şirketi gazete haberinden öğrendim. Doğan Karadeniz'i hayatımda görmedim. Karadeniz Enerji'de Mehmet Kutman'ın ortaklığı çıktığı gün, dosyaları inceledim. 
     Karadeniz Enerji, 5 Şubat 1999 tarihinde Silopi Enerji Santrali ihalesini Enerji Bakanlığı'ndan almış. İhaleye Aksa 13.95, Süzer 18.60, Karadeniz Enerji 10.29 cent teklif vermiş. Bakanlık Karadeniz'in teklifini 10.21 cent olarak imzalamış. Bu tarihte Başbakan Bülent Ecevit. Enerji ve Tabii Kaynaklar Bakanı Ziya Aktaş. 
     
Tara'nın davetlisiydim      Ortaklar ihaleyi aldıktan sonra finansör aramaya başlamışlar.Amcamın torunu Mehmet Kutman'a 29 Şubat 1999’da Karadeniz Enerji'nin yüzde 35 hissesini vermişler. Kutman da 6 Nisan 1999’da yüzde 35'in, yüzde 15'ini amcamın oğlu Erol Akçal'a devretmiş. 
     Rusya'ya Mesut Yılmaz'ın değil, Şarık Tara'nın davetlisi olarak gittim. Moskova Belediye Başkanı Luşkov ile görüştük ANAP özelleştirme misyonunu üstlenmiştir.Eğer usulsüzlük varsa, insanlar yargılanırlar. Bu usulsüzlüklerin devam etmemesi için devletin küçülmesi gerekir. Mavi Akım'ı, Enerji Bakanlığı'nı bilmem, içindeki genel müdürleri tanımam. 
     
Nükleer enerji ihalesi      Hiçbir şekilde nükleer enerji ile ilişkim olmadı. Hayatımda Güriş ile bir bağlantım olmadı. Güriş'in ortakları İdris, Tevfik, Müşvik Yamantürk çıkıp ortaya benimle bir bağlantıları olmadığını açıklamalılar. Doğru veya yanlış ortada bir fezleke var. Bir yerde bir ses bandım, bir belgemin olması lazım. Herhalde bu telefonların hepsi dinleniyordu. 
     
Turgay Ciner ortaklığı      Piyasayı dinlersen, atv'yi de ben idare ediyorum. Turgay Ciner'in ortağıyım. Ciner ile hayatımda bir kere Çengelköy’de balık yedim.Yemedim diye işten kurtulmaya çalışmıyorum. Vak'ayı tesbit yapıyorum. 
     
Boğaz'da yalı      Geçen sene yalı aldım. Yılda bir kaç milyon dolar kazanan, bunun da vergisini ödeyen bir işadamıyım. Kazandığım para belli. Yıllardır İstanbul Vergi Dairesi'nde listeye giren ilk 500 kişiden biriyim. 
     
Mesut Yılmaz'a destek      Mesut Yılmaz'ın zengin bir insan olarak yaşamını sürdürmesinin teminatı hiç şüpheniz olmasın ki benim. Ailemin giderlerinden kısarım, ağabeyimin ihtiyaçlarını karşılarım. Lüks kavramı kişiye göre değişir. Ağabeyim Dışişleri Bakanlığı'ndan 1999 yılında istifa ettiği gün, bir Murat arabaya biniyordu. Ertesi gün bir BMW aldım, götürdüm. Meclis Araştırma Komisyonu'nda bunları sordular, 3 saat ifade verdim. Mesut Yılmaz ülkeyi temsil ediyor, kılığına bizim de itina göstermemiz normal değil mi Yetim çocuğu gibi mi dolaşmalı 
     
Niye katlanayım      İki kardeşin aynı çatı altında milletvekili olmasını da doğru bulmam. Siyasetteki gayem, Mesut Yılmaz'ın arkasında samimiyetli güveneceği bir insan olarak kalmak ve Ankara'nın salt politika kokan kısmından, biraz daha değişik kokan bir dünyayı partimin yetkili organlarına aktarabilmek. Bunları da harfiyen yaptım. Mesut Yılmaz'a güvenmesem, 17 yıldır niye arkasında olayım Sevmesem, beğenmesem niye katlanayım. Sadece ağabeyim değil, siyaseten de liderim. 
     
Savaştan vazgeçmem      Savaştan vazgeçmem. Vatandaş olarak bile yapabileceklerim sınırlı. Türkiye'nin hukuk devleti olmadığının bilincindeyim. Türkiye daha kanun devleti bile değil. 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
