<DOC>
<DOCNO> 29839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/ekonomi/eko01.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz senaryosu yazmayın 
</HEADLINE>
<TEXT>

Derviş, ekonomik kriz çıkacağı şeklinde söylentiler olduğunu belirterek, Hiç kimse senaryo yazmasın. Rakamlara, borç dinamiğine bakınca kriz olmayacağı görülür’ dedi 
     SEÇKİN ÜREY Crans - Montana 

     Ekonomiden sorumlu Devlet Bakanı Kemal Derviş, sonbaharda yeni bir ekonomik kriz veya bir siyasi sorun çıkacağına dair soylentiler için, "Kimse senaryolar yazmasın" dedi. "İnsanlar rakamlara, borç dinamiğine ve ihracat artışına baksın" diyen Derviş, bazılarının ortaya çıkıp çeşitli senaryolar ürettiğini ve söylentiler yaydığını söyledi. İnsanların birbirlerine laf taşıdığını ve basının da buna aracılık ettiğini belirten Derviş, "Artık, tartışmanın kalitesini yükseltmek l zım" dedi. 
     Türk halkının kavga istemediğini ve sağduyudan yana olduğunu ifade eden Derviş, "Programın arkasında halk desteği var. İnsanlar mikro anlamda sorunlarla karşı karşıya. Sıkıntı çekiyorlar ama genelde sorunların düzeldiğini görmek istiyorlar" diye konuştu. Çalışmaları sırasında bazı zorlukların yaşandığını belirten Derviş, "Zaman zaman saldırıların dozu çok yükseliyor" dedi. 
     
     Kıbrıs’a askeri çözüm yetmez 
     Derviş, Crans - Montana’daki temasları sırasında Kuzey Kıbrıs Türk Cumhuriyeti Maliye Bakanı Mehmet Bayram ile görüştü. Derviş’i Kıbrıs’a davet eden Bayram, Kıbrıs’ın ekonomik programı sabit kur sistemine göre belirlendiği için Derviş’ten yeni programın hazırlanmasında yardım istedi. 
     "Türk Kıbrıs’ın dünyada daha iyi tanıtılması gerektiğini söyleyen Derviş, "KKTC’nin vizyona ihtiyacı var" dedi. Kıbrıs’ın ekonomik anlamda aslında avantajlı bir ülke olduğunu söyleyen Derviş, "Uzun vadede yapılabilecekleri konuştuk" dedi. Derviş KKTC’nin artık sadece siyasi ve askeri bir yer olarak değerlendirilmemesi gerektiğini söyledi. 
     
     Sırada Karadeniz var 
     Yurt gezilerine devam edeceğini belirten Derviş, Karadeniz bölgesini ziyaret edeceğini söyledi. Fas ve Tunus’tan davet aldığını söyleyen Derviş, "Bu ülkelere gideceğim" dedi. 
     
Müslümanlar Türkiye başarsın istiyor’      Derviş, Crans - Montana Dünya Ekonomik Forumu’ndaki temasları çerçevesinde Romanya Cumhurbaşkanı Ion Ilescu, İsviçre Meclis Başkanı, Suudi Arabistan, Fas, Tunus, Madagaskar ve Kosovalı Arnavutların lideri İbrahim Rugova ile görüştü. Eski dostlarıyla hasret giderdiğini söyleyen Derviş, "Arada bir hatırlarını sormak gerekiyor" dedi. Özellikle müslüman ülkelerden Türkiye’ye büyük ilgi olduğunu belirten Derviş, "Müslümanlar Türkiye başarsın istiyorlar" dedi. 
     



 EKONOMİ 



















</TEXT>
</DOC>
