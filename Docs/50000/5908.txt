<DOC>
<DOCNO> 5908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sondun04.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gore üniversitede gazetecilik dersi veriyor 
</HEADLINE>
<TEXT>

     ABD'nin bir süre önce görev süresi sona eren Başkan Yardımcısı Al Gore, New York'taki Columbia Üniversitesi gazetecilik okulunda ders vermeye başladı. 
     Gore, ilk dersinde, ''Enformasyon çağında ulusal sorunları gazeteci olarak izlemek'' konusunu işledi. 
     Gazetecilerin sınıfa alınmamasına ilişkin soruları yanıtlayan üniversite sözcüsü Suzanne Trimel, ''bunun medyatik bir olay değil, bir öğrenim deneyi olduğunu'' söyledi. 
     Al Gore'un dersine kimlik kontrolünden geçerek giren öğrenciler, üniversite yetkilileri tarafından, gazetecilerin kendilerine verdikleri soruları sormamaları konusunda uyarıldıklarını söylediler. Başkanlık seçimini kaybeden Al Gore, New York Columbia, Middle Tennessee ve Fisky üniversitelerinde ders vermek üzere sözleşmeler imzaladı. Columbia'da verdiği ilk derste Gore'un çok sayıda fıkra anlattığı ve seçimlere sadece bir kez temas ettiği öğrenciler tarafından ifade edildi. 




</TEXT>
</DOC>
