<DOC>
<DOCNO> 18638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/yasam/yas03a.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
G.DOĞU’nun DEĞİŞEN YÜZÜ 
</HEADLINE>
<TEXT>
Solhan’a yüzer ada turizmi 
PKK terörünün son bulmasıyla, silah ve bomba seslerinin sustuğu Bingöl’ün Solhan ilçesi yakınlarındaki "yüzer ada" turizme açılıyor 
     CEM BAKIRCI Erzurum DHA 

     Bingöl’ün Solhan ilçesinde, PKK terörü nedeniyle son 15 yıldır sadece silah ve bomba sesleri duyuldu. Ancak PKK terörünün sona ermesiyle Solhan farklı özellikleriyle gündeme gelmeye başladı. Artık terör değil, Hazarşah köyü sınırlarındaki "yüzer ada"nın turizme açılması konuşuluyor. 
     
Bulut İlginç bir doğa olayı      "Yüzer ada" ile ilgili bilimsel çalışma yapan Atatürk Üniversitesi Fen Edebiyat Fakültesi Coğrafya Bölüm Başkanı Doç. Dr. İhsan Bulut, "Dünya çapında ilginç bir doğa olayı. Yüzer adanın, iyi tanıtım yapılması halinde Türk turizmine önemli katkı sağlayacağına inanıyorum" diyor. 
     
50 yılda oluşmuş      K zım Karabekir Eğitim Fakültesi Öğretim Üyesi Yrd. Doç. Dr. Mustafa Girgin’le yüzer adalarla ilgili ortak çalışma yaptıklarını belirten Doç. Dr. İhsan Bulut, şunları söyledi 
     "Adaların toprağı sudan hafif olduğu için yüzüyor. Bu oluşum, yaklaşık 50 yılda meydana gelmiş. Hareket eden adaların üzerinde tıpkı bir sandala binmiş gibi karşıdan karşıya geçmek mümkün." 
     
Koruma altına alınmalı      Korunması ve tanıtımı için Türkiye Tabiatı Koruma Vakfı’na başvurduklarını söyleyen Doç. Dr. İhsan Bulut, "Yüzer adalar, hem çok iyi korunmalı, hem de turizme açılmalı. Eğer önlem alınmazsa, yakın gelecekte doğa harikası yüzer adalar kaybolup gidecek" diyor. 
     



 YAŞAM 




















</TEXT>
</DOC>
