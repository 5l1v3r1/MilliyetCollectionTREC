<DOC>
<DOCNO> 15097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/cemal.html </URL>
<DATE> 2001/04/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Geleceği kazanmak için kan ve gözyaşı 
</HEADLINE>
<TEXT>

     Belki de sıkıcı. Çünkü hep aynı şeyleri yazıyoruz bugünlerde. Dön dolaş aynı konuda farklı bir açı yakalamaya çalış... 
     Kriz durumlarına özgü bir durum. Yani yanıtların değil soruların çok daha ağır bastığı bulanık bir ortam. 
     Ekonomiyle politika bir kısır döngüde kıvrandığı için, bizim de aynı kaderi paylaştığımız söylenebilir. 
     Nedeni açık 
     Tünelin ucunda ışık gözükmüyor. 
     Nasıl görüneceği de bilinmiyor. 
     Şimdilik bir beklenti var 
     "Yeni ekonomik program haftaya açıklanacak, IMF'den yeşil ışık yanacak, paranın ucu gözükecek, nefes alacağız biraz daha sabır " sesleri Ankara'dan kulaklara çalınıyor. 
     Bu kadar kolay mı 
     Keşke 
     Ama sanmıyorum. 
     Sorular şöyle sıralanabilir 
     1 Koalisyon hükümeti, çok acıtıcı olması gereken yeni programa evet diyebilecek mi 
     2 Varsayalım evet dedi, uygulayabilecek mi 
     3 Varsayalım evet dedi, dışarıdaki güven sorununu aşabilecek mi 
     Birinci soruyu alalım 
     IMF ile anlaşabilmek için yeni ekonomik programın acıtıcı olması lazım. Çünkü böyle bir program yeni zam, yeni vergi vesaire demek, can yakmak demek. 
     Hükümet bunu göze alabilecek mi 
     Bu bakımdan koalisyon içi belirsizlikler söz konusu... Diyelim hükümet acı reçete konusunda kararlı davrandı. 
     O zaman ikinci soru geliyor. 
     Uygulamada ne olacak 
     Bugüne kadar başlayıp başlayıp yarıda bıraktığı programı bu kez sonuna kadar götürebilecek mi 
     Bu konu da can alıcı. Çünkü Ecevit hükümetine güven sorunu burada kendini ele veriyor. Geçen gün büyük bir yabancı sermaye kuruluşunun Türkiye temsilcisiyle sohbet ederken şöyle dedi 
     "Bunca yaşanandan sonra bu hükümete güvenip de kim para verecek " 
     Yani üçüncü soru 
     Hükümetle ilgili güven bunalımının aşılmasındaki zorluk... Yeni ekonomik program konusunda IMF ile anlaşmak elbette yeşil ışık anlamı taşıyor. 
     Bu çok önemli. 
     Bu yeşil ışıkla birlikte Ankara'da, 10 - 12 milyar dolarlık tabii ki takvime ve koşula bağlı taze para bekleniyor. Ancak, Türkiye ekonomisinde şubat kriziyle birlikte açılan kara delik çok daha büyük. 10 - 12 milyarın bu deliği kapatabilmesi olanaksız. 
     Şöyle düşünülüyor 
     Gelecek hafta IMF ile anlaşma sağlanıp yeşil ışık yanınca, uluslararası mali sistem de, bankalar da hareketlenir. Dış kredi muslukları açılmaya başlanır. 
     İşte özellikle burada hükümete güven sorunu devreye giriyor. Yeşil ışık yansa da dışarıda yoğurdu üfleyerek yeme eğiliminin varlığını sürdürmesi ihtimali uzak değil. 
     "Arabayı iki kez duvara toslatanlar hala direksiyonda üçüncü kez toslatmayacağını kim garanti edebilir " diye soranların sesi dışarıda hala gür çıkıyor. 
     Dış kredi bulunmaz değil. Ama astarı yüzünden pahalı olur bu kredilerin... 
     Farkındayım. 
     İç açıcı değil yazdıklarım. 
     Karamsarlık mı 
     Sanmıyorum. Bu satırların gerçekçi olduğu kanısındayım. 
     
Yarın çok geç      Ülkemiz tarihinin en ağır bunalımını yaşıyor. Türkiye yangın yeri Toplum kıpır kıpır. Oradadan buradan ses veriyor. Esnaf eylemleri bunun ilk göstergeleri... 
     Buna karşılık hükümet güven vermiyor. Bakanlar Kurulu'nun kimi üyeleri sanki başka planette yaşıyorlar. 
     Eğer hükümet gerçekten güven vermek istiyorsa... 
     O zaman koalisyon ortakları halkın karşısına dizilip taşın altına ellerini hakikaten koyduklarını, çok radikal bir programı uygulamaktan başka çare kalmadığını, geleceği kazanmak için bugün kan ve gözyaşı döküleceğini, özverinin de adaletli biçimde, Sayın Ecevit'in deyişiyle hakça paylaşılacağını bir an önce ve inandırıcı biçimde anlatmak zorundadırlar. 
     Yoksa yarın çok geç olacak 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
