<DOC>
<DOCNO> 36950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/ekonomi/eko10.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’un rakipleri harekete geçti 
</HEADLINE>
<TEXT>

     Devlet Demiryolları’nın TCDD , telekomünikasyon ihtiyacının giderilmesi karşılığında 8 bin 671 kilometre uzunluğundaki demiryolu ağını telekomünikasyon alt yapısı için bedelsiz olarak kullanıma açmasını içeren proje, Türkiye’nin önde gelen firmalarını harekete geçirdi. Türk Telekom’un özelleştirmesinin tamamlanmasının ardından, ses tekelinin kalkacağı 2003 sonrasında şirketin potansiyel rakiplerini de ortaya çıkaran projeye, aralarında Koç - Net, Ericsson, Siemens, Telsim, OYAK gibi firmalar ilgi gösterdi. 
     TCDD Genel Müdür Yardımcısı Cevat Oktay, projeyle ilgilinen firmalardan öncelikle ön fizibilite raporlarının alınacağını, izleyen günlerde de ihaleye çıkılacağını söyledi. 
     Proje kapsamında demiryolu ağının yanı sıra bazı bina ve taşınmazlar da gerektiğinde bedelsiz olarak ihaleyi kazanacak firmanın kullanımına sunulacak. Bunun karşılığında firmadan, T. Telekom’un ses tekelinin kalkmasının ardından TCDD’nin sinyalizasyon, elektrifikasyon ve telekomünikasyon hizmetlerini ücretsiz sağlaması istenecek. 
     



 EKONOMİ 




















</TEXT>
</DOC>
