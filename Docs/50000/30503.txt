<DOC>
<DOCNO> 30503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/soneko19.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Toskay "Eximbank'a 120 milyon dolar sendikasyon kredisi bağladık" 
</HEADLINE>
<TEXT>

     Devlet Bakanı Tunca Toskay, Eximbank'a şu ana kadar hiç kimsenin bir kaynak aktarmadığını, Eximbank'ın kendi işini kendisinin gördüğünü belirterek, ''zannediyorum bugün, 120 milyon dolarlık bir sendikasyon kredisini bağladık'' dedi. 
     25. Uluslararası Ayakkabı Moda Fuarı'nın açılışı sırasında gazetecilerin sorularını yanıtlayan Toskay, TÜSİAD'ın hükümete yönelik eleştirilerine ilişkin olarak, ''TÜSİAD devamlı olarak zaten hükümeti eleştiriyor. Biz de IMF politikaları ki anlattığımız politikaları uygulamaya devam ediyoruz. Orada anladığım kadarıyla Hükümet ile TÜSİAD arasında bir yorum farkı var'' diye konuştu. 
     Toskay, Türk Telekom ile ilgili de hükümet olarak kendilerinin konuşmadığını, Başbakan Bülent Ecevit'in bu konuda fikir beyan ettiğini söyledi. 
     Toskay, MHP Kayseri Milletvekili Sadık Yakut'un partisinden istifası ile ilgili bir soruyu, ''Sayın milletvekilinin grupla birlikte temas halinde olduğu, çalışma halinde olduğunu biz öteden beri zaten biliyorduk'' diye yanıtladı. 
     Partiden kopmaların devam edip etmeyeceğinin sorulması üzerine de Toskay, ''MHP'den kimse birşey koparamaz, merak etmeyin'' yanıtını verdi. 






</TEXT>
</DOC>
