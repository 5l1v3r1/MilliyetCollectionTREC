<DOC>
<DOCNO> 39293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/ekonomi/eko05.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar, Türkiye’deki reformları baltalıyor’ 
</HEADLINE>
<TEXT>

New York Times, Telsim’in Motorola’ya borcunu ödememesinin Türkiye’nin krizden kurtulma çabalarını tehdit ettiğini yazdı 
     NEW YORK ANKARA ANKA 

     New York Times gazetesinde yer alan bir haberde, "Türkiye’nin, Motorola ve Nokia gibi yabancı yatırımcıları koruyamaması durumunda, krizden kurtulma çabalarının zarar görebileceği" belirtildi. 
     Haberde, "Yerel bir şirketin Uzan ailesine ait Telsim , Motorola’ya devasa bir borcu var ve bu çatışma, Türk ekonomisinde dış yatırımcılara yeniden güven verme çabalarını tehdit ediyor. Motorola, Türkiye’nin ikinci en büyük cep telefonu şirketinden 2 milyar dolarlık borcunu alabilmek için ABD Hükümeti’nden ve eski ABD yetkililerinden yardım alıyor" denildi. Telsim’in, Finlandiyalı Nokia’ya da 719 milyon dolar borcu olduğu belirtilen haberde, "Analizciler, özel bir ticari anlaşmazlıkta, Motorola ve Nokia gibi yabancı yatırımcıları korumakta başarısız kalırsa Türkiye’nin krizden kurtulma çabaları zarar görebilir uyarısında bulundular" denildi. 
     
     Güvenlik danışmanı devrede 
     Motorola’nın ABD eski Büyükelçisi Marc Grossman’ın dışında, özel dedektiflik şirketi Kroll ve Bush yönetiminin ulusal güvenlik danışmanlarından Brent Scowcroft’tan yardım aldığı kaydedilen haberde, "Buna karşın Telsim yetkililerine ve Uzan ailesine ulaşma girişimleri başarısız oldu" denildi. Türk Hükümeti’nin sorunu "resmi" olarak tartışmadığı eleştirisini getiren gazete, bir Türk yetkilinin, hükümetin bu durumun yabancı yatırımcıları olumsuz etkilemesinden kaygı duyduğunu söylediğini aktardı. 
     
     Varlıkları borca yetmiyor’ 
     Uzanların, servetini incelettiği gerekçesiyle Motorola aleyhine suç duyurusunda bulunduğu da belirtilen haberde, "Türk mahkemesi, Dedektifler ailenin güvenliğini tehlikeye sokuyor’ iddiasıyla Motorola ve Nokia yöneticilerinin gözaltına alınmasını talep etti" denildi. Motorola’ya yakın bir kaynağın ise Uzanların "taktiklerini" yasal ve rutin olarak değerlendirdiği belirtildi. Bu yılın başında, Uzan ailesinin servetinin 1.6 milyar dolar olduğunun tahmin edildiği kaydedilen haberde, bu servetin Türkiye’deki ekonomik kriz nedeniyle büyük zarar gördüğü belirtildi. Haberde Uzanların malvarlıklarının borçlarını karşılayamadığı kaydedildi. Uzanların, 1994 yılından bu yana Sermaye Piyasası Kurulu ile de sorunları olduğu ancak Uzanların bütün bu iddiaları ink r ettiği belirtildi. 
     



 EKONOMİ 
















</TEXT>
</DOC>
