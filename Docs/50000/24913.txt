<DOC>
<DOCNO> 24913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yasam/yas06.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakalanınca intihar etti 
</HEADLINE>
<TEXT>

Bir taksiyi gasp eden kişi polis tarafından kıstırılınca kafasına dayadığı silahını ateşledi 
     TAHSİN AKSU İstanbul 

     Gaziosmanpaşa'da gasp ettiği bir taksiyle kaçan Osman Gün 33 , polis tarafından sıkıştırılınca tabancayla intihar etti. 
     Küçükköy Karabekir Mahallesi 788. Sokak'da meydana gelen olayda Aksaray'dan müşteri olarak bindiği 34 TDV 81 plakalı taksinin sürücüsü Kadir Eren'i silahla tehdit eden Osman Gün, aracı zorla durdurdu. Gün, Eren'in başına silah dayayıp parasını istedi. Bu sırada devriye görevi yapan Gaziosmanpaşa İlçe Emniyet Müdürlüğü'ne bağlı polis ekibi, durumu fark ederek taksinin yolunu kesti. Barikat kuran polis, Osman Gün'ün teslim olmasını isterken, gaspçı arabadan inerek koşarak kaçmaya başladı. 
     
     Polislerin gözü önünde 
     Kısa süreli bir kovalamacanın ardından sokağın köşesinde sıkıştırılan Gün, kaçamayacağını anlayınca elindeki silahı kafasına dayadı. Polislerin gözleri önünde tabancasını ateşleyen Gün, ağır yaralandı. Hastaneye kaldırılan Gün, yapılan tüm müdahalelere karşın kurtarılamadı. 
     
     



 YAŞAM 

















</TEXT>
</DOC>
