<DOC>
<DOCNO> 37499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/ekonomi/eko04.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar derin bir nefes aldı 
</HEADLINE>
<TEXT>

Merkez Bankası’yla yapılan toplantı doların düşüşüne çözüm için atılan adım olarak algılanınca dolar düştü 
     EKONOMİ SERVİSİ 

     Doların önceki gün 1 milyon 515 bin liraya kadar tırmanmasından tedirginlik duyan piyasalar, bankaların Merkez Bankası’yla yaptığı toplantı, dövizin düşeceğine ilişkin senaryolar ve kamu bankalarının dövizde satıcı olmasının etkisiyle rahat bir nefes aldı. Borsa yüzde 3.3 yükselirken dolar serbest piyasada 26 bin lira düştü. 
     
     26 bin lira geriledi 
     Bankalararası piyasada önceki gün 1 milyon 515 bin liraya kadar yükselerek rekor kıran dolar, dün 1 milyon 460 liraya kadar geriledi. Serbest piyasada da 26 bin lira gerileyen dolar günü 1 milyon 457 bin liradan tamamladı. 
     Düşüşte, yaptıkları döviz satışlarıyla dolardaki yükselişi durdurmaya çalışan yedi bankanın temsilcileriyle Merkez Bankası yetkililerinin görüşmesi etkili oldu. Toplantıda, Merkez Bankası’nın planlı döviz satış ihalelerine devam edeceği, ancak kimsenin farketmeyeceği şekilde piyasaya müdahale edeceğinin konuşulduğu öğrenildi. 
     Kamu bankalarının dövizde satış kotasyonu girmesi, dolara yatırım yapanların bu noktadan sonra inişe geçeceğini düşünerek satış yapması doları düşüren diğer faktörler olarak sayıldı. 
     Merkez Bankası bugün 60 milyon dolar döviz satacak. Bankacılar, gün içinde k r etme amaçlı alım yapan bankaların bu ihalede temkinli davranacağını, bu nedenle doların yükselmesini beklemediklerini kaydettiler. 
     
     



 EKONOMİ 






















</TEXT>
</DOC>
