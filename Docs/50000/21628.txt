<DOC>
<DOCNO> 21628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur24.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Egebank davasından tutuklu reklamcı Keçili'ye bir darbe daha 
</HEADLINE>
<TEXT>

     Tasarruf Mevduatı Sigorta Fonu'na devredilen Etibank'la ilgili soruşturmayı yürüten İstanbul DGM Cumhuriyet Savcısı Ercan Cengiz, Egebank davası kapsamında tutuklu olan reklamcı Nail Keçili'yi, bu soruşturma kapsamında da tutuklanması istemiyle nöbetçi mahkemeye sevk etti. 
     Etibank soruşturması kapsamında ifadelerinin alınması amacıyla Kartal Özel Tip Kapalı Cezaevi'nden İstanbul DGM'ye getirilen Egebank davasının tutuklu sanığı Nail Keçili ve Sümerbank davası kapsamında tutuklu olan bankanın eski Genel Müdür Yardımcısı Murat Yüksel, DGM Cumhuriyet Savcısı Cengiz tarafından, Etibank'tan verilen usulsüz kredilere ilişkin sorgulandı. 
     Sorgulama sonucu Murat Yüksel'i bu soruşturma kapsamında serbest bırakan Savcı Cengiz, Nail Keçili'yi ise ''Cürüm işlemek amacıyla teşekkül oluşturmak'', ''Nitelikli dolandırıcılık'' ve ''Zimmet'' suçlarından tutuklanması istemiyle Nöbetçi 5 No'lu DGM Yedek Hakimliği'ne sevk etti. 
     Keçili'nin Yedek Hakimlik'teki sorgusu sürüyor. 
     







</TEXT>
</DOC>
