<DOC>
<DOCNO> 26364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/spor/aspo.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan Galatasaray'da 
</HEADLINE>
<TEXT>

Beşiktaş, transfer konusunda Sarı-Kırmızılı yönetimle el sıkıştı. Çeşme’deki balayını yarıda kesip, İstanbul’a dönen tecrübeli futbolcunun bugün imza atacağı bildirildi 
     KARTAL YİĞİT 

     BEŞİKTAŞ’ta gözden çıkarılan Ayhan, Galatasaray’la anlaştı. Beklenen verim alınamayınca Teknik Direktör Daum’un gönderilmesine karar verdiği tecrübeli futbolcu, Asbaşkan Yıldırım Demirören’in telefonuyla Çeşme’deki balayını yarıda kesti. Ayhan’ın bu sabah önce Menajer Sinan Engin’le görüşeceği, ardından da Galatasaray’la masaya oturacağı bildirildi. Tarafların bu transfer konusunda da anlaşmaya vardıkları ifade edildi. 
     AYHAN’ın menajeri Tamer Özçam, bugün veya yarın sözleşme imzalayacaklarını vurgularken, olayı doğrulayan Menajer Sinan Engin de, "Görüşmeler son aşamaya geldi. Artık söz sırası Ayhan’da. Yarın bugün Galatasaray’la görüşecek" dedi. Ayhan’ın takas olarak verileceği, Arif ismi ağırlık kazanmasına rağmen Ahmet’in de Beşiktaş’a verilebileceği bildirildi. Bu arada Fazlı’nın da Göztepe’ye bir yıllığına kiralanması gündeme geldi. 
     



 SPOR 























</TEXT>
</DOC>
