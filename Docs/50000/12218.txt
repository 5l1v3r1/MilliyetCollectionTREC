<DOC>
<DOCNO> 12218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sondun06.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya ordusu, Arnavut militanlara yönelik operasyon başlattı 
</HEADLINE>
<TEXT>

     Makedonya ordusu, Makedonya-Kosova sınırındaki çatışmaların ardından Kalkandelen'de Tetovo Arnavut militanlara yönelik operasyon başlattı. 
     Bölgedeki AFP muhabirine demeç veren ordu sözcüsü, ordunun Kalkandelen tepelerinde yerel saatle 16.00'da TSİ 17.00 ''Arnavut teröristlere yönelik operasyon başlattığını açıkladı. Makedonya ordusunun az önce Kalkandelen'de Tetovo başlattığı operasyonda tankların kullanıldığı bildirildi. 
     Görgü tanıkları, Kalkandelen'in güneybatısında dağlık bölgede tank atışı olduğunu kaydetti. Bölgedeki bazı evlerden ve ormandan duman yükseldiği belirtiliyor. Tankların girdiği alanın, şimdiye kadar özel polis güçlerinin kullandığı alandan daha geniş olduğu kaydediliyor. 
     Bölgedeki AFP muhabirine demeç veren ordu sözcüsü Blagoya Markovski de, TSİ 17.00'da başlayan operasyon sırasında bölgedeki sivillerin hayatını tehlikeye atmamak için ellerindeki tüm imkanları kullandıklarını belirtti. 
     Yetkililer, Kalkandelen'e dün sevkedilen yüzlerce asker, cephane ve 10 adet Sovyet yapımı tankın nihai saldırı için olduğunu belirtiyorlar. 




</TEXT>
</DOC>
