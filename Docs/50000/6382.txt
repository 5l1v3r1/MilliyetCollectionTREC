<DOC>
<DOCNO> 6382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/siyaset/siy02.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Nazım’a nazlanıyor 
</HEADLINE>
<TEXT>

ANAP ve DSP’lileren bekletmeden imzaladığı "Nazım Hikmet kararnamesi" milliyetçi vekillere takıldı 
     ANKARA Milliyet 

     Nazım Hikmet’in vatandaşlığın iadesi için düzenlenen kararnameye, hükümetin MHP kanadı mesafeli yaklaşıyor. Başbakan Bülent Ecevit MHP Genel Başkanı Devlet Bahçeli’nin kararnameyi imzaladığını açıklamasına karşın, kendilerine gelen kararname üzerinde liderlerinin imzasını göremeyen MHP’li bakanlar kararnameyi geri gönderiyor. 
     
Durmuş "espri" yaptı      Hükümetin ANAP ve DSP kanadının kararnemeye ılımlı baktığı ve sorun çıkarmadan imzaladıkları kaydedilirken, MHP’li Ulaştırma Bakanı Enis Öksüz dün sabah imzalamayı geri çevirdi. MHP’li Devlet Bakanı Abdülhaluk Çay’ın da Öksüz gibi kararnameye imza atmak konusunda tereddütlerinin bulunduğu bildirildi. 
     MHP’li Tarım ve Köyişleri Bakanı Hüsnü Yusuf Gökalp kararnameyle ilgili soru üzerine, "O kararname bana gelmedi" demekle yetindi. Sağlık Bakanı Osman Durmuş ise, MHP’nin vatandaşlık karanamesine "sıcak" bakmadığının anımsatılması üzerine "Biz 37 buçuk derece sıcaklıkla bakıyoruz" yanıtını verdi. 
     ANAP Genel Başkanı Mesut Yılmaz ise Nazım Hikmet kararnamesini imzaladığını söyledi. İmzalama işleminin yarına kadar bitmesini beklediğini belirten Yılmaz, "Gecikmiş bir karar. Türkiye artık kendisine ait değerleri ideolojik görüşlerine bakmaksızın sahiplenmek durumunda olan büyük bir ülke olduğunun farkına varmalıdır" dedi. 
     ANAP’lı Bakan Cumhur Ersümer ise "Henüz imzalamadım ama imzalayacağım" diye konuştu. DSP’li Orman Bakanı Nami Çağan ve Kültür Bakanı İstemihan Talay da kararnameyi ilk günü imzalayanlar arasında yer alıyor. 
     


 SİYASET 











</TEXT>
</DOC>
