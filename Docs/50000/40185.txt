<DOC>
<DOCNO> 40185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/ekonomi/eko01.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İLLE DE NUMARA... 
</HEADLINE>
<TEXT>

Türkiye’de vergi numaralı hayat başladı. Vergi Kimlik Numarası almayan, banka hesabından para bile çekemeyecek. İşte herkese numaralı yaşam rehberi... 
     MUSTAFA ÖZYÜREK 

     Maliye Bakanlığı, bankacılık işlemlerinden yararlanacak gerçek ve tüzel kişilere vergi kimlik numarası kullanma zorunluluğu getirdi. 
     Bugünden itibaren bankalar, tapu daireleri, trafik büroları, döviz büfeleri, özel finans kurumları ve posta merkezleri başvuranlardan numara isteyecek. 
     Vergi kimlik numarası VKN , Vergi Usul Kanunu’na göre gerçek ve tüzel kişilere verilen vergi numarasını ifade ediyor. Nüfus cüzdanının aslı veya tasdikli örneği ile vergi dairesine başvuranlar kolaylıkla vergi numarası alabilirler. Bugüne kadar 17.2 milyon gerçek ve tüzel kişi VKN aldı. 
     
     Amaç kaçağı önlemek 
     VKN, vergi kayıp ve kaçağını önlemek amacıyla getirilen bir düzenleme. VKN verilen herkes otomatik olarak vergi mükellefi olmaz, vergi ödemez. Ancak yaptığı ekonomik işlemler, yaptığı ödemeler, yatırdığı paralar kayda gireceği için Maliye, bu bilgileri vergi denetiminde kullanacak. 
     
     Hangi işlemlerde aranacak 

</TEXT>
</DOC>
