<DOC>
<DOCNO> 2924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yasam/yas04.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağla ve Hande cinayetleri çıkmaza girdi 
</HEADLINE>
<TEXT>
Bu iki cinayeti ancak vicdanlı katil’ çözer 
Hande öldürüeli iki hafta, Çağla cinayete kurban gideli 7 ay oldu. İpucu bulamayan polis ise itiraf, ihbar ya da katilin’ vicdanını bekliyor 
     NESLİHAN CUYAR İstanbul 

     İlköğretim Okulu öğrencisi Hande Çinkitaş 12 ile lise öğrencisi Çağla Tuğaltay’ın 15 cinayetleri üzerindeki sır perdesi bir türlü aralanamıyor. 
     3 Ocak’ta, Kadıköy’deki evinde bıçaklanıp, boğazı kesilen ve başı ezilerek öldürülen Hande’nin katilini bulabilmek için çalışmalarını sürdüren polis, son olarak üvey anne Şehriban Çinkitaş’ın cep telefonunu incelemeye aldı. Ancak cinayeti aydınlatacak somut delile ulaşılamadı. 
     
     Tek ipucu yok 
     Yedi aydır çözülemeyen bir başka korkunç cinayet de, Mecidiyeköy’deki evinde boğazı kesilerek öldürülen Çağla Tuğaltay’ın katli. 
     Bugüne kadar tüm çalışmalarına rağmen ipucu bulunamayan bu cinayetle ilgili soruşturmada da, Hande cinayetinde olduğu gibi ihbar, itiraf ya da katil zanlısının vicdan azabına dayanamayarak teslim olmasını bekliyor. 
     
     Tanıyan biri katletti’ 
     Kızı Çağla’nın öldürülmesiyle hayatla bağı kopan baba Nedim Tuğaltay da, polisten katili istiyor. 
     "Kızımın ölümü kadar, katilin bulunamaması da bizi kahrediyor" diyen baba Tuğaltay ve eşi, cinayet gününden beri evlerine giremiyor. Baba Tuğaltay, polise yardımcı olabilecek bilgileri de son kez şöyle sıralıyor 
     "Çağla tanımadığı birini asla eve alamaz. Öyle garip bir cinayet ki Ne ev dağıtılmış, ne evden birşey alınmış. Bunu yapan kızımı direkt ağabeyinin odasına götürmüş. Formasını bile çıkarmaya fırsat bulamamış. Okul çantası ortadaydı. Tecavüz yok, hırsızlık yok. Hande cinayetinde olduğu gibi şüpheliler de yoktu. Tek isteğim katilin bulunması." 
     
     


 YAŞAM 





















</TEXT>
</DOC>
