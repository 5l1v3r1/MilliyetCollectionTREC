<DOC>
<DOCNO> 36325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/siy04.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni vitrinde eski yüzler 
</HEADLINE>
<TEXT>

     HAKAN ŞANLITÜRK Ankara 

     ANAP, kongrenin ardından Başkanlık Divanı’nı da belirleyerek yoğun bir gündemi geride bıraktı. ANAP Genel Başkanı Mesut Yılmaz’ın kongre öncesi partinin durumundan memnun olmadığını belirterek, "Kongreden sonra ANAP bambaşka olacak" mesajı vermesinin ardından MKYK’ya 21 yeni isim girdi. Başkanlık Divanı’nın 11 üyesinden 6’sı da yenilenirken, bu 6 üyeden dördünün yeni milletvekili seçilenlerden olması dikkat çekti. 
     1999 seçimlerinde parlamentoya giren Sühan Özkan, Hasan Özyer, Ediz Hun ve Mehmet Çakar performanslarıyla vitrine çıkmayı başardılar. Vitrinde yer alan diğer isimler ise tecrübeli milletvekillerinden oluştu. Beş genel başkan yardımcısı görevlerini korudu. Divan’da MKYK’-ya 5 kadın üye ise çarşaf liste yerine Yılmaz’ın kontejanından taşındı. 
     MKYK’da, Süleymancılar olarak bilenen grubun önde gelen isimi Arif Denizolgun’un yer alması dikkat çeken unsur oldu. Başkanlık Divanı’nda ünlü sinema sanatçısı Ediz Hun, Kadın ve Gençlikten Sorumlu Genel Başkan Yardımcısı olarak göreve getirildi. 
     ANAP Başkanlık Divanı’nda kadın üyeye yer verilmedi. Yılmaz, Işılay Saygın ve Nesrin Nas’ı danışman olarak yakın çalışma grubuna almayı tercih etti. 
     



 SİYASET 















</TEXT>
</DOC>
