<DOC>
<DOCNO> 25708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/yasam/yas01.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Her sigara için 5 bin dolar alacak 
</HEADLINE>
<TEXT>

Philip Morris şirketi, rekor tazminata çarptırıldı. 40 yıl boyunca günde iki paket Marlboro içip kanser olan Richard Boeker’e tam 3 milyar dolar ödenecek 
     DIŞ HABERLER SERVİSİ 

     ABD’de sigaradan zarar gören tiryakilerin açtığı davalarla zaman zaman zor duruma düşen ve tazminat ödemek zorunda kalan sigara şirketi Philip Morris, bu kez tarihinin en ağır darbesini yedi. 
     Sigara yüzünden iyileştirilemeyecek türde akciğer ve beyin kanserine yakalanan bir kişi, Philip Morris’e açtığı davada tam 3 milyar dolar yaklaşık 3.5 katrilyon lira tazminat kazanarak müthiş bir rekora imza attı. 
     Kırk yıl boyunca günde iki paket toplam 584 bin adet Marlboro içen 56 yaşındaki Richard Boeker’in kazandığı tazminat, benzer davalarla karşı karşıya bulunan sigara şirketlerini telaşa düşürdü. Bu dava emsal gösterilerek, kanser olan pek çok kişi sigara şirketlerine dava açabilecek. 
     
     PM hisseleri çakıldı’ 
     Boeker’in davasında jüri, Marlboro’nun üreticisi Philip Morris’in, sigara içmenin zararları konusunda uygun şekilde uyarıda bulunmadığı sonucuna vardı. Los Angeles’ta görülen davada 10’a 2 şirket aleyhine karar veren jüri, tütün devinin, sahtek rlık ve umursamazlık içinde olduğu’nu kaydetti. Ve jürinin kararı sonucu suçlu bulunan Philip Morris’e verilen 3 milyar dolarlık tazminat cezası, bu konudaki davalarda rekor kırdı. 
     Philip Morris yetkilileriyse, karardan büyük hayal kırıklığına uğradıklarını belirtti. Kararın hemen ardından New York borsasında Philip Morris’in hisseleri 50 dolardan 48.25 dolara düştü. Bu düşüş, New York gibi bir borsada son derece ciddi’ görülüyor. Kararı temyiz edecek Philip Morris, geçen yıl sadece tütün satışından 11 milyar dolar k r etmişti. 
     



 YAŞAM 















</TEXT>
</DOC>
