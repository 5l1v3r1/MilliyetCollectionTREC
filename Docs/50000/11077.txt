<DOC>
<DOCNO> 11077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/eko03a.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah Japonya sallanıyor 
</HEADLINE>
<TEXT>

Siyasi ve ekonomik kriz, Japon borsalarını dün son 16 yılın en düşük seviyesine düşürdü 
     EKONOMİ SERVİSİ 

     Japonya’da yaşanan politik ve ekonomik krizin faturası giderek ağırlaşıyor. Dün, Tokyo borsaları son 16 yılın en düşük seviyesine gerilediler. Japon teknoloji hisseleri endeksi Nikkei, dünkü kapanışta 3.6 puan değer kaybıyla kapandı. 
     Japonya’da Başbakan Yoshiro Mori’nin gerekli yapısal ekonomik reformları gerçekleştirememesi, istifa edip etmeyeceğinin yarattığı belirsizlik ve hükümetin adının karıştığı rüşvet skandalları istikrarsız ortama zemin hazırlamış oldu. 
     
İşsizlik arttı, büyüme durdu      Böylece Japon borsaları Nisan 1985 yılından bugüne en düşük seviyeye gerilemiş oldular. Ekonomideki bu kötü gidişatın diğer nedenleri olarak şirket gelirlerindeki ciddi azalmalar ve 2000 yılı son çeyreğinde Japon ekonomisindeki yüzde 0.8’lik büyüme oranı gösteriliyor. Ülkedeki işsizlik oranı ise yüzde 4.9 seviyesine ulaşmış durumda. 
     Öte yandan dünya ekonomisinde yaşanan durgunluk ve teknoloji pazarının daralması da önemli etkenler arasında. Özellikle ocak ve aralık aylarında Japonya’da sanayii üretiminin beklenenin de üzerinde daralması borsadaki düşüşler açısından tuz biber oldu. 
     Borsadaki düşüşler ise özellikle teknoloji üretimi yapan şirketlerin hisseleri üzerinde yoğunlaşıyor. Japonya’nın yıllık büyüme hedefini ise yüzde 1.2 olarak açıklaması bekleniyor. 
     


 EKONOMİ 


















</TEXT>
</DOC>
