<DOC>
<DOCNO> 21341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sondun05.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk filmi 'Nemrut Dağı'na, Chicago'dan ödül 
</HEADLINE>
<TEXT>

     34'üncü Chicago Uluslararası Film ve Video Festivali'nin "Altın Kamera" ödülünü Türk filmi "Nemrut Dağı" kazandı. 
     Ödül, 8 Haziran'da Chicago'da yapılacak törenle filmin yapımcısı Tolga Örnek'e verilecek. 
     "Ekip Film" tarafından yarışmaya sokulan film, 33 ülkeden 1.500 filmin arasında "Tarih ve Biyografi" bölümündeki büyük ödülü kazandı. Türkiye'nin Chicago Başkonsolosu Yavuz Aktaş, Türkiye'nin tarih ve kültür hazinesini tanıtıcı filmlerin ödül kazanmasının "tanıtımımıza da katkı sağladığını" söyledi. 
     Chicago Kuzey Amerika Türk Toplumu Ödül komitesi adına açıklama yapan Dr. Mete Korkmaz, "sanat, tarih ve kültürümüzü tanıtıcı girişimlerin başta Kültür Bakanlığı olmak üzere büyük firmalarımız tarafından maddi açıdan desteklenmesi gerektiğini, ancak bu şekilde Türkiye'nin tanıtımının ses getirici şekilde yapılabileceğini" belirti. 
     Dr. Korkmaz, "Nemrut Dağı" filminin yarışma kazanmasının, "turizmimize de katkı sağlayacağını" kaydetti. Chicago Türk lobisi üyeleri, "ilk kez Türkiye'yi sorunlar ülkesi olarak yansıtmayan bir filmin ödül kazandığına tanık olduklarını" belirttiler. 






</TEXT>
</DOC>
