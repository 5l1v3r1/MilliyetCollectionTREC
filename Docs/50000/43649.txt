<DOC>
<DOCNO> 43649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yazar/cemal.html </URL>
<DATE> 2001/09/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Savaşın değil, sanatın çağrısı 
</HEADLINE>
<TEXT>

     Yine kül rengi, kurşuni bir sabaha uyandım. İyi ki müzik var Sözcüklerin bittiği o görünmez dünyaya sığınmak bir kurtuluş oluyor kimi zaman. 
     Sisler dağılıyor. 
     Hayata tahammül gücü bileniyor. 
     Kasvetli günler 
     Bazen kabus gibi. 
     Türkiye krizdeyken dünya da dolu dizgin krize koşuyor. Hele böylesi günlerde politikayı izleyip yazıyorsan... 'Reel politika'nın acımasız incelikleriyle çifte standartlarını kavrayıp anlatmaya çalıyorsan... İşte o zaman insanın içi daha beter daralıyor. 
     Ayan İrini'nin bahçesi. 
     Topkapı Sarayı. 
     Tarihle flört edilen harikulade mekanlar... Bir ara durup dalları gökyüzüne değen ulu ağaçların hışırtısını dinliyorum. İnsana sükunet veriyor. 
     Doğan Hızlan'ın sözü kulağımda 
     "Sanatın çağrısına geldim " 
     Ne güzel 
     Yedinci Uluslararası İstanbul Bienali'nin açılışı. Egofugal Gelecek oluşum için egodan kaçış... 
     Sanatın çağrısına uyup birkaç saatliğine vahaya sığınmak gibi bir duygu. Ama aynı zamanda terbiyevi bir his sarıp sarmalıyor insanı... 
     Sanatın çağrısı 
     Bir yanda da savaşın çağrısı 
     Ne yazık ki öyle. 
     Terör, yalnız paranın değil aynı zamanda sanatın başkentine, New York'a da vurdu. 
     Terörle savaşılmayacak mı 
     Usame bin Ladin'lerin, Talibanlar'ın salacağı dehşete boyun mu eğeceğiz Sanatın, güzelliklerin üstüne simsiyah bir ortaçağ karanlığının çökmesine izin mi verilecek Korkup kabuğumuza mı çekileceğiz 
     Farklılığı, özgürlüğü geçmişte boğmak isteyen, sanatçının yaratıcılığını ezip sanatı, edebiyatı tek tip torna tezgahlarından geçirmeyi ideolojik marifet sayanlarla yakın geçmişte savaşmadı mı insanlık 
     Nejad Devrim'in resimleri 
     Madrid, Barcelona, Venedik, Chopin'in Teması Üzerine, Yeşil Kompozisyon, Semerkand Nostaljisi... Hepsi seyre ve düşünmeye değer bir renk cümbüşüyle sanatçı çoşkusu ve duyarlığı... Galeri Nev'in Atatürk Kültür Merkezi'ndeki sergisi, alın size sığınılacak bir vaha daha. 
     1962'de şöyle yazmış Nejad 
     "Semerkant'ın türkuvaz kubbelerine baktığımda, Çin Seddi'ni ve dünyanın en güzel manzarası olan Ming İmparatorları'na ait gömütleri gördüğümde, bu güzelliğin kalbimdeki heyecanı, türkuvaz veya kırmızı bir incinin, bir yakutun ya bir zümrütün doğmasını sağlıyor. Ve daha sonra kendime şöyle diyorum Tanrım, bu güzelliğe tanık olmak için yaşamaya değermiş." 
     Bir yanda yaşamak ne güzel şeymiş diyenlerin çağrısı. 
     Sanatın çağrısı... 
     Öbür yanda savaş 
     Ama güzelliklere şal örtmek için yola çıkanlar, güzelliklere orta çağ karanlığını giydirmek isteyenler üzerine üzerine geliyorsa... Kendi tek tip ve simsiyah hayat tarzını sana dikte etmek istiyorsa... 
     Ne yapacaksın o zaman 
     O savaş açmışsa güzelliklere... 
     Ne yapacaksın 
     Bu bir açmaz mı 
     Bu açmazda belki sorular da var 
     Bu yeni savaşta demokrasinin özü ne kadar zedelenebilir Güvenlik derken özgürlükler ne kadar sınırlanabilir Terörün yeni tarifleri derken, düşünce açıklamanın yolları nereye kadar tıkanabilir 
     Evet, bu soru işaretlerinin çengellerine ister istemez soğuk savaş yıllarının hayaletleri asılıyor. 
     Ama soğuk savaş bitti 
     Demokrasi kazandı, totalitarizm değil. Demokrasiler çok daha olgun ve deneyimli artık. Yoksa bu fazla iyimserlik mi kokuyor .. 
     Ama bir gerçek var. 
     Bundan kaçamayız 
     Sanatın güzellikleri ancak demokrasilerin farklılığa ve yaratıcılığa saygılı ortamında yaşayabilir. Bin Ladin'lerin, Talibanlar'ın terör ve karanlığına geçit vermeyen bir dünyada duyulabilir sanatın çağrıları ancak... 
     Bu yazı savaş için değil, barış için yazıldı. 
     İyi pazarlar 
     
     







Devenin sırrı 


İşler yolunda 


Savaşın değil, sanatın çağrısı 


Sessiz Ayakkabılar Yürüyüşü 


Feda kültürü 


Anadolu yollarında 


Bu kalp seni unutur mu 


Kıssadan hisse 


Doğu'da yerel yönetimler 


Hanım kızlar kıskacında delirmek 


"Anayasa değişikliği" mi, "Anayasada değişiklik" mi 


Balık demek para demek 


HSBC, BDDK'nın kiracısı 


</TEXT>
</DOC>
