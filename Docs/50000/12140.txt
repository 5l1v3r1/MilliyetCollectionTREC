<DOC>
<DOCNO> 12140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/dunya/adun.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yol savaşa çıkar 
</HEADLINE>
<TEXT>

NATO Balkanlar'da 'yukarı tükürse bıyık, aşağı tükürse sakal' durumunda... Gözler Makedonya'daki çatışmalara çevrilmişken, esas fırtına Kosova'da her an patlayabilir. NATO'nun bütün senaryolarında 'Balkanlar'da yeni bir savaş' görünüyor 
     DIŞ HABERLER SERVİSİ 

     Arnavut Ulusal Kurtuluş Ordusu NLA militanlarının özerklik ve eşit hak talebiyle Makedonya - Kosova sınırında yarattığı gerginlik sürerken, Sırplara karşı koruduğu Arnavutlarla karşı karşıya kalan NATO, Balkanlar'da yeni bir batağa gömüldü. Kosova'da Sırplardan kurtardığı Arnavutları şimdi de Makedonya'da karşısında bulan NATO'nun ürettiği bütün senaryoların "savaş"a çıkması ittifakı kara kara düşündürüyor. 
     Yeni bir "Somali batağı" öncelikle bölgede kan banyosunun artması ve giderek aralarında Türkiye'nin de bulunduğu Balkan ülkelerinin sonu görünmeyen bir savaşın içine çekilmesi anlamına gelecek. Ki Ankara dahil, Batılı güçleri korkutan en kötü senaryo bu. 
     
NATO'NUN BALKAN SENARYOLARINDA BARIŞ YOK      Kosova'daki NATO birliklerinin önünde dört seçenek bulunuyor. Ancak bunların hiçbiri çözüme çıkmıyor. 
ÇEKİLME I Kosova bağımsızlık ilan eder ve NATO birlikleri çekilirse      KISA VADEDE 
     Geride kalan Sırplarla Çingeneler bir kan banyosunun içinde kalabilir 
     
     UZUN VADEDE 
     Sırbistan ve Makedonya'da yaşayan Arnavutlar da bağımsızlık mücadelesine girişebilir 
     
     SONUÇ Balkanlar'da yeni bir savaş 
ÇEKİLME II Yugoslavya Kosova'ya yeniden hakim olursa      KISA VADEDE 
     Bölgedeki barış güçleriyle uluslararası yardım kuruluşlarına saldırılar artabilir 
     
     UZUN VADEDE 
     Kosova'daki Arnavutlar Sırplara karşı yeniden gerilla savaşına başlayabilir 
     
     SONUÇ Balkanlar'da yeni bir savaş 
STATÜKO Uluslararası barış gücü şimdiki haliyle kalmaya devam ederse      KISA VADEDE 
     Sırbistan'ın güneyi ile Makedonya ve Karadağ'da Arnavut aşırılığı güçlenebilir 
     
     UZUN VADEDE 
     Karadağ'ın ayrılmasından sonra Arnavutlar da bağımsızlık mücadelesine girişebilir 
     
     SONUÇ Balkanlar'da yeni bir savaş 
SERTLEŞME NATO gücü, Arnavut Ulusal Kurtuluş Ordusu'nu dağıtıp silahsızlandırır ve liderlerini tutuklarsa      KISA VADEDE 
     Sırbistan'ın güneyi ile Makedonya'da durum sakinleşir ve suç oranı azalır 
     
     UZUN VADEDE 
     Barış gücüne karşı yeni bir misilleme dalgası başlayabilir ve NATO'ya destek azalır 
     
     SONUÇ Balkanlar'da yeni bir savaş 


 DÜNYA 










</TEXT>
</DOC>
