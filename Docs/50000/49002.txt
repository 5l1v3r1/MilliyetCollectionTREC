<DOC>
<DOCNO> 49002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/dunya/dun02.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Taliban’ı sildi 
</HEADLINE>
<TEXT>

Cumhurbaşkanı Sezer, Müşerref'in ılımlı Taliban yaklaşımına karşı çıkarak Peştuları muhatap alın’ dedi 
     UTKU ÇAKIRÖZER İslamabad 

     Cumhurbaşkanı Ahmet Necdet Sezer, Pakistan Devlet Başkanı Pervez Müşerref'e Türkiye'nin Afganistan'da yeni kurulacak hükümette ılımlı Taliban kesiminin yer almasına sıcak bakmadığı mesajı verdi. 
     Sezer, önceki akşam Müşerref ile Taliban sonrası kurulacak yeni yönetimin yapısını tartıştı. İki lider, yeni hükümetin Afgan halkının seçimiyle ve tüm etnik grupları kapsayacak şekilde kurulması konusunda anlaştı. Sezer ve Müşerref, etnik grupları tanımlarken farklı görüşler dile getirdi. Müşerref'in "ılımlı Taliban" unsurlarının da hükümette yer alması önerisine karşı çıkan Sezer, Taliban yerine ülkenin yüzde 40'ını oluşturan Peştular'ın muhatap alınmasını istedi. Sezer, bu görüşünü basın toplantısında da dile getirerek "Sorun ılımlı Taliban'ın yönetimde yer alması değil, Afgan halkının çoğunluğunu oluşturan Peştu güçlerinin diğer etnik gruplarla nasıl buluşturulacağıdır" dedi. Sezer akşam saatlerinde gezisini tamamlayarak yurda döndü. 
     
     NOTLAR 

</TEXT>
</DOC>
