<DOC>
<DOCNO> 47931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sontur10.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum tartışmasında Resmi Gazete sıkıntısı 
</HEADLINE>
<TEXT>

     Başbakanlık, Cumhurbaşkanlığı tarafından 4709 sayılı yasanın çerçeve 27. maddesinin Resmi Gazete'de yayınlanması yönünde Başbakanlığa herhangi bir yazı veya talimat gelmediğini bildirdi Başbakanlık Basın Merkezi'nden yapılan yazılı açıklamada, bazı basın-yayın organlarında, ''referandum kararının Resmi Gazete'de yayınlanmadığı'' yönünde haberler yer alması nedeniyle, kamuoyunun aydınlatılması için Başbakanlık Mevzuatı Geliştirme ve Yayın Genel Müdürlüğü'nden alınan bilgiler doğrultusunda açıklama yapılmasının gerekli görüldüğünü bildirildi. Açıklamada, şöyle denildi 
     ''4709 sayılı Türkiye Cumhuriyeti Anayasası'nın Bazı Maddelerinin Değiştirilmesi Hakkında Kanun'un Resmi Gazete'de yayımı ile ilgili olarak Cumhurbaşkanlığı'nca Başbakanlığa gönderilen 15 Ekim 2001 gün ve 2001-693 sayılı yasanın sonunda aynen 'Yasanın çerçeve 27. maddesi dışındaki maddelerinin Resmi Gazete'de yayımlanmasını rica ederim' denilmektedir. 
     Bu nedenle, 4709 sayılı yasa Cumhurbaşkanlığı'nın talimatı doğrultusunda 27. maddesi çıkarılmak suretiyle 17 Ekim 2001 tarihli mükerrer Resmi Gazete'de yayınlanmıştır. 
     Cumhurbaşkanlığı tarafından, 4709 sayılı yasanın çerçeve 27. 
     maddesinin Resmi Gazete'de yayınlanması yönünde Başbakanlığa herhangi bir yazı veya talimat gelmemiştir.'' 
     






</TEXT>
</DOC>
