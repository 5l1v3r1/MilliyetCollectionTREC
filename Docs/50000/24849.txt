<DOC>
<DOCNO> 24849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sontur16.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Transseksüel kuzen dehşet saçtı 
</HEADLINE>
<TEXT>

     Bahçelievler'de 7 yaşındaki H.C'yi döverek hastanelik eden Hazal Köksal'ın, 17 yaşında geçirdiği ameliyatla kadın olduğu bildirildi. 
     Kocasinan Mahallesi'ndeki olaydan sonra Haseki Hastanesi'ne kaldırılan H.C, gerekli tetkiklerinin yapılması ve ilk tedavisinin ardından Cerrahi Servisi'ne alındı. 
     Dayak nedeniyle yüzü ve vücudunun büyük bölümü şişen, morluk ve yaraları bulunan H.C'nin, bir süre daha hastanede müşahede altında tutulacağı belirtildi. 
     Güçlükle konuşabilen H.C, ''Köpekle oynuyordum, elimi ısırdı. Ben de köpeğin karnına vurdum. Annem bana kızdı, merdane ile dövdü. Sonra polis amcalar geldi'' dedi. 
     Okula gitmediğini söyleyen H.C'ye, hastanede diğer hastaların refakatçileri yardımcı olmaya çalışıyor. Babası bir süre önce ölen, annesinin de maddi nedenlerden dolayı terk ettiği 7 yaşındaki H.C'nin, ''annem'' diye bahsettiği ve aslında halasının çocuğu olan Hazal Köksal'ın Tanyeli , 17 yaşında geçirdiği ameliyat sonucu erkeklikten kadınlığa geçtiği ve Harun Köksal'la evlendiği öğrenildi. Olaydan sonra gözlem altına alınan Hazal ve Harun Köksal, polis tarafından sorgulandıktan sonra, ''Aile efradına kötü muamelede bulunmak'' suçundan haklarında işlem yapılması için Bakırköy Cumhuriyet Başsavcılığı'na sevk edildi. 







</TEXT>
</DOC>
