<DOC>
<DOCNO> 12791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/guncel/gun01.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde dövdüler 
</HEADLINE>
<TEXT>

Kartal Cezaevi’nde yatan Yurtbank’ın sahibi Ali Balkaner’i iki genel müdürü, "Senin yüzünden biz de cezaevlerinde sürünüyoruz" diye tartakladı 
     ŞÜKRAN ÖZÇAKMAK - İstanbul 

     Tasarruf Mevduatı Sigorta Fonu’na devredilen Yurtbank’ın içini boşalttığı ve mudileri dolandırdığı iddiasıyla İstanbul DGM’de yargılanan Ali Avni Balkaner, cezaevi koğuşunda eski genel müdürleri tarafından tartaklandı. 
     Genel Müdürleri ile birlikte Kartal Cezaevi’nin 5 kişilik koğuşunda tutuklu olarak bulunan Balkaner’in, "Borcunu neden ödemiyorsun. Senin yüzünden biz de cezaevlerinde sürünüyor ve her gün lanetleniyoruz" diyen Engin Aras ile Murat Yanık’ın saldırısına uğradığı iddia edildi. Eski genel müdürlerinin saldırısı üzerine tek kişilik bir koğuşa alınan Balkaner’e, güvenli koğuş arandığı öğrenildi. 
     Olayı doğrulayan Kartal Cumhuriyet Bassavcısı Hüseyin Boyrazoğlu, "Kendi aralarında tartışma çıkmış. Müdür de olayın büyümesine engel olmak için Balkaner’in koğuşunu değiştirmiş" dedi. 
     
Savunması sinirlendirdi      Geçtiğimiz günlerde hakim karşısına çıkan Balkaner ve beraberindeki sanıklar protesto edilmişledi. Duruşma sonrası Balkaner ile eski müdürleri arasında cezaevi aracında başlayan tartışma, koğuşta da devam etti. Müdürlerin, Balkaner’in DGM’de, "Bankayı boşaltmadım, doldurmaya çalıştığım için suçlanıyorum" diye ifadeler vermesine sinirlendikleri öğrenildi. 
     Yurtbank’ın eski sahibi Ali Avni Balkaner, eski genel müdürleri Murat Yanık ve Engin Aras’ın da bulunduğu 7’si tutuklu 30 sanık, İstanbul 5 No’lu DGM’de açılan Yurtbank davasında yargılanıyorlar. 
     


 GÜNCEL 
















</TEXT>
</DOC>
