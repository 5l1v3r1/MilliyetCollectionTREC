<DOC>
<DOCNO> 11753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/guncel/gun07.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş uçar, uçak uçmaz 
</HEADLINE>
<TEXT>

Çevre Bakanlığı Hatay Havaalanı projesine kuşların göç mevsiminde uçuş yapılmaması kaydıyla olur verdi 
     ÖNAY YILMAZ İstanbul 

     Kıtalararası göç eden milyonlarca kuşun göç güzergahı üzerinde bulunan Hatay'ın Belen geçidine 15 - 20 kilometre uzaklıkta ve eski Amik Gölü aynası üzerine kurulması planlanan Hatay Havaalanı'nın yapımı için "ÇED Olumlu" kararı çıktı. Çevre Bakanlığı'nın verdiği kararda, orta ve yüksek uçuş riskinin bulunduğu tarih ve saatlerde uçuş yapılmaması ve öngörülen bütün tedbirlerin alınması kaydına bağlandı. Yaklaşık 50 yıl önce, yapılan İskenderun Havaalanı ise, kuş göç yolları yüzünden bir türlü hizmete girememişti. Kamuoyunda tartışma konusu olan ve özellikle kuş bilimcilerin ve uzmanların karşı çıktığı Hatay Havaalanı Projesi hakkında şartlı da olsa olumlu karar çıkması şaşkınlık yarattı. 
     


 GÜNCEL 



















</TEXT>
</DOC>
