<DOC>
<DOCNO> 27014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sondun10.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
63'lük rahip, şeytan kovmak bahanesiyle küçük kızları taciz etmiş 
</HEADLINE>
<TEXT>

     Fransa'da, bir rahip hakkında, kız çocuklarına cinsel tacizde bulunmak ve ırza geçmek suçlamasıyla dava açıldı. 
     Ülkenin kuzeyindeki Yvelines kasabasında görevli, kimliği açıklanmayan 63 yaşındaki rahibin, 18 yaşından küçük kızları evine şeytan kovma ayini bahanesiyle çağırarak, kendilerine cinsel tacizde bulunduğu öne sürülüyor. 
     Bu arada, Bayeux-Lisieux Piskopozu Pierre Pican'ın, sübyancılık yapan bir rahip hakkında suç duyurusunda bulunmadığı gerekçesiyle yargılanmasına bugün de devam edildi. 
     Piskopoz Pican, Ekim ayında sübyancılık yaptığı gerekçesiyle 18 yıl ağır hapis cezasına çarptırılan Rene Bissey'i, yargıya şikayet etmemekle suçlanıyor. 
     Rahibin yaptıklarına göz yuman piskopozun, üç yıla kadar hapisle cezalandırılması bekleniyor. 






</TEXT>
</DOC>
