<DOC>
<DOCNO> 9765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur23.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Hazineden Sorumlu Devlet Bakanı oldu 
</HEADLINE>
<TEXT>

     Dünya Bankası Başkan Yardımcısı Kemal Derviş Hazineden Sorumlu Devlet Bakanlığı'na atandı. Derviş'in kararnamesi Köşk'e çıkarken, Başbakan Ecevit'in Cumhurbaşkanı Ahmet Necdet Sezer ile telefonda görüşüm olurunu aldığı öğrenildi. 
     Devlet Bakanlığı'na atanan Kemal Derviş geniş yetkilerle donatılırken, 
     Bankacılık Denetleme ve Düzenleme Kurulu, Merkez Bankası, Ziraat Bankası, Sermaye Piyasası Kurulu, Halk Bankası ve Kalkınma Bankası Genel Müdürlüğü de kendisine bağlandı. 
     Başbakan Ecevit saat 17 00'de Derviş ile birlikte düzenlediği basın toplantısında atama kararını açıklayarak, "Sayın Cumhurbaşkanı ile telefonda konuştum kendisi de olumlu karşıladı" dedi. 
     Kemal Derviş de "Beni fazla önemsiyorsunuz" diyerek şöyle konuştu 
     "Ecevit ile 26 yıl sonra tekrar birlikte çalışmaktan dolayı çok mutluyum. Zorlukların üstesinden geleceğimizi umuyorum." 
     Koalisyon ortakları, Merkez Bankası Başkanlığına Süreyya Serdengeçti'nin atanması konusunda da anlaştılar. 




</TEXT>
</DOC>
