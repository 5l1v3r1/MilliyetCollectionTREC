<DOC>
<DOCNO> 11223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sontur18.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet kamu işçisinden fedakarlık isteyecek 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz, yeni programa destek amacıyla kamu kesiminde çalışan işçilerden enflasyon kadar zam almaları ve refah payından vazgeçerek fedakarlıkta bulunmalarını isteyeceklerini bildirdi. 
     Edinilen bilgiye göre, ANAP lideri Yılmaz, partisinin grup toplantısında yeni ekonomik programı anlatırken, "Geçen sefer IMF hazırladı, bizimle müzakere etti, bu sefer biz hazırlıyoruz IMF ile müzakere ediyoruz. Ulusal programın anlamı bu" dedi. Yılmaz, bu programda geçen defa IMF'nin koyduğu net iç varlıklar hedefine Merkez Bankası'nın sıkı sıkıya bağlı kalması ilkesine yer vermeyeceklerini bildirdi. 
     Yılmaz, yeni program için iç kaynaklardan da para sağlanacağını belirtirken, yeni vergi gelmeyeceğini de söyledi. 




</TEXT>
</DOC>
