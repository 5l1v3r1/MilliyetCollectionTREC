<DOC>
<DOCNO> 47106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/spor/yurundul.html </URL>
<DATE> 2001/10/16/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Tehlikeli maç 
</HEADLINE>
<TEXT>

     Çok önemli oyuncuları yurt dışına transfer olmasına rağmen Galatasaray bu sezon şu ana kadar iki kulvarda da başarılı bir performans ortaya koydu. Oturmuş sistemi ve Lucescu’nun akılcı teknik direktör portresi çizmesi bu başarıda etken oldu. 
     Şampiyonlar Ligi’nde, Galatasaray deplasmanda Nantes galibiyetiyle küçük bir avantaj yakaladı. Çünkü grupta işler çok karışık. Daha hiçbir şey netlik kazanmış durumda değil. Bu geceki rövanş çok dikkat edilmesi gereken tehlikeli bir maç. Kendi liginde kötü grafik çizen geçen yılın şampiyonu Nantes, Galatasaray karşısında herşeyini ortaya koyacak. En büyük özellikleri çok çabuk oynamaları ve takım savunmasında zor pozisyon vermeleri. Capone’nin zamansız sakatlığı da handikap yaratacak. Çünkü dörtlü defans uygulamasında sistemin özelliklerini çok iyi bilen Brezilyalı oyuncu formunun zirvesindeydi. 
     Lucescu’nun temel taktik ilkesi Fransa’daki gibi önce durdur olmalıdır. Nantes teknik direktörü erken şok bir gol bulmanın hesaplarını yapacak. Galatasaray kontrollü anlayışı hiç elden bırakmamalı. Hücum girişimlerini dengeli yapmalıdır. En önemlisi de defans - ofans bütünleşmesi ile alan daraltmaya özen göstermelidir. Kendi sahanda tabii ki üç puan hedefleyeceksin. Ama bu maçın stratejisi değişik. Mutlak kazanmak için riske girilip Nantes’a arzuladığı genişlik kesinlikle bırakılmamalı. Gruptaki gidişat ve fikstür açısından yenemiyorsan yenilme ilkesinin en geçerli olduğu maçlardan birisi bu geceki karşılaşmadır. 
     
     Hıncal Uluç geçen hafta köşesinde şahsıma yönelik, meslek ahl kı ile bağdaşmayan, terbiye sınırını aşan bir yazı yazdı. Hıncal Uluç gibi deneyimli, çok yönlü, senelerin gazetecisinin fikir üreterek gündem yaratması gerekir. Alışkanlık haline getirdiği doğrudan kişileri hedef alarak değil. 
     



 SPOR 



























</TEXT>
</DOC>
