<DOC>
<DOCNO> 12839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yasam/yas06.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sapık daha 
</HEADLINE>
<TEXT>

Felçli babasının yanından kaçırılan 3 yaşında bir kız çocuğu, evine 500 metre mesafede 'tecavüze' uğramış halde baygın bulundu.. 
     SADİ NERGİZDAL Antalya 

     Ankara'nın Keçiören semtinde bir çocuk bahçesinde yaşanan 'tecavüz cinayeti'nin üzerinden daha bir hafta geçmeden, yine sarsıldık. 
     Tecavüzden girdiği cezaevinden Şartla Salıverme Yasası'ndan yararlanarak çıkan bir 'caninin' çocuk parkına bekçi yapılmasıyla yaşanan bu korkunç olayın sanığı daha yeni yakalanmıştı ki, Antalya'dan benzeri bir olay haberi geldi. Bu kez kurban, Antalya'nın Gündoğmuş ilçesinde yaşayan 3 yaşındaki F.U.'ydu. 
     
     Anne ağıla gidince.. 
     Minicik F.U.'nun başına gelenler, Bayırkozağacı köyünde çiftçilik yapan annesi Fatma'nın önceki gün kızını baygın halde bulmasıyla ortaya çıktı. 
     Anne Fatma Uysal, önceki gün ağıla gitmeden önce kızını babasının yanına bıraktı. Baba Süleyman Uysal, geçirdiği bir trafik kazası nedeniyle felçti ve yataktan kalkamıyordu. Ve sapık ya da sapıklar da, bundan yararlandı. Anne Uysal evden çıktıtan hemen sonra eve giren sapık ya da sapıklar, küçücük kızı yatalak babasına farkettirmeden alıp gözden kayboldu. 
     
     Jandarma peşlerinde 
     Bir saat kadar sonra ağıldan dönen anne Fatma Uysal, küçük kızı F.U.'yu bıraktığı yerde bulamadı. 
     Evin çevresinde bir süre kızını arayan Fatma Uysal, talihsiz kızını, 500 metre mesafedeki bir köprünün üzerinde baygın halde buldu ve hemen onu da alarak hastaneye koştu. 
     Alanya Devlet Hastanesi'nde yapılan muayenede, minik F.U.'nun tecavüze uğradığı belirlendi. Olayın ardından anne Fatma Uysal sinir krizleri geçirirken, jandarma olayla ilgili geniş çaplı operasyon başlattı. 
     


 YAŞAM 

























</TEXT>
</DOC>
