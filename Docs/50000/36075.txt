<DOC>
<DOCNO> 36075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/soneko23.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank ve Sitebank'ın satış süreci başladı 
</HEADLINE>
<TEXT>

     Tasarruf Mevduatı Sigorta Fonu TMSF Etibank ile Sitebank'ın satış sürecini başlattı. 
     Bankacılık Düzenleme ve Denetleme Kurulu'ndan BDDK yapılan açıklamaya göre, halen TMSF bünyesinde bulunan bu iki bankayla ilgilenen yatırımcıların Sitebank için 16 Ağustos, Etibank için de 17 Ağustos'ta mesai bitimine kadar BDDK'ya başvurmaları gerekiyor. 
     Her iki banka için başvuruda bulunacaklardan gerekli koşulları taşıyan yerli ve yabancı yatırımcılar 22 Ağustos Çarşamba günü mesai bitimine kadar belirlenecek ve durum ilgililere bildirilecek. Bu şekilde belirlenecek yatırımcılarla "gizlilik anlaşmaları" yapılarak, bu kişilerin Sitebank'ta 7 Eylül, Etibank'ta 18 Eylül'e kadar inceleme yapmasına izin verilecek. 
     Yapılacak incelemelerden sonra yatırımcıların tekliflerini Sitebank için 12 Eylül, Etibank için de 21 Eylül akşamına kadar TMSF'ye vermeleri gerekiyor. Sitebank için verilen teklifler 17 Eylül, Etibank için verilecek teklifler de 28 Eylül akşamına kadar değerlendirilerek, ihale sonuçlandırılacak. 






</TEXT>
</DOC>
