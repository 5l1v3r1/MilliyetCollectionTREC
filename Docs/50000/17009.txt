<DOC>
<DOCNO> 17009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yasam/yas03.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım eli uzatmazsak, Müslüman minikler mağdur olacak.. 
</HEADLINE>
<TEXT>
Türkiye’den acilen sünnetçi isteniyor 
Romanya ve Moğolistan'da fenni sünnetçi bulamayan Müslümanlar, son umutlarını Türkiye'ye bağladı 
     ÖMER ERBİL İstanbul 

     Garip ama gerçek Romanya ve Moğolistan'da 'sünnetçi krizi' yaşanıyor. Moğolistan'da 5 bin, Romanya'da ise 3 bin çocuk sünnet olmayı bekliyor. Bu iki ülkede yaşayıp da sünnetçi bulamayan Müslümanlar çareyi Diyanet İşleri Başkanı Mehmet Nuri Yılmaz'dan sünnetçi istemekte buldu. 
     Bu isteğe olumlu yaklaşan Yılmaz, Sağlık Bakanlığı'yla temas kurulduktan sonra bu ülkelere iki ekip gönderileceğini bildirdi. 
     
     'Seve seve giderim' 
     Romanya ve Moğolistan'ın mağduriyetini duyan Ünlü sünnetçi Kemal Özkan ise duruma el koydu. Eğer uygun görülürse bu göreve seve seve gidebileceğini belirten Özkan şöyle konuştu "Bu ülkelerde sünnet hala tut - kes gibi ilkel bir yöntemle yapılıyor. Bunun gelenek, görenek olduğunu insanlara hissettirmeli. Sıradan sünnetçileri götürmek olmaz. Hokkabazıyla, palyaçosuyla bir ekip oluşturmak gerekir. Ancak Diyanet bunu zamanında yapsaydı bu ülkelerde sünnetsiz insan kalmazdı" diye konuştu. 
     
     'Ekipler oluşturduk' 
     MHP Milletvekili Şevket Bülent Yahnici de Kafkasya Türkleri'nin sünnetçi ihtiyacının çok olduğunu belirterek şunları söyledi "Türk Dünyası Araştırmaları Vakfı, bu ülkelere düzenlediği seyahatlere, yanlarında bir sünnet ekibi ile dini tören yapacak imamlar götürüyor. Bu ülkelerden bize gelen talebleri, vakfa yönlendiriyorum." 
     


 YAŞAM 

























</TEXT>
</DOC>
