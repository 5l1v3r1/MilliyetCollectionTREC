<DOC>
<DOCNO> 40328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sontur19.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü genç av tüfeğiyle ablasını vurdu... 
</HEADLINE>
<TEXT>

     Osmaniye'de, alkollü bir genç, kaza sonucu av tüfeğiyle 2 aylık hamile ablasını vurdu. Genç kadının karnında ölen cenin, ameliyatla alındı. 
     Alınan bilgiye göre, Yarpuz Köyü'nde meydana gelen olayda, bir akrabasının düğün töreninde aşırı derecede alkol alan İsmail Çolak 20 , ruhsatsız av tüfeğiyle çevreye rasgele ateş ederken, 2 aylık hamile ablası Elif Çolak'ı 23 karnından vurdu. 
     Osmaniye Devlet Hastanesi'nde yapılan ilk müdahaleden sonra Adana Numune Hastanesi'ne kaldırılan Elif Çolak'ın karnında, saçma yarası sonucu öldüğü belirlenen cenin, ameliyatla alındı. Genç kadının sağlık durumunun ciddiyetini koruduğu ve tedavisinin sürdürüldüğü belirtildi. 
     Yapılan sorgulamasından sonra adliyeye sevk edilen İsmail Çolak, çıkarıldığı nöbetçi mahkemece tutuksuz yargılanmak üzere serbest bırakıldı. 







</TEXT>
</DOC>
