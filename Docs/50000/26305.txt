<DOC>
<DOCNO> 26305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sontur08.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de taşlı, sopalı, tabancalı kavga... 
</HEADLINE>
<TEXT>

     Eskiizmir Semti'nde, iki aile arasında çıkan silahlı kavgada, 1'i silahla, 2 kişi yaralandı. 
     Alınan bilgiye göre, Medet O., Zeki O., Kinyas O., Kasım O., Yunus O. ve Yavuz O., 3959 3 sokaktaki Ali ve Mahir O.'nun evine taş ve sopalarla saldırdılar. Saldırıya uğrayan ailenin de karşılık vermesi ve diğer fertlerin de katılımı sonucunda kavga büyüdü. Bu arada Ali O. 33 , ruhsatlı tabancasıyla ateş ederken, kurşunlardan biri Medet O.'nun sağ koluna isabet etti. 
     Kavganın ortasında kalan Saadet Erkan isimli kadın, taşla başından yaralanırken, olaya müdahale eden polis memuru Ergun Bağarası tartaklandı ve bir ekip otosunda da hasar meydana geldi. 
     Olay yerine sevkedilen çok sayıda ekip, Haydar, Rasim, Tahsin, Mahir, Tekin, İhsan, Veli, Ali O. ile Zeki, Kinyas, Medet, Yunus ve Zeki O.'yu suç aleti tabanca ile yakaladı. Olayda kaçmayı başaran Kasım ve Yakup O.'nun yakalanmasına çalışılıyor. 
     Silahla yaralanan Medet O.'nun, kaldırıldığı Bozyaka SSK Hastanesi'nde tedavi altına alındığı ve durumunun iyi olduğu bildirildi. Başından yaralanan Saadet Erkan ise ayakta tedavi gördü. 
     Şahıslar, polisteki işlemleri yapıldıktan sonra adliyeye sevkedilecek. 
     Emniyet yetkilileri, kavganın, geçmişte yapılan bir muhtarlık seçimleri nedeniyle iki aile arasında doğan husumetten kaynaklandığını belirttiler. 
     
     







</TEXT>
</DOC>
