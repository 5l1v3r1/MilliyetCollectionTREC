<DOC>
<DOCNO> 49565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yazar/tamer.html </URL>
<DATE> 2001/10/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Allah'ın hakkı dokuzdur 
</HEADLINE>
<TEXT>

     Dün sabah iyi ki Doğa ile gelmişim gazeteye. Kızım erken kalkmışsa, Metin Uca'nın Star'daki sabah kuşağını kaçırmaz. 
     Ben yazacağım yazıya hazırlık için hızla gazeteleri tararken ve tam da Deniz Gökçe'nin "Babo biraz Peron, biraz Neron" başlıklı yazısına göz atarken, Metin Uca tüm muzipliğiyle ekranda "Baba puslu havaları sever " demez mi Hemen kulak kabarttım. Uca devam etti "Baba kurt politikacıdır " 
     Dokuzuncu Cumhurbaşkanı, aynı sıfata başbakan olarak erişmeye de kararlı görünüyor. 77. yaşının baharında piyasaya çıkıp 8. kez başbakanlığa aday olduğuna göre 87. baharında da bakarsınız dokuzlar 
     Hafızasız toplumumuz, son 10 yılda yaşananlara rağmen Amca'mıza bir kez daha geçit verir mi bilemiyorum, ama ben bugünkü köşemi hafızalarımızı tazelemek isteyen meslektaşlarımla paylaşmak istiyorum 
     
     Babo biraz Peron, biraz Neron 
     Deniz Gökçe, Akşam 
     " ... Yaşamımın kalitesine vurduğu darbeleri değerlendirecek yaşa geldiğimden bu yana Demirel'in yaklaşımını çok iyi tanırım ve bilinçli bir şekilde vebadan kaçar gibi ondan kaçarım. "Çünküm" popülizmden nefret ederim ve O, popülizmin ülkemizdeki ağababasıdır. Kendisine bizim Peron da diyebilirsiniz Latin Amerika'da Peron'un yaptığı popülizm tahribatı kadar tahribatı, Demirel bu ülkede yapmıştır. 
     Neron da diyebilirsiniz. Çünkü Cumhuriyet'in kurumlarına yaptığı tahribatı, Neron olsa yapamazdı. ... " 28 Ekim 
     
     İstemez, eksik olsun... 
     Oktay Ekşi, Hürriyet 
     " ... Sayın Süleyman Demirel'in her fırsatta söylediği gibi, "Türkiye'nin son 35 - 40 senesinde etkin bir rolü var" idiyse - ki elhak vardır - o zaman bugün yaşanan her şeyde - iyisinde kötüsünde - kendisinin de sorumluluğu olduğunu kabul etmesi zorunludur. 
     Kaldı ki Türkiye'deki ekonomik ve mali dengenin asıl 1991 seçimlerinden sonra Süleyman Demirel tarafından kurulan hükümet döneminde bozulduğunu artık, sokakta çelik - çomak oynayan çocuklar bile bilmektedir. 
     ... Türkiye'yi sırf oy uğruna "Mahsulünüze onların verdiğinden 5 bin lira fazla vereceğim" diyen, "Emekli yaşını 38'e indirme" vaadinde bulunup sosyal sigorta sistemini çökerten Demirel mi kurtaracak 
     ... Demirel böyle kurtaracaksa, aman yerinde otursun. O takdirde memlekete daha yararlı olur." 27 Ekim 
     
     Süleyman Demirel olsa olsa... 
     Oral Çalışlar, Cumhuriyet 
     " ... Demirel eski deyişle tarihimizin yetiştirdiği en büyük "idare - i maslahatçı"dır durumu idare edici. 
     ... Her tarafı idare ederek siyaset yapmayı meslek edinen bir kişi, bu koşullarda ne yapmak gerektiği konusunda değil, olsa olsa ne yapmanın sakıncalı olduğu konusunda fikir üretebilir. 
     ... Süleyman Demirel, sorunları buzdolabına koyan tipik bir Soğuk Savaş siyasetçisidir. Soğuk Savaş'ın sonrasında dünyada yeni ihtiyaçlar ve bunları karşılayacak Tony Blair, Gerhard Schröder yeni siyasetçiler ön plana çıkmıştır. Bizde ise ne anlayışlar değişmiştir, ne de isimler. ... Türkiye'nin Demirel'lere değil, Demirel'lerin zıddı düşünen, dünyadaki gelişmeleri kavrayan ve yaşadığımız krizin bir yapısal kriz olduğunu anlayan liderlere ihtiyacı var ... " 29 Ekim 
     
     İl Salvatore Süleyman 
     Fatih Altaylı, Hürriyet 
     " ... Baba gelirse çözermiş. İnananlar da var buna. Ben bunlara over saf diyorum. 8 ay önce ülkenin batışına Süleyman Demirel politikalarının neden olduğunu öne süren rapora inan, 8 ay sonra ülkeyi Demirel'in kurtaracağına inan. Bunun adı ya çaresizliktir, ya "denize düşen yılana sarılır"dır, ya da "over saflıktır." Her üçü de değilse, o zaman "Sen pisledin, sen temizle"dir. Vaa mı başka izah tarzı 
     Salvatare kurtarıcı demek. Over saf ise haddinden fazla saf demek için uydurulmuştur. " 29 Ekim 
     
     Muhteşem Süleyman'ın dönüşü 
     Necati Doğru, Cumhuriyet 
     " ... Demirel rodeocu Rodeo yarışında önemli olan, kızgın boğanın ya da vahşi atın sırtında uzunca durmak. Hayvanı yöneterek uzun yol almak ya da hedefe götürmek değil. 
     Demirel siyasetin rodeocusu... Onun için önemli olan, Türkiye'nin ileri gitmesi, seçim meydanlarında verilen sözlerin tutulması değil, koltukta uzun süre kalınması. Böyle bir halk bulmuş, koltukta kalabiliyor... 
     ... Seçimi garanti etmek için 35 yaşında taşı sıksa suyunu çıkaracak çağdaki insanları emekli edebiliyor, böylece SSK sistemini felç edip devlet bütçesinde büyük bir kara delik yaratabiliyor." 29 Ekim 
     
     







Biri sağcı, öteki solcu 


Nerede neşesi 


Başka ne zaman Meclis'e gidilir ki 


Araplar, Türkler, Atatürk ve bazı sorular... 


Gündem "terör" 


Manyak bilim adamı .. 


Cumhuriyet nasıl bir ortamda kuruldu 


Terör biter, yeter ki... 


Arap Kaymakam, Sakallı Eşref, Cumhuriyet 


Kemalizm, Cumhuriyet ve geleceğimiz 


Bebelere düşen bombalar 


Allah'ın hakkı dokuzdur 


Para icrada olabilir 


Sofra içeceği 


UND kendi içindeki kapıyı da açmalı 


</TEXT>
</DOC>
