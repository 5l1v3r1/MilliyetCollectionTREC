<DOC>
<DOCNO> 19864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/son/sontur01.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tipi yüzünden geçitte mahsur kaldılar 
</HEADLINE>
<TEXT>

     Van'ın Bahçesaray ilçesi Karabet Geçidi'nde tipi nedeniyle mahsur kalan 3 minibüs, 2 kamyon ve içindeki 40 yolcu, jandarma tarafından kurtarıldı. 
     Saat 14.00 sıralarında Van'dan Bahçesaray ilçesine giden 3 yolcu minibüsünün ilçeye ulaşmaması üzerine, bölgede arama çalışması başlatıldı. 
     Bahçesaray Kaymakamlığı ile Jandarma Komutanlığı ekiplerinin araştırması sonucu, 3 minibüs ve 2 kamyon içindeki 40 yolcunun, 2 bin 900 rakımlı Karabet Geçidi'nde mahsur kaldığı tespit edildi. Bahçesaray Kaymakamı Mustafa Masatlı, olayın öğrenilmesi üzerine, ilçeden görevlendirilen ekiplerin, yağışa rağmen kısa sürede Karabet Geçidi'ne gönderildiğini ve yolcuların kurtarıldığını bildirdi. İlçe merkezine yağmur yağdığı zaman Karabet Geçidi'ne kar yağdığını belirten Kaymakam Masatlı, şunları kaydetti 
     ''Kurtarılan yolcular, ilçe merkezine ulaştırıldı. Yolcuların sağlık konusunda herhangi bir problemleri söz konusu değil. Zamanında haber alınamasaydı, üzücü olaylar olabilirdi. Yolcularımızı kurtardığımız için sevinçliyiz.'' 







</TEXT>
</DOC>
