<DOC>
<DOCNO> 47112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yasam/yas04.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevan’ın yüreği de hapis 
</HEADLINE>
<TEXT>

Sevan Nişanyan, uzmansız bir suçlama’ yüzünden cezaevinde.. Ve eşi Müjde, Sakın beni böyle görmesinler’ dediği için çocuklarını babalarına götüremiyor.. 
     ELİF KORAP Şirince 

     Geçtiğimiz hafta sonu, bahçesinde tarihi mezar taşları bulundurduğu gerekçesiyle iki yıl hapis cezasına mahkum olan, ancak her geçen gün olayın başka bir boyutunun ortaya çıkmasıyla gündemden düşmeyen Sevan Nişanyan’ı kaldığı cezaevinde ziyaret amacıyla İzmir - Şirince’deydik. 
     Aile yakınlarının ziyarete alındığını öğrenince, eşi Müjde Nişanyan’la birlikte Selçuk Cezaevi’ne yöneldik. Ancak basının ilgisini gören savcı kesin bir talimatla soyadı tutmayanların ziyarete alınmasını yasaklamıştı. 
     
     Umarım adalet yerini bulur’ 
     Böyle olunca, yardımımıza Müjde Hanım koştu. Nişanyan’ın eşi, görüşme salonuyla kapı arasında gidip gelerek iletişim kurmamıza yardımcı oldu. Sevan Nişanyan, eşi aracılığıyla mesaj göndererek bize şöyle diyordu "Geldiğiniz için teşekkür ederim. Umarım adalet yerini bulur." 
     Sevan Nişanyan, iki kişilik koğuşunda genç yaşta kızı alıkoymaktan hükümlü Aydın adlı gençle birlikte kalıyor. Cezaevini boyayan, tuvaletleri onaran Nişanyan, şimdi de koğuş arkadaşı Aydın’la birlikte bahçeye yapılan havuz inşaatında çalışıyor. Adalet Bakanlığı’na yapılan başvuru sonucu hazırladığı etimoloji sözlüğünü tamamlayabilmesi için kendisine kitapları ve bir bilgisayar verilen Nişanyan, bu yüzden buruk bir mutluluk yaşıyor.. 
     Sevan Nişanyan’ı kaldığı Selçuk Cezaevi’nde bırakıp, ailenin bir başka tartışma konusu olan evlerinde konuk oluyoruz. 
     
     Çocuklarıma anlatamadım..’ 
     Eşini sadece cumartesi günleri o da birkaç saat için görebilen Müjde Nişanyan, yaşadıkları sıkıntıyı şöyle dile getiriyor 
     "Henüz 9, 5 ve 1 yaşlarında üç çocuğumuz var. Çocuklar babalarını parmaklıkların arkasından görüyor. Bu nedenle Sevan gelmelerini istemiyor. Onlara her şeyi anlattım, çünkü insanlar, öğretmenleri soruyor. Ama Babanız üç taşı bahçesinde bulundurduğu için hapse girdi, haksızlığa uğradı diye anlatmak çok güç oldu..." 
     Haklarında açılan üç davanın daha devam ettiğini belirten Müjde Nişanyan, Kültür Bakanı İstemihan Talay’ın talimatıyla Anıtlar ve Müzeler Genel Müdürlüğü’nden gelen komisyonun vereceği raporu beklediklerini söylüyor. 
     
     Evimiz SİT’te değil’ 
     Kocasının diğer davalarla ilgili olarak da boş yere yargılandığını iddia eden Müjde Nişanyan’ın son sözleri de, tartışma konusu evleriyle ilgili 
     "Evimiz SİT alanı içinde değil. Kentsel SİT evimizin altından geçiyor. Bu konuda İTÜ’nden aldığımız bir raporu mahkemeye sunduk. Usulsüzlükler çözümsüzlükten kaynaklanıyor. Burada 130 ev varsa, 80 tanesi kaçak olarak tadilat yapmıştır. Evlerin yıkılmasını bekleyemezsiniz ki.. Binaları yıkılmaya bırakmak daha mı mantıklı Durum buysa köylülerin büyük çoğunluğunun şu an cezaevinde olması gerekirdi. Bu, bazı kişilerin rantlarını engellediğimiz için yaptıkları oyundur.. Kocamın birkaç ay içinde cezaevinden çıkmasını bekliyorum.." 
     



 YAŞAM 




















</TEXT>
</DOC>
