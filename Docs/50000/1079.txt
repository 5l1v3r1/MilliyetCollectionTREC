<DOC>
<DOCNO> 1079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur11.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şartla tahliye oldu arkadaşını öldürdü 
</HEADLINE>
<TEXT>

     Bursa’da, Şartla Salıverilme ve Cezaların Ertelenmesine İlişkin Yasa’dan yararlanarak cezaevinden tahliye olan bir kişi, cinayet zanlısı olarak gözaltına alındı. 
     Bursa Emniyet Müdürlüğü’nden yapılan açıklamaya göre, Nurettin Çalışkan’ın 20 dün Meyve ve Sebze Hali’nde ölü olarak bulunmasından sonra yürütülen operasyonda, Murat T. 29 adlı eski sabıkalı cinayet zanlısı olarak yakalandı. 
     Şartla Salıverilme ve Cezaların Ertelenmesi’ne İlişkin Yasa’dan yararlanarak kısa bir süre önce Bursa E Tipi Cezaevi’nden çıkan Murat T.’nin, emniyette verdiği ifadesinde, alkol aldıkları sırada, aralarında çıkan tartışma sonucu Nurettin Çalışkan’ı bıçakla öldürdüğünü itiraf ettiği belirtildi. 
     Emniyetteki sorgulamasının ardından adliyeye sevk edilen Murat T.’nin, halen Almanya’da bulunan şarkıcı Doğuş’un arkadaşı olduğu belirtildi. 
     




</TEXT>
</DOC>
