<DOC>
<DOCNO> 2487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/dunya/adun.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrolü kurtarıp kadını unuttular 
</HEADLINE>
<TEXT>

Kuveyt'i Irak işgalinden kurtaran Körfez Savaşı’nın10. yıldönümünde Kuveytli kadına darbe ANAYASA MAHKEMESİ OY HAKKI BAŞVURUSUNU GERİ ÇEVİRDİ 
     DIŞ HABERLER SERVİSİ 

     Petrol üreticisi Kuveyt'in Irak işgalinden kurtarılması için ABD öncülüğündeki koalisyon ülkeleri tarafından başlatılan Körfez Savaşı'nın 10. yıldönümünde Kuveyt Anayasa Mahkemesi kadınlara oy hakkı verilmesine ilişkin bir davayı reddetti. Ülkenin en yüksek yargı organı olan Anayasa Mahkemesi'nce dün geri çevrilen dava, parlamento ve siyasi kurumlardaki erkek tekeline son verilmesini amaçlayan sonuçsuz davalar zincirine eklenen son halka oldu. 
     Kadınlara seçme ve seçilme hakkı verilip verilmeyeceği yolunda bir test niteliği davayı açan Adnan El İsa, aralarında eşinin de bulunduğu kadınları seçmen listesine dahil etmeyen seçim kurulundan şikayetçi olmuştu. Anayasa Mahkemesi Başkanı Abdullah El İsa ise, davanın reddedilmesinin ardından kararla ilgili herhangi bir gerekçe açıklamazken, sadece hükümet, parlamento ve diğer mahkemelerin Anayasa Mahkemesi'nde dava açabileceği ifade edildi. 
     Adnan El İsa ise, mahkeme kararının ardından yaptığı açıklamada, "Bütün devlet İslamcı bir yolda yürüyor. Kadın haklarının parlamentoya takılmasının sebebi ise İslamcılar" diye konuştu. 
     


 DÜNYA 












</TEXT>
</DOC>
