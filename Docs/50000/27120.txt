<DOC>
<DOCNO> 27120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/ekonomi/eko09.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat 5 katrilyon k r hedefledi 
</HEADLINE>
<TEXT>

Yeni Genel Müdür Niyazi Erdoğan, Ziraat’te büyük bir değişim başladığını belirterek En kısa sürede dünyanın belki de en büyük bireysel bankası haline gelebiliriz’ dedi 
     HARUN GÜREK Ankara 

     Ziraat Bankası Genel Müdürü Niyazi Erdoğan, "filoloji" mezunu çıktı. 32 yıllık bankacı olduğunu söyleyen Erdoğan, yasa açısından sorun çıkması halinde istifa edebileceğini belirtti. 
     Bankada büyük bir değişim başladığını, 5 katrilyon k r eden bir bankanın doğacağını kaydeden Erdoğan, "Ziraat Bankası’nın kısa bir sürede dünyanın belki de en büyük bireysel bankası haline geldiğini herkes görecek" dedi. 
     Banka camiasında dolaşan filoloji mezunu olduğuna ilişkin söylentiyi yalanlamayan Erdoğan, özgeçmişine ilişkin bütün bilgi ve belgelerin Bankacılık Düzenleme ve Denetleme Kurulu’na iletildiğini, konunun BDDK ile görüşüldüğünü de belirterek, şunları söyledi 
     "Eğer Bankalar Yasası açısından bir sorun olsaydı, yemin edip görevimize başlayamazdık. Ben 32 yıllık bankacıyım, işletme dalında master ve doktoram var, üniversitede de ders veriyorum. Yasada hangi okul mezunu olmak gerektiğini sıralayan cümlenin ardında master da yer alıyor. Kaldı ki, benim doktoram var. Üniversitede dört yıl işletme okuyup mezun olan banka genel müdürü olacak, 18 yıl banka genel müdür yardımcılığı yapan birisi olamayacak Bu dünyadaki teamüllere aykırı. Yine de yasa açısından sorun çıkarsa gitmeyi de biliriz." 
     Kamu bankalarında çok büyük bir değişimin başladığını, yeniliğe karşı olanların her devrime karşı çıktığını kaydeden Erdoğan, söylentilerin bu kesim tarafından çıkarıldığını söyledi. 
     
Zannediyorlar ki kesip biçeceğiz’      Banka çalışanlarının zorla sözleşmeli statüye geçirilmesinin söz konusu olmadığını, sadece bu statüye geçmek isteyen personel sayısını belirlemek için bir anket yapıldığını belirten Erdoğan, "Zannediyorlar ki, baltayı elimize alıp geldik, kesip biçeceğiz. Böyle bir şey yok. Personel sayısı azaltılacak, ama 2.5 - 3 yıl içinde" diyerek, işten çıkarmanın söz konusu olmadığını söyledi. 
     Bankada hızla verimlilik esasına dayalı bir sisteme geçildiğini de belirten Erdoğan, şöyle konuştu 
     "Burada son 20 sene bankacılık yapılmamış, daha doğrusu yaptırılmamış. Horlanmışlar, kendilerini ezik hissetmişler. Ancak bilançoyu korumuşlar, fazla bir para kaçırtmamışlar." 
     



 EKONOMİ 






















</TEXT>
</DOC>
