<DOC>
<DOCNO> 21135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun02.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın karargahına roket saldırısı 
</HEADLINE>
<TEXT>

     İsrail helikopterlerinin, Filistin lideri Yaser Arafat'ın Gazze'deki karargahına bugün erken saatlerde roket saldırısı düzenledikleri bildirildi. 
     Filistinli güvenlik sözcüsü, saldırıda Arafat'ın karargahının 100 metre ilerisinde bulunan 4 zırhlı personel taşıyıcısının isabet aldığını belirtti. 
     Sözcü ayrıca, Cabalya mülteci kampı yakınındaki Ulusal Güvenlik binasında bulunan 2 zırhlı personel taşıyıcıyla, Gazze'nin güneyindeki Han Yunus bölgesindeki bir üste bulunan 2 zırhlı personel taşıyıcının isabet aldıklarını kaydetti. Saldırıda Filistinli 3 polisin hafif yaralandıkları ifade edildi. 
     Öte yandan İsrail ordusu da roket saldırısını doğruladı. Saldırının, Gazze'deki yahudi yerleşim yerlerine karşı, bütün hafta sonu boyunca sürekli olarak açılan havan topu ateşine karşılık vermek amacıyla yapıldığı belirtildi. 
     
     
     






</TEXT>
</DOC>
