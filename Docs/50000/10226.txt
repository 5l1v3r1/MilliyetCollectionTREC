<DOC>
<DOCNO> 10226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/soneko05.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligi maçları DigiTurk'ün işine yaradı, üye sayısı 250 bine ulaştı 
</HEADLINE>
<TEXT>

     Futbol Federasyonu tarafından yapılan 1. Futbol Ligi maçlarını TV'den naklen yayınlama ihalesini kazanan DigiTurk'un üye sayısında artış oldu. 
     DigiTurk yetkilileri yaptıkları açıklamada, izleyicilerin maçları naklen izleyebilmek için DigiTurk'e yoğun ilgi gösterdiklerini, ihale öncesinde 203 bin üyesi olan DigiTurk'ün üye sayısının ihale sonrasında 250 bine ulaştığını bildirildiler. 
     Teknik servislerin günde ortalama 2 bin 500 abonelik gerçekleştirdiğini ifade eden yetkililer, 2001 yılı sonuna kadar 1 milyon üyeye ulaşmayı hedeflediklerini, DigiTurk'ün böylelikle Avrupa'nın en hızlı büyüyen dijital platform işletmesi olacağını kaydettiler. 
     Yetkililer, ayrıca DigiTurk'ün 555 No'lu kanalı üzerinden üyelere ulaşan TV Üyelik Kanalı sayesinde, üyelerin DigiTurk paket seçeneklerini DigiKumandayı kullanarak 15 dakika içinde satın alabileceklerini, bu yeni hizmetin ''Evden alışveriş'' anlamında Türkiye'de bir ilk olduğunu belirttiler. 
     Önümüzdeki 5 yıl içinde 500 milyon dolarlık teknik altyapı ve ekipman yatırımı yapacak olan DigiTurk, bu yatırım için gerekli finansmanı Almanya, Belçika ve Hollanda Eximbank'larınının garantisi altında gerçekleştiriyor. 




</TEXT>
</DOC>
