<DOC>
<DOCNO> 15570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/soneko23.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da sıcak saatler...TÜSİAD hükümetin devamını istedi 
</HEADLINE>
<TEXT>

     TÜSİAD Başkanı Tuncay Özilhan, derin bir kriz içindeki Türkiye'de herhangi bir arayış içinde olunmaması gerektiği düşüncesinde olduğunu belirterek, ''Biz hükümetin devam etmesi gerektiği kanaatindeyiz'' dedi. 
     Avrupa Birliği AB ülkelerinin büyükelçileri ile Sheraton Oteli'nde biraraya gelen Özilhan, yaklaşık iki saat süren yemeğin ardından yaptığı açıklamada, TÜSİAD'ın ve büyük elçilerin ekonomik programı bekledikleri söyledi. Ekonomik programın biraz geciktiği kanaatinin AB üyesi ülkelerin büyükelçilerinde de bulunduğunu söyleyen Özilhan, görüşmede Türkiye'nin sıkıntılı döneminde AB'nin de Türkiye'ye desteği gerekir inancını yerine getirdiklerini belirtti. 
     AB büyükelçilerinin ise programın açıklanması ve IMF'nin programı onayından sonra gerekli desteği sağlayabileceklerini söylediklerini aktaran Özilhan, ancak somut bir rakamın dile gelmediğini ifade etti. 
     Hükümetin istifası konusundaki bir soru üzerine Özilhan şöyle konuştu 
     ''Biz hükümetin devam etmesi kanaatindeyiz derin bir kriz içinde Türkiye'nin herhangi bir arayış içinde olmaması gerektiğini düşünüyoruz. Ancak şunu da söylemekten geri kalmıyoruz, bu hükümet içinde bir takım revizyon gerekiyorsa yapılması lazım. Programın güvenilirliğinin artması için.'' 
     Başka bir soru üzerine de Özilhan yemek sırasında ulusal programında gündeme geldiğini AB üyesi ülke büyükelçilerinin programda bir takım eksiklikler olduğunu ancak programın önemli bir adım olduğunu söylediklerini kaydetti. Türkiye'nin uyum yasalarının çıkarılması için bu dönemi en iyi şekilde kullanması gerektiğini belirten Özilhan, ''Ulusal programın altının biran evvel tamamlanması uyum yasalarının çıkartılması ile ilgili. Onlar da meseleyi takip ettiklerini belirtti' diye konuştu. 
     
     
     




</TEXT>
</DOC>
