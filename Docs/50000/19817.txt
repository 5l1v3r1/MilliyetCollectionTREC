<DOC>
<DOCNO> 19817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yasam/yas05.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZDEBİR'in deneme sınavı bugün 
</HEADLINE>
<TEXT>

     İSTANBUL Milliyet 

     Özel Dershaneler Birliği Derneği'nin ÖZDEBİR üniversite adaylarını sınava hazırlamaya yönelik yılda bir kez düzenlediği "ÖSS Deneme Sınavı", bugün 120 bin öğrencinin katılımıyla yapılacak. 
     Türkiye genelinde bazı resmi okul ve özel dershanelerde yapılacak deneme sınavı saat 09.30'da başlayacak ve üç saat sürecek. Sınava katılacak üniversite adaylarına yarısı sayısal, yarısı sözel olmak üzere toplam 180 soru sorulacak. Yetkililer, deneme sınavına katılacak adayların ÖZDEBİR 2001 ÖSSD kimlik kartı ile fotoğraflı ve onaylı bir diğer kimlik belgesini yanlarında bulundurmaları gerektiğine dikkat çekerken, soru kitapçıklarının da öğrencilerde kalabileceğini bildirdiler. 
     Bugün yapılacak deneme sınavının cevap anahtarı yarın gazeteniz Milliyet'te yayımlanacak. Adaylar bu cevap anahtarı ile durumlarını kontrol ederken, sonuç belgeleri de 25 Mayıs günü başvuru yapılan dershanelere gönderilecek. 
     



 YAŞAM 


















</TEXT>
</DOC>
