<DOC>
<DOCNO> 48617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sonspo09.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe puan alamazsa Kösice takımının ünvanına ortak olacak 
</HEADLINE>
<TEXT>

     Futbolda kulüpler bazında Avrupa'nın en önemli organizasyonu olan Şampiyonlar Ligi'nin geride kalan 9 sezonunda şimdiye kadar sadece bir takım grup maçlarını puan alamadan tamamladı. 
     Bu sezon 10. kez düzenlenen Avrupa Şampiyonlar Ligi'nde 1997-98 sezonunda Manchester United, Juventus FC ve Feyenoord ile birlikte B 
     Grubu'nda yer alan FC Kösice, yaptığı 6 maçı da kaybetti. 
     Grup maçlarını puansız tamamlayan FC Kösice, ''Devler Ligi''nde bu sezon hariç yer alan toplam 77 takım arasında, en kötü performansı sergileyen ekip durumunda bulunuyor. 
     Avrupa Şampiyonlar Ligi'nde bu sezon sergilediği oyun ve aldığı sonuçlarla düş kırıklığı yaratan Fenerbahçe ise, FC Kösice'nin ''rekoruna'' en yakın aday olarak görülüyor. 
     Grubunda bu sezon yaptığı 5 maçı da kaybeden sarı-lacivertli ekip, 8 grupta yer alan toplam 32 takım arasında 1. tur maçlarının bitimine 1 hafta kala puanı olmayan tek ekip. 
     Fenerbahçe, gelecek hafta İspanya deplasmanında FC Barcelona'ya da yenilmesi durumunda, sıfır puanda kalacak ve FC Kösice ile birlikte Şampiyonlar Ligi tarihinde, grup maçlarını puan alamadan kapatan 2. 
     takım durumuna düşecek. 
     






</TEXT>
</DOC>
