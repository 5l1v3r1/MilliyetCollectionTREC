<DOC>
<DOCNO> 11301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yazar/civaoglu.html </URL>
<DATE> 2001/03/14/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Büyük ulus olmanın... 
</HEADLINE>
<TEXT>

     Şu aşamada doğru olduğuna inandığım bilgilerle, istikrar programı taslağından satır başlarını sunuyorum... 
     1- Dolar. 
     1994 krizi sonrasının dolar değeri üstüne, her yılın enflasyon oranlarını ekleyiniz. 
     Ortaya çıkan rakkam, doların oturacağı dalgalanma değerinin başlangıcı olacak. 
     Bugünkü değerin altında. 
     2- Ücretler. 
     Kamu kesiminde geçen yıl, enflasyondan arındırıldıktan sonra işçi ücretleri yüzde 52 artmış. 
     O nedenle... Bu yıl kamu içşilerinin memurlar kadar ücret artışı beklentileri olmasın. 
     Yüzde 10'lar sözkonusu... 
     3- Emeklilik. 
     Kamu kesiminde emeklilik zamanı gelmiş olan işçi, derhal emekliye ayrılacak... Böylece kamu giderlerinde tasarruf yapılacak. 
     4- Vergiler. 
     Vergi numaraları yaygınlaşıyor. 
     Vergide ödemeyi kolaylaştırmak için ceza faizi ödemeleri makul oranlara inebilir. 
     Banka kredilerinin özel karşılıkları da vergiden düşürülecek. 
     Böylece bankaların bünyeleri kuvvetlendirilmiş oluyor. 
     
Siyaset devre dışı      5- Zamlar. 
     Elektrik, akaryakıt gibi ürünlerde dövize endeksli zamlar, otomatik olarak yürürlüğe girecek. 
     Yakın zamanlarda olduğu gibi Başbakanlık Müsteşarı, yetkisi olmadığı halde ilgili kurumlara telefon açıp "zammı durdurun" diyemeyecek. 
     THY zammını, Ulaştırma Bakanı engellemişti. 
     Şimdi de Sivil Havacılık Yasası değiştirilerek bu yetki, doğrudan THY yönetimine veriliyor. 
     6- Özelleştirme. 
     Telekom'un yanı sıra üçüncü nesil telefon lisansları satılacak. 
     Ayrıca... İnternet, ses, data ve kablolu iletişim için de lisans satışları gerçekleştirilecek. 
     
İkram cepten      7- Çiftçiler. 
     Hedef "Tarım üreticisine doğrudan destek vermek." 
     Destek alımları, bu yıl için enflasyon oranını geçmeyecek. 
     Ayrıca... Artık Hükümet, "şeker pancarına şu kadar, tütüne bu kadar, buğdaya falanca miktar destek ver" diye Ziraat Bankası'na talimat çekemeyecek. 
     Destek miktarı bütçede yer alacak. 
     Ziraat ya da bir başka bankaya Hazine tarafından ödenecek. 
     Bizlerin cebinden çıkan vergilerle karşılanmak üzere devlet bankasına "görev zararı" olarak yazılamayacak. 
     
Şubeler ve çalışanları      8- Bankalar. 
     3 devlet bankası, tamamen profesyonellerden oluşan bir üst kurul yönetimine verilecek. 
     Yani siyasetin ya da seçim kazanamayan partililerin emrinde olmayacak. 
     Böylece siyasetçilerin "konuk ağırlamak, ziyafet çekmek, adam yerleştirmek arpalığı" olmaktan çıkacak. 
     Daha önce el konulan bankaların da birleşmeleri öngörülüyor. 
     Bankalar birleşince, hem devlet bankaları hem de el konan bankalarda şube sayıları azaltılacak. 
     Aynı ad altında, aynı mahallede 3 banka olur mu 
     Buna paralel olarak çalışanların sayılarının da büyük ölçüde ineceğini söyleyebilirim. 
     Buna "iktisadi büyümenin eksiye düşeceği, özel kesimde de işsizliğin artacağı, üretimin azalacağı" gibi öngörüleri de koyunuz. 
     İşte programın ana hatları... 
     Bu acı ilacı içmek çok zor. 
     Ama büyük uluslar, zor günlerde kendini kanıtlar. 
     Kemal Derviş'in ziyaret edeceği sendikaların ve işveren kuruluşlarının, bu gerçeğin bilincinde olacaklarına inanmak isteriz. 
     ........ 
     NOT Bugün terörizm tarafından alçakça katledilen değerli meslektaşımız Çetin Emeç'i mezarı başında anıyoruz. 
     Çetin Emeç'in, Bilge Emeç tarafından bağışlanan özel eşyaları, fotoğrafları, resimlerinden oluşan özel bölümün açılışı Basın Müzesi'nde yapılacak. 
     Onu rahmet ve sevgiyle anıyoruz. 
     
     





IMF, Atatürk... 


Polis bankada 


Destek... 


Dükk n iyi de vitrini berbat 


Hükümet, zamanla yarışın ne kadar farkında .. 


Büyük ulus olmanın... 


8 gün kaldı Sayın Ecevit 


Balkan gerçeği 


Faruk Müren’den Kutsal itiraflar 


Siyaset - banka ilişkisi 


Yolsuzluk mücadelesi 


İktisat bilim midir 


Derviş erken mi geldi 


Tarih yazmak veya şaşmak 


Altı sorun ekonomiyi kilitledi 


Rantiyeler içeri 


</TEXT>
</DOC>
