<DOC>
<DOCNO> 39678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/soneko05.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası faiz oranlarını düşürdü 
</HEADLINE>
<TEXT>

     Avrupa Merkez Bankası ECB , uzun süreden bu yana beklenen faiz oranlarını düşürme operasyonunu bugün gerçekleştirdi. 
     ECB, ana faiz oranlarını çeyrek puan indirerek, yüzde 4.25'e çekti. 
     En son Mayıs ayında, faiz oranlarını indiren ECB, ekonomistler ve siyasetçiler tarafından, faiz oranlarını indirmekte yavaş davranmakla eleştiriliyordu. 
     ECB'nin faiz oranlarını indirmesinin, gelecek yılın başında tam olarak yürürlüğe girecek olan Euro'yu güçlendireceği belirtiliyor. 
     Ekonomistler, faiz oranlarını düşürmekte çekingen davranan ECB'nin, ABD ekonomisine ilişkin olumsuz tahminler sonucunda karar vermekte hızlandığı kaydediliyor. 
     Bu arada, piyasalar, ECB'nin faiz oranlarını indirme kararına temkinli tepki verdiler. 
     Londra Borsası'ndaki FTSE 100 endeksi, öğle saatlerinde, 10.1 puan düşerek 5,407.5 puana geriledi. 






</TEXT>
</DOC>
