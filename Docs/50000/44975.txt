<DOC>
<DOCNO> 44975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/guncel/gun08.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroin serbest bırakılmalı mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Dünya, ABD’deki saldırıların ardından, uluslararası terörü gündemine aldı. Bilgi Üniversitesi öğretim üyesi Doç. Dr. Galip İsen’in, "Asıl savaş terörün finansmanını sağlayan eroine karşı yapılmalı. Eroini kontrol için satışının suç olmaktan çıkartılması lazım" sözleri tartışma yarattı. 
     
     Mehmet Ağar Milletvekili 
Daha katı olmalı      Terörün tek finansmanı sadece uyuşturucu madde kaçakçılığı değil. Uyuşturucu, önemli finansman kaynaklarından birisi. Bunun suç olmaktan çıkartılmasının, ne tür faydası olacağını kavramış değilim. Zaten bu mümkün değil. Uyuşturucuya karşı mücadele, daha katı, daha organize bir şekilde olmalı. Esas temel meselelerden bir tanesi, terörün dış politika aracı olarak belli devletlerce kullanılmasıdır, Bunun kalkması lazım. Terör üzerine ortak bir tanımda anlaşmak ve ortak bir güvenlik örgütüyle mücadele yapmak gerekir. Eroin serbest bırakılamaz. Serbest bırakılınca nasıl mücadele edilecek, anlamak mümkün değil. 
     
     Dr. Emin Gürses 
Zaten serbest ..      Dünyada uyuşturucu ticaretinin nereden yapıldığını, kimler tarafından yapıldığını, paraların nerelere gittiğini zaten devletler bilirler. Uyuşturucu ticareti, istihbarat birimlerinin kontrolü dışında yapılmıyor. İngiliz İç İstihbaratı bir ay kadar önce bir rapor hazırladı. "Londra üzerinden 200 milyar dolar para aklandı" dedi. İngiliz istihbaratı demek ki biliyor Yine bir raporda, "Uyuşturucu kaçakçılarının hesaplarını kontrol ediyoruz" denildi. Yani uyuşturucu parasının akışını biliyorlar. Sadece kontrolleri dışındakilerini yakalıyorlar. 
     



 GÜNCEL 
















</TEXT>
</DOC>
