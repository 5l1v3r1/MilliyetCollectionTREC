<DOC>
<DOCNO> 24758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/spor/bbas.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
POTADA İLK SMAÇ 
</HEADLINE>
<TEXT>

Basketbol Ligi finali bugün start alıyor. Efes Pilsen ile Ülker, 1 - 1 başlayacakları seride dördüncü galibiyete ulaşarak, zirveye çıkmak için mücadele verecekler 
     BASKETBOL Birinci Ligi’nde 36. şampiyonluk kupası bugün başlayacak olan final serisi ile sahibini bulacak. Türk basketboluna yıllardır damgasını vuran Efes Pilsen ile Ülkerspor, 36. kupaya uzanabilmek için bir kez daha zorlu mücadeleye girişecekler. 1 - 1 başlayacak yedi maçlık final serisinin ilk buluşması, Ahmet Cömert Salonu’nda 18.00’de start alacak ve TRT 2’den naklen yayınlanacak. 
     YILLARDAN bu yana potadaki ezeli rekabeti sürdüren Ülkerspor ile Efes Pilsen’in takım kaptanları Harun Erdenay ve Hüseyin Beşok, coachlar Murat Didin ile Oktay Mahmudi, "Dostluğun ve fair - playin ön planda olacağı bir final oynamak istiyoruz. Şampiyon kim olursa olsun Avrupa Ligi’nde hep birlikte mücadele vereceğiz. Umarız basketbolseverler zevkli ve kaliteli bir final serisi izlerler" dediler. 
     
     30.randevu 
     EFES Pilsen ile Ülker, bugün 30. kez karşı karşıya gelecek. 1993’ten bu yana yapılan 29 lig maçından 19’unu Efes Pilsen, 10’unu Ülker kazandı. Lacivert - Beyazlılar, normal sezonlardaki 16 maçın 10’unu kazanırken, Turuncu - Yeşilliler 6 galibiyet aldı. Play - Off’larda yapılan maçlarda Efes 9, Ülker 4 galibiyete ulaştı. Ligde bu sezon ilk yarıda Ülker, Efes Pilsen’i 81 - 58 yenerken, ikinci yarıda gülen taraf 85 - 83’lük skorla Efes Pilsen olmuştu. 
     
     Kim kapacak 
     Harun Erdenay, Ülker’in ve Türk basketbolunun tecrübeli yıldızı... Hüseyin Beşok, son yılların yetişmiş en iyi Efesli uzunu... MİLLİYET’teki buluşmalarında kupayı bölüşemediler... Ama bugün başlayacak serinin sonunda biri gülecek. 
     
     Basketbol Ligi şampiyonları 
     1966 - 67 Altınordu 
     1967 - 68 İTÜ 
     1968 - 69 Galatasaray 
     1969 - 70 İTÜ 
     1970 - 71 İTÜ 
     1971 - 72 İTÜ 
     1972 - 73 İTÜ 
     1973 - 74 Muhafızgücü 
     1974 - 75 Beşiktaş 
     1975 - 76 Eczacıbaşı 
     1976 - 77 Eczacıbaşı 
     1977 - 78 Eczacıbaşı 
     1978 - 79 Efes Pilsen 
     1979 - 80 Eczacıbaşı 
     1980 - 81 Eczacıbaşı 
     1981 - 82 Eczacıbaşı 
     1982 - 83 Efes Pilsen 
     1983 - 84 Efes Pilsen 
     1984 - 85 Galatasaray 
     1985 - 86 Galatasaray 
     1986 - 87 Karşıyaka 
     1987 - 88 Eczacıbaşı 
     1988 - 89 Eczacıbaşı 
     1989 - 90 Galatasaray 
     1990 - 91 Fenerbahçe 
     1991 - 92 Efes Pilsen 
     1992 - 93 Efes Pilsen 
     1993 - 94 Efes Pilsen 
     1994 - 95 Ülkerspor 
     1995 - 96 Efes Pilsen 
     1996 - 97 Efes Pilsen 
     1997 - 98 Ülkerspor 
     1998 - 99 Tofaş 
     1999 - 00 Tofaş 
     



 SPOR 
























</TEXT>
</DOC>
