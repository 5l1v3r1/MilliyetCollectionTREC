<DOC>
<DOCNO> 40080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/spo03.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DERT BİTMİYOR 
</HEADLINE>
<TEXT>

Galatasaray’da, Jardel krizi çözülmesine rağmen huzur ortamı yine oluşmadı, aylardır paralarını alamayan futbolcular isyan bayrağı açtı, Lucescu’nun kapısına dayandı 
     ERHAN TELLİ 

     SARI - Kırmızılılarda aylardır gündemi meşgul eden Jardel sorunu, bu oyuncunun Sporting Lizbon’a transfer olmasıyla çözüme kavuşurken, beklenen huzur ortamı yine bulunamadı. Teknik Direktör Lucescu’nun Lizbon’dan alınan üç oyuncuyu istememesi ile başlayan restleşme, aylardır paralarının tümünü tahsil edemeyen futbolcuların isyan bayrağını açmasıyla yeni bir boyut kazandı. 
     
     Büyük tepki 
     LUCESCU’NUN, Sporting Lizbon’dan gelen üç oyuncuya sıcak bakmamasının altında yatan gerçeğin, hala futbolcuların birikmiş alacaklarının ödenmemesi olduğu öğrenildi. Oyuncuların, Jardel’in transferi biter bitmez Rumen hoca ile görüştükleri, paralarını almak için yardım istedikleri kaydedildi. Futbolcular yeni transferlere ödenen ücretlere de tepki gösterdiler. 
     
     Haksızlık bu’ 
     GALATASARAYLI futbolcular, "Biz beş kuruş alamazken, isimsiz yabancılara para yağdırılıyor. Bu bize yapılan büyük bir haksızlık" dediler. Lucescu’nun uyarısıyla yeni bir krizin kapıya dayandığını öğrenen yönetimin, bunu önlemek amacıyla hafta içerisinde ödeme yapması bekleniyor. Yönetici Abdürrahim Albayrak’ın da olayın çözülmesi için arabulucuk yaptığı belirtildi. 
     
Lucescu sert çıktı      TEKNİK Direktör Mircea Lucescu, Romanya’da Bacau takımı ile oynadıkları hazırlık maçı sonrasında yedek oyuncularını sert bir dille uyardı. Zayıf rakipleri karşısında aldıkları 2 - 1’lik mağlubiyete sinirlenen teknik adam, "Rakibi ciddiye almadınız ve Galatasaray gibi oynamadınız. Bu size iyi bir ders olsun" dedi. Lucescu, eksik, hasta ve sakat oyuncuların çokluğu nedeniyle takımına iki gün izin verdi. 
     



 SPOR 


























</TEXT>
</DOC>
