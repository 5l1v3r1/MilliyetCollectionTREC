<DOC>
<DOCNO> 44557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur10.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş Ladin'in pasaportu yasal 
</HEADLINE>
<TEXT>

     ABD'deki terörist saldırılardan sorumlu tutulan Usame Bin Ladin'in kardeşi olduğu gerekçesiyle Atatürk Havalimanı'nda gözlem altına alınan Abdullah Bin Ladin, Terörle Mücadele Şube Müdürlüğü'ne gönderildi. 
     KKTC'ye gitmek üzere THY'ye ait uçakla saat 06.10 sıralarında Suudi Arabistan'ın Cidde kentinden İstanbul'a gelen Ladin, Atatürk Havalimanı'ndaki pasaport kontrolü sırasında soyadının ''Ladin'' olmasından dolayı gözlem altına alındı. 
     Durumu incelenmek üzere bir süre Pasaport Büro Amirliği'nde tutulan Abdullah Bin Ladin, daha sonra İstanbul Terörle Mücadele Şube Müdürlüğü'ne götürüldü. 
     KKTC'de öğrenci olan Abdullah Bin Ladin'in, pasaportunun yasal olduğu bildirildi. 
     Abdullah Bin Ladin'in herhangi bir suçtan dolayı da aranmadığı belirtiliyor. Ladin'e Usame bin Ladin ile ilişkisi ve şu anda nerede olduğunu bilip bilmediği soruluyor. 
     Sorgulama sonucunda herhangi bir suç unsuruna rastlanmazsa Abdullah bin Ladin'in serbest bırakılacağı da belirtiliyor. 
     






</TEXT>
</DOC>
