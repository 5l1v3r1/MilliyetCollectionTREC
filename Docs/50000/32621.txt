<DOC>
<DOCNO> 32621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/spor/spo02.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Misilleme 
</HEADLINE>
<TEXT>

G.Antep, Hakan Bayraktar krizi yaşadığı F.Bahçe’nin, Las Palmas’tan h l kiralama parasını bile alamadığı Gineli Oulare ile prensipte anlaştı 
     YUSUF KOBAL 

     Bedelsiz alacak 
     FENERBAHÇE’NİN, Hakan Bayraktar’ı bonservis bedeli ödemeden transfer etme girişimine, Gaziantepspor’dan misilleme geldi. Sarı - Lacivertli ekibin, Las Palmas’a kiraladığı, ancak hem parasını alamadığı, hem de FIFA’nın yeni kararı doğrultusunda serbest kalacak olan Oulare’ye, Kırmızı - Siyahlı ekip talip oldu. Oulare’nin, G.Antep’e transfer olması halinde iki kulüp bir kez daha karşı karşıya gelecek. 
     
     Savaş başlayacak 
     GÜNEYDOĞU ekibi, Oulare’yi bonservis bedeli ödemeden kendi takımında oynatmak için harekete geçerken, Fenerbahçe, bu oyuncunun bedelini tahsil edebilmek için savaş başlatacak. Gaziantepspor’un, Gineli futbolcuyla anlaştığı, bu transferin önümüzdeki günlerde gerçekleşeceği ve Sarı - Lacivertli kulübün, Hakan Bayraktar’ı transfer etme girişiminin bu şekilde karşılık bulacağı ifade edildi. 
     
Fener’e kolay lokmaAlmanya kampındaki ilk hazırlık maçında ikinci lig takımlarından Aachen’i zorlanmadan geçti, etkili futbolunu üç golle süsledi 
     FENERBAHÇE, Almanya kampının ilk hazırlık maçında ikinci lig takımlarından Aachen’i üç golle geçti. Rakibi karşısında baştan sona üstün bir oyun ortaya koyan Sarı - Lacivertliler 22. dakikada Rudan’ın kendi kalesine attığı golle ilk devreyi 1 - 0 önde kapadı. İkinci yarının başında Ali Akdeniz farkı ikiye taşıdı. 78. dakikada Yusuf durumu 3 - 0’a getirdi. Aachen’in son dakikadaki penaltı golü ise skoru belirledi. 
     
     Maçın karnesi 
     HAKEMLER Edgar Steinborn , Hans Jurgen Diel , Thomas Pies 
     AACHEN J.Schmidt , Hildmann , Spainer Landgraf Dk.53 , F.Schmidt , Gırlıc , Zernicle Caillas Dk.46 , Rudan , Heren , Hui Metin Dk.77 , Lozanovski İvanovic Dk.53 , Xuorui 
     FENERBAHÇE Recep Oğuz Dk.46 - Mirkoviç Uche Dk.46 , Ümit , Mustafa Serkan Dk.46 - Mert , Johnson , Revivo Yusuf Dk.46 , Abdullah Ali Akdeniz Dk.46 - Ali Güneş , Andersson ,Rapajiç Ceyhun Dk.46 
     GOLLER Rudan Dk.22 kendi kalesine Ali Akdeniz Dk.48 , Yusuf Dk.78 , İvanovic Dk.90 penaltı 
     
Oktay için şok teklif      FENERBAHÇE’YE, parasını kurtarmaya çalıştığı Las Palmas’tan şok bir teklif geldi. Oktay’ı transfer ederek, Oulare’nin kiralanma bedelini kasasına koymayı hedefleyen Sarı - Lacivertliler’e, İspanyollar 2.5 milyon dolar fiyat sundu. Oktay’a karşılık Oulare’den doğan alacağın silinmesini, ayrıca 2.5 milyon dolar da para ödenmesini isteyen Las Palmas, görüşmelerin çıkmaza girmesine neden oldu. 
     
Maraton yetişiyor      FENERBAHÇE, yeni başladığı maraton tribün inşaatını, tıpkı geçen sezon olduğu gibi, Galatasaray ile oynayacağı ikinci maça yetiştirecek. Ligde dün çekilen fikstür sonunda, ikinci yarı sahasında güçlü rakibini ağırlayacak Sarı - Lacivertli takım, mart ayına rastlayacak bu sınavda yeni tribünü devreye sokabilecek. 
     SARI-Lacivertli kulüp, geçen sezon sahasında oynadığı ve 2-1 kazandığı maçına açık tribün inşaatını yetiştirmişti. Fenerbahçe, UEFA’dan iznini aldığı maraton tribün inşaatını tüm hızıyla sürdürürken, numaralı tribüne dönüştürülecek stadın bu bölümünü, ezeli rekabette hizmete açacak. 
     
Rüştü sakatlandı      ALMANYA kampında ilk sakatlık haberi Rüştü’den geldi. Geçen sezonda iki kez ciddi sakatlık yaşayan deneyimli kaleci, dün kasığındaki sorun nedeniyle Almanya’nın Köln kentinde tıbbi kontrolden geçti. Ağır antrenman temposu nedeniyle sakatlanan yıldız oyuncunun durumu bugün netlik kazanacak. 
     
İsmail Johnson      UYUŞTURUCU tüccarlığından aranan isimdaşı nedeniyle Almanya sınırında bir süre gözlem altında tutulan Johnson, ismini değiştirmeye karar verdi. Johnson, bundan böyle kendisine İsmail diye seslenilmesini isteyip, bu dileğini arkadaşlarına iletti. Johnson, takım kaptanı Ogün’ün Samuel ismine yakın görünen Sami ismini önermesine ise karşı çıktı. 
     



 SPOR 























</TEXT>
</DOC>
