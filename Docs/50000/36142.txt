<DOC>
<DOCNO> 36142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/ekonomi/eko07a.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üreticiye ilk hayat öpücüğü eylülde 
</HEADLINE>
<TEXT>

     ZÜLFİKAR DOĞAN 

     Dünya Bankası’nın sağlayacağı 500 milyon dolarlık kredi ve Türk Hükümeti’nin oluşturacağı model çerçevesinde kuralacak rehabilitasyon fonunun eylülün ikinci yarısında faaliyete geçmesi planlanıyor. 
     Bu konuda hazırlanacak raporun eylüldeki Dünya Bankası toplantısında görüşülerek, onaylanması bekleniyor. Bu amaçla Türkiye’ye gelen Dünya Bankası heyeti ile ekonomi yönetimi arasındaki görüşmelerde devletin de katkıda bulunacağı bir fon modeli üzerinde duruluyor. 
     Toplam tutarının 5 milyar dolara kadar çıkarılması düşünülen fonun yönetiminde TOBB, TİM de dahil, sivil meslek örgütlerinin, kamu bankalarının ve Hazine’nin yanı sıra Bankalar Birliği ve BDDK’nın da bulunacağı belirtiliyor. Dünya Bankası’nın sağlayacağı 500 milyon dolarlık kredi desteğinin iki katına kadar 1 milyar dolar bir kaynağın da Türk Hükümeti adına, Hazine tarafından aktarılması planlanıyor. 
     
     Devlet hakem 
     Alacaklı bankaların da kurulacak "yeniden yapılandırma A.Ş.önin garanti edeceği kredi alacaklarının yüzde 25 - 35’ine tekabül eden bir tutarı kaynak havuzuna aktarması gündemde. 
     Bu modelde, kamunun reel - mali sektörler arasında hakemlik pozisyonunda sistemde yer alması benimsendi. Fonun alacaklarının Hazine’ce garanti edilmesi, buna dayalı borçlanma k ğıtlarının ihraç edilmesi sağlanacak. 
     Yine bankaların alacaklı olduğu şirketlerin bir bölüm hisselerinin yeni yapılanmaya rehini ve temliki ile bu şirketlerin borçlarının da satışı yoluyla kaynak temini gibi yöntemler üzerinde çalışılıyor. 
     
     
     



 EKONOMİ 





















</TEXT>
</DOC>
