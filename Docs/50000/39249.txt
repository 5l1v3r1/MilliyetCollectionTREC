<DOC>
<DOCNO> 39249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sonspo11.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor Fenerbahce'yi gözüne kestirdi 
</HEADLINE>
<TEXT>

     Kocaelispor Teknik Direktörü Hikmet Karaman, futbolseverlerin, önümüzdeki hafta oynanacak Fenerbahçe maçının, futbol kalitesi açısından doyuma ulaşacağını söyledi. 
     Karaman, Kocaelispor'un ilk hafta Rize deplasmanından 1, ardından iki hafta kendi evinde Antalyaspor ve Malatyaspor maçlarından 3'er puan çıkararak gücünü ispatladığını söyledi. 
     Fenerbahçe maçı öncesi lige verilen aranın hem avantaj, hem de dezavantaj oluşturduğunu ifade eden Karaman, şöyle konuştu 
     ''Fenerbahçe, ligin en iyi takımı olduğunu, geçen yıl şampiyon olarak kanıtladı, ama biz de zirveye oynuyoruz. Bu nedenle, önümüzdeki haftanın maçı, kalitesi yüksek bir maç olacak. Futbolseverler, tribünlerde doyuma ulaşacak. Ligin en iyi oyuncularından 3 ile kadrosunu takviye eden Fenerbahçe'nin hedefi yine şampiyonluk, Ama, Kocaelispor da zirveye oynayan bir takım. Çok çalışıp, disiplinli oynayan takım. Fernerbahçe'den daha zok çalışıp çalışıp iyi sonuç alacağız.'' 
     Karaman, ligdeki son 2 haftanın performansını da değerlendirerek, şöyle devam etti 
     ''Antalyaspor ve Malatyaspor, önceki haftalarda aldıkları farklı mağlubiyetler nedeniyle Kocaelispor karşısına daha hırslı çıktılar. bu nedenle, zor maçlar oynadık. Her iki maçta da, bol gol pozisyonu bulduk, ama gerektiği gibi değerlendiremedik. Lige verilen aradan da yararlanarak, bu eksikliklerimizi gideremeye çalışacağız. Takımın performansını 90 dakikaya yayayarsak, daha rahat olacağız.'' 
     Hikmet Karaman, Ümit Milli takım kadrosundaki Cihan Haspolatlı ve Ömer ile ülkelerinin milli takım kamplarında bulunan Slovak oyuncu Milan Timko ve Bulgar oyuncu Aleks Yordanov'un, Fenerbahçe maçından bir gün önce dönüp takıma katılacaklarını da bildirdi. Bu arada, yarın ve çarşamba gününü izinli geçirecek olan Körfez ekibinde, Fenerbahçe maçı hazırlıklarına perşembe günü başlanacak. 






</TEXT>
</DOC>
