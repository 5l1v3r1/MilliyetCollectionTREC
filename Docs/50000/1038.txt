<DOC>
<DOCNO> 1038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/cankat.html </URL>
<DATE> 2001/01/07/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Adlarında i harfi var 
</HEADLINE>
<TEXT>

     Adım etrafında spekülasyon yapanlar var, diyecektim. Dedim zaten. Yabancı kelimelerle laf ebeliği edenlere sinir olurum. 
     Nedir yahu spekülasyon, dedim kendi kendime. 
     Üşenmedim sözlüğe baktım. Oldu olacak şimşekleri üzerime çekmeyi de göze alıyorum. 
     Hazır mısınız, spekülasyon neymiş öğrenmeye 
     Buyrun öyleyse 
     "Kılgıya geçmeyip yalnızca bilmek ve açıklamak amacını güden düşünce" imiş spekülasyon. 
     Peki "kılgı" nedir 
     Uygulama, pratik 
     Bırak Allah’ını seversen... Anahtar nerde, göle düştü. Göl nerde, inek içti... Sonu gelir mi bunun 
     Onun orasını pösteki meraklılarına bırakıp konumuza döneyim. 
     Konuştuğum gibi yazamadığımın ben de farkındayım. Bu yüzden yazdıklarımı ona buna benzetenler oluyor. Oysa benim derdim çok başka. 
     Baskıya vermeden önce yazılarımı birileri okusun, sürçülisanımız olabilir diye, Mehmet Yılmaz’dan ben rica etmiştim. Şimdi, çoğu haklı da olsa, ufak tefek müdahaleler herkesten önce beni rahatsız etmeye başladı. 
     Bakın asıl derdim ne, onu size gene ben söyleyeyim. 
     Konuşma dili başka, görüyorum ki yazı dili bambaşka. Birinden öbürüne geçmek ... hiç değilse biraz zaman istiyor. 
     Örnekle anlatıyorum. 
     İki ünlü tiyatro oyuncusu. İkisi de eşcinsel. Bir kadın meslektaşları bu ikiliyi arabasıyla, içlerinden birinin evine bırakacak. O da arkadaşlarına bir CD verecek. 
     Sen de çıksana bir dakika yukarıya, diyor ev sahibi kahve içeriz. Üçü birden apartmana girerken de durup söylemekten kendini alamıyor. 
     Ayol eve kadın atıyoruz diye şimdi bizi cinsel sapık sanacaklar... 
     İşte yazınca böyle oluyor. Ben bunu size ağızdan anlatsam, aynı şey mi olurdu 
     - 
     Hik yenin kahramanları kim, sorusunun peşini bırakın. Bakın "kod. 343ölere de hayat hakkı tanınıyor. Nüfus k ğıtlarımızın cinsiyet bölümü artık üç haneli olacak. Yakın gelecekte açık açık söyleriz. Arada ben de yazı dilimi belki biraz geliştiririm. Hele durun beni tıknefes etmeyin 
     Sabredemeyecekseniz "iki ünlü tiyatro oyuncusu" lafı üzerinde, zahmet edip biraz düşünün. İkisinin de adında "İ" harfi var. Daha fazla üstüme varmayın, bu günlük bu kadar 
     
Ağanın gözü ata tımar      Bakmış iki sıra önünde Sakıp Sabancı. Hele yola çıkalım, yanına giderim iki laf ederiz derken, Ağa kalkmış, sağına soluna gülücükler dağıtarak öne doğru yürümüş. 
     Gidiş o gidiş, uçak inene kadar da bir daha görünmemiş. 
     Bana anlatan merak ettim, diyor. Hostese sormuş. 
     Demin Sakıp Sabancı’yı görür gibi oldum, yoksa o değil miydi 
     Evet oydu, öndeki salonda oturuyor Lüks mevkide . 
     Arkadaşımın aklından fesatlık geçmiş Yoksa Sakıp Bey ekonomik mevki bileti alıp çaktırmadan lükse mi geçiyor, diye... 
     Hostes düzeltmiş 
     Sakıp Bey zaman zaman ekonomik klasta da yolculuk eder. 
     Sabancı Grubu biliyorsunuz özelleştirilecek olan THY’nin taliplerinden Sakıp Ağa ya bir ön denetim yapıyor, ya da "Ben de zaman zaman ekonomikte giderim" diye grup mensuplarına şimdiden bir mesaj vermek istiyor. 
     Unutmayın ki çalışkanlığı onun, el sıkılığından önce gelen özelliğidir. 
     
Ali Haydar nire Karakol nire      Mecidiyeköy’deki Şişli Emniyet Müdürlüğü’nde bombanın patladığı gece. Bir arkadaşım, işi gereği oraya gitti. Üç adam ellerinde fırçalar, harıl harıl her yeri boyamakla meşgul. Üç kişi de tepelerine dikilmiş onları seyrediyor. Bizde tamirat işleri, böyle bir seyirci takımının refakatinde yapılır ya... 
     Arkadaşım 
     Siz de seyredeceğinize, davranıp işin bir ucundan tutsanıza, diyecekken, ayakta dikilenler kendilerini tanıtmış 
     Biz bu civarın ustalarıyız. Olayı duyunca koşup geldik. Doğramacı arkadaş doğramaları yeniliyor, badanacı duvarları elden geçiriyor, sıvacı dökülen yerleri sıvıyor, elektrikçi kablolara bakıyor... 
     Esnaf, müteahhit, usta, çırak... Bir tür imeceyle sabaha varmadan o katı eski haline getirmişler. Bulgular daha önceden toplanmış. Ortalık tertemiz... Etrafta moral bozacak hiçbir şey yokmuş. 
     Arkadaşım 
     Hani İkinci Bahar’da, Ali Haydar’ın parçalanan seyyar kebapçı arabası gibi, dedi... 
     O gördüklerinden duygulanmış. Ben o kadar iyi niyetli değilim. Karakol olmasaydı da gene aynı şevkle koşarlar mıydı 
     
MEMBER of PARLIAMENT      Meclis koridorları. Bazı milletvekillerine, Belçika Büyükelçiliği’nde bir kabul daveti gelmiş. Bir milletvekili, elinde davetiye grup grup dolaşıp hava atıyor 
     Beni sayarlar, diyor bakın benim için özel davetiye yaptırmışlar. Altına bizim memleketi de yazmışlar... İngilizce bilenler anlıyor zarfın üzerinde, milletvekilinin adı, soyadı, altında da "Member of Parliament" yazıyor". 
     Şirin bir "laz fıkrası" diyeceksiniz. 
     Muzırlık bu ya, "Meclis’te Of doğumlu kaç milletvekili var " diye, merak ettim. İnternetteki TBMM sitesini taradım. Doğum yerini "Of" diye bildirmiş bir milletvekili var Hikmet Sami Türk. 
     Olacak şey mi Hikmet Sami Bey yükseköğrenimini Amerika’da tamamlamış, mükemmel İngilizce ve Fransızca ve Almanca bilen bir hukukçudur. 
     Orada, memleketini yazdırmamış bir Oflu daha var anlaşılan, acaba hangisi 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
