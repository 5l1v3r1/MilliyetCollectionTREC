<DOC>
<DOCNO> 37491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/dunya/adun.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜMÜŞ MERMİ 
</HEADLINE>
<TEXT>

ABD’nin geliştirdiği geleceğin savaş uçağı’ F - 22 Yırtıcı Kuş’un seri üretimi başladı. Hayalet avcı F - 22’yi vurmak imkansız. Fiyatı ise Gümüş mermi’ yakıştırmasını hak ediyor Tam 300 trilyon TL 
     DIŞ HABERLER SERVİSİ 

     Amerikan Savunma Bakanlığı Pentagon, "geleceğin savaş uçağı" olarak nitelenen F-22’nin üretimi için düğmeye bastı. Savunma Bakanlığı Satın Almadan Sorumlu Bakan Yardımcısı Pete Aldrige, Pentagon’un radara yakalanmayan "hayalet uçak" Stealth F-22’nin üretimi için Lockheed Martin firmasına gerekli onayı verdiğini ve ilk olarak 10 uçak sipariş ettiğini açıkladı. 
     
     Bir F-22, 10 F-16 fiyatına 
     Raptor Yırtıcı kuş olarak kodlandırılan ve şimdiye kadar üretilen en gelişmiş savaş uçağı olarak bilinen F-22, halen kullanımda bulunan diğer hayalet uçak F-117’lerden farklı olarak ses hızının üstünde uçabiliyor. Raptor’lar diğer bir çarpıcı özelliği ise 200 milyon dolara 300 trilyon TL ulaşan fiyatları. Bir F-22 yerine tanesi 20 milyon dolardan 10 adet F-16 alınabiliyor. Amerikalılar pahalılığı yüzünden F-22’yi "Gümüş mermi" diye de adlandırıyorlar. 
     F-22’ler, havadan havaya füzeleriyle önleme yeteneklerinin yanı sıra, kara hedeflerine karşı da kullanılabilecek. 
     
     İlk aşamada 295 adet üretilecek 
     Bir düşman uçağının F-22’yi vurması neredeyse imkansız. Çünkü düşman uçağı F- 22’yi radarında göremezken, Raptor’un pilotu ufuk ötesi füzelerle onu vurabiliyor. Düşman uçağının F-22’ye yaklaşıp onu kısa menzilli ısı güdümlü füzelerle vurabilmek için göz teması kurması mümkün görünmüyor. 
     Çift motorlu F-22’ler halen Amerikan Hava Kuvvetleri’nin elinde bulunan F - 15 av - bombardıman uçaklarının yerini alacak. Bu uçaklardan ilk aşamada 295 adet üretilecek ve Amerikan bütçesine maliyetleri 45 milyar dolar olacak. 2009’a kadar bu rakam 422’ye çıkarılacak, maliyet de 60 milyar dolara yükselecek. 
     



 DÜNYA 











</TEXT>
</DOC>
