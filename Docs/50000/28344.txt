<DOC>
<DOCNO> 28344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko04.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı aylık borç yükü 54 katrilyon lirayı aştı 
</HEADLINE>
<TEXT>

39.7 katrilyonu iç borç ödemesi, 5,5 katrilyonu da bankaların sendikasyon ödemeleri olmak üzere, yılın ikinci yarısında toplam 54.2 katrilyon lira borç ödemesi yapılacak. 
     TARIK YILMAZ 

     Hazine’nin yıl sonuna kadar 48 katrilyon 742 trilyon lira iç ve dış borç ödemesi yanında bankaların 4.4 milyar dolarlık yaklaşık 5.5 katrilyon lira sendikasyon kredisi bulunuyor. 2001 sonuna kadar çevrilmesi gereken borç tutarı toplamda 54.2 katrilyon lirayı bulurken IMF ve Dünya Bankası’ndan sağlanacak kaynak 10.6 milyar dolar yaklaşık 13.2 katrilyon düzeyinde olacak. 
     İç borç takasıyla rahatlayacağı düşünülen Hazine’nin kısa vadeli bonolarını uzun vadeli tahvillerle değiştirememesi nedeniyle haziran - ağustos tarihleri arasında oldukça sıkıntı çekileceği tahmin ediliyor. 
     
     Hareketli günler 
     Borç rakamlarına göre, mali sistemdeki hareketli günler önümüzdeki haftadan itibaren başlayacak. Salı günü 2.5 katrilyon liralık iç borç geri ödemesi bulunan Hazine, bir sonraki gün yaklaşık 4.2 katrilyon ödeme yapacak. 
     Ödeme sonrası piyasada kalacak 1.7 katrilyon liranın dövize gideceği yönündeki tahminler doların fiyatını yukarıya taşıyacak yorumlarına neden olurken, Hazine’nin faizi düşük tutmak için gelen teklifleri karşılamaması satışın 2.5 katrilyon liranın altında da kalabileceği ifade ediliyor. Ayrıca ayın son haftasında Akbank ve TEB’in 480 milyon dolar sendikasyon geri ödemesi bulunuyor. 
     Mali sistemin çevireceği borç tutarı temmuzda 7 katrilyon 755 trilyon, ağustosta da 9.8 katrilyon lira olarak hesaplanıyor. 
     



 EKONOMİ 






























</TEXT>
</DOC>
