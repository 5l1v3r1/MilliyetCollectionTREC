<DOC>
<DOCNO> 43588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko03.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Krize direnen hisseler 
</HEADLINE>
<TEXT>

İMKB Endeksi’nin bu seviyelerde bir süre daha kalacağı kanısının güçlenmesi alımları engelliyor. Bu fiyatlardan alınır diyen yatırımcılar için, kriz dönemlerinde asgari bilanço koşullarını sağlamış şirketleri belirledik... 
     Songül HATISARU 

     İstanbul Borsası Ocak 2000'de ulaştığı, 3.79 sent zirvesinden bu yana düşüş trendinde. Amerikan sisteminin mali ve askeri merkezlerinin vurulmasıyla biraz abartılı bir tepki veren İMKB tarihi dip sevilerine geriledi. Şimdi herkesin kafasında fiyatlar alım için uygun mu, bu seviyeler dip mi sorusu var. 
     Üçüncü bir dünya krizinin çıkması durumunda dahi fiyatlar birçok uzman tarafından dip olarak kabul ediliyor. Ancak yatırımcının kafasındaki asıl soru, endeksin daha ne kadar bu seviyelerde kalacağı. Bu biraz da ABD'nin çizeceği yeni dengelerde uluslararası finans piyasalarındaki çalkantıların ne zaman durulacağına bağlı. Yatırımcının merak ettiği bir diğer soru ise çıkışa ne kadar yakın olunduğu. 
     Bu yıl tahminlerde bulunmanın zor olduğu bir konjonktür yaşıyoruz. Ekonominin içinde bulunduğu durum teknik verilerle öngörü geliştirmeyi imkansız kılıyor. 
     Endeks fiyat bazında çok ucuz ama fiyat kazanç oranları borsa tarihinin en yüksek seviyelerinde. İMKB'de fiyat kazanç ortalaması şu anda 65 seviyelerinde. Çünkü ekonominin küçüldüğü ve küçülme sürecinin devam ettiği bir ortamda şirketler de büyüyemiyor ve k rlılıklarının önemli bir bölümünü yitiriyorlar. 
     
     Asgari koşulları sağlayanlar 
     Borsada şirket seçerken cari oran, net k r büyümesi, net satış büyümesi, özsermaye büyümesi, aktif büyümesi, kaldıraç oranı birinci derecede bakılması gereken önemli kriterlerler. 2001'in altı aylık sonuçlarına baktığımızda şirketlerin önemli bir bölümünün büyümediğini görüyoruz. 
     Fiyatların bu kadar ucuz seviyelere indiği borsada seçilmiş hisselere yatırım yapmakta bir sakınca görmüyoruz orta vade için. Yatırımcı asgari bilanço şartlarını yerine getirmiş hisselerde orta ve uzun vade için kademeli alım yapabilir. 1994 yılından beri gördüğümüz en düşük seviyedeyiz. Bulunduğumuz nokta 1994 yılından bu yana dolar bazında endekste görülen en düşük seviye. 
     İçinden geçtiğimiz ekonomik krizin büyüklüğü konusunda bir yorum yapmaya gerek yok. Ancak bu krizin eninde sonunda biteceği de ortada. Böylesi bir kriz ortamında dahi faaliyetlerinde asgari şartları yerine getirebilmiş hisse senetlerini bulabilmek mümkün. Orta vadeli düşünebiliyorsanız tarihi dip seviyelerden seçilmiş hisselere yatırım yapmak yanlış olmayacaktır. Yaptığımız analize özellikle kaldıraç oranını ilave ettik. Kaldıraç oranı şirketin borçlarının aktif varlıkları içerisindeki payını gösterir. Oranın düşük olması tercih sebebidir. 
     
Oran Tanımları      CARİ ORAN Dönen varlıkların kısa vadeli borçlara oranıdır. Şirketin kısa süreli borçlarını ödeyebilme gücünü ve net işletme sermayesinin yeterli olup olmadığını gösterir. 
     KALDIRAÇ ORANI Şirketin borçlarının aktif varlıkları içindeki payı verir. Oranın yüksek olması, şirketin spekülatif tarzda finanse edildiğini, kredi verenler açısından emniyet marjının dar olduğunu, şirketin faiz ve ana para taksitlerini ödeyememesi nedeniyle mali yönden güç duruma düşme olasılığının yüksek olduğunu gösterir. 
     NET K R BÜYÜMESİ Şirketin topyekün faaliyetlerinden elde ettiği dönemsel k rın geçen yılın aynı dönemine göre ne kadar arttığını gösterir. K r artışı firmanın verimli çalışıp çalışmadığının en somut belirtisidir. Enflasyonun üzerinde çıkması beklenir. 
     NET SATIŞLARDAKİ ARTIŞ Şirketin satışlarının geçen yılın aynı dönemine göre ne kadar büyüdüğünü gösterir. Şirketin büyüme potansiyelini gösterir. Enflasyonun üzerinde bir artış şirket açısından olumlu bir gösterge olarak kabul edilebilir. 
     ÖZSERMAYE BÜYÜMESİ Şirketin özsermayesinin geçen yılın aynı dönemine göre ne kadar büyüdüğünü gösterir. Özsermayedeki büyüme firmanın sahip veya sahipleri tarafından sağlanan sermayenin ne kadar arttığını gösterir. Bu orandaki artış şirket ortaklara düşen k r payının yükseldiğine işaret eder. 
     AKTİF BÜYÜMESİ Şirketin aktifinin geçen yılın aynı dönemine göre ne kadar büyüdüğünü belirtir. Aktiflerin büyümesi firmanın kaynaklarını etkin kullanabildiğini ve büyüdüğüne işaret eder. 
     



 EKONOMİ 


















</TEXT>
</DOC>
