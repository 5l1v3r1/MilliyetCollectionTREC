<DOC>
<DOCNO> 4336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/pulur.html </URL>
<DATE> 2001/01/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dilekçe pulu ve tuhafiyeci 
</HEADLINE>
<TEXT>

     HAYAT tesadüften ibarettir diye bir laf kalmış aklımızda... Gerçekten, tesadüflerin, rastlantıların hayatımızda önemli bir yeri var... 
     Eğer geçen gün, yolda eskiden çok gittiğimiz lokantanın emekli garsonunu görmeseydik, o da "Abi sen bilirsin, dilekçeye 16 kuruşluk pul yapıştırılıyor mu " diye sormasaydı, aklımıza Orhan Duru'nun "yeni ve sert öyküleri"nden "Tuhafiyeci" gelmeyebilirdi. x 
     
     NEREDEN nereye diyeceksiniz 
     Önce şu 16 kuruşluk pulu anlatalım, şimdi dilekçeye pul yapıştırılmıyor ama, eskiden "Her Türk'e lazım " misali, cüzdanımızda mutlaka 16 kuruşluk pul taşırdık 15 kuruşluk damga, bir kuruşluk da tayyare... 
     Niye mi 
     Türklerin şikayeti hiç biter mi ya da sorunlar bitip tükenir mi Kimliğinizi kaybettiniz, dilekçe, paso çıkaracaksınız, dilekçe, elektrik parasına itiraz, dilekçe, radyoya ruhsat alacaksınız, dilekçe, ekmek karnenizi çaldırdınız, dilekçe, hepsine de 16 kuruşluk pul. 
     İşte bu yüzden 16 kuruşluk pul, Türkiye Cumhuriyeti vatandaşının "mütemmim cüz'ü" idi, yani tamamlayıcı parçası... Orhan Duru'nun da dediği gibi, devlet büyük bir devrim yaptı, dilekçeyi de, pulu da kaldırdı doğrusu alışmak da kolay olmadı, bazıları uzun süre pul taşıma alışkanlığından kendilerini kurtaramadılar. 
     
     DİLEKÇE pulları nerede bulunurdu 
     Tütüncülerde ve tuhafiyecilerde... 
     Tütüncüler, şimdiki "Tekel" satıcıları. 
     Ya tuhafiyeciler 
     
     TUHAFİYECİ ne demek, niçin tuhafiyeci denmiş 
     Orhan Duru'ya göre, tuhafiyecilerde her türlü tuhaf şeyler bulunduğundan onlara tuhafiyeci denilebilir. 
     Hakkını aramak isteyen vatandaştan, para alan devletin, 16 kuruşluk pulu da bir tuhaflık değil mi 
     Peki tuhafiyecilerde ne satılır 
     
     ORHAN Duru, üşenmemiş, araştırmış, tek tek sıralamış... 
     Her çeşit düğme, çengelliiğne, Çengelköy damla sakızı ve çengel mandallar, çamaşır asmak ya da kapıyı mandallamak için zamk ve Japon yapıştırıcı, yapıştırdıktan sonra uzatıcı fotokopi renkli ve siyah beyaz kontürlü telefon, lazımlık ve oturak, her nevi hırdavat ve hamhalat, zerzavat bir köşede duvarlarda ve küçük çekmecelerin içinde don lastiği, dikiş iğnesi, her çeşit iplik makaralarda, çamaşır ipi ve urgan kaynana zırıltıları, tükenmez kalemler ve tükenmiş ama satılık kalemler, sulu boyalar, etiketler, pervaneler, defter ve bloknotlar raptiyeler ve zaptiyeler, posterler ve kasetler süsleme için krapon kağıtları, tıraş fırçaları ve jiletleri şap, naftalin, soğuk algınlıklarına karşı gripin sırt kaşımak için zıbıklar plastik ve kağıt tabaklar, kağıt mendiller ve havlular davul tozu ve minare gölgeleri meyan kökü, enfiyeler ve nargile için tömbeki, odun kömürleri küçük naylon torbalarda, onları yakmak için çıra ve çayda çıra, battal boyda torbalar ve çuvallar, tuzruhu ve naneruhu, göztaşı ve sönmemiş kireç ve çivit, ikizlere takke 
     
     ACABA hepsi bu kadar mı 
     Kim bilir başka neler vardır 
     Orhan Duru'yla her geçişte, vitrinine takılıp kaldığımız Beşiktaş'ta bir dükkan var, adını "Yok, yok " taktık, bir de oraya sormalı... 
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
