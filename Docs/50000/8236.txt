<DOC>
<DOCNO> 8236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur23.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel'in kan şekeri düşmüş 
</HEADLINE>
<TEXT>

     Numune Hastanesi Başhekimi ve 9. Cumhurbaşkanı Süleyman Demirel'in doktoru Prof. Dr. Osman Müftüoğlu, Demirel'in, kan şekerinin düşmesine bağlı birtakım belirtiler meydana geldiğini ifade ederek, endişelenecek bir durum olmadığını söyledi. 
     Demirel'in, katıldığı bir söyleşide rahatsızlanması ve Kuleli Sokak'taki çalışma ofisine gelmesinin ardından buraya gelen Prof. Dr. Müftüoğlu, çıkışta gazetecilere açıklamalarda bulundu. Prof. Dr. Müftüoğlu, Demirel'in rahatsızlanmasından sonra gereken müdahaleyi yaptıklarını, kan şekerinin düşmesine bağlı birtakım belirtiler meydana geldiğini ifade etti. 
     Demirel'in kan şekeriyle ilgili sayısal değerlerden çok, uzun süre ayakta kalmasına bağlı kan basıncı düşmesinin söz konusu olduğunu ifade eden Prof. Dr. Müftüoğlu, ''Sayın Cumhurbaşkanı biliyorsunuz diabetlidir. Diabet tanısı içinde zaman zaman görülen aktivitelerle birlikte beslenmenin dengelenmediği durumlar da olabililir'' diye konuştu. Prof. Dr. Müftüoğlu, Demirel'in bugünü beklenin üzerinde yoğun geçirdiğini belirterek, ''Gayet organizeyiz. Herşey çok normal. Endişe edilecek bir durum yok'' dedi. Demirel'in rahatsızlanmasının kendisine uygulanan rejimle bir ilgisi olup olmadığı sorusuna Prof. Dr. Müftüoğlu, ''Rejimle ilgisi yok. Yemek öğünlerindeki sapmayla ilgili. Eksik kalori almış'' yanıtını verdi. 




</TEXT>
</DOC>
