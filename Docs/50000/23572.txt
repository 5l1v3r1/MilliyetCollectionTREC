<DOC>
<DOCNO> 23572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sontur09.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Derviş DSP'ye girecek mi " sorusuna "Bilemem" yanıtını verdi 
</HEADLINE>
<TEXT>

     Başbakan Bülent Ecevit, Devlet Bakanı Kemal Derviş'in DSP'ye girip girmeyeceğine ilişkin bir soruya ''Bilemem'' yanıtını verirken, ''Kabinede revizyon var mı '' sorusunu ise ''Hayır, hiç düşünmedik aramızda'' diye cevaplandırdı. Başbakan Ecevit, Erzurum'a giderken uçakta gazetecilerin sorularını yanıtladı. 
     Bir soru üzerine, köy-kentler için hemen hemen her ilden talep geldiğini belirten Ecevit, ''Köykent projeleri, kırsal kalkınma projelerini olumsuz etkiler mi '' diye sorulması üzerine, ''Olumlu etkiler, hizmetlerden köyler ortak yararlanır'' dedi. ''Sayın Derviş DSP'ye mi girecek, yoksa yeni bir parti mi kuracak '' sorusuna ise Ecevit, ''Bilemem'' karşılığını verdi. '' Solun yeni lideri olacak deniliyor. Sizin bir değerlendirmeniz olacak mı '' diye soran bir gazeteciye de Ecevit, ''Hayır'' cevabını verdi. 
     
     Bu hükümet aslında çok şey yaptı 
     Ecevit, başka bir gazetecinin, ''Siyasette bir güvensizlik mi var Birtakım arayışlar var. Neler oluyor '' diye sorması üzerine de şöyle konuştu 
     ''Farklı arayışlar içinde olanlar var ama şunu da unutmamak gerekir ki bu hükümet aslında çok şey yaptı. Yani hiçbir hükümetin yapamadığını yaptı. Ben hükümetin yapması gerekenlerle ilgileniyorum.Kim ne demiş, kim parti kuracakmış, nasıl kuracakmış, bunlarla gerçekten ilgilenmiyorum, ilgilenecek vaktim de yok.'' 
     Hükümetin yeniden yapılanmasına gerek olup olmadığını soran bir gazeteciye ise Ecevit, ''Gerek yok. Zaten hükümet çalışmaları hızla devam ediyor. Hükümet hızlı çalıştığı için Meclis de hızlı çalışır hale geldi. Ben bunlarla ilgiliyim. Onun dışındakiler senaryo, spekülasyon...'' karşılığını verdi. 
     
     Revizyon 
     'Kabinede revizyon var mı '' sorusu üzerine de Ecevit, ''Hayır, hiç düşünmedik aramızda'' dedi. ''Siyasette boşluk var mı '' sorusunu da Ecevit, ''O, herkesin bakışına göre değişir'' yanıtını verdi. Başbakan Ecevit, ''O kadar çok arayış çıktı ki bir anda ortaya. Bütün bunların nedeni ne '' diye soran bir gazeteciye ise ''Olabilir. Çağımız çok hareketli bir çağ'' karşılığını verdi. Devlet Bakanı Kemal Derviş'in DSP'ye girme olasılığı bulunup bulunmadığını soran bir gazeteciye Ecevit, ''Bilemiyorum'' yanıtını verirken, ''Kapılar açık mı '' sorusunu ise ''Şu sırada siyasal konulara girmek istemiyorum. Çünkü yapmakta olduğumuz işler var. Şimdi kim ne parti kuracak, kurar mı kurmaz mı, bunlarla meşgul olursa vaktimiz ve zihnimiz, o zaman yapmamız gerekenleri doğru dürüst yapamayız.'' diye yanıtladı. 
     
     Yapısal reform niteliğinde birçok yasa çıkardık 
     Ecevit, ''Hükümetin iki yılı doldu, geriye baktığınızda yaptıklarınız veya yapamadığınız şeyler nelerdir '' sorusuna ''Örneğin eğitimle ilgili olarak çok önemli aşamalar yaptık. Yapısal reform niteliğinde birçok yasa çıkardık. İki yılda zannederim 284 yasa çıktı.Bunlardan büyük bir bölümü reform niteliğindeydi. Bu ivmeyi kaybetmememiz gerekiyor'' karşılığını verdi. ''Beyaz Enerji operasyonunun seyrini nasıl değerlendiriyorsunuz '' şeklindeki bir soruyu ise Ecevit, ''Bu yargının işidir. Birşey söyleyemem'' diye yanıtladı. 
     
     Yanlış tespitler yapıldı 
     Başbakan Ecevit, bir gazetecinin ''Emlak Bankası çalışanlarından 'Bu bankaya kıymayın' tepkileri var. Belki size de ulaşmıştır. Bu konuda ne diyorsunuz '' sorusuna ise şu yanıtı verdi 
     'Asıl Ziraat Bankası şubelerinin azaltılması konusunda çok büyük tepkiler geliyor. Yani yanlış tespitler yapıldı. Bazı kalkınmış yörelerde sayı azaltılabilir. Ancak iyi bir hesap yapılmadı. Tabii bu konuda bizim de yetkimiz kalmadı. Bu konuda halkta çok büyük rahatsızlık var.'' 






</TEXT>
</DOC>
