<DOC>
<DOCNO> 32265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo15.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Pistte Candeğer Avrupa ikincisi      HOLLANDA’NIN başkenti Amsterdam’daki Avrupa 23 Yaşaltı Atletizm Şampiyonası’nda bayan atletimiz Candeğer Kılınçer, yüksek atlamada Avrupa ikincisi oldu. 12 sporcunun katıldığı finallerde atletimiz 1.87’lik derecesiyle İspanyol Bettia’nın ardından gümüş kazandı. 
     
IOC’te seçim      ULUSLARARASI Olimpiyat Komitesi IOC sekizinci başkanını bugün seçecek. Moskova’da 112. Genel Kurul’daki seçimde yeni başkan, görevi tam 21 yıldır sürdüren İspanyol Samaranch’tan devralacak. Seçime ABD’li Frantz, G.Koreli Un Yong Kim, Belçikalı Rogge, Kanadalı Pound ve Macar Schmitt katılacak. 
     
Çirkin protesto      BALKAN Bisiklet Yol Yarışları’nda büyükler ve gençlerde Bulgaristan birinci olurken, 7 ülkeden 47 sporcunun katıldığı dünkü etapta ilginç olaylar yaşandı. İzmit - Kandıra etabı için Karadeniz kıyısına giden yolların kapatılmasına tepki gösteren bazı vatandaşlar, bisikletçilere tükürüp, üzerlerine araba sürerek, el - kol hareketi yaptılar. Yarışları Nevzat Kral dördüncü bitirdi. 
     
Fener güldü      TÜRKİYE Kürek Şampiyonası’nda büyük erkeklerde Fenerbahçe zafere ulaştı. Sapanca Gölü’ndeki son gün yarışlarda büyük A erkeklerde 161 puan toplayan Fenerbahçe birinci olurken, 70 puan toplayan Galatasaray ikincilikte kaldı. Bayanlarda Galatasaray 77 puanla birinci, Fenerbahçe de 75 puanla ikinci oldu. 
     



 SPOR 
























</TEXT>
</DOC>
