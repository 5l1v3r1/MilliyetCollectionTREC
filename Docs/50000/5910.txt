<DOC>
<DOCNO> 5910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sondun06.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim yenilgisinden sonra Gore ile Clinton arasında ağız dalaşı 
</HEADLINE>
<TEXT>

     ABD seçim sonuçlarının kesinleşmesinden birkaç gün sonra Demokrat Parti'nin yenik adayı Al Gore ile eski Başkan Bill Clinton'ın birbirleriyle ''ağız dalaşı'' yaptıkları öne sürüldü. 
     Washington Post gazetesinin Bush ile Gore'a yakın kaynaklara dayanarak verdiği habere göre, Gore seçim yenilgisinden Clinton'ı sorumlu tuttu. 
     Eski başkan yardımcısı, Clinton'a, hakkındaki seks skanladı ve kişisel itibarının düşük olmasının seçimde yenilmesinin ana nedenleri olduğunu söyledi. 
     Clinton da Gore'a aynı dille yanıt vererek, aday olmasının kendi hatası olduğunu belirtti. 
     Haberde, sadece ikisinin bulunduğu ve Gore'un girişimiyle başlayan görüşmede, Clinton ile Gore'un ilk kez birbirleriyle bu kadar ''açık'' konuştukları ifade edildi. Clinton'ın bir danışmanı, konuşmayı ''gergin'' olarak niteledi. Bu arada, Clinton ile Gore'un bir zamanlar yakın olan danışmanlarının aralarının geçen yıl boyunca bozuk olduğu da kaydedildi. 
     




</TEXT>
</DOC>
