<DOC>
<DOCNO> 25161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/soneko05.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da işsizliğin portresi...Tam 1.8 milyon kişi iş arıyor... 
</HEADLINE>
<TEXT>

     Türkiye'de bu yıl Mart sonu itibariyle sayıların 1 milyon 809 bine ulaşan işsizlerin yüzde 76'sı erkek, yüzde 56.1'inin yaşı ise 25 yaşın üzerinde... 
     Devlet İstatistik Enstitüsü'nün DİE 2001 yılı 1. dönem hanehalkı işgücü anketi geçici sonuçlarına göre, geçen yıl sonunda 22 milyon 29 bin olan toplam işgücü, Mart sonu itibariyle 21 milyon 31 bine geriledi. İşgücüne dahil nüfusun Mart sonu itibariyle 19 milyon 222 bini istihdam edilirken, yüzde 8.6'sını oluşturan 1 milyon 809 bin işsiz kaldı. 
     Mart sonu itibariyle işgücünün 15 milyon 836 binini yüzde 75.3 erkek nüfus oluşturuyor. Aynı tarih itibariyle 15 yaş ve üzerinde 22 milyon 750 bin kadın bulunmasına karşın, kadınların işgücü içindeki payı sadece 24.7 düzeyinde. Yani, 15 yaşın üzerindeki 22.7 milyon kadından sadece 5 milyon 195 bini işgücüne dahil olabildi. 
     Bu yıl Mart sonunda işsiz olarak tespit edilen 1.8 milyon kişinin yüzde 76'sı, 1 milyon 376 bini erkek. Geçen yıl sonunda 1 milyon 75 bin olan erkek işsiz sayısı, bu yılın ilk üç ayında yüzde 28 oranında artarken, 2000 yılının Ocak-Mart dönemine göre işsiz erkek işgücündeki artış yüzde 5.2'de kaldı. 
     Geçen yıl sonunda 376 bin olarak belirlenen kadın işsiz sayısı, yüzde 15.2 artışla, bu yıl Mart sonunda 433 bine yükseldi. Geçen yılın Ocak-Mart dönemine göre, bu yıl kadın işsiz sayısında yüzde 4.8 artış oldu. 
     Mart sonu itibariyle, Türkiye genelinde yüzde 8.6 olarak hesaplanan işsizlik oranı, kadın işgücünde yüzde 8.3, erkek işgücünde ise yüzde 8.7 olarak belirlenmişti. 
     DİE verilerine göre, Mart sonu itibariyle 21 milyon 31 bin olan işgücünün, yüzde 22.8'i 15-24 yaş grubunda, yüzde 77.1'i de 25 yaş ve üzerinde bulunuyor. 
     
     






</TEXT>
</DOC>
