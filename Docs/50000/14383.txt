<DOC>
<DOCNO> 14383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/sazak.html </URL>
<DATE> 2001/04/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gençlik ateşi 
</HEADLINE>
<TEXT>

     CHP'nin İstanbul ilçelerinden 5 bin gencin partiye katılımı nedeniyle Bostancı Kültür Merkezi'nde düzenlediği toplantı "siyaset vitrini"ndeki yaşlanmaya meydan okuma niteliğindeydi. 
     Pazar sabahı olmasına karşın, 26 yaşın altındaki gençler son dönemde adı yine kurultay ve hizip partisine çıkan, istifalar nedeniyle gündemden düşmeyen CHP saflarına katılmak için İstanbul'un "Anadolu yakası"nda toplanmışlardı. Karşıda ise Teşvikiye Camii'nin avlusunda İlhan Selçuk'un eşi Handan Hanım'ı son yolculuğuna uğurlayanlar arasında CHP'den kopan isimler ağırlıktaydı. 
     Sosyal demokratlar yol ayrımında. 
     CHP lideri bu durumu "Eski kadromuz artık partiyi taşıyamaz halde. Kadromuz değişiyor, CHP yenileniyor. Var olanı değiştirerek değil, kabuk değiştirerek yenileniyor" diye açıklıyor. 
     Bostancı'daki toplantının başlangıcını izledim tanıştığım gençler oldu, İstanbul İl Gençlik Kolu Başkanı Celal Yazıcıoğlu, Bilkent Üniversitesi mezunu, 24 yaşında geleceğe umutla bakan genç bir turizmci. CHP'ye yeni üyeler katmak için ilçeleri taradıklarını ve siyasete uzak bakan gençleri partiye davet ettiklerini anlattı. Baykal bu topluluğa "Sizler CHP'nin altyapısısınız, CHP'yi siz değiştireceksiniz" diye seslendi. 
     Siyasette "gençlik ateşi"ne en çok gereksinim duyulan ortamda CHP'nin bu girişimi umut verici olsa da yeterli değildir. Türkiye bu yenilenmeyi 1990'larda denediği halde, ülke yönetimini Özal'dan, Demirel'den devralan politikacı kuşağın başarısızlığı, 2000'li yılları, Rusya'nın bile Gorbaçov'la terk ettiği "Politbüro" görüntüsüyle karşılamamıza yol açtı. Bu haksızlığın ağır faturasını, ekonomik ve siyasi kriz şeklinde toplumca ödüyoruz. Dolayısıyla yenilenme, gençlere kadınlara açılma, siyaseti ömrünü particilikte tüketmiş insanların "profesyonel işi" olmaktan çıkarma, salt CHP'nin değil tüm partilerin sorunudur. 
     Baykal'ın söyleminin, haziran kurultayında CHP vitrininde hangi oranda gerçekleşeceğini göreceğiz. 
     Gidenler cephesindeki manzaraya gelince... 
     İnönü'ye Teşvikiye avlusunda, "Dönüş ne zaman " diye sorduk. "Burası yeri değil, kayıpları düşünelim" demekle yetindi. Yanlış anlaşılmasın diye ekledi "CHP'den söz etmiyorum, parti duruyor ona bir şey olmaz " Erdal Bey'in baba ocağını hala sakınıyor olması önemlidir. "Başımıza geç, yeni parti kuralım" diyenlere henüz vize vermediği anlaşılıyor. İnönü'nün bu hafta da ziyaretçileri olacak. 
     Aslan sosyal demokratların hali, bir araya gelince devrim yapan Meksikalılara benzedi. 
     Eski SHP'liler, Sina Akşinciler, Yeni Oluşumcular. 
     İnönücüleri de eklersek 3 akımdan 4 parti mi doğacak 
     Sol bu kadar bölünmeyi kaldırır mı 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
