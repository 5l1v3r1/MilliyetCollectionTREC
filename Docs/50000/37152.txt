<DOC>
<DOCNO> 37152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/ekonomi/eko04.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar tutulamıyor 
</HEADLINE>
<TEXT>

Doların düşmeyeceği inancı talebi artırırken, şirketlerin dövizini bozdurmaması doları dün piyasada 1 milyon 480 bine kadar çıkardı 
     HARUN GÜREK Ankara 

     Türk lirası yatırım araçlarına duyulan güvensizliğin yatırımcıları dolara kaydırması, doları olan ihracatçı ve turizmcilerin de dövizlerini bozdurmaması doların yükselişini körüklüyor. Merkez Bankası’nın, müdahale gücünün azalmasını da fırsat bilen başta yabancı bankaların döviz alımları, dün doları 1 milyon 480 bin liraya kadar çıkardı. 
     Doların dün akşam saatlerinde 1 milyon 480 bin liraya ulaşması, bürokratlar arasında "Yine ne oldu " sorusuna neden oldu. Yabancı bankaların sabahtan itibaren sürekli en yüksek kurdan alıcı oldukları gözlenen döviz piyasasında, Merkez Bankası’nın müdahale etmemesi spekülatif atağı hızlandırdı. 
     
     Ne koparırsak k r mantığı’ 
     Bu arada, dünkü ihalede ortaya çıkan yüzde 98 faiz, ekonomi yönetiminde yüksek faizin sonu olarak değerlendiriliyor. Dünkü ihalenin referans ve yapılması zorunlu bir ihale olduğunu belirten Hazine kaynakları, "Faizler bu ihale öncesinde yüzde 100’den yüzde 81’e kadar inmişti. Bu bir referans ihalesi. Bundan sonraki ihalelerde faizlerin düşeceğini bankacılar da biliyor. Bankalar bu ihalede ne koparırsak k rdır mantığı ile yüksek teklif getirdi. Faizler sonraki ihalelerde düşecek" dedi. 
     Kurlardaki artışın geçici olduğunu da belirten kaynaklar, eylül başında döviz bozdurmanın işadamları açısından kaçınılmaz hale geleceğini ve kurların hızla düşüşe geçeceğini söyledi. Dövizi tutarak yükselmesine neden olan turizmci ve ihracatçıların kendi kendilerine zarar verdikleri de anımsatılarak, "Kendi kendilerini ayaklarından vuruyorlar" uyarısında bulunuldu. 
     



 EKONOMİ 



















</TEXT>
</DOC>
