<DOC>
<DOCNO> 17190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/spor/ybay.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce sevindik sonra üzüldük 
</HEADLINE>
<TEXT>

     TOGAY BAYATLI 

     12 Nisan’da Meclis’ten geçen Gençlik ve Spor Genel Müdürlüğü’nün teşkilat ve görevleri hakkındaki kanun nedeniyle çok sevindik. Hele spor yatırımlarının tamamının gider yazılıp, vergiden düşülmesiyle spor teşkilatımız hem spor yatırımları, hem de spor organizasyonları konusunda büyük bir ivme kazandı. Bunu biz "SPORDA MİL T" olarak kabul ediyoruz. Spordan Sorumlu Devlet Bakanı Fikret Ünlü’nün bu başarısını kutluyor ve parlamentoya da bu kanunu gerçekleştirmeleri nedeniyle teşekkür ediyoruz. Sporumuzun yıllardır kanayan yaralarına çare bulan sayın Ünlü, gerçekten başarılı bir çizgi içinde. Bakanımızın halen sıkıntılar yaratan diğer bazı konularla ilgili de yeni kanun girişiminde bulunacağına inanıyoruz. 
     Her ne kadar medyamız "canın sağolsun" gibi başlıklar attıysa da, Galatasaray’ın Şampiyonlar Ligi çeyrek finalinde Real Madrid’e hakem ve savunma hataları nedeniyle yenilmesine üzüldük. Hele ikinci yarıda ünlü İspanyol ekibini ateşli taraftarı önünde kendi yarı sahasında korku tüneline soktuğunu seyrederken hayıflanmamak elde değil. Bu bölüm içinde Cim - Bom’un atacağı bir gol mutlu bir sonucun ilk müjdesi gibi olurdu. Hayır, ne yapalım buraya kadar’ dememeliyiz. Neden elendiğimizi sakin bir şekilde incelemeli ve Galatasaray’ın ve diğer takımlarımızın Avrupa liglerinde muhtemel başarıları yakalayabilmeleri için çözümler üretmeliyiz. Bize yaşattıkları gurur ve övgü tabloları için Galatasaray’ı kutluyor ve teşekkür ediyoruz. Ama yine de elendikleri için üzülüyoruz. 
     


 SPOR 


























</TEXT>
</DOC>
