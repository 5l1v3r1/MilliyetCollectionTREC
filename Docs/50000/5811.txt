<DOC>
<DOCNO> 5811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/astro/index.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklık ön planda 
</HEADLINE>
<TEXT>

Yarın dolunayı yaşayacağız. Bugün Ay, çok erken saatlerde Aslan burcuna girdi. Aslan - Kova karşıtlığı, sabit enerjilerin gökyüzüne hakim olacağını gösteriyor. Açıkçası böyle zamanlarda beklenmeyeni bekleyebiliriz. Çünkü çoğumuz yüklü bir duygusal enerji ile karşı karşıya geliyoruz. Kuşkusuz ikili ilişkiler ve ortaklıklar teması ön planda yer alacak. Aslan ve Kova karşıtlığı bize dinamik ama aynı zamanda kişilik çatışmaları yaşayabileceğimiz bir tablo sunuyor. Aslan kendinden emin, dikkat çekmek isteyen, yaratıcı bir atmosfer getirir. Kova ise Aslan’ın yaratıcılığını topluma yansıtmak, tek merkezden kurtarmak ister ve sonuçta iktidar kavgasını da başlatmış olur. Bugün ne kadar coşkun ve enerjik de olsak bu tür gereksiz sert tartışmalara sürüklenmemeliyiz. Zaten gökyüzünde bugün gelişen diğer açılar da sosyal ilişkilerden yararlanabileceğimiz fırsatlara işaret etmekte. Özellikle sabah saatlerinde Ay’ın Jüpiter ve Venüs’le olan rahat konumu keyif verici ve harekete geçirici. Şimdi uyarımızı yapalım. Öğle saatlerinde karşı karşıya gelen Ay - Neptün açısı, eğer bir anlaşma yapıyorsanız, yeteri kadar gerçekçi olamama ve böylece aldanma riskine işaret ediyor. Bunlar, iyi niyetle yapılan bir girişim olsa bile Ay - Neptün karşıt açısı, her türlü kontrat ve imza gerektiren resmi konularda veya yapılan ortaklıklarda gözden kaçan şeyler olabileceğini gösteriyor. Yarının dolunay zamanı olması bir yana, aynı zamanda gökyüzünde oldukça sert bir görünüm de ortaya çıkacak. Karşı karşıya duran Mars - Satürn’ün bu kez dolunayla temasta olması, önümüzdeki birkaç günde dünyada sertlikler ve önemli çatışmalar getirebilir. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
