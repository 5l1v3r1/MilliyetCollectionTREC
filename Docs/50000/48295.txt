<DOC>
<DOCNO> 48295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/guncel/gun10.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de iki postacı şarbon’dan öldü 
</HEADLINE>
<TEXT>

     DIŞ HABERLER SERVİSİ 

     ABD'de, başkent Washington'daki Brentwood posta dağıtım merkezinde görevli iki postacının aniden rahatsızlanarak hastaneye kaldırılmaları ve ardından ölümleri, şarbon kuşkusu uyandırdı. Otopsi sonucu beklenirken Washington Sağlık Departmanı Şefi Dr. Ivan Walks dün, ölen postacılardan birinin ilk şarbon testinde hastalık şüphesine rastlandığını, diğerinin ölümünün de "yüksek oranda şarbon kuşkulu" olduğunu belirtti. Dr. Walks, ayrıca Brentwood'da çalışan diğer işçiler arasında iki kişide daha şarbon hastalığına rastlandığını kaydetti. 2000 postacının testten geçirildiğini açıklayan Walks, dokuz postacının vücudunda şarbon tespit edildiğini de belirtti. 
     



 GÜNCEL 



















</TEXT>
</DOC>
