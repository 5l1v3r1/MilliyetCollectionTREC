<DOC>
<DOCNO> 34493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/siyaset/siy01a.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Pişkinsüt ucuz kahraman 
</HEADLINE>
<TEXT>

     Adalet Bakanı Hikmet Sami Türk, Aydın Milletvekili Sema Pişkinsüt’e seslenerek, "Siz bu ülkenin Cumhuriyet savcısına, mahkemesine güvenmeyeceksiniz, suç mağdurunun adını bildirmeyeceksiniz, bu durumda yargı işkencecileri nasıl ortaya çıkarıp yargılayacak Kimse ucuz kahramanlığa soyunmasın" dedi. 
     Türk, Vakfıkebir DSP İlçe Başkanlığı’nı ziyaretinde gazetecilerin sorularını yanıtladı. Dün basına yansıyan, Pişkinsüt’ün dokunulmazlığını kaldırılmasının istendiği yönündeki haberlerin doğru olmadığını dile getiren Türk, yargıda çifte standarttan söz edilemeyeceğini belirtti. İşkence iddialarını kanıtlayabilmek için, suç mağdurunun belli olması gerektiğini ifade eden Türk şunları söyledi 
     "Raporlarda işkence görenin kimliği bir numarayla kodlanarak gizleniyor. Siz bu ülkenin Cumhuriyet savcısına ve mahkemesine güvenmeyeceksiniz, suç mağdurunun adını bildirmeyeceksiniz bu durumda yargı işkencecileri nasıl ortaya çıkarıp yargılayacak Bunun mucizevi yolunu gösterebilir misiniz Cumhuriyet savcıları k hin değil." 
     Basın mensupların, "DSP’nin Pişkinsüt üzerinde bir baskı oluşturup oluşturmadığı" yönündeki sorusu üzerine de Türk, "Ne DSP, ne de Adalet Bakanlığı buna tenezzül etmez. Kimse kendisini ucuz kahraman ilan etmesin. Burada hukuk kuralları işliyor. Ben Adalet Bakanı olarak, bize gelen talebi mahkemeye ilettim. Kanaat bildirmemiz mümkün değil. Cumhuriyet savcılarının takdir yetkileri vardır" yanıtını verdi. 
     
Horon tepti      ULAŞ ÖZDEMİR 

     Türk, iki günlük gezi için geldiği memleketi Trabzon’da stres attı. Vakfıkebir DSP İlçe Örgütü’nün, 800 rakımdaki Baliya Dağı’nda bakan onuruna verdiği yemek renkli görüntülere sahne oldu. Burada halk oyunları ekiplerince karşılanan Türk, daha sonra İstiklal Savaşı gazileriyle beraber kemençe eşliğinde horon tepti. 
     



 SİYASET 














</TEXT>
</DOC>
