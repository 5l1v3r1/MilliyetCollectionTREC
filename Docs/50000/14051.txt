<DOC>
<DOCNO> 14051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yasam/yas02.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
40 bin dolar çok geç kaldı 
</HEADLINE>
<TEXT>

Amansız bir hastalığa yakalandı küçük Canan... İlik nakli gerekiyordu... Babası 40 bin doları buldu ama, Canan daha fazla dayanamadı... 
     SAVAŞ ILGAZ Bursa DHA 

     Bursa'da Gençtürk ailesi, 40 milyar yüzünden küçük kızlarını kaybetti... Her şey, Yeşilyayla Mahallesi'nde oturan Yazgül ve Mevlüt Gençtürk çiftinin 3 çocuğundan en küçüğü 8 yaşındaki Canan'ın, 1.5 yıl kadar önce 'karabbe' adı verilen çok nadir ve tehlikeli hastalığa yakalanmasıyla başladı. 
     Kısa süre sonra hastalık Canan'ı esir aldı. Artık küçük kızın gözleri görmüyor, el ve ayakları tutmuyordu. Canan gün gün eriyor, anne babası kızlarını doktor doktor gezdiriyordu. Sonunda hastalık belirlendi. Canan'ın tek kurtulma şansı, çok acele 'tam uyumlu göbek bağı iliği' nakliydi. 
     
     Parayı borçla buldu 
     'Bu nakil acilen yapılmazsa, Canan'ın fazla vakti yok' diyordu doktorlar... Bu korkunç cümle üzerine bakkal dükk nı işleten baba hemen harekete geçti. Önce, küçük Canan'ı yaşatacak ilik, ABD'nin Colorado Üniversitesi'ne ait Cord Blood Bank'ta 40 bin dolara yaklaşık 40 milyar lira bulundu. İlik bulundu ama, Cantürk ailesinin 40 bin doları yoktu ki.. Acılı baba Canan'ını kurtarmak için her kapıyı çaldı, aman diledi... Ve sonunda, tam 1.5 yıl sonra, borç harç parayı denkleştirdi. İlik ABD'den getirtildi, Canan ameliyata alındı. 
     
     Bir de hapis yattı 
     Ama çok geçti... Geçen 1.5 yılda hastalık kızın tüm vücudunu sarmıştı. Ve ameliyattan 15 gün sonra, Canan gözlerini yumdu.. 
     Büyük çabalarla ameliyat ettirdiği kızının ölümüyle yıkılan baba Mevlüt Gençtürk'e, bir darbe de borçları nedeniyle indi. Kızı için aldığı borçları zamanında ödeyemeyince, acılı baba şik yet üzerine tutuklandı. Cezaevine konan Gençtürk, iki gün sonra yakınlarının yine borçlanarak buldukları parayla borçlarını ödedi ve serbest bırakıldı. Ama, artık Canan'ı yoktu... 
     
     
     


 YAŞAM 























</TEXT>
</DOC>
