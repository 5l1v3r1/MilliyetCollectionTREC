<DOC>
<DOCNO> 7449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur27.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsiz genç Konak meydanı'nda eşi ve iki çocuğunu rehin aldı 
</HEADLINE>
<TEXT>

     İzmir'in Gültepe semtinde, işsiz olduğu için bunalıma girdiği bildirilen kişi, eşi ve 2 çocuğunu bıçak tehditiyle rehin aldı. 
     Alınan bilgiye göre, 5 aydır işsiz olan Erdal Üzer 26 ve eşi Eylem Üzer 22 , iş bulmak amacıyla sabah Valilik, Büyükşehir Belediyesi ve Kaymakamlığa gitti. Yetkililerle görüşmesine izin verilmeyen Erdal ve Eylem Üzer, Konak Alanı'nda oturma eylemi yapmak istedi. Çift, polisin izin vermemesi üzerine, Dicle Caddesi'ndeki evlerine döndü. 
     Bunalıma giren Üzer, kapıyı kilitledikten sonra mutfaktan bıçak alarak eşi ile çocukları Dilan 3 ve 7 aylık Görkem'i rehin aldı. İhbar üzerine olay yerine giden Gültepe Karakolu görevlileri, yaklaşık yarım saat süren çabalar sonucu Erdal Üzer'i ikna ettiler. Gültepe Karakolu'na götürülen Erdal Üzer ifadesinde, askerliğini yaptıktan sonra bir süre geçici işlerde çalıştığını, 5 aydır işsiz olduğunu, semt bakkalına borçlandığını anlatarak, ''Son olarak da süt ve ekmek alamayınca bilincimi kaybettim'' dedi. 
     
     



</TEXT>
</DOC>
