<DOC>
<DOCNO> 22733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yasam/yas05.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Diri diri yandılar 
</HEADLINE>
<TEXT>

Takla atan otomobildeki LPG tankı patlayınca ortalık cehenneme döndü. Alev topu gibi olan araçtaki iki üsteğmen yanarak can verdi 
     HASAN LEVENTOĞLU DHA 

     Tatillerini Antalya'da geçiren Jandarma Tabip Üsteğmenler Murat Özkan ve Asım Bayraktar, görev yaptıkları Ankara Jandarma Okullar Komutanlığı'na dönmek için kendi araçlarıyla yola çıktılar... 
     Otomobili Üsteğmen Asım Bayraktar kullanıyordu. İki arkadaş dün saat 11.00 sıralarında Seydişehir yakınlarına gelmişlerdi ki, olanlar oldu. Üsteğmen Bayraktar'ın aşırı hızla kullandığı iddia edilen otomobil bir anda kontrolden çıkarak taklalar atmaya başladı. 
     Kaza bununla bitmedi. Yakıt olarak LPG kullanan aracın yakıt deposu da büyük bir gürültüyle patladı. Ve otomobil bir anda alevler içinde kaldı. Kazada yanan otomobilden çıkmayı başaramayan ikisi de 27 yaşında olan Üsteğmenler Özkan ve Bayraktar aracın içinde diri diri yanarak can verdi. 
     



 YAŞAM 


























</TEXT>
</DOC>
