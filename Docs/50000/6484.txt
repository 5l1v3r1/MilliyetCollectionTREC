<DOC>
<DOCNO> 6484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/ekonomi/eko04.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı eski günleri özlüyor 
</HEADLINE>
<TEXT>

Ekonomideki belirsizlik nedeniyle önünü göremeyen yatırımcı geçmiş k rlarıyla avunuyor 
     ORHAN TEKEOĞLU 

     Uzun yıllar dolar, faiz ve altından başka yatırım alternetifi olmayan Türk yatırımcısı, 1980’li yılların sonlarında 32 sayılı kararla Türk Lirası’na konvertibilitenin sağlanmasıyla yabancıların İMKB’ye yatırım yapabilmelerine ve elde ettikleri kazancı yurdışına serbestçe transfer edebilme olanağı gelmesiyle Türkiye’de klasik yatırımcı kalıbı kırıldı. 
     Türk yatırımcısı borsa sayesinde riske girerek yüksek kazanç etme olanağına kavuştu. Ancak buna rağmen Türk yatırımcısının yüzde 80’i tasarruflarını dolar, altın ve faizde tutmaya devam ediyor. 
     Türk yatırımcısı, özellikle 90’lı yıllarda hisse senedi ve yatırım fonlarından yüksek kazanç elde etme olanağı buldu. 
     Yatırımcılar, son sekiz yılda en iyi getiriyi en riskli yatırım aracı olan sermaye piyasası enstrümanlarından elde etti. 
     Son sekiz yılda en çok değer kazanan ilk üç hisseye yatırım yapanlar hayal sınırlarını zorlayan karlar elde etme imkanına kavuştu. 
     Bu şirketlerin içinde Doğan Grubu’ndan Doğan Holding, Milliyet Gazetecilik ve Milpa hisseleri yıllık bazda en çok prim yapan ilk üç hisse arasına girerken, İş Bankası Grubu hisselerinden iki, Eczacıbaşı,Yaşar ve Enka Grubu’ndan birer hisse ilk üçe girebilme başarısını gösterdi. 
     
     Yatırım fonları riski azaltıyor 
     1987’de Türk yatırımcısıyla ilk kez tanışan yatırım fonları, tasarruflar içindeki yeri hızla büyüdü, ancak gelişmekte olan ülkelerle kıyaslandığında oldukça düşük düzeyde bulunuyor. 
     Yatırım fonların 14 yıl içinde hem sayısı artı hem de içerdiği enstümanlar değişti ve sayıları 270’e ulaştı. Bunlardan 150’si hisse senedi ağırlıklı A Tipi, 120’si de B Tipi Fon’lardan oluştu. 
     Halen Türkiye’de yaklaşık 600 bin yatırım fonu yatırımcısı bulunuyor. Bu rakam geçen yılın başlarında 800 bine kadar ulaşmıştı. Kasım sonu itibariyle A ve B tipi fonların toplam portföy değeri 1.8 katrilyon lira düzeyinde bulunuyor. Bu rakam geçen yılın başında 2.5 katrilyona kadar çıkmıştı. 
     
Doların getirisi Yıl 1993 59.50 1994 170.83 1995 54.06 1996 75.47 1997 90.26 1998 71.45 1999 71.23 2000 23.77      
     


 EKONOMİ 

















</TEXT>
</DOC>
