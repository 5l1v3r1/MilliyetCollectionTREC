<DOC>
<DOCNO> 42774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yazar/pulur.html </URL>
<DATE> 2001/09/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çocukların cezası ana, babaya kesilmez 
</HEADLINE>
<TEXT>

     BIRAKIN "cezaların şahsiliği" denilen hukuk kuralını, çocuğu yüzünden babayı, babası yüzünden oğlu, oğlu yüzünden anasını, kardeşini cezalandırabilir misiniz 
     Tıpkı dünyanın en kanlı terör eyleminden sonra "Madem Usame bin Ladin Müslümandır, o halde bütün Müslümanlar teröristtir" saçmalığı uygar dünyanın ayıbı değil midir 
     Müslümanın teröristi vardır da, Hıristiyanın yok mudur 
     Açın, tarih sayfalarını okuyun... 
     
     GEÇENLERDE MİLLİYET'te Semra Kardeşoğlu'nun bir haberi vardı Üzeyir Garih cinayetinde, katilden önce, kimlerin cezalandırıldığı anlatılıyordu. 
     İlk ağızda "katil" diye ortaya çıkarılan 13 yaşındaki çocuğun babasını, sonra da ağabeyini işten atmışlardı, her ikisinin de 20 milyon lira haftalıkla çalıştıklarını düşünürseniz, bu gaddarlığı daha iyi değerlendirirsiniz. 
     Ya katil diye tutuklanan Yener Yermez'in Kayseri'de 80 milyon lira aylıkla çalışan zavallı annesi Onu da işten atıyorlar. Olaya adı karışan kızlardan birinin ağabeyi de, atılıp, işsiz kalanlardan. 
     Bu ne ayıptır, bu ne günahtır 
     
     CUMHURİYET'in ilk yıllarında bir "Ali Kemal Vak'ası" vardır... 
     İstanbul'da çıkan Peyam - ı Sabah" gazetesinin başyazarı Ali Kemal, Milli Mücadele'ye karşıdır, Mustafa Kemal ve arkadaşları ona göre "eşkıya"dır, yazılarıyla kendisini o hale getirmiştir ki, halk ona "Artin Kemal" sıfatını yapıştırmıştır. 
     Büyük Zafer kazanıldıktan sonra, "Ali Kemal" Tünel'deki bir berberde tıraş olurken, sivil iki polis tarafından kaçırılır, küçük bir tekneyle İzmit'e çıkarılır ve Nurettin Paşa'ya teslim edilir. Nurettin Paşa, Ali Kemal'i, yargılanmadan halka linç ettirir. Bu utanç verici olayı, Ankara kesinlikle kabul etmez. 
     
     ALİ Kemal'in oğlu Zeki Kuneralp, yirmi yıl sonra öğrenimini tamamlar ve Dışişleri sınavına girerek kazanır. 
     Lakin bazıları bunu sorun yaparlar 
     "Vatan haininin oğlunu, Hariciye'ye kabul etmek doğru mu " 
     Tabii onlar gibi düşünmeyenler de vardır, sorun giderek büyür ve Cumhurbaşkanı İsmet İnönü'ye kadar gider. 
     İsmet Paşa sorunu arz edenlere, herhalde gözlerini açarak sorar 
     "Bunda ne var, anlamıyorum, niçin Hariciye'ye girmesin " 
     
     YIL 1940'tır, bir yirmi yıl daha geçer, 1940'ın Cumhurbaşkanı, 1963'ün Başbakanıdır. 
     Zeki Kuneralp de, mesleğinin zirvesine çıkmış, büyükelçi olmuştur. 
     
     BUNDAN sonrasını kendisinden dinleyin 
     "1963 yılının kasım ayında Ankara'da idim. Bern Büyükelçiliği'nden Londra Büyükelçiliği'ne nakledilmiştim. Usul gereğince o tarihte başbakan olan İnönü'nün huzuruna çıktım. Mülakatın sonunda, özel maruzatta bulunacağımı söyleyerek, Paşam, size bir şükran borcum vardır, bugüne kadar ödeyemedim, müsaadenizle şimdi yapayım, dedim ve 23 sene evvel, Hariciye'ye müracaat ettiğim vakit, hakkımda beliren tereddütleri ve bunların nasıl kalktığını anlatmaya başladım. İnönü sözümü kesti. Biliyorum evladım, biliyorum teşekkür ederim, dedi. Hayret ettim olayı hatırlamasını beklemiyordum. Hem de teşekkür ediyordu. Şaşırdım, bir şeyler kekeleyip, odadan çıktım." x 
     
     BUNA bir şey eklemenin, ahkam kesmenin gereği var mı 
     İsmet Paşa budur işte 
     Onların devlet anlayışı budur... 
     Bir de, bugünkü perişanlığa bakın... 
     Aradaki fark, herhalde, hepimize, bir şeyler anlatacaktır. 
     ------------- 
     x Sadece Diplomat - İsis Yayınları. 
     
     







İran ve Afganistan 


Geldi o şuhlar 


Savaş reklamları 


Siyasette güven krizi ve Başbakan sorunu 


Atari, terör ve insanlık 


Meyhanede iktisat dersi 


Öğrenci cenneti 


Türkiye’nin önündeki fırsat 


Başta destek, şimdi nasihat... 


Değişen terörist tipi 


Paranın fiyatı... 


Otobüsteki avukat tesadüf mü .. 


Çocukların cezası ana, babaya kesilmez 


Sezer'den Huntington uyarısı 


Saç ekimi serbest 


Liman işletilmeli 


Kartallar yüksekten uçar 


</TEXT>
</DOC>
