<DOC>
<DOCNO> 23646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun04.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da gardiyanları rehin tutan mahkumlarla pazarlıklar sürüyor 
</HEADLINE>
<TEXT>

     Paris yakınlarındaki Fresnes cezevinden dün helikopterle firar girişiminde bulunduktan sonra 2 gardiyanı rehin tutan ''çok tehlikeli'' 2 mahkumla pazarlıklar sürüyor. 
     Cezaevi yetkilileri, dünkü firar girişimi sırasında yaralanan gardiyanın durumunun ağır olduğunu ve yaşamsal tehlikeyi atlatamadığını belirtirken, 2 mahkumla görüşmelerin özel bir polis birliği, cezaevi yönetimi ve bir psikolog eşliğinde telefonla yapıldığını kaydettiler. Mahkumların taleplerinin ne olduğu açıklanmadı. Ellerinde bir otomatik tabanca, bir Kalaşnikof marka otomatik tüfek ve kurşun geçirmez yelek bulunan mahkumların ''çok tehlikeli'' oldukları, cinayet ve silahlı soygun suçlarından uzun hapis cezalarına çarptırılmış oldukları belirtildi. Firar girişiminin ardından helikopterden aşağıya atılan bir torba içindeki silahlarla etrafa ateş açan mahkumlar, bir gardiyanı yaraladıktan sonra, 2'sini de rehin almışlar, helikopter mahkumları alamadan kaçmıştı. 







</TEXT>
</DOC>
