<DOC>
<DOCNO> 3551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sonspo01.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta transfer için start verildi 
</HEADLINE>
<TEXT>

     Beşiktaş Kulübü Genel Sekreteri Hüsnü Güreli, Olağan Yönetim Kurulu Toplantısı'nda transfer konusunun ele alındığını belirterek, ''Beşiktaş'a yarar sağlayabilecek kaliteli futbolcular almak istiyoruz'' dedi. 
     Beşiktaş Kulübü'nün Akaretler'deki binasında gerçekleştirilen Olağan Yönetim Kurulu Toplantısı yaklaşık 7 saat sürdü. Toplantı sonrası bir açıklama yapan Genel Sekreter Hüsnü Güreli, Yönetim Kurulu'nda, Beşiktaş'ta son günlerde yaşanan olayları değerlendirdiklerini söyledi. 
     Teknik Direktör Scala'nın transfer isteklerinin de toplantıda gündeme geldiğini belirten Güreli ''Tranfser Komitemiz şu anda büyük bir araştırma içinde. Yeni futbolcu almak için parasal kaynaklarımız var. Ancak biz Beşiktaş'a yarar sağlayabilecek kaliteli futbolcular almak istiyoruz. Bu nedenle çok dikkatli davranıyoruz. Bu konu Transfer Komitesi'nin yetkisindedir. Şu an için 'tranfser yapacağız' ya da 'yapmayacağız' diyemem. Araştırmalarımız sürüyor'' diye konuştu. 
     



</TEXT>
</DOC>
