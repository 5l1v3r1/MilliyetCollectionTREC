<DOC>
<DOCNO> 43000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun24.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da ulema toplantıya yarın devam edecek 
</HEADLINE>
<TEXT>

     Afganistan'da yüzlerce dini liderden oluşan ulema, Suudi terörist Usame bin Ladin'in teslim edilmesine ilişkin uluslararası talepleri ele almak üzere bugün başkent Kabil'de başladıkları toplantıya yarın devam etme kararı aldı. 
     Afganistan'da iktidarda bulunan Taliban tarafından yapılan açıklama göre, ABD'de 11 Eylül'de düzenlenen saldırıların başlıca sorumlusu ilan edilen Suudi asıllı milyarder terörist Usame bin Ladin'in akıbetine ilişkin kararı almak üzere ülkenin dört bir yanından başkente gelen ulema toplantıya yarın devam edecek. Taliban'ın ''kültür ve enformasyon bakanı'' Kadratullah Cemal, ''Toplantı devam ediyor, bugün son gün olmayacak'' dedi ve devam eden bu toplantının içeriği hakkında konuşmanın erken olacağını belirtti. Başkentin merkezindeki devlet başkanlığı sarayında biraraya geldiği belirtilen ulemanın dün yapılması planlanan toplantısı, açıklanmayan bir nedenle bugüne ertelenmişti. Toplantıda, bin Ladin ile ABD'nin muhtemel saldırısının ortaya çıkardığı durumun ele alınacağını ve bir karara varılacağı, alınacak kararın da ''önemli ve bağlayıcı olduğu ve hükümetin kararı uygulayacağı'' belirtilmişti. 
     

</TEXT>
</DOC>
