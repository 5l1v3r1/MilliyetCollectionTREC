<DOC>
<DOCNO> 7234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sonspo03.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın zaferi Fransız basınında 
</HEADLINE>
<TEXT>

     Fransa'da yayınlanan spor gazetesi L'Equipe, Galatasaray'ın İspanyol takımı Deportivo La Coruna karşısındaki zaferine bugün geniş yer ayırdı. 
     Fransız gazetesi, Galatasaray'ın, grupta AC Milan ile arasındaki puan farkını 2'ye, İspanyol takımıyla puan farkını da 4'e çıkardığını hatırlatarak, ''Galatasaray'ın artık hafife alınmayacak bir takım olduğunu herkes biliyor'' ifadesini kullandı. Haberde, İspanyol takımının maçın genelinde daha iyi oynamasına karşın fırsatları değerlendiremeyerek beceriksizliğinin bedelini ağır bir biçimde ödediği kaydedildi. Fransız gazetesi, bu gruptaki Fransız ekibi Paris Saint Germain'in de uzun zamandır ilk kez kolektif ve cesaret verici bir biçimde oynayarak, AC Milan deplasmanından 1 puan almayı başardığını bildirdi. 




</TEXT>
</DOC>
