<DOC>
<DOCNO> 12056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yazar/congar.html </URL>
<DATE> 2001/03/19/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
Meksika örneği 
</HEADLINE>
<TEXT>

     Kemal Derviş, bakanlık görevini üstlendikten sonraki Washington ziyaretinde, Meksika Merkez Bankası Başkanı'yla görüştüğünü anlatırken, bu Orta Amerika ülkesinin deneyimlerini kavramanın Türkiye açısından çok önemli olduğunu söylüyordu. 
     Derviş'in bu sözü ardından, ilk kez 1984'te bir bursla gittiğimden beri, benim için hem sevgili, hem de izlenmesi son derece ilginç bir ülke olagelmiş Meksika'nın iktisadi krize neden düştüğüne ve nasıl aştığına ilişkin gözlemleri yansıtmak istiyordum fırsat bugüneymiş. 
     
Bir başarı öyküsü      Önce rakamlar 
     - Meksika'nın nüfusu 102 milyon, kişi başına düşen gayri - safi yurt içi hasılası GSYİH 8 bin dolar. 
     - 2000 yılı ihracat geliri 170 milyar dolara yakın. 
     - Döviz rezervleri 39,5 milyar dolar. 
     - 2000'in son çeyreğinde büyüme oranı yüzde 5,1. 
     - Şubat 2001 itibariyle yıllık enflasyon yüzde 7,1. 
     - 14 Mart 2001'de, bir ABD doları 9,57 Meksika pesosuna eşitti. 14 Mart 2000'de ise bir dolar, 9,41 pesoydu. 
     Bu göstergelerin yansıttığı "başarıyı" kavramak için, IMF eski başkanı Michel Camdessus'nün deyişiyle "21'inci yüzyılın ilk krizini," yani 1994'teki Meksika'yı hatırlamamız gerek. 
     1980'lerden itibaren serbest piyasa ekonomisine geçen Meksika, 1994 sonunda, Türkiye'nin şu anki durumunu andıran bir mali çöküş yaşadı. Dış ödemeler açığı, döviz krizine dönüştü sermaye yurtdışına kaçtı bankacılık sistemi çöktü üretim durdu, işsizlik fırladı. Peso, 20 Aralık 1994'te dalgalanmaya bırakıldı ve iki hafta içinde yüzde 30, istikrara kavuşuncaya dek de, yüzde 50'den fazla değer haybetti. Borsa'da ilk iki haftalık düşüş yüzde 50'yi buldu. 
     
Salinas'ın yapamadığı      Krizin arkasında tek bir neden değil, "dış ödemeler açığı, zaaflı bankacılık, yabancı sermayenin tedirginliği, hükümetin güven erozyonuna uğraması" diye bir nedenler zinciri vardı. 
     IMF yetkilileri ise, bu zincirde asıl halkanın Meksika'nın o günkü cumhurbaşkanı Carlos Salinas'ın "bir türlü alamadığı karar" olduğunu anlatıyorlar. 
     Daha sonra adı yolsuzlukla kirlenen ve 1995'te ülkesini terkeden Salinas, aslında 1988'de göreve gelişi ardından, makroiktisadi dengesizliklere karşı ciddi aşama sağlamıştı. Öyle ki, 1987'de yüzde 160 olan enflasyon oranı 1993'te yüzde 8'e indi. 1985 - 88 döneminde duran ekonomi 1989 - 93 arasında yüzde 3 büyüdü. 1990 - 94'de Meksika, Çin'den sonra, en fazla yabancı sermaye çeken ülke oldu. 
     Salinas'ın bir türlü alamadığı karar ise, dolar çıpasına bağlı pesoyu dalgalanmaya bırakmaktı. Salinas, devalüasyonun, o sıralarda Kuzey Amerika Serbest Ticaret Anlaşması'nı NAFTA tartışan ABD Kongresi'nde, anlaşmaya muhalefeti artıracağından korktu. Dahası 1994'ün, Meksika'da seçim yılı olması, Chiapas'ta başlayan Zapatista ayaklanması ve birbiri ardına meydana gelen suikastlerin yarattığı ortam, mali kararları siyasete endeksledi pesonun aşırı değerlenmesine, kamu harcamalarının artmasına, ödemeler dengesi açığının kontrolden çıkmasına göz yumuldu. 
     
Zedillo "mucizesi"      1951 doğumlu Ernesto Zedillo, 1 Aralık 1994'te Meksika cumhurbaşkanlığını üstlendiğinde, partidaşı Salinas'tan krizi de devraldı. 
     Zedillo'nun, altı yıllık güçlü ekonomi yönetimi sayesinde, bugün Meksika nisbeten düşük enflasyonla büyüyebilen, mali piyasaları istikrarlı ve Moody's tarafından, geçen yıldan itibaren "yatırımın teşvik edildiği ülkeler" arasına katılmış bir ülke. 
     Neydi Zedillo mucizesi 1999'da yüzde 13 olarak hedeflediği enflasyon oranını, yüzde 12,32'de tutabilmesini, aynı yıl pesonun dolar karşısında yüzde 3,6 değer kazanmasını neye borçlu Meksika 
     IMF yetkililerine göre, Aralık 1994'te pesonun devalüasyonu ve ardından dalgalanmaya bırakılmasıyla doruğa çıkan krizin birkaç ayda kontrol altına alınabilmesi, "iç kararlılık ve dış destek" ile sağlandı. 
     Zedillo elini çabuk tuttu. Krizin patlaması üzerinden sadece 10 gün geçmişken açıkladığı program, GSYİH'nin yüzde 6,5'ine ulaşan dış ödemeler açığını dört puan küçültmeyi, enflasyonu yeniden yüzde 10'lara çekmeyi, kamu sektörünün 1995'te GSYİH'nin yüzde 0,5'i oranında fazla vermesini, hızlı özelleştirmeyi, banka bilançolarının daraltılmasını öngörüyordu. 
     Programını, iki kritik adımla pekiştirdi Zedillo. 
     "Acil Durumu Aşma Anlaşması" adı altında toplumsal konsensüs sağladı işçi sendikaları ile işverenleri masaya oturtup, önlemlere tam destek aldı. 
     Ayrıca, pesonun değer kaybının dizginlenmesi için 18 milyar dolarlık "Döviz İstikrar Fonu" oluşturdu. 
     Tabii, bu Fon'u mümkün kılan da, Zedillo'nun programına, ABD, IMF ve G - 10 kaynaklarından sağlanan finansmandı. IMF 7,8 milyarı acilen ödenen, toplam 17,8 milyar dolarlık iki yıllık "stand - by" anlaşmasına imza koydu. Daha sonra 1999 - 2000 dönemindeki ikinci bir "stand - by" ile, desteğini sürdürdü. Clinton yönetimi 20 milyar, G - 10 ülkeleri de 10 milyar dolar acil kredi verdiler. 
     Bugün Meksika, borçlarının hemen tümünü geri ödemiş durumda. 
     
Fox'u bekleyen      Geçen temmuzda, Meksika'yı 71 yıl aralıksız yöneten Kurumsal Devrimci Parti'nin adayını yenip cumhurbaşkanı seçilen eski Coca - Cola patronu Vicente Fox'u, yoksullukla mücadele, vergi reformu, Zapatistalar ile barış, ABD ekonomisindeki yavaşlamayla başa çıkma gibi zorlu bir gündem bekliyor. 
     Başkan George W. Bush'un ziyaret ettiği ilk yabancı lider olan Fox'un şansı ise, Meksika'nın bugünkü kredibilitesi. Siyasete takılmayan iktisadi önlemler, yakalanan hedefler, ödenen borçlar ve tamamına erdirilen "stand - by" anlaşmalarının yarattığı güven. 
     
     





İktisadi faktör 


Emek paketi 


Allah için iyi tezg h 


Meksika örneği 


Umuda doğru isyanımdır 


"Pabuççu muştası" 


Phoenix 


"Fiyatı nedir Nasıl ödenecektir " 


Ekonomist olmanın dayanılmaz ağırlığı 


Kerhen "önce" Sezer "sonra" Derviş 


</TEXT>
</DOC>
