<DOC>
<DOCNO> 47899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/soneko08.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta ne ne kadar kazandırdı 
</HEADLINE>
<TEXT>

     Para ve sermaye piyasaları geçen hafta, içeride referandum tartışmalarına, dışarıda ise IMF ve Dünya Bankası cephesinden gelecek haberlere bağlı beklentilerle hareket etti. 
     Geçen hafta İstanbul serbest piyasada Türk Lirası karşısında ABD Doları'nın fiyatı yüzde 2.73, Alman Markı'nın fiyatı ise yüzde 2.28 oranında arttı. 24 ayar külçe altının gram satış fiyatı yüzde 1.37 oranında, Cumhuriyet altınının satış fiyatı da yüzde 0.50 oranında yükseldi. 
     Mevduat faizlerinde önceki hafta sonuna göre ortalamalarda bir değişiklik olmadı. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.98, bir haftalık reponun net getirisi de yüzde 0.98 olarak gerçekleşti. 
     
     Borsa'da geçen hafta 
     Haftanın ilk günü ortalama yüzde 1.73 oranında artan Borsa, Salı günü temkinli hareket etti ve günlük ortalama artış yüzde 0.63'te kaldı. 
     Çarşamba günü gelen alım dalgasıyla günlük bazda ortalama yüzde 3.81 oranında çıkış yapan endeks 8,960.64 puandan günü tamamladı. 
     8,800-8,900 puan seviyelerindeki direnci kıramayan Borsa Perşembe günü 
     gelen kar satışlarıyla ortalama yüzde 1.59 oranında değer kaybetti. 
     Cuma günü ise sakin ve hareketsiz seansların ardından günlük bazda sadece yüzde 0.05'lik bir artış yaşandı. Endeks, haftalık bazda ortalama yüzde 4.64'lük artış kaydetti ve 8,822.63 puandan kapandı. 
     
     Nedenler, beklentiler 
     Borsa uzmanları, geçen hafta piyasada bir bekleyiş havasının hakim olduğuna işaret ederek, önümüzdeki hafta da yine iç siyasi gelişmeler ve dışarıdan gelecek haberlerin bekleneceğini vurguluyorlar. 
     İMKB Bileşik Endeksi geçen hafta toplam 391.14 puan artarak 8,431.49 puandan 8,822.63 puana çıktı. Hisse senetlerinin haftalık 
     ortalama değer artışı yüzde 4.64 oldu. 
     İMKB Ulusal-Mali Endeksi 509.33 puan artarak 10,576.58 puandan 11,085.91 puana, İMKB Ulusal-Sanayi Endeksi 382.76 puan artarak 
     7,920.29 puandan 8,303.05 puana ve İMKB Ulusal-Hizmetler Endeksi de 
     256.72 puan artarak 5,285.58 puandan 5,542.30 puana yükseldi. 
     Böylece, mali grup hisseleri ortalama yüzde 4.82 oranında, sanayi grubu hisseleri ortalama yüzde 4.83 ve hizmetler grubu hisseleri de ortalama yüzde 4.86 oranında değer kazandı. 
     
     Kazananlar ve kaybedenler 
     Borsada geçen hafta işlem gören 289 hisse senedinden 254'ü değer kazandı. 22 hisse senedi değer yitirirken, 13 hisse senedinin de değeri değişmedi. 
     En yüksek oranlı artış, yüzde 40.91 ile Doğan Yayın Holding hisselerinde oldu. İş Bankası KURUCU hisseleri yüzde 39.23 oranındaki artışla ikinci ve Milpa hisseleri de yüzde 38.64 oranındaki artışla üçüncü olarak sıralandı. 
     En yüksek oranlı düşüş yüzde 22.86 ile Ceytaş Madencilik hisselerinde oldu. Yüzde 17.54'lük düşüşle Aselsan hisseleri ikinci, yüzde 7.79'luk düşüşle de Yapı Kredi Finansal Kiralama hisseleri üçüncü sırada yer aldı. 
     İMKB Ulusal Pazar'da geçen hafta toplam 755 milyar 555.9 milyon adet hisse senedi işlem gördü ve karşılığında 2 katrilyon 29 trilyon 108.3 milyar liralık işlem hacmi gerçekleşti. 
     
     Döviz 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 2.73, Alman Markı da yüzde 2.28 oranında değer kazandı. 
     ABD Doları'nın Türk Lirası satış fiyatı 44 bin lira artarak 1 milyon 654 bin liraya, Alman Markı'nın satış fiyatı da 17 bin lira artarak 762 bin liraya çıktı. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 1.96 oranında artarak 2 milyon 396 bin liraya, İsviçre Frangı'nın Türk Lirası satış fiyatı yüzde 3.15 oranında artarak 1 milyon 16 bin liraya ve Fransız Frangı'nın Türk Lirası satış fiyatı yüzde 1.78 oranında artarak 229 bin liraya yükseldi. 
     Bugün öğle saatlerinde İstanbul serbest piyasada ABD Doları 1 milyon 655 bin liradan, Alman Markı 761 bin liradan satılıyordu. 
     
     Altın 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 1.37 oranında, Cumhuriyet altınının satış fiyatı da yüzde 0.50 oranında arttı. 
     Kapalıçarşı'da külçe altının gram satış fiyatı 200 bin liralık artışla 14 milyon 850 bin liraya, Cumhuriyet altınının satış fiyatı da 500 bin liralık artışla 101 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı yüzde 0.32 oranında artarak, 14 milyon 847 bin 400 lira oldu. 
     
     Yatırım Fonları 
     Yatırım fonlarına katılma belgeleri bir önceki haftaya göre ortalama yüzde 1.30 oranında değer kazandı. 
     Fonlar arasında en çok değer kazanan katılma belgeleri, yüzde 8.47'lik artışla YKY A Tipi Tekstil Sektör Fon, yüzde 8.10'luk artışla 
     Global A Tipi Karma Fon ve yüzde 7.76'lık artışla Koçbank A Tipi Metal Eşya Sektör Fon oldular. 
     Geçen haftanın en çok değer yitiren ilk üç katılma belgesi yüzde 2.52'lik düşüşle İş A Tipi Teknoloji Endeks Fonu, yüzde 2.34'lük 
     düşüşle Oyak Menkul Değerler B Tipi Likit Fon ve yüzde 0.97'lik düşüşle de Bayındır A Tipi Değişken Fon olarak sıralandı. 
     
     Tahvil ve bono 
     Hazine geçen hafta 364 gün vadeli döviz cinsinden iskontolu devlet tahvili ihalesi düzenledi. 
     Toplam 644.4 milyon dolar teklif gelen ihalede nominal 579.7 milyon dolarlık satış gerçekleşirken, net satış miktarı da 523.4 milyon dolar oldu. 
     Döviz ihalesinde faiz yüzde 10.79 olarak belirlendi. Tahvillerin geri ödemesi ise 16 Ekim 2002 tarihinde yapılacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.83 ile yüzde 1.16 arasında gerçekleşti. 
     
     Faiz, repo 
     Geçen hafta mevduat faizlerinde ortalamayı etkileyen bir değişiklik olmadı. 
     Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle mevduat faizinin haftalık net getirisi, bir yıllık mevduatta yüzde 96, 6 aylık mevduatta yüzde 0.95, 3 aylık mevduatta yüzde 0.97 ve 1 aylık mevduatta yüzde 0.98 oldu. 
     Önceki hafta sonunda ortalama faizi yüzde 60'ın biraz üzerinde bulunan haftalık reponun net getirisi yüzde 0.98 dolayında gerçekleşti. 
     






</TEXT>
</DOC>
