<DOC>
<DOCNO> 44274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/astro/index.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşka aşık Terazi 
</HEADLINE>
<TEXT>

Sonbaharın başlangıcına işaret eden Terazi öncü bir burçtur. Venüs’le ilgisinden dolayı yumuşak huylu ve kibar bir görünüm sergilese de, burcun öncü karakteri onları güçlü bir stratejist yapar. Bu burçtan pek çok siyaset adamı çıkmasına şaşmamak gerekir. Hava elementi Terazi’ye düşünce dünyasında da yer verir. Teraziler sosyal ortamlarda aktif, kimi zaman tartışmacı ama olayların iki tarafını da görebilen, düşünceleri ile başkalarını etkileyebilen kişilerdir. İlişkilerin burcu olması Zodyak’taki özel konumundan, yani tam ortada, dengede olmasından kaynaklanır. Onların çoğunlukla bir ortağa ya da partnere eğilimi olduğunu, tamamlanma arayışı içinde olduklarını görebiliriz. Bununla birlikte Terazi ne bir kral ne de bir uşak olmadığının farkına varmıştır. Sertlik ve kabalıktan hoşlanmayan Terazi için ilişkide dengenin bozulması fazlasıyla sıkıntı vericidir. 

Aşka aşık "flört ustaları" 
Kararsızlık ve başkalarından sürekli onay aramak Terazi için önemli bir handikap oluşturur. Terazi’nin bu özelliği, özellikle astrolojik haritada da desteklenmemişse, örneğin Koç, Oğlak ya da Akrep özellikleri zayıfsa, ısrar karşısından gerilemesine ya da zorluklar karşısından yılmasına neden olabilir. Aşık Terazi bir flört ustası olabilir. Romantik bir atmosfer yaratmak, sevgilisinin duygusal ihtiyaçlarına duyarlı olmak tipik Terazi özellikleridir. Terazilerin sürekli bir ilişki içinde olmak istemeleri belki de aslında aşka aşık olmalarından kaynaklanır diyebiliriz. Bu burç ağır emek sarf edilen işlerden çok ortaklık kurabileceği sosyal konuların güçlü olduğu mesleklere yönelebilirler. Güzel sanatlar, tiyatro, sahne ya da dekorasyon, moda ve mimari Terazi’yi çeken alanlardır. Haritalarında daha kararlı özellikler taşıyan Teraziler hukuk, siyaset alanına da yönelebilirler. 

Terazi’nin bir yıllık horoskobu 
Teraziler önümüzdeki bir yıl içinde Satürn’ün olumlu açısı altında çok daha rahat ve kararlılar. İş yaşamlarında sorumluluk yüklenirken fazla zorlanmadan hareket edebilecekler. Bu durum özellikle Terazi’nin ilk yarısında doğanlar için daha belirgin olacak. Ayrıca Jüpiter’in 2002 Ağustos’una kadar Yengeç burcunda olması onlara kariyer alanında parlama ve yükselme şansı da getiriyor. Sosyal alanda çok daha dikkat çekici konuma gelebilecekler. Aşk hayatında ise Venüs’ün olumlu açıları altında çok daha mutlu olabilirler. Bu dönemler 15 Ekim-8 Kasım, 19 Ocak-12 Şubat, 25 Nisan-20 Mayıs, 15 Ağustos-8 Kasım 2002 olmakta. Mars’ın zorlayıcı açıları gerek iş gerekse özel yaşamda çatışmalara, problemlere ve genel olarak huzursuz dönemlere işaret ettiği için Teraziler içinde bulunduğumuz dönemde 27 Ekim’e kadar, 18 Ocak-1 Mart ve 28 Mayıs-13 Temmuz tarihleri arasında daha dikkatli olmalı ve kendilerine daha fazla özen göstermeliler. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
