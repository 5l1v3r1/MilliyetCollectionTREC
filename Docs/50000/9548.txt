<DOC>
<DOCNO> 9548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/soneko17.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Finans'ın tasfiyesi tescil edildi 
</HEADLINE>
<TEXT>

     İhlas Finans Kurumu'nun tasfiye kararı İstanbul Ticaret Sicil Memurluğu'nun yazısı ile tescil edilerek, dünkü Ticaret Sicil Gazetesi'nde yayınlandı. 
     Tasfiye Halinde İhlas Finans Kurumu A.Ş. Yönetim Kurulu imzasıyla yapılan açıklamada, hazırlanmakta olan tasfiye bilançosu ve envanterin, Genel Kurul'un onayına sunulduktan sonra ilan edileceği bildirildi. 
     Daha önce yapılan açıklamalarına rağmen bir kısım mudilerin icra takibi yapmaya devam ettiği ve hatta bazılarının kurumun iflasını talep ettiği kaydedilen açıklamada, şöyle denildi ''Başvurulan hukuki talep ve işlemler, mudilerimize öncelik vermeyeceği ve kolaylık sağlamayacağı gibi, tasfiye işlemlerini daha da zorlaştıracak ve hatta yapılamaz hale getirip, ödemelerdeki sürenin de uzamasına yol açacaktır. Bu gibi başvuru ve işlemler, bütün mudilerimizin zararına sebep olacaktır.'' 




</TEXT>
</DOC>
