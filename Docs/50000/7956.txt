<DOC>
<DOCNO> 7956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/spor/spo04.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon kaynıyor 
</HEADLINE>
<TEXT>

Yönetim şaşkın, futbolcular suskun, taraftar sinirli, muhalefet pusuda 
     TRABZONSPOR’DA, farklı Kocaeli yenilgisi kaos yarattı. Yönetim şaşkınlık yaşıyor, futbolcular suskun, taraftar sinirli, muhalefet sesini yükseltmeye hazırlanıyor. Başkan Özkan Sümer, "İstikrarı yakalayamadık. Futbolcularımıza kızmaya hakkımız yok. Bu kadroyla başarıyı yakalayacağız. Trabzonspor, futbola yine ağırlığını koyacak" dedi. Sadi Tekelioğlu "Savunmada bekleneni veremiyoruz. Bireysel anlamda çok hata yapıyor, sonunda mağlup oluyoruz" diye konuştu. 
     
     Of’ta sevinç 
     KAPTAN Hami, "Üzerimize sanki kabus çöktü. Bir türlü kurtulamıyoruz" derken, Sergen, "Bir türlü toparlanamadık, çok üzgünüz" diye konuştu. Taraftarlar, yönetimi ve futbolcuları protesto edip, "En büyük taraftar, futbolcular sahtekar" diye gösteri yaptı. Öte yandan Mehmet Ali Yılmaz’ın en büyük destekçisi İbrahim Cevahir’in memleketi olan Of’taki Ofspor - Arsin maçı sırasında Trabzonspor’un mağlup olduğu anons edildiğinde, alkış yükseldi. 
     
     Kötü grafik 
     TRABZONSPOR, istatistiklere bakıldığında, ilk yarının 11. haftasında 2 - 1 yenildikleri Rizespor karşılaşmasından sonra bir türlü toparlanamadı. Lig ve kupa dahil 14 maçın 5’ini kazandı, 6’sında mağlup oldu, 3’ünü de beraberlikle tamamladı. Trabzonspor, Çaykur Rizespor maçına kadar ligdeki on sınavında 7 galibiyet, 1 mağlubiyet ve 2 beraberlikle almış, ligin en az gol yiyen takımı olmuştu. 
     


 SPOR 




























</TEXT>
</DOC>
