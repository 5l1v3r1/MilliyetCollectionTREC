<DOC>
<DOCNO> 45332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/ekonomi/eko07.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomideki daralma yüzde 8.5’i bulabilir’ 
</HEADLINE>
<TEXT>

     Deutsche Bank raporunda, Türk ekonomisinde gayri safi yurtiçi milli hasıla GSYİH 2001’de en az yüzde 8 olmak üzere yüzde 8.5 daralma bekleniyor. 
     Raporda, dünyadaki büyümenin de zayıflaması nedeniyle 2002 GSYİH büyümesinin dünyada yüzde 3 olacağı tahmin edildi. 
     Raporda, Türkiye’nin jeopolitik konumunun şimdiye kadar uluslararası finansal destek sağlanması açısından olumlu algılandığı ancak önümüzdeki üç ay içinde dikkatlerin tekrar ekonomik gelişmeler üzerinde yoğunlaşacağı, büyüme tahmini ve cari hesap verilerinin kötüleşmesiyle iyimser beklentilerin bozulduğu ifade edildi. 
     IMF’den ek bir kaynak taahhüdü beklenmediği kaydedilen açıklamada, iç borcun sürdürülmesi sorununun devam edeceği, faizlerin yüzde 90 üzerinde seyredeceği ve liranın değer kaybının süreceği belirtildi. Reel faizin yüzde 25 - 30 seviyesinde kalmasının borcun sürdürülmesi hedefi ile uyumlu olmadığı belirtilen raporda, borçların bir kez daha yeniden yapılandırılması gereğine işaret edildi. Deutsche Bank’ın 2001 yılı TÜFE yıl sonu tahmini yüzde 60.4, 2002 yıl sonu için ise TÜFE yüzde 35.3 olarak görülüyor. 
     



 EKONOMİ 



























</TEXT>
</DOC>
