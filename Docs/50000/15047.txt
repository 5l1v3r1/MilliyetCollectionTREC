<DOC>
<DOCNO> 15047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/guncel/gun06a.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahtecilikte şeytana bile pabucu ters giydiririz 
</HEADLINE>
<TEXT>
Böylesi görülmedi 
Popescu, Roberto Carlos ve Figo gibi ünlülerin fotoğraflarıyla önce kimlik sonra da sahte kredi kartı çıkartan çete yakalandı 
     İZMİR’DE kurdukları sahte şirket aracılığıyla gazeteden kestikleri birçok ünlünün fotoğraflarını kullanarak sahte nüfus cüzdanı düzenleyen ve bu yolla aldıkları kredi kartlarını kullanarak piyasayı dolandıran çetenin dört elemanı yakalandı. Sanıkların böylece piyasayı 50 milyar lira dolandırdıkları ortaya çıktı. 
     
Bankada yakalandı      BANKALARDAN gelen şik yet üzerine harekete geçen Dolandırıcılık Büro Amirliği ekipleri, önce sahte nüfus cüzdanıyla kredi kartı almak için başvuran çetenin bir üyesini yakaladı. Bankada yakalanan Özcan Yenidoğan’dan alınan bilgilerle çete üyesi diğer dolandırıcılar Halil İbrahim Sarı, Kemal Bilici ve Şaban Cengiz de gözaltına alındı. 
     SANIKLAR sorguda, sahte belgelerle kurdukları Ar -Te Temizlik Şirketi’ne iş başvurusu yapan kişilerden aldıkları kimlik fotokopileriyle önce sahte nüfus cüzdanları ve maaş bordroları düzenlediklerini itiraf etti. Fotoğraf olarak da, ünlü kişilerin gazetelerde yayımlanan fotoğraflarını kullandıklarını açıkladı. 
     
50 kredi kartı      YAPILAN aramalarda, sahte belgelerle alınmış 50 kredi kartıyla birlikte yeni kredi kartı başvuruları için köşe yazarları Yavuz Donat, Bilal Çetin, Real Madridli futbolcular Roberto Carlos, Raul, Figo ve McManaman ile Galatasaraylı Popescu gibi birçok tanınmış kişinin fotoğrafları kullanılarak hazırlanmış sahte nüfus cüzdanları ele geçirildi. 
     


 GÜNCEL 
























</TEXT>
</DOC>
