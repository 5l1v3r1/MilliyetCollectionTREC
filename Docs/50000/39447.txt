<DOC>
<DOCNO> 39447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/ekonomi/eko05.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TL’nin itibarı hükümete bağlı 
</HEADLINE>
<TEXT>

Eczacıbaşı Holding Başkanı Bülent Eczacıbayı, TL’nin itibarının sağlam ekonomik politikalar sonucunda artabileceğini söyledi 
     EKONOMİ SERVİSİ 

     Eczacıbaşı Holding Yönetim Kurulu Başkanı Bülent Eczacıbaşı, Türk Lirası’na itibar’ hareketini desteklediğini ancak bu kampanyanın sorunun çözümüne yetmeyeceğini belirtti. 
     IFC ile İpek Kağıt arasındaki kredi imza töreninde gazetecilerin sorularını yanıtlayan Eczacıbaşı, paranın değerinin ekonomi politikalarıyla belirlendiğini kaydetti. Eczacıbaşı, yanlış ekonomi politikaları ve yıllardır süren enflasyon sonucunda TL’nin bu hale geldiğini belirterek, şöyle konuştu "Hiçbir zaman unutulmaması gereken bir gerçek var, o da enflasyonu hükümetler yarattı. Dolayısıyla paranın değerini sağlamlaştıracak olanlar da hükümetlerdir. Doğru sağlam ekonomi politikalarıdır. Bir para kullanıldığı için değil, değerli olduğu için kullanılır.’’ 
     
     İyiye gideceğiz’ 
     Eczacıbaşı, bir başka soru üzerine piyasalarda dengelerin yavaş yavaş sağlandığını ve iyiye gidiş beklentisinde olduklarını söyledi. Eczacıbaşı, "Bu sene ekonomide önemli bir küçülme yaşayacağız, gelecek yıldan itibaren küçük oranlı da olsa bir büyüme sürecinin başlamasını bekliyoruz" dedi. 
     



 EKONOMİ 



















</TEXT>
</DOC>
