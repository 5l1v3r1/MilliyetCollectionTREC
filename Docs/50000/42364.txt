<DOC>
<DOCNO> 42364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/ekonomi/eko05.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Morgan Stanley'lileri antrenman kurtardı 
</HEADLINE>
<TEXT>

1993'teki bombalama olayından sonra acil durum eğitimi alan Morgan Stanley çalışanları, Dünya Ticaret Merkezi’ndeki patlamalardan sonra kurtuluş planını uyguladı ve hayatta kaldı 
     EVRİM ERGİN 

     Daha önce çalışanlarının akibeti hakkında bilgi alamadıklarını açıklayan Morgan Stanley'in 3 binden fazla personelinin terörist saldırıda yıkılan dünya Ticaret Merkezi'nden, daha örce aldıkları acil durum eğitimi sayesinde kurtulmuş olduğu anlaşıldı. 
     Dünya Ticaret Merkezi'nde en büyük yere sahip olan Morgan Stanley'in daha sonra birleştiği Dean Witter çalışanları, 1992'de yaşanan bombalama olayından da etkilenmişti. 
     
     Plan harfiyen uygulandı 
     Bu tarihten sonra çalışanlarına acil durum eğitimi veren şirket, planı harfiyen uyguladı. "1993 yılında da çok korkutucu şeyler yaşadık" diyen Morgan Stanley'in CEO'su Philip Purcell bu konudan çok önemli dersler çıkardıklarını kaydetti. 
     İlk uçağın kuzey kuleye çarpmasının ardından diğer binada bulunan Morgan Stanley çalışanlarının tahliye işleminin başladığını söyleyen Purcell, ikinci uçağın Morgan Stanley'in de 22 katı bulunan güney kuleye çarptığı anda tahliye işleminin büyük ölçüde tamamlandığını söyledi. 
     
     Psikolojileri bozuldu 
     En ufak bir şansızlığa dahi meydan bırakmadıklarını belirten Purcell, zaman geçtikçe sokakların dolmaya başladığını ve planın bu saatten sonra tamamen uygulanmadığını dile getirdi. 
     Birçok çalışanın psikolojik olarak da kötü durumda olmaları nedeniyle evlerine gittiklerini söyleyen Purcell, telefon hatlarının da kesilmesi nedeniyle haber alamadıkları şirket çalışanları ile bağlantı kurduklarını söyledi. 
     Sadece 15 çalışanlarına ulaşamadıklarını dile getiren Purcell, 43 ve 74'üncü katlar arasında bulunan çalışanlarının binanın boşaltılmasında kahramanca davrandıklarını belirtti. Purcell, Manhattan'daki binaya kaydırılan 400 çalışanın sistemi kurmaya başladığını da belirtti. 
     



 EKONOMİ 


















</TEXT>
</DOC>
