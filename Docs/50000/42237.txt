<DOC>
<DOCNO> 42237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/guncel/gun04a.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
215 Türk kayıp 
</HEADLINE>
<TEXT>

ABD’deki yakınları için Dışişleri Bakanlığı’nın kriz masasına başvuran 425 kişiden sadece 210’u iyi haberle döndü. 215 Türk hakkında henüz bilgi yok 
     ANKARA Milliyet 

     Dünya Ticaret Merkezi’nin ikiz kulelerine düzenlenen terörist saldırıların ardından Dışişleri Bakanlığı’nda oluşturulan kriz masasına, ABD’deki yakınları için şimdiye kadar 425 başvuru geldi. Yapılan incelemeler sonucunda bunlardan 210’unun sağ olduğu belirtilirken, 215 kişiyle ilgili araştırmalar ise sürüyor. Önümüzdeki birkaç gün içinde de bu kişiler hakkında kesin sonuca ulaşılabilecek. 
     Bu arada ABD’nin New York ve Washington kentlerinde meydana gelen terörist saldırılar nedeniyle, bu kentlerde bulunan Türk vatandaşlarının Türkiye’deki yakınlarıyla haberleşmelerini kolaylaştırmak amacıyla, Dışişleri Bakanlığı’nca yeni bir haberleşme hizmet birimi daha oluşturuldu. 
     
     e - mail’le ulaşacaklar 
     Yeni uygulamayla, ABD’de yaşayan Türk vatandaşları, Türkiye’deki yakınlarına sağlık durumları hakkında iletmek istedikleri mesajları, Dışişleri Bakanlığı’nın "dısisleri mfa.gov.tr" elektronik haberleşme adresine gönderebilecek. 
     
     Kriz masası ilgilenecek 
     Bu mesajlar da kriz masasınca kayıp vatandaşların Türkiye’deki yakınlarına iletilecek. Ancak ABD’den mesaj göndermek isteyenler, şu bilgileri vermek zorunda "Mesajı gönderecek kişinin adı ve soyadı, Türkiye’de mesajın iletileceği kişi veya kişilerin ad ve soyadları ile telefon ve faks numaraları." ABD’deki vatandaşlarca, bu ülkedeki Türk temsilciliklerine de başvurular sürüyor. 
     



 GÜNCEL 


























</TEXT>
</DOC>
