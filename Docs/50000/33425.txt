<DOC>
<DOCNO> 33425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas01.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beynimiz kaynıyor 
</HEADLINE>
<TEXT>

Bunaltan aşırı sıcaklar vücudumuzu olduğu kadar beynimizi de vuruyor. Uzmanlara göre sıcakla ısınan beyin sıvısı, insanı cinnete iyice yaklaştırıyor 
     AYŞEGÜL AYDOĞAN İstanbul 

     Bunaltan sıcaklar ve nem oranı, sıcak çarpması, fenalık hissi ve kronik hastalıkların alevlenmesine neden olmakla kalmadı, cinnet, kavga - dövüş, yaralama ve cinayetleri de ciddi biçimde artırdı. 
     Son günlerde sık sık şahit olduğumuz kavga ve artan cinayetlerin nedenini sıcağın beyne etkisi’yle açıklayan uzmanlar, sakinleşmek için mümkün olduğunca serin yerlerde durmayı tavsiye ediyor. 
     Halk arasında beyni sulandı’ tabirinin doğru olduğunu belirten Bakırköy Ruh ve Sinir Hastalıkları Hastanesi Başhekimi Doç. Dr. Arif Verimli’ye göre aşırı sıcak, beynin içinde bulunduğu sıvıyı ısıtarak dengesini altüst ediyor ve davranış bozukluklarına yol açıyor. 
     
Kimyamızı’ bozuyor      Doç. Dr. Verimli, sıcağın nasıl cinnete’ neden olduğunu da şöyle açıklıyor 
     "Sıcak, su ve tuz kaybıyla birlikte beyin sıvısının ısınmasına yol açıyor. Beynin normal çalışmasını sağlayan kimyasal mekanizmalar sıcaktan etkileniyor. İstemsiz, önlenemez saçma kavgaların, çabuk öfkelenmenin, aşırı tepkilerin, açıklanamayacak davranışların, şiddet içeren hareketlerin nedeni budur." 
     
Kazaları da artırıyor      Aşırı sıcağın insanları halsiz, bitkin, çoğu zaman neşesiz hale getirdiğini ve konsantrasyon güçlüğüne neden olduğunu belirten Doç. Dr. Verimli, yaşanan trafik kazalarında da bu yüzden son günlerde hissedilir bir artış olduğuna dikkat çekiyor. 
     
Üç gün daha kavrulacağız      ANKARA Milliyet 

     Devlet Meteoroloji İşleri Genel Müdürlüğü’nden dün alınan bilgilere göre, tüm yurdu kavuran sıcak hava, önümüzdeki üç gün içinde yurdun İç, Doğu ve Güneydoğu kesimlerini etkisi altına alacak. Ege ve Marmara’da mevsim normallerine düşen hava sıcaklıkları yurdun geri kalan bölümünde etkisini sürdürecek. Meteoroloji yetkilileri, güney kaynaklı sıcaklıkların özellikle İçanadolu ve Güneydoğu’da etkili olacağını belirtiyor. 
     
3 günlük tahmin Bugün Yarın 25 Temmuz İstanbul 32 33 33 Ankara 34 34 35 İzmir 33 35 35 Antalya 31 31 32 Diyarbakır 41 42 42 Trabzon 32 30 30 Bursa 32 33 33 Edirne 33 35 35 Lefkoşe 40 42 42      
     
Serinlemenin faturası ağır      Hava sıcaklıklarının mevsim normallerinin üzerinde seyretmesiyle birlikte, insanlar değişik yöntemler deneyerek serinlemenin yollarını arıyorlar. Bunun maliyeti ise, 300 bin liradan 5 milyar liraya kadar değişiyor. Serinlemek için en pahalı tercihler, havuzlar ve klimalar. 
     Serinlemenin bir başka yolu da balkonda oturmak. Limonata, diğer soğuk meşrubat ve dondurma da biraz serinlemek üzere başvurulan lezzetli ve ucuz kurtarıcılar arasında bulunuyor. 
     



 YAŞAM 




















</TEXT>
</DOC>
