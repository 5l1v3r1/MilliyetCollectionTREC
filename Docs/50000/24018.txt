<DOC>
<DOCNO> 24018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yasam/yas01.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Meraklı Melahat’ alkol duvarını aştı 
</HEADLINE>
<TEXT>

Tiyatrocu Tuluğ Çizgen, önce alkollü halde kaza yaptı sonra önüne gelene sövüp saydı 
     ŞAKİR AYDIN İstanbul 

     Perihan Abla’ adlı dizideki Meraklı Melahat’ tiplemesiyle tanınan tiyatro sanatçısı Tuluğ Çizgen, Beyoğlu’nda, alkollü araç kullanırken trafik kazası yaptı. Çizgen, önce polisle ardından da vatandaşlarla tartıştı. 
     Kardeşim’ dediği bir kişiyle barda eğlenen Çizgen, önceki gece yarısı otomobiliyle evine gitmek üzere yola çıktı. Taksim Meydanı'na geldiğinde bir otomobille çarpışan Çizgen'in aracında hasar meydana geldi. Kaza üzerine gelen polisleri görünce otomobilinden inmeyen sanatçı, telefonla arkadaşlarından yardım istedi. 
     
     2.26 promil alkollü 
     Ancak polisin kararlı tutumu nedeniyle otomobilinden inmek zorunda kalan Çizgen, ilk önce olumlu bir şekilde, "Ben mi çarptım karşıdan gelen diğer araç mı bana çarptı bilmiyorum Önemli değil cana gelen mala gelsin" dedi. 
     Ancak polise sigara ve alkol kullanmadığını anlatan Çizgen'in kontrolünde binde 226 promil alkol belirlenince, sinirler gerildi. Aracının otoparka çekilmesiyle çok sinirlenen sanatçıyı, arkadaşı Bülent Kayabaş teskin etmeye çalıştı. 
     Önce polisle, ardından da tepki gösteren vatandaşlarla tartışan Çizgen, polis tarafından sakinleştirildi. Gözyaşlarına hakim olamayarak "Bu tepkileri hak etmiyorum. Ben dürüst bir insanım" diyen Çizgen, yasal işlemler sonrası serbest bırakıldı. 
     



 YAŞAM 


























</TEXT>
</DOC>
