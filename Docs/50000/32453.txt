<DOC>
<DOCNO> 32453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/ayas.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Englishman yine Türkiye’de 
</HEADLINE>
<TEXT>

Grammy ödüllü Sting, bu gece Cemil Topuzlu Açıkhava Tiyatrosu’nda hayranlarıyla buluşacak 
     8. Uluslararası İstanbul Caz Festivali tüm hızıyla sürüyor. Bugün dünyaca ünlü yıldız Sting’in konseri var. Sting, dün Çeşme’de konser verdi. Konser öncesi ise Sting ile gazeteciler arasındaki kovalamaca daha Adnan Menderes Havaalanı’nda başladı. 
     
Sting çok kızdı Çıkmam      ÇEŞME konseri için özel uçağıyla saat 16.00’da alana gelen Sting, aprona sokulan araçla gazetecileri atlattı. Polis eskortu istemeyen sanatçı, otoyolda 100 kilometre hız sınırının aşılmamasını istedi. Ancak gazeteciler, yolda Sting’in bulunduğu Mercedes’ten görüntü almaya çalışınca büyük gerginlik yaşandı. 
     
Diana korkusu ve konser      ÇEŞME’YE sinirli gelen Sting, odasına çekildi. Menajeri otoyoldaki kovalamacının tehlike yarattığını, Sting’-in Prenses Diana’nın öldüğü kazanın benzerinden çekindiğini ve bu yüzden konsere gazeteci alınmayacağını açıkladı. Sahneye 21.50’de çiçekli bir gömlek ve füme pantolonla çıkan sanatçı, 20 parça seslendirdi. 
     
Sinirlendi, provayı yarım bıraktı      CESUR SERT, İzmir DHA 

     PROVA için sahneye çıkan Sting, televole kameralarının dağlık bölgeden kendisini gizlice görüntülemesi ortalığı karıştırdı. Çok sinirlenen sanatçı, provayı yarım kesip kulise çekildi. Sting, daha sonra dağdaki kameramanlar indirilmeden konsere çıkmayacağını açıkladı. Sanatçı konserin başlama saati olan 21.30’a kadar kuliste bekledi. Konseri izlemeye gelen dinleyicilerin ellerindeki fotoğraf makineleri ve kameralar görevlilerce toplanırken, gazeteciler konsere alınmadı. 
     



 YAŞAM 

























</TEXT>
</DOC>
