<DOC>
<DOCNO> 45918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun07.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın tutukladığı İngiliz kadın gazeteci yaşadıklarını anlattı... 
</HEADLINE>
<TEXT>

     Afganistan'a kaçak giren ve Taliban tarafından yakalanan İngiliz gazeteci Yvonne Ridley, serbest bırakıldıktan sonra başına gelenleri ve 10 günlük açlık grevini anlattı. 
     Ridley, muhabiri olduğu Sunday Express'in kardeş yayını Daily Express'de yayınlanan yazısında, yaşadıklarını anlatırken, gözaltındayken Taliban'ın telefon etme talebini reddettiğini, bunun üzerine açlık grevine başladığını yazdı. 
     Açlık grevinin sahip olduğu tek silah olduğunu anlatan Ridley, ''Öleceğimi düşündüm. Çok çok korkmuştum'' dedi. 
     Yazısında Afganistan'a kaçak girişini savunan Ridley, durum hakkında Afganların ne düşündüğünü bulmaya çalıştığını söyledi. 
     Ridley, Taliban'ın tutukladığı 8 batılı yardım görevlisinden 6'sıyla bir hücreye konulduğunu anlatarak, yardım görevlisi kadınları ''harika dayanıklılar'' diye tanımladı. 
     Gözaltındayken ABD ve İngiltere'nin düzenlediği hava harekatına yakından tanık olan Ridley, o sırada yatakta uzanmış olduğunu ve herşeyi açıkça gördüğünü anlattı. 
     






</TEXT>
</DOC>
