<DOC>
<DOCNO> 28812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/guncel/gun01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Belirsiz gelecek göçe sürüklüyor 
</HEADLINE>
<TEXT>

1.7 milyon Türk’ün Green Card için başvurmasını yorumlayan uzmanlar, "Gelecek belirsiz, bankadaki paranın güvencesi yok. Kaçış normal" diyor 
     Ekonomik ve siyasal krizle baş gösteren gelecek kaygısı, Green Card sahibi olmak için 1 milyon 700 bin Türk’ü harekete geçirirken, bu "kaçışı" toplumbilimciler güvensizlik, korku ve gelecek kaygısı olarak açıklıyor. Başka ülkelere kaçışın arkasında sosyal ve ekonomik anlamda otoriteye güvensizlik olduğunu vurgulayan uzmanlar, başka ülkelere gidişin "öğrenilmiş" güvensizlik duygusundan kaynaklanmakta olduğunu söylüyor. 
     
Meclis’ten göç’ yorumu      İktidar Kaçış çözüm değil 
Muhalefet Kaçınılmaz 
     SALİHA ÇOLAK Ankara 

     Bekir Gündoğan DSP İnsanlar Türkiye’de bu olanakları bulamadıkları için dış ülkelere başvurmak zorunda kalıyorlar. Burada iş, aş bulabilse, neden vatanını, anayurdunu terk edip gitsin. Keyfinden gitmiyor. Orada da hayat kolay değil. 
     Ahmet Arkan DSP Yıllardır insanlar yeşil kart için başvururlar, yurtdışına giderler. Bu tip başvurular her zaman olmuştur. Bunların yeni gibi gösterilmesi doğru değil. Söylendiği kadar umutsuzluk yok. 
     Turhan Güven DYP Toplumun hükümetten bir beklentisi kalmadığını gösteriyor. Bu hükümet işbaşında olduğu sürece bu tür olayların yaşanması doğaldır. İnsanlar artık bu hükümetin bir çıkış sağlayacağını, bu krizi çözeceğini düşünmüyor. Umutsuzluk kaçışın nedeni. 
     Yusuf Kırkpınar MHP Bir hafta önce Samoz’daydım. Gençler dışarı kaçmasın diye önlem alıyorlar. Bizde abartılıyor. Bu başvuruların hepsi Türklerin değil. Türkiye yoğun kaçak alan bir ülke. Afganistan’tan Kenya’dan bile gelenler var. Bunlar daha çok başvuruda bulunuyor. Üstelik giden Türklerin gelirlerini Türkiye’ye aktarması kaynak yaratır. Yani sonuçta Türkiye’ye faydalı olurlar. Önemli olan beyin göçü vermemek. İşte o zaman üzülürüm. 
     
     Bugün göç edenlerin, 1960’larda Almanya’ya gidenlerle hiç alakası yok 
Türkiye yetiştirdiği gençleri kaybedecek      Prof. Tezel İki yıl önce yapılan bir araştırmada gençlerin Türkiye’den gitmek istediğinin ortaya çıktığını hatırlatan Ankara Üniversitesi Öğretim Üyesi Prof. Dr. Yahya Sezai Tezel, "Türkiye, insanları eğittikten sonra onları tutacak koşulları üretmiyor. Bir zamanlar İtalya, İspanya, İrlanda ve İsveç’ten de Amerika’ya göç oldu. Bunların tamamı iktisadi sebeplerdendi. Ama bizdeki durum farklı" dedi. 
     
     Kamusal kokuşmuşluk’ 
     Tezel şöyle devam ediyor "Bugünkü durumun 1960’larda Almanya’ya Ne iş olsa yaparım’ zihniyetiyle gidenlerle alakası yok. ABD’ye green card için başvuranlar üniversite bitirmiş, dil bilen, genç insanlar. Bu Türkiye için iktisadi krizden farklı bir kriz. Türkiye yetiştirdiği insanları içeride tutamıyor. Yazık ki ülkemiz içinde yaşanacak bir ülke gibi görünmüyor. Bunun nedeni hırsızlıklar, yolsuzluklar ve kamusal alandaki kokuşmuşluk." 
     
Sosyal sermayemiz gidiyor      Prof. Dr. Nur Vergin Türkiye’den göç furyası yeni değil. Yeni olan göç edenlerin özellikleri. Tahsilli, dil bilen insanlar. Türkiye’de gelecek belirsiz. Ülke, insanı hayvandan ayıran düş kurma ihtiyacına cevap veremez oldu. İş güvencesi yok, hayat şansı yok, gelecek belli değil. Türkiye’nin yetişmiş insanlarını, sosyal sermayesini’ kaçırması olağan. Sosyal sermayesini yitirecek bir ülkenin kaybı savaştaki kayıplar kadar vahim olacaktır. 
     
Çaresizlik en önemli etken      Prof. Dr. Tülin İçli Türkiye’nin iş, kariyer, sosyal ve ekonomik haklar anlamında bir gelecek vaat etmemesi, kaçışın en önemli nedenlerinden biri. Türkiye’de özellikle gençler çok umutsuz. İki saatlik sınav sizin yaşamınızı belirliyor. İyi bir eğitim güvenceniz olmuyor, işe giremiyorsunuz, ilerleme kaydetmeniz mümkün olmuyor. Bankaya yatırdığınız paranızın güvencesi olmuyor. Ayrıca otoriteye güvensizlik var. İnsanlar iki defa araba, iki defa emlak vergisi ödediler ama banka hortumlamalarıyla her şey sil baştan oldu. 
     
     


 GÜNCEL 

















</TEXT>
</DOC>
