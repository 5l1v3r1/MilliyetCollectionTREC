<DOC>
<DOCNO> 33495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sontur10.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Recep Tayyip Erdoğan "Partinin adı henüz belli değil" 
</HEADLINE>
<TEXT>

     Recep Tayyip Erdoğan, yeni kurulacak partinin isminin ''Aydınlık'' olacağı şeklindeki iddiaların doğru olmadığını belirterek, ''Şu an için belirlenen bir isim yok'' dedi. 
     Trabzon'dan THY'nin tarifeli uçağı ile İstanbul'a gelen Erdoğan, Atatürk Havalimanı İç Hatlar Terminali'nde gazetecilerin sorularını yanıtladı. 
     Gazetelerde, yeni kurulacak partinin adının ''Aydınlık'' olacağı şeklinde haberler çıktığı hatırlatılan Erdoğan, ''Hayır öyle bir şey yok. Şu an için belirlenen bir isim de yok. Herhangi bir şey olduğunda size haber veririz'' dedi. 
     Erdoğan, bir gazetecinin, ''Recai bey sizin yanlış yolda olduğunuzu söylüyor. Ne düşünüyorsunuz '' şeklindeki sorusunu ise yanıtsız bıraktı. 
     
     






</TEXT>
</DOC>
