<DOC>
<DOCNO> 36467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko06a.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım ayına dikkat 
</HEADLINE>
<TEXT>

Standard and Poor’s, Hazine’nin kasım ayında 8.8 katrilyon liralık iç borç ödemesiyle karşı karşıya kalacağına dikkat çekti 
     Kredi derecelendirme kuruluşu Standard and Poor’s, S P , iç borç takası nedeniyle, aralık ayına kadarki iç borç geri ödemesinin rahat göründüğü belirtti. Ancak, iç borçlanmanın çevrilebilmesi açısından, kasım ayının önemine dikkat çekti. 
     
IMF rahatlattı’      Kasım ayında, Hazine’nin, yaklaşık 8.8 katrilyon liralık bir iç borç geri ödemesiyle karşı karşıya kalacağı kaydedilerek, bu miktarın yüzde 80’inin özel sektörün elinde olduğu vurgulandı. Değerlendirmede, Türkiye ekonomisinin, bundan böyle en önemli sorununun fonlama sorunu olacağı da ifade edildi. Standard and Poor’s, Türkiye’nin kredi notunu B - düzeyinde, izlenimini ise ’olumsuz’’ olarak tutuyor. S P’nin değerlendirmesinde IMF’in destekleyici açıklamalarının, Türkiye’deki mali durum konusundaki kaygıların azalmasına neden olduğu da bildirdi. IMF desteğinin, piyasaları rahatlattığını ifade eden S P, bu destek sürdüğü sürece piyasaların belirli bir rahatlık içinde kalacağını kaydetti. 
     
Ek önlem gerekebilir’      Deutsche Bank, Türkiye’nin faiz düşüşü sağlayamaması halinde, üç ay içinde ek önlemler almak zorunda kalacağını savundu. Bankanın raporunda şöyle denildi "Önümüzdeki bir - iki ay için, borcun döndürülme riski azaldı ve kısa vadeli istikrar sağlandı. Ancak faiz oranlarının düşmemesi halinde, iç borcun döndürülmesine dair kaygılar, iki aydan sonra yeniden yükselecek. Türkiye faizleri düşürmemesi halinde iç borcu yeniden yapılandırmak zorunda kalacak." 
     



 EKONOMİ 


























</TEXT>
</DOC>
