<DOC>
<DOCNO> 37233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sondun13.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu Bulgaristan'da deprem paniği.. 
</HEADLINE>
<TEXT>

     Bulgaristan'ın doğusunda Yambol kenti bölgesinde saat 09.17'de, Richter ölçeğine göre 2.8 büyüklüğünde bir depremin meydana geldiği açıklandı. 
     Bulgaristan Bilimler Akademisi'ne BAN bağlı Jeoloji Enstitüsü Rıhsathanesi tarafından yapılan açıklamada, hanrhangi bir hasara yol açmayan depremin Yambol ve kente bağlı köylerde hissedildiği bildirildi. 
     Öte yandan, büyüklüğü 4.8'e dek varan ve son günlerde 9 ile 13 Ağustos'ta arka arkaya meydana gelen iki depremle onları izleyen çok sayıdaki artçı şok yüzünden başta Yambol bölgesi olmak üzere ülkenin birçok yerinde panik yaşandığı belirtildi. 
     Filibe bölgesinde 1928 yılında Richter ölçeğine göre 10 büyüklüğündeki büyük bir depremin ardından deprem korkusunu yaniden anımsayan halk, bilimsel tahminlerinden başlayarak, medyumların kehanetlerine kadar, depremle ilgili yapılan tüm açıklamaları dikkatle izlemeye başladı. 
     Gazeteler, ülkenin deprem riskinin en büyük olduğu bölgeleri gösteren haritalar yayımlayarak, Yambol'da korkudan açık havada geceyigeçiren ailelerin fotoğraflarına yer verdi. 
     Yambol kentindeki ''Sveti Georgi'' klisesinin kubbesindeki hacın 13 Ağustos'taki depremde yıkılmasını ''kötü bir işaret'' olarak yorumlayan halkı sakinleştirmeye çalışan yetkililer, bir depremin ardından artçı şokların normal karşılanması gerektiği belirttiler. 






</TEXT>
</DOC>
