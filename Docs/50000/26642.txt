<DOC>
<DOCNO> 26642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/soneko13.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuat Miras "görevimin başındayım"...Yönetim kurulu "düşünelim" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Fuat Miras, ''İstifamı Yönetim Kurulu üyesi arkadaşlarımın yoğun baskısı sonucu geri almış olduğumu ve görevimin başında olduğumu anlattım'' dedi. 
     TOBB Başkanı Fuat Miras, 8 Haziran Cuma günü vermiş olduğu istifa dilekçesini görüşmek üzere, olağanüstü toplanan Yönetim Kurulu toplantısına katıldı. 
     Toplantının başlamasından yarım saat sonra toplantıdan ayrılan Miras, gazetecilere açıklamalarda bulundu. 
     Miras açıklamasında, saat 12.00'de Yönetim Kurulu üyeleri ve Konsey başkanları ile toplandıklarını belirterek, toplantıda kendilerine Cuma günü itibariyle verdiği istifasını, Yönetim Kurulu üyesi arkadaşlarının yoğun baskısı sonucu geri aldığını ve görevinin başında olduğunu anlattığını bildirdi. 
     Şu anda toplantıda bazı arkadaşlarının, Konsey başkanları ile istişari toplantı yaptıklarını belirten Miras, sözlerini şöyle sürdürdü 
     ''Bu konuda yazılı talebim daha önce sekreterliğe verilmişti. Dolayısıyla toplantının başkanı olarak arkadaşlarımın talebi Konsey başkanları ile istişare yaptıkları için toplantıyı erteledim ve toplantıdan ayrıldık. Konu şimdilik Konsey başkanlarım ve diğer arkadaşlarımın yapacağı istişari toplantıdan sonra herhalde onlar sizlere daha geniş bir açıklama yapacaklar.'' 
     
     
     







</TEXT>
</DOC>
