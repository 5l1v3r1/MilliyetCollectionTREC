<DOC>
<DOCNO> 22794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko22.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'ın yıl sonu dolar kuru tahmini 1 milyon 268 bin lira 
</HEADLINE>
<TEXT>

     Türk Sanayicileri ve İşadamları Derneği TÜSİAD , doların yılsonu tahminini 1 milyon 268 bin 468 lira olarak açıkladı. TEFE ve TÜFE'deki artışların ise yüzde 74 ve yüzde 66 olması öngörülüyor. 
     TÜSİAD'ın üç ayda bir yayımlanan ekonomik değerlendirme raporu Konjonktür'ün 27. sayısında yer alan verilere göre, TÜSİAD yılın tamamında negatif büyüme bekliyor. 
     İkinci çeyrekte yüzde 10.3 ve yıl ortalaması olarak yüzde 5.8'lik bir daralma tahmin ediliyor. 
     TÜSİAD değerlendirmesinde, ''TÜSİAD, yılsonunda dolar kurunun 1 milyon 268 bin 468 lira, TEFE ve TÜFE'deki artışların yüzde 74 ve yüzde 66 olmasını öngörmektedir. TÜSİAD, faiz dışı dengenin GSMH'ya oran olarak yüzde 4.8 fazla ve bütçe dengesinin yüzde 15.8 açık vereceğini, 2001 yılında dış ticaret açığının yaklaşık 14.1 milyar dolara ineceğini ve cari işlemler fazlasının da 3.1 milyar dolar olacağını beklemektedir'' denildi. 
     







</TEXT>
</DOC>
