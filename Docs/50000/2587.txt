<DOC>
<DOCNO> 2587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/tamer.html </URL>
<DATE> 2001/01/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yılmaz'ın başı kel mi 
</HEADLINE>
<TEXT>

     DYP Genel Başkan Yardımcısı Hasan Ekinci, ANAP lideri ve Başbakan Yardımcısı Mesut Yılmaz ve ailesinin, yurtiçi ve yurtdışı yolculuklarında tutuklu işadamı Doğan Karadeniz'e ait uçağı kullandıklarını söylemiş. önceki günkü Cumhuriyet 
     Doğan Karadeniz, Beyaz Enerji Operasyonu çerçevesinde TEAŞ yöneticileriyle birlikte gözaltına alındı ve tutuklandı. Sahibi bulunduğu Karadeniz Enerji'de Mesut Yılmaz'ın dayısı Erol Yılmaz Akçal ve kuzeni Mehmet Kutman'ın yüzde 20 hissesi var. 
     Amca'mız Süleyman Demirel de biliyorsunuz hakkında tutuklama emri bulunan yurtdışında kaçak işadamı Cavit Çağlar'ın uçağıyla dolaşıyor. 
     Demek bizim ülkemizde adet böyle... Devlet büyüğü olabilmek için, devleti dolandırmaktan aranan ya da tutuklanan işadamlarının uçaklarında dolaşacaksın 
     
İnternette dükkan kiraları ne alemde Garanti.com'da bir dükkanın yıllık kirası 300 dolar, Supercadde.com'da 250 dolar, Kangurum'da 1200 dolar 
     Ülkemizde e - ticaretin bugününü ve yarınını irdeleyen Marketing Türkiye dergisine göre bizim internet servis sağlayıcıları ISS ve portallar, e - ticarette başarısız. Zaten bu nedenle de yazıya "Buyurun cenaze.com namazına" diye başlık atmışlar. 
     Yazının bir yerinde "Sanal dükkan kiraları artacağına giderek düşüyor. En büyük portallardan birinde ayda 12 milyon lira karşılığında dükkan açabiliyorsunuz. Şu anda en iyi durumda olanlarından birinde 180 mağaza var, ama acaba toplam 1800 müşterileri var mıdır " 
     Buradan yola çıkarak en fazla sanal dükkanı barındıran Garanti.com, Kangurum ve Supercadde.com'da işlerin nasıl gittiğini öğrenmek istedik 
     Garanti.com 200 mağazasıyla şimdilik en fazla üye işyerine sahip kuruluş. Ancak verdikleri hizmet, kuruluşları tek bir adres altında toplamaktan öteye geçmiyor. Burada dükkan kiralamak isteyen, yılda 300 dolar ödüyor. 
     Garanti.com yetkilileri "Yatırım şu an için kendini finanse eder bir durumda değil. Ancak cirolarda kayda değer bir artış var. Mesela geçen yılın mart ayında 6 750 giriş yapılmıştı, temmuzda 58 bine yaklaştı. Yılsonu itibarıyla da 100 bini bulmuştur. Sistemin altyapısını Garanti Bankası üstleniyor. Zaten bizim için sistemin en cazip tarafı kredi kartı ödemelerinden Garanti Bankası olarak aldığımız komisyon" diyorlar. 
     Süpercadde.com'da henüz 30 dükkan var. Aylık kira 30 dolar. Yıllık kiralarsanız indirim var 250 dolar. Garanti.com'da olduğu gibi burada da verilen hizmet, sanal dükkan kurmayı kolaylaştıran hazır bir paket satmaktan ve dükkanları aynı adreste toplamaktan ibaret. 
     Superonline yetkililerine göre "Bu sanal caddede bir dükkan sahibi olmanın en kayda değer avantajı, Superonline'ın Türkiye'nin en fazla ziyaret edilen portallarından biri oluşu. Dolayısıyla dükkan kiralayanın, tanıtım ve reklam sorunu ortadan kalkmış oluyor." Supercadde'de ödemeleri tahsil eden ve bunu dükkanlara aktaran banka ise Yapı Kredi. 
     Koç Grubu'nun Kangurum'unu diğer ikisinden ayıran en önemli özellik, bir çeşit sanal Akmerkez gibi düşünülmüş olması. Örneğin buradaki dükkanlar için Koçbank'la çalışma zorunluluğu yok. Sizin adınıza kurumsal kimliğinizi de ortaya koyan bir mağaza açılıyor. Hangi dükkandan alışveriş ederseniz edin, faturalar Kangurum adına kesiliyor ve teslimat da Kangurum tarafından yapılıyor. 70'e yakın dükkanın bulunduğu Kangurum'da aylık kiralar genelde 100 dolar. Kangurum'un lokomotifi kuşkusuz Türkiye'deki en başarılı e - ticaret uygulaması olarak gösterilen Migros. 
     
MHP ve yolsuzluk      MHP lideri Devlet Bahçeli hakkında bugüne kadar 3 - 4 yazı yazdım. Hepsi de olumlu. 
     Bu durum, beni Cumhuriyet'ten beri sürekli izlediklerini belirten bazı okurlarımın tepkisini çekiyor. Hatta MHP'nin yolsuzluklarını yazsanıza diye sitem edenler bile var. Bazı meslektaşlarımdan da benzeri notlar alıyorum. 
     Bahçeli'nin davranışları, benim ölçülerime uygunsa ve siyaset piyasasında da Ecevit hariç lider düzeyinde benzerine pek rastlanmıyorsa, ne yapayım yani İlle de bir görüşün gözü kapalı şakşakçısı mı olayım 
     Hep sol partilere oy verdim. MHP ile dünya görüşümün örtüşmesi de mümkün değil. Ama ben bugüne kadar Bahçeli'nin falsosuna rastlamadım. Tam tersine milletimizin baştacı ettiği siyasilere örnek olacak bir ciddiyete ve tutarlılığa sahip. 
     Diyorlar ki MHP'ye bağlı bakanlık ve kurumlarda da yolsuzluk diz boyu. Onlara neden değinmiyorsun 
     Gönderin bilgileri, koyun önüme dosyaları, yazayım. Sadece ben değil, pek çok meslektaşım kolları sıvayıp gereken araştırmayı yapar ve yazar. 
     Deniyor ki Bayındırlık Bakanlığı, MHP'nin yumuşak karnı. Olabilir. Ve öyleyse yakında kokusu çıkar. 
     Ayrıca bugün iplikleri pazara çıkan ANAP'lı, DYP'li ve DTP'li üst kadrolara imrenen ve özenen MHP'liler olduğuna da kuşku yok. Ancak anlayabildiğim kadarıyla Bahçeli, partiye hakim ve yolsuzluk konusunda kuş uçurtmamaya çalışıyor. 
     Hani balık baştan kokar demiştik de hapis cezasını yemiştik ya... 
     MHP'de balık baştan kokmuyor. Ama Bahçeli'nin de haberi olmadığı ya da engelleyemediği olaylar vardır kuşkusuz. 
     Dökün eteğinizdeki taşları. Onları da yazalım. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
