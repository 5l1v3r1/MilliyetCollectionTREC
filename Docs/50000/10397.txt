<DOC>
<DOCNO> 10397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sontur12.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dul bir kadın kendisiyle birlikte olmak isteyen adamın cinsel organını kesti 
</HEADLINE>
<TEXT>

     Kırıkkale'de boş arazide üç yerinden bıçaklanarak öldürüldükten sonra, cinsel organı kesilmiş olarak cesedi bulunan Keskin Cezaevi İnfaz Koruma Memuru Habip Türkel'in, resmi nikahsız birlikte yaşadığı kadının kız kardeşi tarafından öldürüldüğü ortaya çıktı. 
     Cinayeti araştıran jandarma ekipleri, ceset üzerinde bulunan saç telinden yola çıkarak, olayı aydınlattılar. Saç telinin, 6 aydır Habip Türkel'in resmi nikahsız yaşadığı kadının kız kardeşi olan ve 6 aydır evinde konuk ettiği, 3 çocuk annesi Tülay Çetin'e 32 ait olduğu belirlendi. 
     Tülay Çetin, öldürdüğü Habip Türkel'in evinde yakalandı. 
     Çetin, jandarmadaki ifadesinde, Habip Türkel'i öldürdüğünü itiraf ederek, ''Bana cinsel tacizde bulunduğu için öldürdüm, pişman değilim'' dedi. 
     Çetin, ifadesinde şunları anlattı 
     ''Eniştem, olay akşamı beni Bağlarbaşı Mahallesi'ndeki boş araziye götürdü. Daha önce kendisinin bilettiği bıçağı yanıma aldım. Benimle birlikte olmak istedi, kabul eder gibi yaptım. Önce o soyundu, benim soyunmamı isteyince, gözlerini kapatırsa soyunacağımı söyledim. Gözlerini kapatınca bıçağı göğsüne sapladım. Cansız yere düştü. Öldürmeseydim, zaten nikahsız yaşadığı ablamı da kullanacaktı, beni de... Cinsel organını kestim ve ablamın evindeki sobaya attım. Pişman değilim.'' 




</TEXT>
</DOC>
