<DOC>
<DOCNO> 37985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/ekonomi/eko07.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövize müdahale kaçınılmaz 
</HEADLINE>
<TEXT>

Vergi Dünyası MUSTAFA ÖZYÜREK 
     Şubat ayında patlayan ekonomik kriz yapılan resmi açıklamaların aksine derinleşmeye devam ediyor. Döviz kurları yükseliyor. Faizler artıyor. Borsa düşüyor. Tüm sektörlerde üretim azalıyor, işten çıkarılanların sayısı çoğalıyor. 
     
     Yanlış nerede 
     Yıllardır izlenen sorunları çözmeyip erteleyen, yanlış politikalar sonucu içine düştüğümüz krizin kısa sürede atlatılmasını beklemek haksızlık olur. Ancak şubattan bugüne geçtiğimiz 6 ay içinde ekonomideki yangının söndürülebilmesi ve gerekirdi. 
     Sayın Derviş ve onun her dediğini doğru kabul eden bazı çevreler piyasa ekonomisinin kendiliğinden krizi çözeceğine inanıyorlar. Onun için devletin ekonomiye müdahale araçlarının birer birer ortadan kaldırılmasını başarı olarak görüyorlar. 
     Çıkarılan bir kanunla Merkez Bankası özerkleştirilerek adeta ekonomiye seyirci hale getirildi. Kurun yükselmesi, faizlerin artması, enflasyonun başını alıp gitmesi Merkez Bankası’nı ilgilendirmezmiş gibi bir anlayış yerleşti. Ekonomik programın başarısı için devletin elindeki tüm olanaklar, bu arada kamu bankaları kullanılmalıdır. 
     Kamu bankacılığına karşı olmak başka, tüm sektörlerin çöküşünü önlemek için eldeki kamu bankalarından yararlanmak başkadır. 
     
     Dövize müdahale edilmeli 
     Döviz kurunun istikrara kavuşması bekleniyor. Ancak her geçen gün kur artmaya devam ediyor. Yükselme sürdükçe, makro dengelerin sağlanamayacağını, kurlar yükseldikçe faizlerin de artacağını görmeliyiz. Onun için dalgalı kur uygulamasından vazgeçip denetlenen kur politikası uygulamalıyız. Merkez Bankası cılız döviz satışları ile yangının büyümesine neden oluyor. Merkez Bankası’nın piyasalara etkin şekilde müdahalesi gerekir. Spekülasyon yapanlar, keyfi şekilde kurla oynayanlara devletin, Merkez Bankası’nın varlığı hatırlatılmalı, spekülatörlerin eli yanmalıdır. 
     Yangını söndürebilmek için Merkez Bankası’nın ve kamu bankalarının tüm olanakları etkin şekilde kullanılmalıdır. 
     



 EKONOMİ 















</TEXT>
</DOC>
