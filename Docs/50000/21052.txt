<DOC>
<DOCNO> 21052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sontur18.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP "Bizi enerji politikasından vurmaya çalışıyorlar" 
</HEADLINE>
<TEXT>

     ANAP Genel Başkan Yardımcısı Cengiz Altınkaya, ''Enerji politikasından dolayı partisini vurmak ve lekemek için çaba sarfedenler olduğunu'' öne sürdü. 
     Altınkaya, ''Savcının 'dalgınlığıma gelmiş' dediği konu, hiç dalgınlığa gelirmi O zaman siz, o işi özür dileyerek bırakın'' dedi. 
     Partisinin Nazilli İlçe Kongresi'ne katılan Altınkaya, yaptığı konuşmada, Türkiye'de yıllardır enerji politikası konusunda acı çekildiğini, karanlıklar yaşandığını, o yüzden enerji konusuna çok önem verdiklerini bildirdi. Bunu bilenlerin ANAP'ı enerji politikasından vurmak için çaba sarf ettiklerini, ANAP'ı lekelemek için çalıştıklarını ifade eden Altınkaya, şöyle konuştu 
     ''Bu konu bizim için, ülke için ibret meselesi haline gelmiştir. Savcının 'dalgınlığıma gelmiş' dediği konu, hiç dalgınlığa gelir mi o zaman siz, o işi özür dileyerek bırakın. ANAP gibi bir camiayı karalayamazsınız. Hepinizin bildiği gibi o savcının işi bırakması lazım, çünkü tarafsızlığını yitirmiştir.'' 
     ANAP'ın iyi olduğu zamanlarda Türkiye'nin de iyi olduğunu savunan Altınkaya, şu anda ülkede her konuda kriz yaşandığını, oysa ANAP'ın tek başına iktidarda olduğu yıllarda hiç kriz yaşanmadığını söyledi. Yapılan yol ve barajların kimler tarafından gerçekleştiğini herkesin iyi bildiğini anlatan Altınkaya, şöyle devam etti 
     ''Her şey ortada. Bu barajları, bu yolları kim yaptı herkes herşeyi biliyor. Zaman geçtikte Türkiye'nin paralarını kimlerin çaldığı ortaya çıkıyor. Biz yeniden iktidara talibiz. Türkiye yıllardır koalisyonlarla idare ediliyor. Çeşitli bakanlıklar ve kuruluşlar paylaşılıyor, işte çirkinlikler burada başlıyor. Krizlerle karşılaşıyoruz, siyasi kıskançlıklar başlıyor. ANAP zorlukların partisidir. Globalleşmeden rahatsızlık hissedenler şimdi sınırları kapatıp, herşey bize yeter dersek, aynı Sovyetler Birliği gibi oluruz. ANAP'ın tüm programları bozulmadan uygulanmak zorundadır. Yan gelip yatmamalıyız. 1983'den gelen yenilik budur.'' Altınkaya, ANAP'ın bugünden itibaren geçmiş hatalardan ders alarak kendisini geliştireceğini, yenileneceğini dile getirdi. Daha sonra, 396 delege, Aytekin Kaplan'ın tek listeyle girdiği seçimler için oy kullanmaya başladı. Altınkaya, Nazilli'den önce partisinin Buharkent ilçe kongresine gitti. Ancak, burada çoğunluk sağlanamadığı için kongre ertelendi. 







</TEXT>
</DOC>
