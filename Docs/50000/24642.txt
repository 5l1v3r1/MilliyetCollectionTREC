<DOC>
<DOCNO> 24642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/civaoglu.html </URL>
<DATE> 2001/06/02/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
FB - GS 
</HEADLINE>
<TEXT>

     Bugün, 30 bin Fenerbahçe taraftarı, Kadıköy'de Aziz Yıldırım'ın başkanlıkta kalması için gösteri yürüyüşü yapacak. 
     Bu sayı daha fazla da olabilir. 
     Aziz Yıldırım, 3.5 yıllık zorlu bir süreç yaşadı. 
     Çoğu kez, büyük üzüntülerini içine gömdü. 
     Sırtındaki hançer acılarını hissettirmedi. 
     O ailenin geleneğidir... Hedefe ulaşıncaya kadar renk vermezler. 
     Yıldırım da sonunda kendisi için "Fenerbahçe'ye gelmiş geçmiş en iyi başkan" dedirtecek bir performansı ortaya koydu. 
     Altyapısı, okulu, Samandıra Tesisleri, Fenerbahçe Stadı'nda gerçekleştirdiği futbol mabediyle bu kulübe imzasını attı. 
     Aziz Yıldırım kararını değiştirir mi 
     Belki... 
     Ailesi, sağlığı engel olsa da duygu seli, onu geri getirebilir. 
     
Galatasaray      Fenerbahçelilerin hem şampiyonluklarını kutluyorum... Hem de tek bir şampiyonlukla bile ortaya koydukları muhteşem coşkularını alkışlıyorum. 
     Ve bir Galatasaraylı olarak kendimize bakıyorum. 
     4 yıl üstüste Türkiye Şampiyonluğu... UEFA Şampiyonluğu... Sonra Süper Kupa... Nihayet bu yıl Türkiye Şampiyonluğu'nu kimine göre gümüş tepside FB'ye ikram ediş, kimine göre kılpayıyla kaçırış... 
     Ama... GS üzerine sanki ölü toprağı serpilmiş. 
     Sonbahar yaprakları gibi savrulmakta... Tanınmaz hale gelmekte... 
     Önce Fatih Terim'in yitirilişi... Ardından Hakan... Şimdi de Okan, Emre, Fatih, Hasan... Belki Taffarel... Hagi'nin futbolu bırakışı... 
     Kulübün üzerine kabus gibi çöken borç... 
     Daha da önemlisi... Profesyonel futbolcular için "Galatasaray'ın güvenli bir kapı olmaktan çıkışı..." 
     Gazetelere artık pırıltılarıyla değil, "haciz" ve "icra" başlıklarıyla konu olan bir Galatasaray. 
     Galatasaray, bu görüntülere müstehak olmak için ne yaptı 
     Sarı - kırmızılı renkler için yüreklerini veren taraftarlar mı yanlış insanlar 
     Galatasaray'da mucize yaratan Fatih mi 
     Yoksa ardarda kupaları sıralayan futbolcular mı 
     
Rüya gibi      UEFA Kupası'nı aldığımız gün, uçakla dönerken rüyayda gibiydim. 
     Kupayı öpüyordum. 
     Artık Galatasaray'ın "dünya büyükleri skalasına yerleşeceğine" inançlıydık. 
     Zaten... GS, istatistik sıralamalarda hep ilk 3'te yer aldı. 
     Yapılacak tek şey vardı. 
     Galatasaray'ın UEFA Kupası'nı ya da Monaco'da Süper Kupa'yı aldığı gün, Galatasaray Futbol Anonim Şirketi'nin Fatih Terim yönetiminde kuruluşunu açıklamak ve borsaya çıkmak... 
     O büyülü süreçte, 100 milyon doların üzerinde hisse senedi satılırdı. 
     GS'liler, evlerinin duvarlarına o hisse senetlerini çerçeveletip asarlardı. 
     Kasalarında saklar, okşarlardı. 
     Galatasaray, sadece "o yılın mucizesi" değil sağlam mali yapısı, köklü ve ciddi yönetimi ve kurumlaşmasıyla "sürekli başarıların Avrupa takımı" olurdu. 
     Galatasaray gibi kültürel dokusu olan bir camiadan beklenen buydu. 
     Ama... Ne yazık ki, Galatasaray kişilik sürtüşmeleri ile aşındı... 
     Değerleri, Avrupa takımları tarafından kapışıldı. 
     
Galatasarayca      Peki ne olacak 
     100 yıllık GS çökecek mi 
     Hayır... 
     Napolyon'a ait olduğu iddia edilen bir söz vardır 
     "Imposible, n'est pas Français .." 
     Yani "imkansız, Fransızca değildir..." 
     Bize göre de "imkansız, Galatasarayca değildir..." 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
