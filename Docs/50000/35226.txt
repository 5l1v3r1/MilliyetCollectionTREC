<DOC>
<DOCNO> 35226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yasam/yas05a.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserin hakkından newline katil bakteri’ gelir 
</HEADLINE>
<TEXT>

Gen enjekte edilerek katil’leştirilen bir bakterinin kanserli hücreleri yemesi sağlandı. Bakterinin hiçbir yan etkisi de yok 
     DIŞ HABERLER SERVİSİ 

     Bilim adamları, kanser araştırmalarında önemli bir adım atarak, kanserli hücreleri öldürebilen bakteriler geliştirmeyi başardı. ABD’nin Stanford Üniversitesi ve İngiltere’den Uygulamalı Mikrobiyoloji ve Araştırma Merkezi’nin ortak çalışması sonucu, laboratuvar ortamında, bilinen bir bakteriye gen enjekte edilerek, kanser katili bakteriler geliştirildi. 
     Bakterinin klasik kemoterapinin aksine hiçbir yan etkisi olmadığını açıklayan Dr Martin Brown, genetik mühendisiliği sayesinde geliştirilen bakterilerin yakın zamanda tümörler için kusursuz ölüm makineleri haline getirileceklerini söyledi. 
     
     Sağlıklıya dokunmuyor 
     Brown, katil bakterinin, ancak oksijensiz ortamlarda yaşayabilen "clostridia" isimli bakteri üzerinde yapılan çalışmalar sonucu geliştirildiğini açıkladı. 
     Bazı kanser hücrelerinin de sadece oksijensiz ortamlarda geliştiğini söyleyen Brown, katil bakterinin bu hücreleri öldürme görevini başarıyla yerine getireceğini ve tümörlerin çevresindeki sağlıklı hücrelere zarar vermeyeceğini açıkladı. Brown, bakteriye enjekte edilen genin küflenmeyi önleyici bir protein ürettiğini, bu sayede olası yan etkilerin de önlenebileceğini söyledi. 
     
     



 YAŞAM 



























</TEXT>
</DOC>
