<DOC>
<DOCNO> 48304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/magazin/yazdud.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
En karizmatik erkek Gökhan Özen 
</HEADLINE>
<TEXT>

Zindan, Mandra Taverna'da 30. yıl, Maslak'da Köşebaşı, Dedeman'da Esen Cafe, Eylülist, 'Günahkar', Keops'da sabaha dek eğlence, Nispet, Yeşilköy'de Hacıbey, Catwalk'da brunch, Özlem'in dönüşü... 
     İzmir'den gelen sevgili bir ağabeyim Dedeman Oteli'nde kalınca, yıllardır gitmediğim otele uğrama fırsatı buldum. Aslında eskiden buranın roof'u ve lobisi çok hareketliydi. Yeniler açıldıkça eskilerin hükmü kalmıyor mu ne Yine de kalabalıktı. Eski bir dost olan sevgili Ercan ile Ahmet Özal'ı bir iş görüşmesinde gördüm. Bir gece önce de Papermoon'dalardı. Ahmet Özal ağır ama emin adımlarla geliyor galiba, hayırlısı. Dedeman'ın içinde Esen Cafe diye bir yer açıldı. Şef, Adnan Öztürk. Öztürk ekibiyle Antalya ve Bodrum tesislerindeki Akdeniz mutfağının lezzetini bu yıl Esen Cafe'ye taşımış. Ne yazık ki bizi yemeğe Yeşilköy'deki Hacıbey'e bekliyorlardı, kalamadık. THY'nda tam 23 yıl hizmet veren Sema Öngelen emekli olunca, turizm işi ile uğraşan oğlu Hakan Şansal ile Hacıbey Tarihi Bursa İskender Kebabı'nı açmışlar. Ama bizim buraya gelişimizin asıl nedeni, bizim Nazilli yöresinin meşhur pidesinin burada yapılıyor olmasıydı. Egeliler tarafından çok sevilen Nazilli'nin meşhur tahinli pidesi de burada. Bize o gün salon şefi Mehmet Derin ile garsonlar Mustafa Açıkgöz ve Kenan Şahin baktılar. Fiyatlar hayli makul. Bursa İskender 4.5, porsiyon döner 3.5, pilav üstü döner 4, pide arası döner 1 milyon lira. Kaşarlı gözlenmiş patlıcan 1 milyon 750 bin, pilav 1, çorbalar 1, şıra 1 milyon lira. Bu arada meşhur Nazilli pide çeşitleri tahinli, kıymalı, kaşarlı, karışık, kuşbaşılı, sucuklu -yumurtalı, ıspanaklı şekillerde sunuluyor. Fiyatları da 2.5 -4 milyon arasında. Evlere paket servisi de yapan Hacıbey'in telefon numarası 0212 662 63 30. Yemekten sonra benim evde birer kahve içtik, ardından da Seba Sinemaları'nda 'Günahkar' adlı filmi izledik. Bana göre Catherina Zeta Jones'dan sonra zirvedeki kadın, Angelina Jolie. Filmin başrol erkek oyuncusu ise kadınların sevgilisi Antonio Banderas. Konu ilginç. Pazar gününü renklendirmek isteyenlere öneririm. 
     
Fulden sessiz sakin, Catwalk -Vodka'da kahvaltı zevki      Efendim, brunch yerleşti. Yalnız İstanbul'da değil, Ankara ve İzmir'de de pek çok mekanda pazarları brunch ile başlıyor. Hammam bu konuda klasikleşti. Parası bol olanlar için otel brunchları ideal. Çırağan Kempinski Bellini sezonu yepyeni bir brunch ile açtı. Şef Fabrice Canelle'nin deyimiyle 'güneşin mutfağı'nda baharatlı tropikal yiyecek, içeceklerin biraraya geldiği 'Karayip Brunch'ın yanı sıra Türk, Asya ve İtalyan mutfağından da örnekler var. Yumurta, gözleme, ekmek çeşitleri, pasta ve tatlı büfesi cebi şişkin olanlar için. Rezervasyon için telefon numarası 0212 258 33 77. Ama benim için brunch asıl şimdi başlıyor. Bu pazardan itibaren Catwalk -Vodka'da annenizin reçellerini, özel olarak yapılan ev böreklerini, tatlılarını, önünüzde pişirilen pide ve ekmek çeşitlerini midenize gönül rahatlığı ile indirebilirsiniz. Bir de manzara var ki pöh, pöh .. Bu pazar, kilo alma pahasına orada olacağım. Tabii saat 10.00'da uyanabilirsem. Aslında diyette olan Rıfat Ababay'ı da kandırırsam iyi olur. Ondan sonra da Maçka Parkı'nda yarışırız. Catwalk -Vodka'nın telefon numarası 0212 231 03 56. Ha, unutmadan söyleyeyim, hesaplı. Ailenizle gidebilirsiniz. Efendim, Nispet, sevgili Can Koç'la klasikleşti. Bir kere Can Koç, Nispet markasını Türkiye'ye yerleştirdi. İstanbul, Bodrum, İzmir- Çeşme derken Can işleri büyütüp Ankara'ya da demir attı. Nispet'in değişmez üç solisti, sevgili Fulden Uras, Rober Hatemo ve Birol dönüşümlü çalışıyorlar. Geçen gece İstanbul'dakine uğradım, Rober acaipti. Ortalığı yıkıp geçiyor. Aslında ben Fulden Uras'ın sahnesini merak ediyorum. Her giden beğeniyor. Helal olsun Fulden'e. İki yıldır sessiz, sedasız, üstelik de pazar, pazartesi ve salı gibi ölü günlerde İstanbul Nispet'i başarıyla götürüyor. Bir pazartesi onu dinlemeye gideceğim. 
     
Beyoğlu'nda Zindan, Mandra Taverna ve Maslak'da Köşebaşı      Karafaki, Çaydanlık ve Bekri'nin sahibi olan sevgili arkadaşım Göksel Sunter ile gitmiştim Zindan'a. Tarihçesini de yazmıştım size. İlginç bir meyhane, çok da güzel fasıl var. 10 yıldır hizmet veren Zindan Restaurant -Bar'a bu kez öğle saatlerinde uğradım. Gerçek anlamda bir Osmanlı zindanı olması nedeniyle dekorasyon çok ilginç. Şimdilerde öğle yemeğinde açık büfe var. Sahipleri Yücel Çömlekçioğlu, Murat Demir işi ilerletmiş, Tepebaşı'nda Zindan 2'yi açmışlar. Bir akşam da oraya gideceğime söz verdim. Burada da açık büfe var. Taksim ve Beyoğlu'nda çalışanların dikkatine, çünkü limitsiz yemek 3 milyon lira. Akşamları ise Buzuki Orhan ve ekibi eğlendiriyor. Rezervasyon için telefon numarası 0212 251 61 26. Zindan kadar olmasa bile, bilinen ve eğlendiren bir başka mekan ise Mandra Taverna. Buraya da yıllar önce, sevgili Gülser Gürsoy çalıştığı sırada gitmiştim. Muhteşem Rum mezeleri ile onlar da kışlık sezonu açtılar. Rezervasyon için telefon numarası 0212 241 47 36. Bekarlık sultanlık ama iş yemek olayına gelince biraz keyifsiz. E, evde bekleyen kocan, çocukların olmayınca hazır yemeğe kaçıyorsun. Maslak'da Köşebaşı Ekspres açıldı. 1995 yılından beri İstanbullulara Güney mutfağının en seçkin örneklerini sunan Köşebaşı, şimdilerde Maslak Mudo Konsept'in içinde evlere paket servisi sunuyor. Eve giderken uğradım. Felaket ucuz. Zeytinli, tulumlu, kaşarlı pide 1 milyon lira. Lahmacun 1, puf ekmek içinde döner 1.5 milyon lira. Piliç şiş, Adana, çöp şiş, döner porsiyon 3, içli köfte 1 milyon, gavurdağı 750 bin lira. Harika tatlılar da 1.5 milyon. Her çeşit içecek var. Şalgam suyu, ayran, cola 1 milyon lira. Valla evde ucuz konuk ağırlamanın yolunu buldum. Telefon numarası 0212 285 44 44. 
     
Birsen Tezer, sahnelerde bir kolejli Gökhan Özen      Eylülist, Arnavutköy'de bana göre en kaliteli müzik kulüplerinden biri. Sahibi Ayten Özer işini bilen, hayli de kültürlü bir hanımefendi. Eylülist'de şimdilerde Bisen Tezer başladı. Tezer'in sesini iyi biliyorum, fiziği de hoş, dinlemeye değer yani. Telefon numarası 0212 257 11 09. Yazımı yazarken, 25 yıllık gazeteci dostum, sevgili Hakkı Yalçın ile Gökhan Özen ziyaretime geldiler. Hakkı medya dünyasında sözüne güvenilen, kalemini her zaman aslan gibi dürüstçe kullanan bir arkadaşım. Harika Avcı, Ebru Gündeş, Seda Sayan, Hülya Avşar, Fulden Uras gibi pek çok sanatçıya da şarkı sözü vermiş, başarılı işlere imza atmış bir söz yazarıdır. Hakkı şimdilerde hayli yakışıklı, gözlerinin içi parlayan ve son günlerde özellikle genç kızların gözdesi haline gelen Gökhan Özen ile kader birliği yaptı. Gökhan ile uzun uzun sohbet ettim. Müthiş karizması olan bir çocuk. 5 -10 yıl geçmesi gerekiyor gerçi ama bence gelecekte Tarkan'ın tek rakibi olabilir. Ankara TED Koleji mezunu olan Gökhan Yıldız Üniversitesi İktisat Fakültesi öğrencisi. On parmağında on marifet olanlardan. Söz yazıyor, beste yapıyor, klasik, flamenko, akustik gitar, piyano, tuşlu çalgılar, bağlama ve darbuka çalıyor. İngilizce biliyor. Universal'den çıkan 'Duman Gözlüm' adlı kasetini dinledim. 'Aramazsan Arama Yar' gibi pek çok hit parça var. Liseli kızlar, Gökhan'ı en karizmatik erkek seçmişler. Gerçekten Gökhan'ın geleceği parlak. 
     
Keops'da Turgut, Cihan Doğan ve Utku      Sırdaşım İsmail Akkaya'nın kızkardeşi Tansel, Türkçe müziğe bayılıyor. Ben de bir kez sevgili Cihan Doğan'ı izlemeye gittiğim için Vira Vira'dan sonra soluğu Keops Eğlence Merkezi'nde aldık. Bu arada Vira Vira'da sevgili Özlem Savaş ile karşılaştım. Bir yıldır görmüyordum. Özlem alkolü tamamen bırakmış. Kilo vermiş. Sahilde, Avrasya'da çalışıyor. Aslında bilgisayar mühendisi ve aklı başında bir insandır. "Dizilerle ve müzik çalışmalarımla yeniden ses getireceğim" dedi. İnşallah. O gece hem Turgut Reyhan, hem Cihan Doğan çalışıyordu. Müdürler Refik İngiz, İsmet Dedeoğlu kapıda karşıladılar. Şefler Şükrü Uysal, Yalçın Gülen ve Nadir Görmüş zar zor bir masa yaptılar. Çünkü çok kalabalıktı. Aşçıbaşı Rafet Erol yemek almadığımız için bozuldu. Mönüye baktım klasik meyhane mezeleri, ara sıcaklarda kalamar tava, kaşar pane, muska böreği, ciğer var. Ana yemek ise beyaz veya kırmızı et, tercih sizin. Salata, 6 çeşit mevsim meyvası, limitsiz yerli içki 30 milyon ama gruplara indirim yapılıyor. Önce Akmerkez Vakkorama'nın da müdürü olan sevgili Turgut Reyhan çıktı ve coşturdu. Ardından Cihan Doğan rüzgar gibi esti. Cihan'a vokal yapan Jeyan Büyükburç'un, rahmetli Ajlan Büyükburç'un kızkardeşi olduğunu öğrendim. Sonra Keops'un sahibi sevgili Nida'nın ısrarları ile yine aynı eğlence kompleksi içinde yer alan Jaca'ya geçtik. Utku'yu çok merak ediyordum. Valla pek çok kadından güzel olmuş. Fazla kalamadım, bir dahaki sefere uzun süre oturmak için söz verdim. Cilveli ve Jaca'nın telefon numaraları 0212 282 79 02 -283 52 65. Efendim, bu pazar da bu kadar. En kötü gününüz benimkinden iyi olsun, kalın sağlıcakla. 
     



 MAGAZİN 













</TEXT>
</DOC>
