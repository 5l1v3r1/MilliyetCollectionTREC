<DOC>
<DOCNO> 29196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/guncel/gun08.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip, iyi hal’den yararlanabilir mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Adalet Bakanı Hikmet Sami Türk’ün Recep Tayyip Erdoğan’ın "iyi halden" yararlanarak siyasi yasaklılığının kalkabileceğini söylemesi tartışmalara yol açtı. Hukukçular, Erdoğan’ın iyi halden siyasi yasağının kalkıp kalkmaması konusunda farklı düşünüyor. Ancak, ömür boyu siyasi yasaklı olan Tayyip Erdoğan, 2002’de "memnu yani yasak hakların iadesi" için başvuruda bulunabilecek. Mahkeme tarafından "iyi halli" bulunursa yasağı kaldırılacak. 
     
     Ord. Prof. Dr. Sulhi Dönmezer 
İyi halinden şüphe yok      Objektif olarak söylüyorum Gerek Ceza Kanunu’nda, gerekse Ceza Usulü Kanunu’muzda, "Müebbet hak yoksunluğu"na mahk m edilmiş olan kişilerin, kanunun tayin ettiği cezalarının infazından sonra, kanunun tayin ettiği belirli süreler içerisinde iyi hal göstermeleri halinde, mahkeme bir karar verebilir ve memnu hakları kaldırabilir. Buna, "memnu hakların kaldırılması usulü" derler. Ceza, infaz olunduktan üç yıl sonra, memnu haklarının kaldırılması için kişi, hükmü veren mahkemeye başvuracak. O süre içerisinde kişi, herhangi bir suç işlememişse ve iyi hal gösteriyorsa mahkeme, memnu haklarını iadesine karar verebilir. Erdoğan hakkında da elbetteki mahkeme, memnu hakların iadesine karar verir. Onda şüphe var mı 
     
     Prof.Dr. Ülkü Azrak İ.Ü. Siyasal Bilgiler D. 
Durum, Tayyip lehine değil      Recep Tayyip Erdoğan’ın mahk miyetinden üç yıl sonra kamu haklarından yararlanmak için ilgili mahkemeye başvurması gerekiyor. Sadece Tayyip için değil, herkes için bu yol kullanılır. Burada mahkemenin verdiği karar önemlidir. Memnu yani yasak olan haklarının kalkması için, mahkemenin Tayyip Erdoğan hakkında vereceği kararı, Adalet Bakanı değiştirebilir mi Hayır, değiştiremez. İdare, mahkeme kararlarına uymak zorundadır. Mahkemenin yerine karar veremez. Ayrıca burada "iyi halden" kasıt nedir Erdoğan, "Nedamet ettim, ben iyi oldum, tövbe ettim, artık eskisi gibi değilim" mi diyecek. Kaldı ki, mevcut durumu Tayyip Erdoğan’ın lehine değil. Erdoğan mahkemeye başvurur ve ilgili mahkeme durumu neyi gerektiriyorsa ona karar verir. 
     
     Prof. Dr. Burhan Kuzu 
İyi halden istifade eder      İyi halden yararlanmak için, mahk miyetten sonra geçecek olan üç yıllık süre içinde, mahk m olunan benzeri suçlar ve suç teşkil eden fiillere muhatap olunmaması gerekir. "Mahk m oldu ama, h l akıllanmadı" denmemesi gerekiyor. Erdoğan’da bir yumuşama, bir ılımlılık söz konusu. Bu süre içerisinde sarsıcı herhangi bir beyanatına rastlamadım. Daha dikkatli konuşmaya çalışıyor. Üç yılın sonunda, iyi halden istifade edecektir. Ben bir hukukçu olarak buna imza atarım. Ayrıca bir siyasetçinin iyi hali ne olabilir Kanarya Severler Derneği’nde değil ki. Tabii ki beyanat verecek, değişikliklerini söyleyecek. 
     
     Prof. Dr. Zafer Üskül Anayasa hukukçusu 
İyi hali mahkemelik      Adalet Bakanı ya da savcı değil, buna mahkeme karar verecek. Mevzuat bunu öngörüyor. Yani Tayyip Erdoğan’ın iyi hali mahkemelik. FP’nin yenilikçiler kanadının önder olarak Erdoğan’ı seçmiş olmaları, kendileri açısından bence riskli bir seçim. Riski şurada Erdoğan kolayca yıpratılabilecek bir isim. Hakkında açılmış davaların olması, bu davaların birinden mahk m olması, ya da belediye başkanlığı dönemi ile ilgili ortaya atılabilecek söylentiler, siyaset yaparken yaptığı harcamaların kaynağını açıklamakta zorlanabilecek olması, onun açısından dezavantaj oluşturuyor gibi görünüyor. Ancak bir bölüm eski Faziletli, Erdoğan’ın karizmasının bütün bu sakıncaları aşabileceği kanaatinde olmalı. Ki bu yüzden onu destekliyorlar. 
     



 GÜNCEL 
















</TEXT>
</DOC>
