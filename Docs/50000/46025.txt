<DOC>
<DOCNO> 46025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/dunya/dun04.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz gazetecinin 10 günlük k busu 
</HEADLINE>
<TEXT>
Tek silahı açlık greviydi 
Taliban’ın sorgulayarak serbest bıraktığı kadın gazeteci Ridley, "Öleceğimi düşündüm, çok korkmuştum" dedi 
     NEVSAL ELEVLİ Londra 

     Afganistan’a kaçak girip Taliban’ın eline düştükten 10 gün sonra serbest bırakılan İngiliz kadın gazeteci Yvonne Ridley, gözaltında tutulduğu yerde başına gelenleri ve 10 günlük açlık grevini anlattı. Ridley, k busun sona ermesinden sonra en çok, 74 yaşındaki annesi Joyce Ridley’e hesap vermekten ve azarlarından çekindiğini ifade etti. 
     Yaşadıklarını, çalıştığı Sunday Express’in kardeş yayını Daily Express’e anlatan Ridley, gözaltındayken telefon etme talebini Taliban’ın reddettiğini, bunun üzerine açlık grevine girdiğini belirtti. Bunun, "Sahip olduğu tek silah" olduğunu ifade eden Ridley, "Öleceğimi düşündüm. Çok korkmuştum" dedi. İngiliz gazeteci, yaşadıklarını unutmamak için, diş macunu kutusu ve kullandığı sabunun ambalaj k ğıdına da notlar yazdığını belirtti. Ridley şunları söyledi 
     "Beni fiziksel olarak hiç incitmediler ama psikolojik olarak çökertmeye çalıştılar. Hiç durmaksızın, saatlerce aynı soruları sordular. Gecenin 9’unda bile sorguladılar. Afganistan’a kaçak girmekten başka bir yol bulamamıştım. Afgan halkının içinde bulunduğu durum hakkında ne düşündüğünü öğrenmeye çalışıyordum." 
     
     Hücrede altı kişi 
     Ridley, Taliban’ın tutukladığı 8 Batılı yardım görevlisinden 6’sıyla aynı hücreye konulduğunu söylerken, kadın görevlileri "İnanılmaz dayanıklılar" diye tanımladı. Gözaltındayken ABD ve İngiltere’nin düzenlediği hava harek tına yakından tanık olan Ridley, o sırada yatakta uzandığını, her şeyi açıkça gördüğünü ve patlamaların havai fişek görüntüsü yarattığını dile getirdi. 
     
Casuslukla suçlanıyor Paris Match muhabirini burka gizleyemedi      Afganistan'daki Taliban yönetimi, istihbaratçıların dün Celalabad yakınlarında kadın kılığında dolaşırken yakaladığı Fransız gazeteci Michel Peyrard'ın 44 casus olduğunu iddia etti. Afgan İslami Haber Ajansı'na AIP açıklama yapan Taliban sözcüsü, Fransa'da yayımlanan haftalık "Paris Match" dergisi muhabiri Peyrard'ın "uydu telefonu, teyp ve casusluk için kullanılan diğer araç gereçlere sahip olduğunu" bildirdi. Taliban'ın gazetecinin teçhizatına el koyduğunu belirten sözcü, "casusluk yaparken" yakalanan Peyrard'a "anlayış gösterilmeyeceğini" kaydetti. Özel bir mahkemeye çıkarılacak olan Peyrard, Pakistanlı iki rehberiyle Goşta bölgesinde, vücudu baştan ayağa örten burka'yla gezerken yakalanmıştı. 
     



 DÜNYA 














</TEXT>
</DOC>
