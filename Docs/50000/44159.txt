<DOC>
<DOCNO> 44159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/spor/aspo.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Niye istifa edeyim " 
</HEADLINE>
<TEXT>

Denizli, üç yenilgiden sonraki spekülasyonlar nedeniyle oluşan gündemi suni bulduğunu söyledi ve "İstifayı düşündüğüm anda yaparım. Bunu gerektirecek bir neden yok" dedi 
     YUSUF KOBAL 

     Sıra 3. yıldızda’ 
     MUSTAFA Denizli, son günlerde ağırlaşan tenkitler ve yoğun spekülasyonlar üstüne yaptığı açıklamada, "İstifayı bir an bile düşünmedim. Bu iş aklıma geldiği zaman zaten istifa ederim" dedi. Tecrübeli teknik adam göreve geldiği günden bu yana koyduğu her hedefi gerçekleştirdiğine değinerek, "Geçen sene ilk hedefimiz şampiyonluktu. Şimdi sıra üçüncü yıldızda. Bu da olacak" diye konuştu. 
     
     Hepsine güveniyorum’ 
     TAKIMINA güveninin sonsuz olduğunu ve bu yüzden transfer istemediğini de hatırlatan Denizli, sözlerini şöyle sürdürdü "Ne yönetimle, ne de futbolcularımla aramda bir sorun oluştu. Ortada sadece talihsizliklerin getirdiği üç yenilgi var. Bu takım daha zorlu engelleri aştı. Ben işime bakıyorum. Sadece kulübüm için çalışırım, gerisi havadır." 
     
     Taraftar gururumuz’ 
     SON günlerde yöneticilerle oluşan diyaloğun da normal olduğunu vurgulayan Denizli, "Böyle bir şeyin olmaması anormal. Bizler bir ekibiz. Her şeyimizi birbirimizle paylaşmak zorundayız. Taraftarı kötü günlerimizde bile yanımızda görmemiz en büyük gururumuz. Fenerbahçe’nin sağladığı bu birlik zaten gelecekte elde edeceği başarının da garantisidir" yorumunu yaptı. 
     
Yöneticilerin aklı karıştı      ÜÇ günden Samandıra Tesisleri’nden çıkmayan Fenerbahçeli yöneticilerin, Mustafa Denizli ile yaptıkları son toplantıdan sonra akılları karıştı. Mahmut Uslu ve Hamdi Akın, Denizli’den "Kondisyon eksiğimiz yok. Sorun oyuncularımın kafasında. Ben ne olduğunu ve çözümünü biliyorum. İşi bana bırakın" açıklamasını aldılar. Ancak problemin ne olduğu ve neler yapılacağını öğrenemeden tesislerden ayrılan iki yönetici şimdi merakla beklemeye başladılar. 
     



 SPOR 




























</TEXT>
</DOC>
