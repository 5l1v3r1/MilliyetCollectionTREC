<DOC>
<DOCNO> 21070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko04.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplu sözleşmede kritik son hafta 
</HEADLINE>
<TEXT>

     ANKARA Milliyet 

     Yaklaşık 450 bin kamu işçisi adına yürütülen ve bir aydır uzlaşma sağlanamayan toplu iş sözleşmesi görüşmeleri çerçevesinde, Devlet Bakanları Mehmet Keçeciler ve Kemal Derviş, önümüzdeki çarşamba veya perşembe günü Türk - İş Genel Başkanı Bayram Meral ve yönetim kurulu üyeleri ile yeniden bir araya gelecek. 
     Kamu toplu iş sözleşmesi görüşmelerinde temel sorun işçi ücretlerine birinci altı ay için yapılacak zammın kök ücretlere yansıtılıp, yansıtılmamasından kaynaklanıyor. 
     
     Enflasyon farkı verilecek 
     Hükümet ile Türk- İş’in ücretlerde 2, 3 ve 4’ncü 6 aylar için hedeflenen enflasyon oranında zam yapılması, enflasyondaki farkın yüzde 80’inin ücretlere eklenmesi konusunda anlaşmaya vardıkları kaydedildi. Türk - İş’in birinci altı aydaki yüzde 20 oranındaki zammın kök ücretlere 1 Ocak 2001’den itibaren yansıtılması durumunda, zam farklarının Şubat 2002’de ödenmesine "Evet" diyebileceği kaydedildi. 
     
     



 EKONOMİ 



















</TEXT>
</DOC>
