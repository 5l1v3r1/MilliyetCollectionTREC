<DOC>
<DOCNO> 33712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/guncel/gun16.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Altın tabanca Adli Emanet’te 
     DİNÇER ŞEREF İstanbul 

     Galatasaray Adası'nda düzenlenen sünnet düğününde Bedrettin Ekdi'nin oğluna hediye edilen altın kaplamalı tabanca ve hançer Adli Emanet’e teslim edildi. Ünlü sanatçıların ve mankenlerin katıldığı trilyonluk sünnet düğününde Bedrettin Ekdi'nin oğluna hediye edilen altın kaplama kurusıkı tabanca ve hançeri kimin verdiği ise h l belirlenemedi. 
     
     Kartal’da iki fabrika yandı 
     TAHSİN AKSU 

     Kartal'da bir fabrikada çıkan yangın kısa sürede yan taraftaki başka bir fabrikaya sıçradı. YEKTAŞ adlı fabrikada 00.20'de başlayan yangın, kısa sürede büyüdü ve alevler yan taraftaki Tropikal yem imalathanesine de sıçradı. Kartal İtfaiyesi'nin söndürme çabaları yetersiz kalınca çevre ilçelerden yardım çağrıldı. Yangında ölen ya da yaralanan olmazken büyük çapta maddi hasar meydana geldi. 
     
     Sürücüler dikkat Asfalt eriyor 
     ANKARA Milliyet 

     Karayolları Genel Müdürlüğü, aşırı sıcaklar nedeniyle asfaltın eridiği kesimlerde yolun kaygan hale geldiğine dikkat çekerek, sürücüleri bu kesimlerde yavaş seyretmeleri konusunda uyardı. Açıklamada, hava koşullarından kaynaklanan bu olumsuzluğun giderilebilmesi için gerekli önlemlerin alındığı kaydedildi. 
     
     Yazar Aydemir’in eşi ölü bulundu 
     Ünlü yazar Şevket Süreyya Aydemir'in 96 yaşındaki eşi Leman Aydemir, Bahçelievler’deki evinde ölü bulundu. İhbar üzerine olay yerine gelen ekipler, Atatürk'ün hayat hikayesini anlattığı "Tek Adam", İnönü'nün yaşamını konu alan "İkinci Adam" kitaplarının yazarı Aydemir'in eşi Leman Aydemir'in cesediyle karşılaştı. 
     
     Tetikçi Uyar, Sincarları akladı 
     SEMRA PELEK İstanbul 

     Sincar aşireti üyesi Sadettin Sincar'ı öldüren Gaffar Karaca'nın iş ortağı ve şoförünü Bostancı'da "misilleme" saldırıda öldüren tetikçi Şükrü Uyar, "Rahmetliye vefa borcum vardı. Öldürmek istedim ve öldürdüm" dedi. Uyar, yargılanmaya başladığı ilk duruşmada Sincar aşiretinden talimat aldığını da yalanlayarak bütün suçu üstlendi. 
     



 GÜNCEL 





















</TEXT>
</DOC>
