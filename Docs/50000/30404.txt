<DOC>
<DOCNO> 30404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/siyaset/siy04.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çağda bu kafa 
</HEADLINE>
<TEXT>

"Hoca’nın gazetesi"nde tuhaf yorum Namaz kılmazsa çocuğunuzu dövün. Din adamları, gazetede dini soruların cevaplandığı "Fıkıh" köşesine büyük tepki gösterdi 
     İSTANBUL Milliyet 

     Milli Gazete’nin vatandaşlardan gelen dini soruların cevaplandığı "Fıkıh" köşesinde yer alan, "Hz. Peygamber buyurdular ki Yedi yaşına geldi mi çocuğa namaz emredin, on yaşına geldi mi kılmadığı takdirde dövün’" açıklaması büyük tepki gördü. Din adamları, kaynak olarak gösterilen rivayetlerin doğruluğundan emin olmadıklarını ve çocuklara döverek namaz öğretilemeyeceğini söyledi. 
     Necmettin Erbakan’a ve Milli Görüş’e yakınlığıyla tanınan, Anadolu’nun birçok ilinde düzenlediği gecelere Erbakan’ın da katılmasını sağlayan gazetenin yazarı Mehmet Talu, "Fıkıh" köşesinde, "Çocukların dini eğitimine kaç yaşında başlanılmalıdır " sorusuna şu cevabı verdi 
     "Sebret b. Ma’bed RA anlatıyor Hz. Peygamber buyurdular ki Yedi yaşına geldi mi çocuğa namazı emredin, on yaşına geldi mi kılmadığı takdirde dövün 1 Tirmizi’nin rivayetiyse "Çocuğa namazı yedi yaşında öğretin, kılmadığı takdirde on yaşında dövün. 2 " 
     
     Döverek olmaz 
     Diyanet İşleri eski Başkanı Tayyar Altıkulaç ise, Talu’nun yazısını şöyle değerlendirdi "Namaz İslam’ın beş temel esasından biridir. Aile reisi de, aile fertlerinin bu konuda eğitilmelerinden sorumludur. Çocuklar için bu konuda başlangıç dönemi genel olarak yedi yaş civarıdır. Ancak bu bir zorlamalı uygulama değil, öğretme, eğitme ve sevdirme konusudur. Tabiatıyla çocuğun bu yaşlarda günde beş vakit namaz kılması değil, onun namaza alıştırılması anlamındadır. " Marmara Üniversitesi İlahiyat Fakültesi öğretim üyesi Prof. Dr. Saim Yeprem de şunları söyledi "Bu, eğitim metoduyla ilgili söz. Peygamberin, o günün şartları altında söylediği söz ne derece sağlıklı bir rivayet, o da belli değil. " 
     
Siyasette 2. Erbakan      Altan Burgucu 

     Eski RP Genel Başkanı Necmettin Erbakan’ın oğlu Fatih Erbakan, siyasete yeşil ışık yaktı. Küçük Erbakan, "Görev düşerse her zaman hazırım" diyerek, siyasetten uzak durmayacağının sinyalini verdi. Necmettin Erbakan, dün oğlu Fatih’in mezuniyeti nedeniyle Başkent Üniversitesi’nde düzenlenen törene katıldı. Medyanın yoğun ilgisi ve FP ile ilgili sorularla karşılaşan Erbakan’ın keyifli olması ve kahkahalar atması dikkat çekti. Erbakan, Elektrik - Elektronik Mühendisliği bölümünden mezun olan oğluna diplomasını "Mübarek olsun, hayırlı olsun" diyerek kendisi verdi. Diplomasını alırken babasının elini öpen Fatih Erbakan da, daha sonra diğer mezunların arasına geçerek kepini havaya fırlattı. 
     



 SİYASET 
















</TEXT>
</DOC>
