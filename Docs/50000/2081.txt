<DOC>
<DOCNO> 2081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/ekonomi/eko04a.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel hastanede 21 kat daha pahalı uyunuyor 
</HEADLINE>
<TEXT>

Devlet hastanelerinde 1 milyon liradan başlayan bir gecelik yatak ücreti, özel hastanelerde en az 21 milyon lira düzeyinde 
     Devlet ve özel hastaneler arasındaki fiyat uçurumu giderek büyüyor. Herhangi bir sağlık sorunuyla karşılaşıldığında, vatandaşların ilk tercihi durumundaki devlet hastanelerine karşın, hizmet kalitesi yönünden daha iyi olduğu düşünülen özel hastaneler, ücretleriyle vatandaşların cebini yakıyor. 
     Devlet ve özel hastanelerdeki muayene, yatak ve doğum ücretleri baz alınarak yapılan araştırmaya göre, devlet hastanelerinde 2 milyon 200 bin lira ile 5 milyon lira arasında değişen muayene ücretleri, özel hastanelerde 40 milyona kadar çıkabiliyor. 
     
Sezaryen 2 milyara kadar çıkıyor      Devlet ve özel hastaneler arasındaki en büyük fiyat farkına, önceki yıllarda olduğu gibi yine yatak ücretlerinde rastlanıyor. Özel hastanelerdeki en düşük yatak ücreti, devlet hastanelerindeki bir gecelik yatak ücretinin 21 katı. 
     Sezaryen ücretinin 250 milyona ulaştığı devlet hastanelerine karşın, özel hastanelerde bu miktar 2 milyar liraya yaklaşıyor. 
     
İstanbul'daki devlet ve özel hastanelerin verdikleri bazı hizmetlerin KDV dahil ortalama fiyatları Verilen hizmet Devlet hastaneleri Özel hastaneler  en düşük - en yüksek en düşük - en yüksek Muayene 2.2 - 5 milyon 15 - 40 milyon Yatak bir gece 1 - 12.6 milyon 21 - 60 milyon Normal doğum 75 - 100 milyon 250 - 1.465 milyar Sezaryen 120 - 250 milyon 450 - 1.874 milyar      


 EKONOMİ 



















</TEXT>
</DOC>
