<DOC>
<DOCNO> 5939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/soneko13.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerevitaş bankalarla görüşüyor 
</HEADLINE>
<TEXT>

     Kerevitaş Gıda, mevcut kredilerin yeniden yapılandırılması amacıyla, kredi kullandığı bankalarla görüşmelere başladığını açıkladı. 
     Kerevitaş Gıda Sanayi ve Ticaret A.Ş.’den Borsa’ya gönderilen açıklamada, Alman ortak Schöller Holding GmbH Co.KG ile olan düşünce ve yorum farklılıkları nedeniyle şirketin gerekli olan sermaye artışını zamanında gerçekleştirilemediği bildirildi. 
     Buna ek olarak, son 2 yıldan beri yaşanan ve ülke ekonomisini derinden etkileyen global ekonomik kriz ve sonunda ortaya çıkan finansal darboğazın, şirketin kullandığı başka kredilerin maliyetini önemli ölçüde artırmaya başladığı belirtilen açıklamada, şöyle denildi 
     "Bu nedenle, şirketimizin geleceğini güvence altına alıp, sektördeki konumunu pekiştirerek hem iç, hem dış pazarda mevcut potansiyelin daha iyi değerlendirilmesine yönelik olarak mevcut kredilerimizin yeniden yapılandırılması gayesiyle, kredi kullandığımız bankalarla görüşmeye başlamış bulunmaktayız. Bunun için gerekli teminatlar verilmiştir." 
     Açıklamada, şirketin bugüne kadar bütün borçlarını ve personel ücretlerini ödediği ve herhangi bir protesto ve temerrüt durumu ile karşılaşmadığı vurgulandı. 
     




</TEXT>
</DOC>
