<DOC>
<DOCNO> 30496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/soneko12.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi önceki kapanışa göre 73.84 puan artışla, 1. seansı 11,156.11 puandan tamamladı. 
     Hisse senetleri ortalama yüzde 0.67 oranında değer kazandı. Borsa, günün ilk seansında, IMF ve Dünya Bankası'nın Türkiye'ye sağlanacak kredilere ilişkin toplantıları ertelemesinin ardından Devlet Bakanı Kemal Derviş'in ABD'deki temaslarına odaklandı. Oldukça sığ bir işlem hacminin oluştuğu 1. seans, 11,101.48 puandan açıldı. Seansın ilk saati 11,131.83 seviyesinden geçilirken,endeks mimimum 11.055.68 puanı gördü. Maksimum 11,215.84 puana yükselen endeks, seansı 11,156.11 puandan kapattı. 
     Kapanışta mali endeks 89.71 puanlık artışla 15,905.49 puana, sınai endeks 88.71 puanlık artışla 8,786.45 puana, hizmetler endeksi de 21.51 puanlık artışla 6,438.25 puana yükseldi. Böylece önceki kapanışa göre, mali grup hisseler ortalama yüzde 0.57, sınai grubu hisseler yüzde 1.02, hizmetler grubu hisseler de yüzde 0.34 oranında değer kazandı. 1. seansta işlem gören toplam 280 hisse senedinden 153'ü değer kazandı. 33 hisse senedi değer kaybederken, 94 hissenin fiyatında ise değişiklik olmadı. Seansta, 76 trilyon 957 milyar 184 milyon liralık işlem hacmi oluştu. 1. seansta, Vestel, Sabancı Holding, Yapı Kredi Bankası, İş Bankası C ve Garanti Bankası en yoğun işlem gören hisseler oldular. 







</TEXT>
</DOC>
