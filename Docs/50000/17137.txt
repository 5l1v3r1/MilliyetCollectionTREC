<DOC>
<DOCNO> 17137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/ekonomi/eko06.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirket zararları Greenspan’ı korkuttu 
</HEADLINE>
<TEXT>

ABD Merkez Bankası’nın önceki gün sürpriz bir şekilde faiz oranlarını yarım puan aşağı çekmesi Wall Street’te şaşkınlık yarattı 
     EKONOMİ SERVİSİ 

     ABD Merkez Bankası FED Çarşamba günü sürpriz bir kararla bankaların kredi faizlerini yarım puan daha düşürerek yüzde 4’e indirirken gecelik faizleri de yüzde 4.30’a düşürdü. Yılın başından bu yana dördüncü kez toplam 2 puan faiz indiren banka, dünya borsalarının özellikle teknoloji ve yeni ekonomi hisselerinin öncülüğünde bir anda yükselmesine neden oldu. 
     Banka’nın 15 Mayıs’taki toplantısında yeni bir faiz indirimi beklenmesine karşın piyasalar, FED’in sürpriz bir kararla faiz oranlarını düşürmesini şaşkınlıkla karşıladılar. Yatırımcılar ise şirketlerden gelen kötü haberlere rağmen faiz indirimi haberini iyimser yorumladılar. Öte yandan işten çıkarmaların yoğunlaştığı, tüketici harcamalarının azaldığı ve şirket k r oranlarının düşerek ekonomik büyüme hedeflerinin bir hayli değiştiği ortamda ABD Merkez Bankası’nın 1990’ların başında ekonomik büyümeyi artırmak için düşük faiz politikası izlerken son dönemde durgunluğun önüne geçebilmek için benzer riskleri göze aldığı yorumları da yapılıyor. 
     ABD Borsaları son bir haftadır mart ayı endüstriyel üretim oranının beklenenin üzerinde oluşu ve eski ekonomi’ şirketlerinin k r oranlarındaki artışlar nedeniyle toparlanma eğilimi gösteriyordu. Analistler ise bu tür sürpriz kararların Wall Street’te her zaman beklenmesi gerektiğini belirterek faiz düşürme politikasının ekonomiyi canlandırmak için yeterli olmadığını söylüyorlar. 
     


 EKONOMİ 

















</TEXT>
</DOC>
