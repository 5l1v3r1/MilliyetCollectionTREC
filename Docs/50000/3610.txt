<DOC>
<DOCNO> 3610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/guncel/gun02.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İntiharın eşiğindeler 
</HEADLINE>
<TEXT>

Gözaltında coplu tecavüze uğradıklarını söyleyen F.D.P. ve N.C.S'nin ruhsal durumu tam yedi ay boyunca incelendi. Sonuç "Ağır travma" 
     NEŞET KARADAĞ Adana DHA 

     Gözaltında copla tecavüze uğradığını iddia eden iki genç kızın davası, sıradışı bir şekilde sonuca bağlandı. Olayın üzerinden uzun zaman geçmesi nedeniyle fiziksel inceleme yapılamadı. Bunun üzerine iddianın gerçek olup olmadığını anlamak için kızların ruhsal durumu takibe alındı. 
     
İntihara eğilimliler      Yaklaşık 7 ay süren bu inceleme sonucu hazırlanan rapor, olaya karıştıkları öne sürülen polislerin yargılandığı mahkemeye sunuldu. Psikolojik raporda her iki gencin de "zihinlerinin sürekli bu travmayla meşgul olduğu, sık sık kabus gördükleri, intiharı planladıkları, öfke ve güvensizlik duygusu yaşadıkları" vurgulandı. 
     
3 doktor hazırladı      İskenderun'da iki yıl önce PKK lehine yapılan korsan gösteride bir otobüsün yakılması olayıyla ilgili olarak gözaltına alındıkları karakolda coplu tecavüze uğradıklarını iddia eden lise öğrencisi N.C.S. 16 ve F.D.P.'nin 19 dört polis aleyhine açtığı davaya dün devam edildi. İskenderun Ağır Ceza Mahkemesi'ndeki davada beklenen ve 3 doktorun hazırladığı raporda, kızların ikisinde de "ağır travma" yaşayan kişilerde görülen belirtilerin görüldüğü kaydedildi. 
     
'Makatımdan kan geldi'      Arandığını duyunca emekli polis amcasına teslim olduğunu, daha sonra gözleri bağlanarak gözaltına alındığını öne süren F.D.P. olayı şöyle anlattı "Bir polis memuru benden öne doğru eğilmemi ve pantolonumu indirmemi istedi. Eğildiğimde gözlerim bantlı idi. Makatıma sertçe bir cisim soktu." 
     
Beni soyup dövdüler’      N.C.S. ise gözleri bağlı, elleri duvara dayalı bekletildiğini belirterek, "Aç ve uykusuz bırakıldım. Dayak yedim. Göz bandımın kayması sonucu sanıklardan A. ve G.'yi gördüm. A. beni soydu. Dayak sırasında yere düştüğümde G. ellerime basarak ifademi anlatacakları şekilde yazmamı istedi" dedi. 
     
Doktorların raporu iddiayı destekliyor      İ.Ü. Tıp Fakültesi Psikiyatri Anabilim Dalı Başkanı Prof. Dr. Şahika Yüksel, Dr. Handan Metris ve Dr. Psikolog Ufuk Sezgin'in hazırladığı raporda şu ifadeler yer aldı 
     F.D.P Travmayla ilgili konuşmalardan kaçınma çabası var. Olay tekrar tekrar anımsanmakta ve bu durum hastada kaygı yaratmaktadır. Sık sık kabuslar görülmektedir. Travmatik olayları aktarması istendiğinde bunu kaygı içinde ve ağlayarak aktarabildi. Yaşamdan eskisi gibi zevk almadığını, intihar etmenin onu sıkıntılardan kurtaracağını belirtti. 
     N.C.S Halen cinsel ve fiziksel travmatik yaşantıyla iç içe. 1.5 yıl önce olduğunu belirttiği cinsel ve fiziksel travmatik yaşantıyla ilgili sorunları mevcut. Tanımladığı cinsel ve fiziksel travmayla ilgili konuşma sırasında kaygısının arttığı gözlenmekteydi. Konuşma sırasında öfke ve güvensizlik duygusu yaşadığını belirtmekteydi. 
     


 GÜNCEL 

















</TEXT>
</DOC>
