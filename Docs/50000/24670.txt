<DOC>
<DOCNO> 24670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sondun18.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basını "Kıbrıs Avrupa Ordusu'nun dışında kalıyor" 
</HEADLINE>
<TEXT>

     Kıbrıs Rum Kesimi'nin ''Avrupa Ordusu''nun dışında kalmasının beklendiği bildirildi. 
     Yunan basını, Budapeşte'de yapılan NATO ilkbahar toplantısında Avrupa Güvenlik ve Savunma Politikası'nı AGSP konu alan görüşmelerde, söz konusu olasılığın ortaya çıktığını yazdı. 
     Rum Kesimi'nin ''Avrupa Ordusu'' dışında bırakılmasına yönelik girişimin İngiltere'den geldiğini belirten gazeteler, hiçbir NATO ülkesinin bu girişime karşı çıkmamasının bu alandaki endişeleri artırdığını ifade ettiler. Türkiye'nin Rum Kesimi'ni Avrupa savunmasının dışında bırakılışını yazılı bir belgeye dönüştürmek için ısrar ettiğini de savunan Yunan basını, bu aşamada konuya ilişkin belge yayınlanmadığını ve konu üzerindeki müzakerelerin yıl sonuna kadar devam etmesinin beklendiğini belirtti. 







</TEXT>
</DOC>
