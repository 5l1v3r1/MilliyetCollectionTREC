<DOC>
<DOCNO> 33295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/spor/spo04.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kötü son 
</HEADLINE>
<TEXT>

Bordo-Mavililer, Almanya’daki son hazırlık maçında bu sezon 2.Lig’e düşen Duisburg karşısında tutunamadı 
     TRABZONSPOR, Almanya kampındaki 7. ve son maçında Duisburg’a ilk yarıda yediği tek golle teslim oldu. Bu sonuçla Karadeniz ekibi, kampı 3 galibiyet, 2 beraberlik, 2 de mağlubiyetle kapadı. Bu sezon 2. Lig’e düşen rakibi karşısında kötü futbol ortaya koyan Bordo - Mavililer, 11. dakikada kaleci Metin’in üst üste iki şutunu çelmesine rağmen, Policella’nın golüne engel olamadı. İkinci devrede Trabzon biraz toparlandı, ancak aradığı golü bulamadı. 
     
     Maçın karnesi 
     HAKEMLER O.Klostermann , D.Mohr , D.Voss 
     DUISBURG Bobel - Libers Ebbers Dk.69 , Wohlert Kovaçeviç Dk.58 , Bönig , Dresk - Köhler , Zeyer , Vana Spiasete Dk.69 , Wolters - Sercan Gruew Dk.70 , Policella 
     TRABZONSPOR Metin - Macit , Mehmet , Cem Osman Dk.46 - Gökdeniz , M.Jarro , M.Aurella , H.Somers Hasan Dk.80 , Erman - Zafer Eduardo Dk.55 , Robson Da Silva 
     GOL Policella Dk.11 
     SARI KART Osman 
     
     Zafer sakatlandı 
     DUİSBURG karşılaşmasının 55. dakikasında kasıklarındaki sakatlığı nükseden Zafer’in en az bir hafta forma giyemeyeceği bildirildi. Zafer’in kesin durumu bugün netlik kazanacak. Öte yandan 15-20 kişilik gurbetçi grubu, yenilgi üzerine Teknik Direktör Sadi Tekelioğlu’nu istifaya davet etti. Hami, kampta 33. yaş gününü kutlarken, Bordo-Mavililer, yarın Türkiye’ye dönecekler. 
     



 SPOR 























</TEXT>
</DOC>
