<DOC>
<DOCNO> 42795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun16.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'dan ABD'ye mesaj... 
</HEADLINE>
<TEXT>

     Irak Devlet Başkanı Saddam Hüseyin, ABD'nin 50 yıldır güç kullandığını şimdi ise hikmet yolunu kullanmaya ihtiyacı olduğu söyledi. 
     Saddam'ın, New York ve Washington'daki saldırılardan sonra ABD ve Batı'ya ikinci mesajı olarak yorumlanan ve Irak Radyo ve Televizyonu'nda yayınlanan konuşmasında, söz konusu olaylarla ilgili ABD'nin bir sonuca ulaşamadığı halde, başkalarını suçladığını belirterek, ABD'nin yasalara saygı göstermediğini, 1990 yılından beri aynı saldırgan politikasını sürdürdüğünü söyledi. 
     ABD'nin savaş hazırlığı yaptığına dikkat çekerek, bir kanıt olmadan Müslamanları hedef aldığını ifade eden Saddam Hüseyin, ABD'nin Afganistan, Suriye, Yemen, Cezayir, Irak, Lübnan ve Filistin'e saldırmayı ''göz önünde bulundurduğunu'' ileri sürdü. 
     ABD'nin Arap ve Müslüman düşmanlığından dolayı bunları suçladığını öne süren Saddam Hüseyin, ''ABD, eski hesapları temizlemek, kendi politikasını ve Filistin'e karşı olan ABD-Siyonist politikasını kabul etmeyenlere karşı savaş açmak istiyor'' diye konuştu. 
     Saddam, şöyle devam etti 
     ''Arap ve Müslümanlar aleyhine dayanışma yapan Amerikan yönetimiyle Batı'nın, şimdi hikmet yolunu akıl yolunu kullanmaya ihtiyacı var. Çünkü onlar bundan önce kuvvet kullanmayı denediler ve bir sonuca varamadılar.'' 






</TEXT>
</DOC>
