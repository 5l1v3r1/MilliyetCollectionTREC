<DOC>
<DOCNO> 38631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/soneko18.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz ayında protestolu senetler arttı.. 
</HEADLINE>
<TEXT>

     Bankalardaki protestolu senetlerin tutarında Temmuz ayında, Haziran ayına göre artış yaşandı. 
     Merkez Bankası'nın verilerine göre, Temmuz ayında bir önceki aya göre, protestolu senetlerin değeri 1 trilyon 654 milyar lira artarak, 93 trilyon 569.4 milyar lira olarak gerçekleşti. Haziran ayında 91 trilyon 915.4 milyar lira tutarında senet protesto edilmişti. 
     Aynı dönemde bankalardaki protesto edilen senetlerin sayısında ise azalma görüldü. Protesto edilen senetlerin sayısı Temmuz ayında bin 608 adet azalarak 63 bin 513 adete indi. Haziran ayında protesto edilen senet sayısı 65 bin 121 idi. 
     Bu yılın Ocak-Temmuz döneminde ise toplam 618 trilyon 276.2 milyar lira değerinde 520 bin 344 adet senet protesto edildi. Protesto edilen senetlerin miktarında, geçen yılın aynı dönemine göre yüzde 76 oranında artış yaşandı. 
     Geçen yılın Ocak-Temmuz döneminde, 351 trilyon 145.4 değerinde 512 bin 251 adet senet protesto edilmişti. 
     Geçen yılın toplamında ise toplam 629 trilyon 803.4 milyar lira değerinde, 859 bin 827 adet senet protesto edilmişti. 






</TEXT>
</DOC>
