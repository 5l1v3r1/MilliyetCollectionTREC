<DOC>
<DOCNO> 23656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun14.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan Devlet Başkanı Mashadov "Barış görüşmeleri kaçınılmaz" 
</HEADLINE>
<TEXT>

     Çeçenistan Devlet Başkanı Aslan Mashadov, Rusya ile barış görüşmelerinin ''kaçınılmaz'' olduğunu söyledi. 
     Liberal Novaya Gazeta haftalık gazetesine açıklama yapan Mashadov,Rusya ve Çeçenistan arasındaki ''karşılıklı ilişkileri'' belirlemek için önkoşulsuz görüşmeye hazır olduğunu belirtti. 
     Mashadov, ''Müzakereler mümkündür ve kaçınılmazdır. Savaşlar yalnızca görüşmelerle sona erer. Ve bu savaş müzakerelerle sona erecektir. Buna inanıyorum'' dedi. Temsilcilerinin sürekli Rus yönetimiyle temas kurmaya çalıştığını belirten Mashadov, adamlarının Ruslara ''Savaş yeter artık. Görüşmeler için masaya oturalım'' dediklerini söyledi. Mashadov, ''Sanırım bugün sorun, Kremlin'de makul ve mantıklı biçimde konuşacak kimse olmaması'' dedi. 







</TEXT>
</DOC>
