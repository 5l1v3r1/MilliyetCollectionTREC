<DOC>
<DOCNO> 11856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/dunya/adun.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi yoldasınız devam edin’ 
</HEADLINE>
<TEXT>

Avrupa İnsan Hakları Mahkemesi’nden bu kez ceza değil övgü geldi. Mahkeme’nin başkanı Yargıç Wildhaber, Türkiye aleyhinde açılan davaların sayısında düşüş yaşandığına dikkat çekti ve bunu ülkedeki olumlu gelişmelere bağladı 
     GÜVEN ÖZALP Strasbourg 

     İnsan hakları dendiğinde ilk akla gelen kurumların başında Avrupa İnsan Hakları Mahkemesi AİHM yer alır. AİHM’nin İsviçreli Başkanı Yargıç Luzius Wildhaber, Mahkeme’nin "en iyi müşterilerinden biri" olan Türkiye’nin insan hakları bilançosunu Milliyet’e değerlendirdi. 
     Her ne kadar Türkiye hakkında açılmış yüzlerce dava karar beklese de AİHM Başkanı umutlu konuşuyor. Ona göre bu durumdan biraz da Mahkeme’nin teknik olanaklarının yetersizliği rol oynuyor "Türkiye’den gelen davalarla ilgili önemli bir tıkanıklık yaşanıyor. 
     Geçtiğimiz yıl sonu itibarıyla 2 bin 700’den fazla karar bekleyen dava var. Bu davaların çoğunda Sözleşme’nin en temel ilkelerinin ihlaline yönelik iddialar yer alıyor. Biz de bu iddiaların hepsini ciddiye almak durumundayız. Bu nedenle bir yığılma söz konusu. Halen 90’ların ilk yarısına ilişkin davalar var." 
     
     Türkiye için umutluyum 
     Son veriler ise Türkiye’nin lehine gözüküyor. Wildhaber’in bu konudaki yorumu da aynı yönde. Wildhaber, "Türkiye’ye yönelik olarak gelen dava sayılarında bir düşüş yaşanıyor. Bu tıkanıklığı aştığımızda durum daha umut verici bir görünüme bürünebilir" diyor ve sayıdaki düşüşün bir bakıma insan hakları alanında birtakım adımlar atıldığının göstergesi olarak yorumlanabileceğini ifade ediyor. 
     Wildhaber şunları söyledi "Türkiye belli alanlarda gerçekten gelişme kaydetti. Bazı alanlarda ise henüz bu gelişmeler yaşanmadı. Eksik alanlarda da adım atılması bizim isteğimiz ve bu doğrultuda hareket etmenin Türk hükümeti açısından çok da zor bir şey olmadığını düşünüyorum. Daha fazla ilerleme sağlayacağınızı düşünüyor ve bunu umuyorum". Wildhaber, "Mahkeme’nin aldığı kararlara Türkiye’nin değerlerine zarar vermeye yönelik kararlar olarak bakılmaması gerektiğinin" altını da ısrarla çizdi. 
     
     Şikayette ilk sekiz konu 
     Türkiye’nin en çok şikayet edildiği konular üzerine bir çalışma yapan AİHM, sekiz ana kategori belirlemiş. Bunlar faili meçul cinayetler, kayıplar ve yıkılan köylere ilişkin davalar karakollardaki kötü muamele DGM’lerin yapısı, gözaltı süreleriyle ilgili davalar kamulaştırma davaları dosya sayısında artışın yaşandığı tek nokta olan ordudan atılmaya ilişkin davalar ayrılıkçı propaganda ve siyasi partilerin kapatılması şeklinde sıralanıyor. 
     
     Ayrılıkçı fikir suçu 
     Ayrılıkçı propaganda konusundaki davalarda Türkiye ile Mahkeme arasında derin görüş ayrılıkları var. "Biz bu konuyu ifade özgürlüğünü düzenleyen 10. Madde çerçevesinde değerlendiriyoruz. Bu konuda bir çok davayı ele aldık. Federal çözüm önerse de, Kürt sorunu var’ dese de siyasi nitelikli açıklamalarla şiddete yönelten açıklamaları birbirinden ayırıyoruz. 
     Bu durum şu an Türkiye’deki uygulamaları aşabiliyor, ancak bu tutumumuz sadece Türkiye için değil diğer ülkeler için de geçerli" diyen AHİM’in İsviçreli Başkanı Luzius Wildhaber, ayrılıkçı propaganda gibi konulara yaklaşımdaki farklılığın, tarihsel süreçte dini ve etnik açıdan farklı grupları barındıran ülkelerin durumu değerlendirme biçimlerinden kaynaklandığını söylüyor. 
     
Kıbrıslı Loizidu Davası Kararı sevmedim diyemezsiniz      Ankara ile Avrupa Konseyi arasında bir kriz konusu olan ve Türkiye’nin üyeliğinin askıya alınmasına kadar gidebilecek bir süreci "fitilleme" riski taşıyan Loizidou Davası konusunda Wildhaber’in mesajı "Yükümlülüklerinizi yerine getirin" oluyor. Girne’deki evine gidemediği gerekçesiyle dava açan Loizidou adlı bir Kıbrıslı Rum kadına, Ankara’yı tazminat ödemeye mahk m eden AİHM’nin Başkanı şunları söyledi "Ülkeler Sözleşme’den kaynaklanan yükümlülüklerini yerine getirmeli ve bu Mahkeme’nin kararlarını kabul etmeliler. Tek bir ülkenin kararları veto etme hakkı yok. Türk hükümeti kendi mahkemelerinin kararlarını veto edebiliyor mu Öyle olsaydı anayasal düzeni sağlamak çok zor olurdu. Bu kararı beğenmedim’ diyemezsiniz". 
     
2 bin 700 dosya karar bekliyor      AİHM’ye 2000’de Türkiye aleyhine yapılan başvuru sayısı 735. Türkiye bu başvuru sayısıyla Rusya 1325 , Fransa 1033 , İtalya 867 ve Polonya’nın 777 ardından beşinci sırada yer alıyor. Geçen yıl Türkiye hakkında karara bağlanan dava sayısı ise 39. Bunlardan 23’ünde Türkiye tazminat cezasına çarptırılırken iki davadan beraat kararı çıktı. Geri kalan 13 dava ise dostane çözümle sonuçlandı. Türkiye hakkında açılmış ve karar bekleyen dava sayısı ise 2 bin 700. 
     


 DÜNYA 











</TEXT>
</DOC>
