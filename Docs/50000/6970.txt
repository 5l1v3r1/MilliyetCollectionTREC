<DOC>
<DOCNO> 6970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/spor/spo04.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKELİOĞLU Deplasman fobisi bitmeli 
</HEADLINE>
<TEXT>

     TRABZONSPOR Teknik Direktörü Sadi Tekelioğlu, takımının üzerinde var olan deplasman korkusunun sona ermesi gerektiğini vurgularken şunları söyledi 
     "İlk yarıda deplasmanlarda iki galibiyet, iki beraberlik almışız. Öteki maçları da kaybetmişiz. Kendi sahamızda ise iki maç berabere bitmiş, diğer tümü kazanılmış. Demekki, deplasmanda bir korku var. Bu sendromu üzerimizden atmak durumundayız. Artık deplasmanlarda puan kaybetmeye bile tahammülümüz yok. Bu sorunu aşarsak öyle inanıyorum ki, zirvenin en güçlü adayı oluruz." 
     
     Borçlar birikti 
     2000 yılına ait 4 milyon dolarlık borcu tamamlayamayan yöneticiler, mayısa kadar ödenmesi gereken 5 milyon dolarlık borcun nasıl karşılayacağının hesaplarını yapmaya başladılar. Bu olumsuz tablonun altından kalkacaklarını söyleyen Başkan Sümer, şöyle konuştu "Trabzonspor, her dönem umudun tükendiği yerde ayağa kalkmayı başarmış bir kulüptür. Bunu yine başaracağız. Yeter ki var olan taraftar desteği ve güveni devam etsin." Bu arada Polonyalı İwan, Hollanda Birinci Ligi’nden RBC Rossendal ile kiralık anlaşmaya vardı. 
     
     Tek idman 
     Trabzonspor, Kocaelispor maçı hazırlıklarını bugün tek idmanla sürdürdü. Bordo - Mavililer’in çalışmasına ümit milli takımda bulunan Macit ve Gökdeniz ile izinli olan Löbe katılmadı. Hami çalışmanın ilk bölümünde yer alırken, daha sonra salona gitti. 
     


 SPOR 




























</TEXT>
</DOC>
