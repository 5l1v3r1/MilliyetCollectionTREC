<DOC>
<DOCNO> 28170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/siyaset/siy04.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FP üçe bölünecek newline MHP başbakanlık peşinde 
</HEADLINE>
<TEXT>

Başkentte yeni hesaplar 
     AYDIN HASAN Ankara 

     FP’nin kapatılması halinde yeni partiler ve transferler siyaseti etkileyecek. Kulislerde, kapatmaya ilişkin senaryolar şöyle 
     FP’DE "ÜÇ PARÇA" BEKLENTİSİ FP kadrosunun, Erbakan, Recep Tayyip Erdoğan ve Melih Gökçek çevresinde üçe bölünmesi bekleniyor. Gelenekçilerin başına Ali Müfit Gürtuna, Numan Kurtulmuş ya da Teoman Rıza Güneri’nin emenetçi olarak gelebileceği belirtiliyor. Erdoğan, kendi liderliğinde ya da Abdullah Gül öncülüğünde bir parti formülü üzerinde duruyor. FP’den kopanların kurması olası partilere DYP ve MHP’den de milletvekili transfer edebileceklerini iddia etmeleri dikkat çekiyor. 
     MHP’DE HESAP BAŞBAKANLIK MHP kulislerinde, erken seçimin önünü açacak bir karar çıkmayacağı dile getiriliyor. Milletvekillikleri düşürüleceklerin birkaç isimle sınırlı tutulacağı ve ara seçimi gündeme getirecek sürece girilmeyeceği ifade ediliyor. MHP, FP’de bağımsız kalacak en az 7 - 8 milletvekilini transfer etme hesapları yapıyor. Bu süreçte ilk fırsatta alınan milletvekilleriyle birlikte Devlet Bahçeli’nin başbakan olabileceği dile getiriliyor. 
     DYP, FP TABANININ PEŞİNDE Recep Tayyip Erdoğan ve Mehmet Ağar gibi isimlerin yeni parti kurma olasılıkları Çiller’i endişelendiriyor. FP’den kimlerin transfer edilebileceğini belirlemeye çalışan DYP, FP’nin tabanı için proje geliştirmeye çalışıyor. DYP yönetimi, yapacağı transferlerle ilerde hükümet ortağı olabilmenin planlarını da yapıyor. 
     ANAP TRANSFER BEKLİYOR 4 - 5 Ağustos’ta büyük kongresini yapacak olan ANAP da gözünü FP’ye çevirdi. ANAP’lı yöneticilerin, "Güneydoğulu başta olmak üzere, bir grup milletvekili bize gelir" söylemi dikkat çekiyor. ANAP da milletvekillerini artırıp DYP’nin kendisinin alternatifi olmasını önleme hesabı içinde. ANAP lideri Yılmaz, FP’nin seçmen kitlesini kucaklamaya yönelik olarak, "Özal tipi Müslümanlık" olarak anılan yeni bir muhafazak r politika çalışması yürütüyor. 
     
PARLAMENTO ARİTMETİĞİ DSP 132 MHP 126 FP 102 ANAP 88 DYP 83 BAĞ. 11 BOŞ 8 TOPLAM 550      
     



 SİYASET 











</TEXT>
</DOC>
