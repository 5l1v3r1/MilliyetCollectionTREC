<DOC>
<DOCNO> 30052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/spor/spo06.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü’den karsı atak 
</HEADLINE>
<TEXT>

Futbol Federasyonu Başkanı Haluk Ulusoy’dan sonra Spordan Sorumlu Devlet Bakanı da FIFA’ya gidiyor 
     CEMAL ERSEN 

     3813 sayılı yasada yapılmasını istediği değişiklik meclis komisyonuna takılan Devlet Bakanı Fikret Ünlü, Futbol Federasyonu yönetimi ve Başkan Haluk Ulusoy hakkında açılan davalarla ilgili dökümanları FIFA’ya gönderecek. Ankara 13. Asliye Ceza Mahkemesi’ndeki davadaki iddiaları rapor halinde gönderecek olan Ünlü, federasyonun daha önce FIFA’ya yaptığı başvuruya bir anlamda yanıt vermiş olacak. 
     FEDERASYONUN usulsüz harcamaları ile ilgili iddiaları bildirecek olan Ünlü, gerekirse bunun denetlenmesini talep edecek. FIFA’nın Macar hükümeti ile federasyon başkanı arasındaki gerginlikte izlediği politika Ünlü’ye örnek olacak. Hükümetin görevden uzaklaştırdığı başkanın cezasını kaldıran FIFA, heyet gönderip, hesapları uluslararası bir şirketce denetlenmesini istemişti. 
     



 SPOR 
























</TEXT>
</DOC>
