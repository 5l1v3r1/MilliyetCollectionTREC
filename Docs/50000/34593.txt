<DOC>
<DOCNO> 34593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur01.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de Yamanlar Dağı'nda orman yangını çıktı 
</HEADLINE>
<TEXT>

     İzmir'in Karşıyaka ilçesi Yamanlar Dağı mevkiinde orman yangını çıktı. 
     Orman Bölge Müdürlüğü yetkilileri, Yamanlar Karagöl yakınlarında sabahın erken saatlerinde çıkan yangının, rüzgarın etkisiyle hızla yayıldığını bildirdiler. 
     Yetkililer, Orman Bölge Müdürlüğü'nden 3 helikopter, 15 arazöz ve 100'ün üzerinde personelin yangın bölgesine sevk edildiğini belirterek, Antalya Orman Bölge Müdürlüğü'nden yangın söndürme uçağı istendiğini de kaydettiler. 
     İzmir Büyükşehir Belediyesi İtfaiye ekiplerinin de bölgede yangın söndürme çalışmalarına katıldığını ifade eden yetkililer, ilçe belediyelerinden de arazöz ve personel istediklerini açıkladılar. 
     Yangının çıkış nedeni henüz belirlenemezken, söndürme çalışmaları sürüyor. 
     







</TEXT>
</DOC>
