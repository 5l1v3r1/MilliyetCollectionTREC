<DOC>
<DOCNO> 8170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sondun06.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Seddi uzadı 
</HEADLINE>
<TEXT>

     Çin'de yapılan son arkeolojik araştırmalarda, dünyaca ünlü Çin Seddi'nin 500 kilometre daha uzun olduğu keşfedildi. 
     Yeni Çin Haber Ajansı'nın bildirdiğine göre, arkeologlar, seddin ülkenin batısındaki ucunun Gansu eyaletindeki Jiayuguan'da değil, Sincan Uygur Özerk Bölgesi'ndeki Lopnor Gölü'ne kadar uzandığını saptadı. 
     Sincan Tarihi Eserler ve Arkeoloji Enstitüsü'den araştırma görevlisi Mu Sunyin, Gansu eyaletindeki Yumenguan'in batısında yer alan çölde yarısı kuma gömülmüş toprak duvarların kesintili olarak batıya, Lopnor Gölü'nün kuzeyine kadar uzadığını belirtti. Çin Tarihi Eserler Derneği Başkanı Luo Zhiwen, yapım şekli, malzemesi ve işlevi üzerinde yapılan araştırmaların, bu toprak duvarların Jiayuguan ve Yumenguan'da bulunan Çin Seddi ile aynı olduğunu ortaya çıkardığını kaydetti. ''Aydan çıplak gözle görülen tek insan yapısı'' diye nitelenen Çin Seddi, 2 bin yıl önce inşasına başlanılan bir askeri savunma tesisi olarak kabul ediliyor. Çin Seddi, 80'li yıllarda UNESCO tarafından Dünya Kültür Mirasları Listesi'ne alınmıştı. 




</TEXT>
</DOC>
