<DOC>
<DOCNO> 36423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sonspo09.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Fenerbahçe maçından puan bekliyor... 
</HEADLINE>
<TEXT>

     Fenerbahçe ile yarın deplasmanda karşılaşacak olan Samsunspor, İstanbul'a puan umuduyla gitti. 
     Nuri Asan Tesisleri'nde dün akşam son idmanını yaparak maça hazır duruma gelen Samsunspor, bu sabah Çarşamba Havaalanı'ndan İstanbul'auçtu. Samsunspor'da, sakat ve cezalı futbolcu bulunmuyor. 
     Lige her yönüyle hazır olduklarını ve Fenerbahçe karşısında iyi bir sonuç alarak lige başlamak istediklerini belirten teknik direktör Yücel Uyar, hareket öncesi şunları söyledi 
     ''Çok iyi bir hazırlık dönemi geçirdik. Hiçbir eksiğimiz yok. Fizik, taktik, teknik ve beyin olarak her yönüyle maça hazırız. Rakibimizin ne kadar güçlü olduğunun da bilinci içindeyiz. Ancak biz de kolay yutulacak lokma değiliz. Bizi de kimse yabana atmasın. Bu sezon neler yapacağımızı tüm spor kamuoyu görecek ve takdir edecektir. Zor deplasmandan puanla dönecek güçteyiz.'' 
     Öte yandan, Fenerbahçe galibiyeti durumunda futbolculara özel prim verileceği de öğrenildi. 
     







</TEXT>
</DOC>
