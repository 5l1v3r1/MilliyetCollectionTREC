<DOC>
<DOCNO> 15422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sontur05.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Mezarcı sabah Türkiye'ye geldi ve gözaltına alındı 
</HEADLINE>
<TEXT>

     Bir süreden beri Almanya'da yaşayan Hasan Mezarcı, Edirne'nin İpsala Sınır Kapısı'ndan Türkiye'ye giriş yaptı. 
     07.25'te İpsala Sınır Kapısı'na gelen ve saat 09.30'da Türkiye'ye giriş yapan Mezarcı, bir süre sınırda bekletildikten sonra polis minibüsüyle kontrol amacıyla İpsala Sağlık Ocağı'na getirildi. Mezarcı, daha sonra İpsala Emniyet Müdürlüğü'ne götürülecek. 
     Mezarcı'nın gelişini sınır kapısında bekleyen oğlu Fatih Mezarcı, ''3 yıldır Almanya'da yaşayan babama kavuşacağım için mutluyum. Onu daha önce bekliyordum kısmet bugüne imiş inşallah hayırlı olur'' dedi. 
     Sağlık ocağına getirilişi sırasında İpsala Devlet Hastanesi personeli ve tedavi amaçlı gelen vatandaşlar, takım elbiseli ve uzun sarı saçlı Mezarcı'yı ilgiyle izlediler. Hasan Mezarcı'yla gelen Şevket Sak, Erkan Baran ve Doğan Dilci adlı şahıslar da gözaltına alındı. 




</TEXT>
</DOC>
