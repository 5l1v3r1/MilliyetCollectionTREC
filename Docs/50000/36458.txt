<DOC>
<DOCNO> 36458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/dunya/dun01.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat hedefte 
</HEADLINE>
<TEXT>

Kudüs’te 18 kişinin öldüğü intihar saldırısından sonra İsrail’de Arafat’ı öldürelim’ çığlıkları atılmaya başlandı 
     DIŞ HABERLER SERVİSİ 

     Kudüs’te önceki gün bir Filistinli tarafından düzenlenen ve son verilere göre 18 kişinin ölümüyle sonuçlanan intihar saldırısının ardından İsrail sağı, Filistin Yönetimi lideri Yaser Arafat’a yönelik suikast düzenlenmesini de öngören bir- takım sert misillemelerde bulunulmasını tartışıyor. 
     İsrail güvenlik güçleri, intihar saldırısına misilleme olarak dün F - 16 savaş uçaklarıyla Batı Şeria’nın Ramallah kentindeki bir Filistin karakoluna üç füze fırlattı Doğu Kudüs’teki, Filistin Kurtuluş Örgütü’ne FKÖ ait "Doğu Evi" adlı merkeze baskın düzenleyip yedi kişiyi tutukladı ve tanklarla Gazze Şeridi’ni geçip Filistin topraklarına doğru bir kilometre kadar ilerledi. 
     İsrail’in The Jerusalem Post gazetesine göre, İsrailli "şahinler", yani sağcı cephe, Filistinlilere sert bir misillemede bulunulması gerektiği konusunda hemfikir. Öneriler arasında Arafat’a suikast düzenlenmesi de yer alıyor. Aşırı sağcı Herut Partisi Milletvekili Michael Kleiner, "Şaron, dünyanın tepkisini bir kenara bırakmalı ve Oslo sürecini tersine çevirip Filistinli teröristleri ele geçirip Arafat’ın Ortadoğu’daki varlığını ortadan kaldırmalıdır" dedi. 
     İletişim Bakanı Reuven Rivlin ise, "HAMAS, El Fetih ve İslami Cihad ayrımı yapmaksızın Filistinlilerin bütün terör altyapısı vurulmalı" dedi. 
     



 DÜNYA 










</TEXT>
</DOC>
