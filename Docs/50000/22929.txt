<DOC>
<DOCNO> 22929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yazar/cetiner.html </URL>
<DATE> 2001/05/24/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Şubat 2001 vurguncuları 
</HEADLINE>
<TEXT>

     Pekii, üç dört hafta önce bir gecede etiketlerini değiştirip kimsenin gözünün yaşına bakmadan fiyatlarını katlayanlar şimdi ne yapıyor acaba Öyle ya, cep telefonlarından, şaraba kadar aklınıza ne gelirse tüketim mallarına el çabukluğu ile zam yapan fırsatçılar, dolar 1 milyon 300 bin liradan 1 milyon 100 bin liraya düşünce yüzleri kızarıp etiketlerini aynı oranda değiştirecekler mi dersiniz Sanmıyorum ama okuyuculardan bu konuda pek çok şikayet hatta protesto alıyorum. Evet, kocaman firmalar bir gecede sanki tüm stokları tükenmiş gibi, fiyatları bindirmişlerdi. Üreticilerin depolarında hiç mi mal kalmamıştı 
     Bence, 10 - 15 yılda köşeyi dönüp, trilyonerler kervanına katılan bunlara "Şubat 2001 vurguncuları" adını vermek en yerinde deyimdir 
     
Vur abalıya misali      Okuyucularım bir ay kadar önce yazmış olduğum bir gözlemimi hatırlatıyor. Hani devalüasyon yapılınca bir gecede cep telefonunun bile iki kat fırlayışını, bir şişe şarabın aynı gece stoklarda tükenip yüzde 40 - 50 pahalılanışını yazmıştım, kimse unutmamış Bu iki kalem tüketim malı halkın yaşamında pek önemli sayılmaz. Vur abalıya misali başka nelere insafsızca zam yapmadılar ki Ve böylece trilyonlar vurdular, acı olan işte bu, daha da acısı bunların yine sureti haktan görünerek siyasette, ekonomide ahkam kesmeleri Yardım istemeleri 
     
Bamyanın kilosu 13 milyon      Geçen gün çarşı pazar dolaştım. Vatandaşa alım için bir miktar güven geldiğini gördüm. Ama giyim eşyalarında değil, yiyecek maddelerinde. Fakat, üzerinde satılık, devren satılık levhaları bulunan o kadar çok işyeri vardı ki, bu da yediğimiz darbenin şiddetini gösteriyor 
     Sebze ve meyveye gelince. Gözlerim fal taşı gibi açıldı Bamya, taze bamya 13 milyon lira Kiraz 5 milyon, erik, çilek, 3 milyon, fasulye 1.5 milyon Artık bir tencere kaç milyona kaynıyor siz hesap edin 
     Doğrusu ya, bir ay kadar önce İran'dan ithal kaçak edilmeye başlanan kamyonlar dolusu karpuzun kilosu bir milyondan gittiğini görünce yüreğim ezildi, utandım Evet, İran karpuzu kilosu 1.5 milyondan hem de kenar mahallelerde ibadullah satılıyor Eskiden böyle manzaralar ortaya çıkınca, "Sultanahmet'te dilenip, Yenicami'de sadaka veriyor" derlerdi Bizim durumumuz da öyle 
     
90 milyar mark yastık altı      Altın madeni bulmuş gibi bir de haber ünlü bir Alman ekonomi dergisinden. Dolaşımda toplam 260 milyar mark varmış, bunun 60 milyar markı Almanya'da, 90 milyar markı ise Türkiye'deymiş Evet, Türkiye'de bankalarda ve yastık altında muhteşem bir servet yatıyormuş da haberimiz yok Dışarıdan yardım istemeye, Almanya'da gurbetçilerin kapısına dayanmaya ne gerek var Eğer vatandaşa güven geliyorsa bütün milyarlar bankalara yatmaz mı 
     
     







Bravo gençler 


CASA incelemesi 


Poyrazoğlu’ndan "düzeltme" geldi 


Hayaller tükenmez, umutsuz yaşanmaz 


Şubat 2001 vurguncuları 


Partiler mimarisi 


"Çırpınma Senin de hoşuna gidecek" 


Onlar da esnek davranmalı... 


Bekle, Anadolu geliyoruz ’ 


2 milyon dolar pazarlığı 


"AB" bayrağı çekmek ve ağaç kesmek 


ANAP'ın sancısı 


Şapa oturan Londra'ya Japon aşısı 


Krizlerden ders almıyoruz 1 


Halk et yiyemez oldu 


</TEXT>
</DOC>
