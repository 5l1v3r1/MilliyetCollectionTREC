<DOC>
<DOCNO> 5997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/ekonomi/eko10.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’un 17 otomotiv şirketi birleşiyor 
</HEADLINE>
<TEXT>

     Tofaş - Fiat ve Ford Otosan pazarlama şirketlerinin Koç Holding çatısı altında birleşmesiyle, Türkiye’nin ilk otomobil şirketi de tarihe karışacak. Koç Holding, Koç Topluluğu bünyesinde faaliyet gösteren Tofaş - Fiat ve Ford Otosan ürünlerini pazarlayan 17 satış şirketini devralarak birleşmeye hazırlanıyor. Birleşmenin ardından, söz konusu satış şirketleri iki ayrı şirket olarak çalışmalarını sürdürecek. 
     Buna göre, 11 Tofaş Fiat pazarlama şirketi "Birmot", altı Ford Otosan pazarlama şirketi de "Otokoç" adı altında faaliyet gösterecek. 
     
En eski oto satış şirketi      Türkiye’nin ilk otomobil satış şirketi olarak 1944 yılında kurulan Motör Ticaret ile yine 1946 yılında kurulan Standart Belde’nin geçen yıl birleşerek oluşturduğu Standart Motör Ticaret de, Koç Holding çatısı altında Ford Otosan ürünleri pazarlayan şirketin bir parçası haline gelecek. Koç Grubu 17 otomotiv şirketini Koç Holding çatısı altında birleştirmek için 12 Şubat Pazartesi günü olağanüstü genel kurula gidecek. Birleşmeye konu Tofaş ve Ford Otosan pazarlama şirketleri şunlar Bursa, Ege Oto, Egemak Ege Makina, Günoto Güney Otomobil, İstanbul Oto, Kuzey Motorları, Marmara Oto, Ormak, Otosan, Otokoç, Otomotör, Ottar, Samoto, Standart Motör, Suroto, Tormak, Toroto. 
     


 EKONOMİ 
















</TEXT>
</DOC>
