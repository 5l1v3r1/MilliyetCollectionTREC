<DOC>
<DOCNO> 41494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/guncel/gun09.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Vakfı hedef büyütüyor 
</HEADLINE>
<TEXT>

Sıra meslek yüksekokulunda 
     Aydın Doğan Vakfı tarafından yaptırılıp Milli Eğitim Bakanlığı’na bağışlanan "Aydın Doğan Anadolu İletişim Meslek Lisesi" 2001 - 2002 öğrenim yılı törenle başladı. Lise müdürü Ahmet İnal, törende "Dört yıl önce 96 öğrenci ile eğitime başlayan lisemiz üç yıl gibi kısa bir zamanda iletişim meslek liseleri arasında layık olduğu yeri aldı" dedi. Aydın Doğan Vakfı Yürütme Kurulu Başkanı Orhan Birgit ise iletişim meslek lisesinin bu öğretim yılına 450 öğrenci ile başladığını belirterek, sözlerini şöyle sürdürdü 
     
     Gelecek yıl olabilir’ 
     "İletişim meslek liselerinin önünde meslek yükseköğrenim kurumlarının bulunması pek çok açığı kapatacaktır. Milli Eğitim Bakanlığı’nın ilgili yönetmeliği hazırlaması aşamasındayız. Vakıf Başkanı Aydın Doğan, yetenekli öğrencilerin iletişim alanında daha yüksek bilgiler edinmesi için her türlü özveriyi göstermemizi istiyor. Öyle inanıyorum ki, İletişim Meslek Yüksekokulumuz bu doğrultuda gelecek yıl öğrenime başlayacak." 
     



 GÜNCEL 


















</TEXT>
</DOC>
