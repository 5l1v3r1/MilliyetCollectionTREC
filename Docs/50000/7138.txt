<DOC>
<DOCNO> 7138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/siyaset/siy05.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan’ın avukatı Topçcu 
</HEADLINE>
<TEXT>

Susurluk kararını "yargı kanunsuz işler yapıyor" sözleriyle değerlendiren Topçu tepkileri üzerine çekti 
     ANKARA Milliyet 

     Geçmiş dönemde DYP'de bugün ise ANAP'ta siyaset yapan Yaşar Topçu, son günlerdeki söylemleri nedeniyle adı siyasi kulislerde "Şeytanın avukatı Topçu"ya çıktı. 
     AP döneminde Süleyman Demirel'in avukatlığını yapan Topçu, Egebank olayında Yahya Murat Demirel ile bankalar operasyonunda işadamları Nevzat Ak ve Cavit Çağlar konusundaki girişimleriyle dikkat çekti. 
     ANAP Grubu'nda İçişleri Bakanı, Adalet Bakanı ve BDDK Başkanı Zekeriya Temizel'e "çete" suçlamasında bulunan Yaşar Topçu, tepkisinin bir birikimin sonucu olduğunu vurgulayarak, "Ben hakkın, hukukun mücadelesini yapıyorum" dedi. 
     Topçu, Susurluk kararından sonra da yine sahneye çıktı. Topçu, kararın açıklanmasından sonra "yargı kanunsuz işler yapıyor" diyerek dikkatleri üzerine çekti. 
     
     Avukatlığıma ihtiyaçları yok 
     Topçu ise kendisiyle ilgili eleştirilere şu yanıtı verdi "Türkiye'de bir süredir halkın belli bir zamandır alıştırıldığı yolsuzluk, rüşvet ve hortumlama olaylarına kurban aranıyor. Kurbanlar seçiliyor. Siyasete emek vermiş, dürüst kalmış biri olarak kim çalıp çırpıyorsa, kanunlar çerçevesinde üzerine gidilmesini istiyorum." 
     
     


 SİYASET 










</TEXT>
</DOC>
