<DOC>
<DOCNO> 5128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yasam/yas14.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz rezaleti 
</HEADLINE>
<TEXT>

Kuşadası’ndaki satranç şampiyonasına katılan 14 yaşındaki erkek çocuğa silah zoruyla tecavüz edildi. Turnuvanın iptali gündemde... 
     Aydın’ın Kuşadası ilçesinde, Türkiye Satranç Şampiyonası’na gelen 14 yaşındaki erkek çocuğa tecavüz edildi. Polis, ilçede geniş çaplı operasyon başlatırken, bu pazar sona erecek olan turnuvanın iptal edilmesi gündeme geldi. Kuşadası Pine Bay Otel’de 29 Ocak’ta, Vali Emir Durmaz’ın açılış konuşmasıyla başlayan Türkiye Yaş Grupları Ferdi Satranç Şampiyonası için ilçeye gelen çeşitli illerden 250 öğrenci, çevredeki otellere yerleştirildi. Şampiyonaya Mersin Bahçelievler İlköğretim Okulu’ndan katılan 14 yaşındaki E.M. isimli öğrenci, turnuvadaki son maçından sonra Kuştur civarında gezmeye çıktı. E.M, bu sırada arabayla yanına gelen siyah montlu bir şahıs tarafından kaçırıldı. E.M.’yi silah zoruyla tehdit eden sapık, cüzdanındaki 45 milyon lirayı aldıktan sonra Kuştur Plajı’nda tecavüz etti. E.M.’nin yapılan doktor kontrolünde tecavüze uğradığı tespit edildi. Türkiye Satranç Federasyonu Başkanı Ali Nihat Yazıcı ise iddiaları reddetti. Yazıcı, "Tecavüze uğramış olsa, oynadığı altı maçın beşini kazanamazdı. İddialar komplo" dedi. 
     


 YAŞAM 























</TEXT>
</DOC>
