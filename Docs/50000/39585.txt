<DOC>
<DOCNO> 39585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/astro/index.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni planlar yapın 
</HEADLINE>
<TEXT>

Ay bugün 14.47 Kova burcuna geçiyor. Sabah saatlerinden bu zamana kadar da boşlukta kalacak. Bu süreyi hazırlık için kullanabilirsiniz ama önemli girişimlerde bulunmamanızda fayda var. Bu süre, pratik konular, duygusal ifadenin pek ön planda olmadığı işler için uygun. Kova burcuna geçen Ay ise arkadaşlıkları, grup çalışmalarını ve ortaklaşa işleri ön plana getiriyor. Koç’lar bugün üstlerindeki ağır yüklerden kurtulabilecek, akşam saatleri sosyal açıdan canlı olabilir. Boğa’ların ellerindeki işlere daha özenli yaklaşmaları ve yapıcı adımlar atmaları beklenebilir. İkizler’in yapacağı çok şey var. Günlük işlerine yeni heyecanlar katabilir, yabancılarla bir araya gelebilirler. Yengeç’ler ilişkilerinde güven arıyorlar ama duygusal tepkilerinin sonuçlarını da görmek durumundalar. Aslan’lar için test günündeyiz. Özellikle akşam saatlerinde kendi fikrine katılmayanlarla karşılaşabilirler. Başak’lar yeni görevler üstlenebilir, detaylarla uğraşabilirler. Terazi için çok daha rahat bir gün. Öğleye kadar süren kararsızlık daha sonra yerini yaratıcı ve iyimser enerjilere bırakmakta. Bugün geç saatlerde 23.39 Ay - Venüs karşıtlığı ilişkilerimize canlılık, heyecan ve aşk getirmekte. Bu saatlerde hayattan daha fazla zevk alabilir, hatta abartılara kaçabiliriz. Akrep’ler ise dikkatlerini evle ilgili konulara verebilir. Yapıcı olabilecekleri bir gündeler. Yay’lar için yine iyimser, hareket dolu verimli bir gün olabilir, ama bu arada sözlerine önem vermeleri gerekebilir. Oğlak’lar somut düşünerek, kaynaklarını daha ekonomik kullanarak kazançlı bir gün geçirebilirler. Ani kararlarla alışveriş etmemelerinde fayda var. Kova’lar öğleden sonra burçlarına geçen Ay ile birlikte öne çıkmaktalar. Pek çok konuda söz sahibiler ve hızlı değişikliklere gidebilirler. Balık’ların daha sessiz bir hazırlık içinde olduğunu görebiliriz. Fedak rlıklarını gösterebilecekleri olaylarla karşılaşabilirler. 

            Faks 287 74 37 
      







</TEXT>
</DOC>
