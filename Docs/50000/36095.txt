<DOC>
<DOCNO> 36095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyin kanamasından ölen Pınar'ın organları 6 kişiye hayat verecek 
</HEADLINE>
<TEXT>

     Antalya'da 4 Ağustos gecesi evinde geçirdiği beyin kanaması sonucu Akdeniz Üniversitesi Hastanesi'ne kaldırılan ve beyin ölümü tanısı ile yoğun bakımda yaşatılan Pınar İstanbullu'nun organları, 6 kişiye hayat verecek. 
     Geçirdiği beyin kanaması sonucunda 1 ay önce Akdeniz Üniversitesi Hastanesi'ne getirilen 37 yaşındaki 1 çocuk annesi Pınar İstanbullu'ya beyin ölümü tanısı konuldu. Eşi Murat İstanbullu tarafından organları bağışlanan Pınar İstanbullu'nun böbrekleri, korneaları ve kalbi, Tıp Fakültesi Hastanesi'nde 80 kişilik bir ekibin görev yapacağı operasyonla 5 hastaya nakledilecek. 
     Antalya'da uygun alıcısı bulunamayan karaciğer ise, otomobille Ankara'ya İbni Sina Hastanesi'ne götürülecek ve karaciğer bekleyen bir hastanın umudu olacak. 







</TEXT>
</DOC>
