<DOC>
<DOCNO> 42955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yasam/yas05.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Danışman Mengi intihara kalkıştı’ 
</HEADLINE>
<TEXT>

Albayraklar’ın sahibi olduğu Yeni Şafak gazetesinin işkenceyle suçladığı polis, "işkence gördüm" diyen Tufan Mengi’yi ölümden kurtardı... 
     ERDEM ÖZTÜRK İstanbul 

     Temiz Şehir’ operasyonunu kapsamında Albayrak Şirketler Grubu Yönetim Kurulu Başkanı Mustafa Albayrak’la birlikte gözaltına alınan, AK Parti Genel Başkanı Recep Tayyip Erdoğan’ın eski danışmanı Tufan Mengi’nin, gözaltına alınacağını öğrenince intihara kalkıştığı bildirildi. 
     İddiaya göre, olay şöyle gelişti Emniyette işkence gördüğünü ileri süren özel hastane sahibi Mengi, evine polisler gelince gözaltına alınacağını anladı ve konuşmamak için hap içti. Ayrıca nezarette içmek için de iç çamaşırlarına hap sakladı. 
     Emniyette kusmaya başlayınca da polis durumu anladı, ardından Haseki Hastanesi’ne kaldırıp midesini yıkattı. İki şişe serum verilen Mengi’ye yapılan tıbbi müdahale sırasında kullanılan sondalar nedeniyle birkaç damla kan gömleğine bulaştı. Mengi de işkence kanıtı olarak bu kanı gösterdi. Polis, tüm bu olaylarla ilgili belgeler olduğunu açıkladı. 
     Polise saldırıyorlar’ 
     İstanbul Emniyeti’nden yapılan açıklamada, Albayraklar’ın sahibi olduğu Yeni Şafak başta olmak üzere bazı basın kuruluşlarının kendi yandaşlarını korumak ve gerçeklerin ortaya çıkmasını engellemek için’ çirkin ve haksız ithamlarla polise saldırdığı vurgulandı. Açıklamada, "Organize suçlarla en etkin mücadeleyi yürüten kişiler, terörist ve çocukları rehin alan’ gibi bir iftiraya maruz bırakılırsa, bunun suçlularla mücadeleyi sekteye uğratacağı açıktır. Bu asılsız iddialarla soruşturmayı yürütenleri korkutmak ve yıldırmak istenmektedir. Bu şekilde yanlı yayın yapan organlardan birinin imtiyaz sahibi de soruşturma kapsamında olup aranmaktadır" denildi. 
     Bu arada, ismi gizli tutulan ve Albayrak kardeşlerin kasası olan bir kuryenin arandığı kaydedildi. 
     
Erdoğan, ağabeyimin yakın arkadaşı’Mustafa Albayrak, ilişkiyi itiraf etti... 
     SEMRA PELEK 

     İstanbul Büyükşehir Belediyesi’nden usulsüz ihale aldığı iddiasıyla DGM’ce "çete kurmakötan tutuklanan Albayrak Şirketler Yönetim Kurulu Başkanı Mustafa Albayrak, ifadesinde, Recep Tayyip Erdoğan ile polisçe aranan ağabeyi Nuri Albayrak’ın yakın arkadaş olduğunu itiraf etti. 1980’den beri belediyeden ihale aldıklarını ve son 7 yılda bu sayının 33 olduğunu belirten Albayrak, DYP lideri Tansu Çiller’e de seçimlerde otobüs tahsis ettiklerini bildirdi. 
     



 YAŞAM 



















</TEXT>
</DOC>
