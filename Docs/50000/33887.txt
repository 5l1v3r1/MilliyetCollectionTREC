<DOC>
<DOCNO> 33887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/siyaset/siy05.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li vekil de işkenceye karşı 
</HEADLINE>
<TEXT>

İşkence gördüğünü iddia edenlerin ismini savcılığa vermeyen Sema Pişkinsüt’e, MHP’li vekil Hüseyin Akgül destek çıktı 
     SALİHA ÇOLAK Ankara 

     Ankara Cumhuriyet Başsavcılığı, cezaevi ve karakol raporlarında işkence gördüğünü bildirenlerin isimlerinin gizli tutulması nedeniyle TBMM İnsan Hakları Komisyonu eski Başkanı Sema Pişkinsüt’ün dokunulmazlığının kaldırılmasını isterken, komisyonun MHP’li Başkanı Hüseyin Akgül’ün de "suç sayılan" tavrı sürdürmeye devam ettiği ortaya çıktı. 
     Pişkinsüt’ün ardından başkan olan Akgül, raporlarda "tutuklu" diye bildirilen kişilerin isimlerini isteyen savcılara, isim yerine, hukuk dersi niteliğinde iki sayfalık yazıyla yanıt verdi. Akgül’ün yanıtındaki önemli mesajlar şöyle "Raporlarda yer alan ifade sahiplerine, isimlerinin gizli kalacağı taahhüt edilmiştir. Savcılarımızın üzerinde durmaları gereken esas nokta, ortaya çıkarılan işkence ve kötü muamele olaylarında, bu iddia sahiplerinin kimliklerinden ziyade, işlendiği iddia edilen suçun niteliği olmalıdır. Üzerinde durulması gereken bir diğer nokta ise, işkence ve kötü muamele suçu ile hüküm giyen kimselerin hapis yatmamasıdır." 
     
     



 SİYASET 






















</TEXT>
</DOC>
