<DOC>
<DOCNO> 40136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/soneko02.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel tüketim geriliyor 
</HEADLINE>
<TEXT>

     Gıda ve içkiye bu yılın ilk yarısında 18 katrilyon 58 trilyon lira, dayanıklı tüketim mallarına da 7 katrilyon 383 trilyon lira harcandı. 
     Devlet İstatistik Enstitüsü verilerine göre, bu yılın ilk yarısında yarı dayanıklı tüketim mallarına 7 katrilyon 49 trilyon lira, enerji ulaştırma ve haberleşmeye 10 katrilyon 618 trilyon lira, hizmetlere de 5 katrilyon 108 trilyon liralık harcama yapıldı. Vatandaş konut sahipliği için de 4 katrilyon 183 trilyon liralık ödeme yaptı. 
     Devletin bu yılın ilk yarısında yaptığı maaş ve ücret harcamaları 8 katrilyon 66 trilyon lira olarak belirlenirken, diğer cari harcamaları 1 katrilyon 904 trilyon lira da kaldı. Devletin nihai tüketim harcamaları 9 katrilyon 971 trilyon lira olarak hesaplanırken, sabit fiyatlarla geçen yılın aynı dönemine göre yüzde 3.5 oranında azaldı. Sabit fiyatlarla maaş harcamalarında yüzde 3.7'lik bir artış yaşanırken, diğer cari harcamalar yüzde 13.6 oranında düştü. 
     







</TEXT>
</DOC>
