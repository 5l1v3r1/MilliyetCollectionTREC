<DOC>
<DOCNO> 35068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun04.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Robert Kennedy'nin oğlu hapisten çıktı 
</HEADLINE>
<TEXT>

     ABD'nin eski adalet bakanlarından Robert Kennedy'nin oğlu Robert Kennedy Jr, 30 günlük hapis cezasını tamamlayarak, Porto Riko cezaevinden salıverildi. 
     Eski ABD başkanlarından John F. Kennedy'nin yeğeni olan Kennedy Jr, serbest bırakılmasından hemen sonra, yeni protesto gösterileri için Vieques adasına gitti. Kennedy ile birlikte dava arkadaşı sendikacı Denis Rivera da hapisten çıktı. 
     Kennedy Jr ve Rivera, Amerikan donanmasının Vieques adasındaki tatbikatını protesto ederken gözaltına alınmışlardı. Kennedy Jr'un, tatbikatı engellemek amacıyla düzenlenen gösterilere 7 yaşındaki oğlu Connor'u da getirdiği bildiriliyor. Kennedy Jr hapisten çıkarken kendisine eşlik eden oğlunun elinde, üzerinde İspanyolca ''barış'' yazılı bir pankart taşıdığı dikkat çekti. Amerikan donanması, Vieques adasındaki tatbikatına bugünden itibaren devam etmeyi planlıyor. 9 bin 400 kişinin yaşadığı adada yapılan referandumda, halkın yüzde 68'i, tatbikatın derhal durdurulmasını istemişti. 







</TEXT>
</DOC>
