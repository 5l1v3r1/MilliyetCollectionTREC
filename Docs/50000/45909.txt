<DOC>
<DOCNO> 45909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yazar/theper.html </URL>
<DATE> 2001/10/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İstifa edin kurtulun 
</HEADLINE>
<TEXT>

     Kuşadası'nda 1970 yılında bir kooperatif kurulmuştu, mesken yapacaktı, yapamadı, arsaları ortaklarına dağıttı. Bir kısmı arsasına ev yaptı, bizlerinki arsa olarak kaldı. Bugüne kadar makul aidat öderken son yıllarda aidatlar senelik 300 milyon TL'ye çıkarıldı. Sınırlı geliri olan bizler için bu parayı ödemek zor, bunu makul seviyeye indirmek için ne yapabiliriz 
     G. A. - İstanbul 
     
     Başarılı bir kooperatifin ortağısınız, sizi ve kooperatifinizi tebrik ederim, tam otuz bir senedir bir ev yapamamış ama para toplamaya gelince becerisine diyecek yok. Beyler kooperatif ortağı olmak demek prangalı mahkum demek değil ki. Kooperatif arsalarınızı vermiş, hatta bazıları bina bile yapmış, yani tabir caizse "öküz ölmüş ortaklık ayrılmış" bu mahalde arsanız var diye kooperatifin kölesi misiniz, şayet kölesiyseniz yapacağınız şey aidat toplama bölümüne itiraz etmek, yani bu genel kurul kararı ise iptalini dava etmek. Bu işin zor yanı, daha kolayı var. Kooperatiften istifa edersiniz biter gider. 
     Kooperatif ortakları tapularını aldıktan sonra gayrimenkullerin kooperatifle ilişkisi kesilir. Bundan sonra ortağın kooperatif ortağı olarak kalıp kalmaması kendi isteğine bağlıdır. Bundan sonra ortak istifa eder ayrılır, aynı parselde bulunanlar ise kendi yönetimlerini kurarlar. Şayet sizinkinde olduğu gibi herkesin bir parseli varsa burada yönetim falan da yoktur, herkes başının çaresine bakar. 
     Gördünüz mü çözüme ulaşmak için otuz sene beklemeye gerek yokmuş, keşke mektubunuzu 22 sene önce bana gönderseydiniz, belki de ilk yanıtım size olurdu. 
     
     







Altın kural... 


Mehmetçik için yetki 


Düşmanımın düşmanı dostumdur zihniyeti... 


Şiş ve kebap 


Dünyanın varoşlarında... 


50 bin öğrenciye yeni şans 


Sonra .. Ya daha sonra .. 


Karikatürden taşan ırkçılık 


Her iki cephede savaş... 


Türkiye ile Amerika, Irak için karşı karşıya 


Şükran yemeği Bin Ladin 


Türkiye’nin savaşı IMF ile 


İstifa edin kurtulun 


Savaşın faturasını biz ödüyoruz 


</TEXT>
</DOC>
