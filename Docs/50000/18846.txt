<DOC>
<DOCNO> 18846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sonspo13.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Beşikaşlı Orhan Yunanistan'daki ilk golünü attı 
</HEADLINE>
<TEXT>

     Yunanistan'ın İskeçespor SKODA Ksanti Takımı'nda forma giyen Türk futbolcu Orhan Kaynak, ligdeki ilk golünü kaydetti. 
     Yunanistan Ligi'nde 8'nci sırada yer alan İskeçespor ile 16'ncı sırada bulunan Athinaikos arasında dün yapılan maçın 64'ncü dakikasında gol atan Kaynak, takımının maçı 2-2 berabere bitirmesinde büyük rol oynadı. 
     Atina'da yayımlanan günlük spor gazetesi Derby, ligteki ikinci maçına çıkan Kaynak'ın, attığı muhteşem golle, herşeyin bir anda değiştiğini ve skoru aramaya başlayan tarafın Athinaikos olduğunu yazdı. 
     Yunanistan'daki futbol yaşamı hakkında açıklamada bulunan Kaynak, '' Yunanistan'a geldiğimden beri geçen süre içerisinde, bulnduğum yere alışmakta zorluk yaşadım. Buradakiler de bana alışmakta zorlandılar. Bu sürenin aşılması zaman aldı. Şimdi takıma alışmaya başlıyorum'' dedi. 
     İskeçespor ile olan kontratının 3 hafta sonra sona ereceğini ifade eden Kaynak, ''Uzun bir sakatlık döneminden sonra, yeni yeni başarı kaydederken, bu sefer de kotratım bitiyor.Fakat inanıyorum ki, geri kalan 3 hafta içinde elimden geleni yapıp, takımıma birkaç gol daha kazandıracağım. İyi bir oyuncu olduğumu her zaman düşündüm. Taraftarın bana gösterdiği yoğun ilgi ise beni çok memnun etti'' şeklinde konuştu. 






</TEXT>
</DOC>
