<DOC>
<DOCNO> 13508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sontur16.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokunulmazlık oylamasında red oyu veren Karakuş "Oyumu değiştirin" 
</HEADLINE>
<TEXT>

     DSP İstanbul Milletvekili Nazire Karakuş, Van Bağımsız Milletvekili Mustafa Bayram'ın yasama dokunulmazlığının kaldırıldığı oylamada ''Ret'' olarak çıkan oyunun ''Kabul'' olarak düzeltilmesi için TBMM Başkanlığı'na başvurdu. 
     Karakuş, TBMM Başkanlığı'na yaptığı başvuruda ''Evet'' oyu vermesine karşın elektronik oylama cihazında ''Ret'' olarak çıktığını, görüşmeler sırasında da pusula ile oyunun renginin düzeltilmesi girişiminde bulunduğunu bildirdi. Geçen yasama yılında Adalet Komisyonu üyeliği yapan Karakuş, bu dönemde yapılan oylamada Bayram'ın dokunulmazlığının kaldırılması yönünde oy kullandığını da anımsatarak, oyunun ''Evet'' olarak sayılması için gereken düzeltmenin yapılmasını istedi. 




</TEXT>
</DOC>
