<DOC>
<DOCNO> 30762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko07.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolayı da kestik 
</HEADLINE>
<TEXT>

     Fruko Meşrubat Sanayi AŞ Genel Müdürü Ünal Binerer, Türkiye’nin yılda 2 milyar 300 milyon litreye ulaşan kolalı içecek tüketiminin 1 milyar 960 milyon litreye gerilediğini söyledi. Binerer, kişi başına tüketimin 33 litreden 28 litreye düştüğünü belirterek, tüketimde ağırlığı yabancı turistlerin oluşturduğunu kaydetti. 
     Binerer, ülkede yaşanan ekonomik sıkıntı ve daralmalarla kolalı içeceklerin pazarının küçüldüğünü dile getirerek, Türk halkının tüm gıda harcamalarında kısıntıya gittiğini, kolalı içeceklerin de bundan büyük oranda pay aldığını öne sürdü. Binerer, yaptıkları piyasa çalışmalarına göre kişi başına süpermarket harcamalarında da düşüş olduğunu bildirerek, geçen yıl 12 dolar olan kişi başına günlük süpermarket harcamasının bu yıl 7 dolara düştüğünü kaydetti. 
     
     Pepsi yatırımı bekletiyor 
     Ana şirket olan Pepsi Cola İnternational’ın Türkiye’de yeni yatırım projeleri olduğunu anlatan Binerer, yatırımın bu süreçte bekletildiğini söyledi. Binerer, "Pepsi Cola International, yatırımını gerçekleştirmek için politik istikrarın oturmasını ve piyasaların normal işleyişine dönmesini bekliyor.’’ 
     



 EKONOMİ 




















</TEXT>
</DOC>
