<DOC>
<DOCNO> 31997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yasam/yas04.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün golcüler ama dün çok gol yediler 
</HEADLINE>
<TEXT>

Futbol konusunda bir deha olmak yetmiyor... Çok çalışmak, sabretmek, direnmek ve gerçekten azmetmek gerekiyor... Çünkü futbolda kolay yıldız olunmuyor... 
     Bir yıldız doğuyor AHMET TULGAR'IN YAZI DİZİSİ - 4 

     Almancı’... Ümit Karan... Berlin’in Türk mahallesi Kreuzberg’de büyümüş. İlk gençlik yıllarında sık sık neonazilerle kavga edermiş. Almanya’da yaşayan birçok Türk ailesinin tersine, evdekilerin ondan maddi bir beklentisi olmadığı için futbola zaman ayırabilmiş. Hatta ailesi onu futbolcu olması yolunda destekliyormuş... Ellerinden gelen yardımı yapmışlar... 
     Ancak Almanya’daki takımların alt yapılarında Türklere ve diğer yabancılara ayrımcılık uygulanmasının önünü keseceğini düşündüğünden bir gözü Türkiye’deymiş. Gençlerbirliği’nin, keşfettiği yeteneklerle ünlenen başkanı İlhan Cavcav’ın adamları onu görmüş ve Türkiye’ye davet etmişler. 
     
     Genç kızların gözdesi... 
     Ümit Karan, İstanbul takımlarında oynamadan önce ülke çapında büyük şöhret kazanan bir futbolcu. Ünlü bir meşrubat firmasının reklamlarına çıktı, içecek kutularında fotoğrafları yer aldı... Bunda yakışıklılığının da payı olduğunu düşünüyor. Sahiden de internette genç kızlar onun saçlarını, ten rengini tartışıyorlar. Magazin dergilerinde sık sık kız arakadaşlarıyla birlikte fotoğrafları çıkıyor. Açıkçası eğlenmeyi, gezmeyi, kulüpleri seviyor. 
     Ümit Karan, h l Türkçesi’ni düzeltmeye çalışıyor. Galatasaray ile eski kulübü Gençlerbirliği arasındaki sorun çözülünce İstanbul Türkçesi konuşacak. 
     
Farklıyım çünkü altyapıdan geldim’      Adı amcasından armağan... Doğduğunda amcası bir gökyüzüne bir de Karadeniz’e bakmış ve babasına "Adı Gökdeniz" olsun demiş... Aslen Trabzon, Beşikdüzü’nden. Ama 14 yaşına kadar Giresun’da yaşamış ailesi. Futbola 10 yaşında yaz okulunda başlamış, hızla profesyonelleşmiş ve C Genç Milli Takımı’na davet edilmiş. O zamanlar Trabzonspor’un altyapı sorumlusu olan Özkan Sümer tarafından Trabzon’a çağrılmış. Ailece gitmişler. 
     Trabzon Spor Akademisi’nde okuyor ama başarılı bir öğrenci değil şöyle diyor "Benim başından beri yapmak istediğim tek şey futboldu. Spor akademisine ise gidemiyordum, ikinci sınıfta kaldım. 40 dersten sadece birini verdim. Onu da hocaya bilet verip geçtim." 
     
     İlk sene para almadım 
     Gece hayatını sevmiyor. Trabzon’da en çok bowling salonuna gidiyor. 25’in evlenmek için uygun bir yaş olduğunu düşünüyor. 
     Gökdeniz Karadeniz bir takımın altyapısından gelmenin çok farklı olduğu kanısında. Bunu da şöyle açıklıyor "Daha değişik gözle bakıyorlar. Biz daha kurtarıcı gibiyiz alt yapısından yetiştiğin, oranın çocuğu olduğun için... Ama dışarıdan gelsen sonuçta dışarıdan gelmiş parasını alan, oynayan biri’ diye bakılıyor. Ben mesela ilk sene para almadım." 
     O, yine dışarıdan gelen biri olamadı. Gökdeniz, bu transfer döneminde de başka yere gitmedi. İyi bir para alıp Trabzonspor’da kaldı. 
     
Arkadaşlık değil, yarış      Bir futbol takımında saha dışında sıkı dostluklar ve dayanışma bekleyen gençler pek fazla ümitlenmesinler. Emre Belözoğlu’nun Okan Buruk gibi yediği içtiği ayrı gitmeyen bir arkadaşı var. Ancak o bile yalnızlıktan şik yetçi, şöyle diyor 
     "Mutlu değilim. Önceleri daha mutluydum. A Takımı’nda aradığımı bulamadım. PAF’taki arkadaşlık burada olmuyor. Herkes birbiriyle yarış halinde. Herkes bireysel başarısını düşünüyor. İlk geldiğimde ağabeylerimden tekme de yiyordum. Fatih Hoca bana kalkan oldu." 
     
Futbol erken yaşta başlar      Birçok spor kulübü, özellikle yaz tatillerinde minikler için futbol okulu açıyor. Her ne kadar h l birçok ünlü futbolcu mahalle aralarında top koşturarak yetişse de bu işe küçük yaşta eğitimini alarak başlamak çok daha iyi. Yaz okullarının tarihlerini öğrenmek ve başka konularda bilgi sahibi olmak için kulüpler ve telefon numaraları... 

</TEXT>
</DOC>
