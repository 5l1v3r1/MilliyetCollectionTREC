<DOC>
<DOCNO> 42890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko01.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes bize yabancı 
</HEADLINE>
<TEXT>

Birleşmiş Milletler’in 2001 Dünya Yatırım Raporu’na göre Türkiye, yabancı sermaye çekme konusunda Etiyopya, Mozambik, Zimbabve gibi ülkelerden bile daha şanssız görünüyor 
     NEDİM ŞENER 

     Türkiye yabancı sermaye çekme konusunda açlık ve yoksulluk ile savaşan Afrika ülkeleri ile iç savaş ve çatışma içinde dünyanın geri kalmış birçok ülkesinden daha kötü durumda. Birleşmiş Milletler’in bu yıl ilk kez ülkelerin doğrudan yatırımlar açısından performansını ölçmek için düzenlediği Doğrudan Yatırım Endeksi’ne DYE göre, Türkiye 137 ülke arasında 122’inci sırada yer aldı. 
     Ülkelerin ekonomik büyüklükleri, yabancı sermaye çekme yetenekleri gibi ölçütleri dikkate alarak hazırlanan Doğrudan Yatırım Endeksi’ne göre Mozambik, Angola, Leshato, Zambia, Zimbabwe, Etyopya, Çad, Sri Lanka gibi ülkeler yabancı sermaye çekme konusunda Türkiye’den daha başarılı oldu. 
     Türkiye ancak Ruanda, Kamerun, Yemen, Surinam, Suriye, Bangladeş ve Kenya gibi ülkeleri geçebildi. 
     
     Küreselleşmede patinaj 
     Yabancı Sermaye Derneği, TÜSİAD ve İstanbul Sanayi Odası’nın organizasyonunda dün tüm dünya ile aynı anda açıklanan Birleşmiş Milletler Ticaret ve Kalkınma Konferansı - UNCTAD - 2001 Dünya Yatırım Raporu’, Türkiye’nin son 10 yıldır yabancı sermaye çekme konusunda patinaj yaptığını bir kez daha ortaya koydu. 2000 yılında 1.3 milyar doları bulmasına rağmen yabancı sermaye yatırımlarının bu yıl sonunda azalacağı tahminini dile getiren UNCTAD’ın raporuna göre, dünya genelinde son 10 yılda 5 trilyon 403 milyar dolarlık yabancı sermaye yatırımı yapılırken Türkiye bunun ancak 9 milyar 365 milyon dolarlık kısmını alabildi. 
     
     1 milyar dolar sınırı 
     2000 yılında, 10 yıl önce hemen hemen hiç yabancı sermaye çekmeyen Polanya’ya 10, Malezya’ya 5.5, Hindistan’a 2.3, Vietnam’a 2.1, Slovakya’ya 2.1, Angola’ya da 1.8 milyar dolar yatırım yapılırken, 1990’larla birlikte başlayan 2000’lerde sınır tanımayan kürüselleşmeden sabit yabancı sermaye yatırımından Türkiye payına düşeni alamadı. 
     1990 yılında yıllık 700 milyon dolar yabancı sermaye çeken Türkiye’ye, 2000 yılı itibarı ile 982 milyon dolarlık doğrudan yabancı sermaye yatırımı yapıldı. 
     Toplantıyı düzenleyen özel sektör kuruluşlarının temsilcileri Türkiye’nin yabancı sarmaye çekme konusunda net bir tavır ortaya koymadığını vurgularken, en önemli sorunun Dünya Bankası’nın tespitlerinin tersine yolsuzluk ve rüşvetin değil yasal ve bürokratik engellerin olduğunu vurguladılar. Rapora göre, Türkiye 1990 yılında kişi başına yabancı sermayede altı kat üzerinde olduğu Çin’in altı kat altına indi. 
     Raporda, Türkiye’ye oranla Brezilya’nın 14, İrlanda’nın 272, Arjantin’in 20, Angola’nın 10, Bulgaristan’ın ise kişi başına 8 kat daha fazla yatırım çektiği belirtildi. 
     
UNCTAD Para gelişmiş ülkelere akıyor      UNCTAD raporuna göre 2000 yılında toplam 1.3 trilyon dolarlık sabit sermaye yatırımı yapıldı. 1999’a göre yüzde 18 artışı ifade eden bu rakamın 1.1 trilyon lirası satın alma ve birleşmeler için harcandı. 1996 yılında gelişmiş ve gelişmekte olan ülkeler arasında yüzde 50 olarak belirlenen yabancı sermaye yatırımlarının dağılımı tehlikeli biçimde gelişmiş ülkelerin lehine gelişiyor. Geçen yıl 1.3 trilyon dolarlık yabancı sermaye yatırımının yüzde 79’u yani gelişmiş ülkelere yapıldı. Bunun yüzde 71’i ise TRİAD ÜÇLÜ denilen ABD, Avrupa Birliği ve Japonya’da gerçekleştirildi. Gelişmekte olan ülkelerin yabancı sermayeden aldıkları pay ise yüzde 18.9 ile sınırlı kaldı. Raporda dikkat çekici noktalardan birisi de 1990 yılında 3.5 milyar dolarlık yabancı sermaye çeken Çin’in geçen yıl 105 milyar dolar yatırıma ev sahipliği yapmasıydı. On yıl önce 100 milyon dolarlık yabancı sermaye çeken İrlanda özellikle teknoloji konusundaki eğitim ve altyapıya önem vermesiyle 2000 yılında 16.3 milyar dolar yabancı sermaye çekmeyi başardı. 
     
Ülkelerin doğrudan yatırım endeksi Sıra Ülke Endeksi 9 Angola 3.9 25 Mozambik 2.1 40 Sudan 1.4 48 Zambia 1.2 49 Uganda 1.2 60 Goban 0.9 62 Papua Y.G 0.9 67 Tanzanya 0.8 76 Namibya 0.7 84 Etopya 0.5 87 Guatamala 0.5 88 Zimbabve 0.5 89 Nijerya 0.5 92 Çad 0.4 110 Botsvana 0.2 112 Gana 0.2 113 Barbados 0.2 115 Madagaskar 0.2 116 Pakistan 0.2 121 Haiti 0.1 122 Türkiye 0.1 123 Burkino Faso 0.1 124 Bangladeş 0.1 125 Ruanda 0.1 126 Kamerun 0.1 127 Kenya 0.1 133 Eritre 0.0      
     Endeks, sermaye çekme yeteneği, ekonomik büyüklük ve rekabet gücü ile hesaplanmıştır. 
     1’in üzeri, olması gerekenden iyi, 1’in altı ise olması gerekenden kötü performansı gösteriyor. 
     
     



 EKONOMİ 


























</TEXT>
</DOC>
