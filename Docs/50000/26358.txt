<DOC>
<DOCNO> 26358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/siyaset/siy05.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet’ten RTÜK için yerel kıskaç 
</HEADLINE>
<TEXT>

Hatipoğlu, RTÜK Yasası’na karşı yerel TV’ desteği arıyor 
     ZONGULDAK DHA 

     Yerel Televizyonlar Birliği Genel Başkan Yardımcısı ve Zonguldak’ta yayın yapan Kanal Z Televizyonu Yönetim Kurulu Başkanı Ali Bahadır, FP Çorum Milletvekili Yasin Hatipoğlu’nun yeni RTÜK Yasası’na karşı çıkılması için kendilerinden destek istediğini söyledi. 
     Hatipoğlu’nun kendisini üç gün önce telefonla aradığını belirten Bahadır, aralarındaki konuşmayı şöyle anlattı 
     "Hatipoğlu, bana Meclis’te büyük mücadele ve-riyoruz. Bu kanun özel TV ve radyoların kapanmasına yol açacaktır. Sizin mücadelenizi veriyoruz. Bize destek olun ve bunu bize yazılı olarak bildirirseniz, Meclis kürsüsünde dile getireceğiz’ dedi. 
     Ben de ona Yasanın eksiği ve fazlası olabilir. Ama bizim görüşümüz, televizyon sahiplerinin belli olması, bir şeffaflığın getirilmesi doğrultusundadır. İnancımız da Atatürk, devrim ve ilkelerini savunma yönündedir. Biz yeni düzenlemeyi, içerdiği ağır para cezaları açısından değil, bu yönleriyle değerlendiririz’ dedim." 
     



 SİYASET 

















</TEXT>
</DOC>
