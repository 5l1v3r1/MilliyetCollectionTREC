<DOC>
<DOCNO> 29928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/soneko04.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Merkez Bankası'nın raporu yen'i vurdu, dolar yükseldi 
</HEADLINE>
<TEXT>

     Japon Merkez Bankası'nın şirketlerin, iş dünyasının durumuna ilişkin karamsar görüşlü raporu, Japon yenini geriletirken, dolar değer kazandı. 
     Tokyo döviz borsasının bugünkü kapanışında dolar Cuma günkü kapanışa göre 0.22 yen değer kazanarak 124.48 yene yükseldi. 
     Japon Merkez Bankası'nın, ''Tankan'' diye bilinen şirketlerin durumu ve ekonomiye güvenine dair raporunda, ''ülke ekonomisinin hala durgunluktan çıkamadığı'' yolundaki genel görüş teyid edildi. Bu rapor üzerine dolar, bugün birara 125 yene kadar yükselse de, daha sonra geriledi. 
     Bazı borsacılara göre, dolar yen paritesinde orta vadede piyasalar bundan sonra başka göstergelere ve verilere odaklanacak. Bir kısım borsacı da, Japon yatırımcıların 10-17 Haziran'da 442.9 milyar yen olan yabancı tahvil ve bono satışlarının, 18-25 Haziran tarihleri arasındaki haftada 111.5 milyar yene 893.8 milyon dolar inmesine dikkat etti. 
     Tankan araştırmasında, Japonya'nın büyük imalat sanayii şirketlerinde ekonomiye güven endeksi puanının Mart ayında -5 iken Haziran ayında -16'ya inmesi olumsuzsa da, araştırmada bazı iyimser veriler de yer aldı. Japon şirketlerinin, özellikle de büyük imalat sanayi şirketlerinin kar beklentisi artarken, borçlanma, kredi şartlarında da kötüleşme kaydedilmedi. Dolar-yen paritesindeki dalgalanmaya karşın, euro istikrarlıydı. Tokyo borsasında euro 84.74 79 sent ile 105.36 52 yenden işlem gördü. Bazı borsacılara göre, euro bölgesi ekonomilerinde büyüme hızı daha da yavaşlayacağı ve Avrupa Merkez Bankası'nın ECB Temmuz ayında faiz oranını indirmesi beklendiğinden, euro 84-87 sent arasında seyredecek.ancak, ECB, faiz oranını bu hafta düşürmezse, euro 84.28 senti yeniden test edecek. 
     Öte yandan Tokyo menkul kıymetler borsasının bugünkü kapanışında, Nikkei Endeksi 217.87 puan yüzde 1.68 kayıpla 12,751.18 puana düştü. 







</TEXT>
</DOC>
