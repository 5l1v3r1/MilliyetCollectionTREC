<DOC>
<DOCNO> 41765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun47.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam ABD'yi suçladı, "ektiğini biçti" dedi... 
</HEADLINE>
<TEXT>

     Irak Devlet Başkanı Saddam Hüseyin, dün New York ve Washington'da girişilen saldırılarla ilgili olarak, ''ABD, siyasette ektiğini biçti'' yorumunu yaptı. 
     Resmi INA ajansının haberine göre, Saddam Hüseyin, ''ABD'de dün olan bitenlere bakıldığında çelişik insani duygulardan ayrı olarak, bu ülke, liderleri tarafından tüm dünyada siyasi açıdan ekileni biçmiştir'' dedi. 
     Irak lideri, ''ABD'nin ayrıca, suçlarının sembolik bir anıtını dikmeden, nükleer bir yıkımın kurbanı Japonya'da .. , Vietnam'da veya Irak'ta olduğu gibi, dünyada suç işlemedik yer bırakmadığını'' söyledi. 
     Saddam Hüseyin, Sanayileşme Bakanı Abdültevab El Molahuveyş'i kabulünde yaptığı açıklamada, ''Amerikalılar kendilerini ve dünyayı kendi yöneticilerinin terör ve cinayetlerinden kurtarabilirler mi '' dedi. 
     ''Amerikan halkının ne zaman Filistin'i işgal eden dünya siyonizminin elinde oyuncak olan yöneticilerini bu durumdan kurtaracaklarını'' soran Hüseyin, Amerika'ya karşı hiç kimsenin silah taşıyıp Atlas Okyanusu'nu geçmediğini, ABD'nin kendisinin bu denizi geçerek tüm dünyaya ölüm ve yıkım getirdiğini'' söyledi. 
     
     







</TEXT>
</DOC>
