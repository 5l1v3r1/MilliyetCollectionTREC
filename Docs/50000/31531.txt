<DOC>
<DOCNO> 31531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko28.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisseler 4 günde yüzde 21.8 değer kaybetti 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, geçtiğimiz 4 işgününde 2,445.71 puan gerilerken, hisse senetlerindeki erime yüzde 21.88'e ulaştı. 
     5 Temmuz Perşembe günü 2. seansı 11,175.75 puandan kapatan endeks, 6 Temmuz Cuma günü, 19 Şubat'tan bu yana 4. büyük düşüş olan yüzde 9.01 ile 10,168.80 puana indi. 
     Pazartesi günü yapılan liderler zirvesi öncesi olumlu beklentilerle ilk seansı yüzde 2.11 değer artışı ile kapatan endeks, ikinci seansta ise 10,048.02 puana düştü. Endeksin günlük kaybı yüzde 1.19 oldu. 
     Bankacılık operasyonun yapıldığı dün de, endeks ilk seansta yüzde 1.06'lik artışa rağmen ikinci seansta sert bir düşüş yaşadı. Endeks 9,469.46 puana gerilerken, günlük kayıp yüzde 5.76 olarak kaydedildi. 
     Söylentilerle hareket eden piyasada, bugün de sert düşüşünü sürdüren Endeks, 9 bin puanın altına inerek günü 8.730.04 puandan kapattı. 
     Böylece 6 Temmuz Cuma gününden bu yana toplam 4 işgünü içinde Borsa'nın kaybı 2,445.71 puana ulaşırken, hisse senetlerindeki değer kaybı yüzde 21.88 oldu. 
     
     







</TEXT>
</DOC>
