<DOC>
<DOCNO> 38120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur04.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullara kayıtlar başladı... Kayıt takvimi için tıklayın... 
</HEADLINE>
<TEXT>

     İlköğretim okullarına ve genel liselere kayıtlar bugün başladı. 
     Kayıt işlemleri, okullar açılıncaya kadar sürecek. Bazı illerde kayıt tarihleri, valiliklerin vereceği karara göre değişiklik gösterebilecek. Kayıt şartlarına ilişkin bilgiler okullarda duyurulacak. 
     Fen ve Anadolu liseleri ile Yabancı Dil Ağırlıklı liseler için ayrı kayıt tarihleri belirlendi. Bu liselere kayıt takvimi şöyle 
     FEN VE ANADOLU LİSELERİ 
     Kesin kayıtlar 20-24 Ağustos, ön kayıtlar 27-31 Ağustos, ön kayıt sonucu kesin kayıtlar 4-7 Eylül günleri arasında yapılacak. 
     ANADOLU GÜZEL SANATLAR LİSELERİ 
     Yetenek sınavlarını asıl listeden kazanan öğrencilerin kesin kayıtları, tüm Anadolu Güzel Sanatlar liselerinde 27-31 Ağustos 2001 tarihlerinde gerçekleştirilecek. Açık kontenjan kalması durumunda yedekten kayıt hakkı kazanan öğrencilerin listeleri, 31 Ağustos 2001 günü ilan edilecek. Bu öğrencilerin kayıtları ise 3-6 Eylül 2001 tarihlerinde yapılacak. 
     YABANCI DİL AĞIRLIKLI LİSELER SÜPER LİSELER 
     Bu liselerin hazırlık sınıflarına ön kayıtlar 27-31 Ağustos 2001 tarihleri arasında kabul edilecek. Öğrencilerin kesin kayıt işlemleri 4-6 Eylül günleri arasında yapılacak. Okulda boş kontenjan bulunması halinde 13-14 Eylül 2001 tarihlerinde listedeki sıraya göre kayıt gerçekleştirilecek. 
     2001-2002 eğitim-öğretim yılı 10 Eylül 2001'de başlayacak. 11-25 Şubat 2002 tarihleri arasında yarıyıl tatili yapılacak ve eğitim-öğretim yılı 14 Haziran 2002'de sona erecek. 
     
     
     
     







</TEXT>
</DOC>
