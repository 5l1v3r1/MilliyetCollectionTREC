<DOC>
<DOCNO> 12595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sontur24.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Puro operasyonunda 2 gümrükçüye uzaklaştırma 
</HEADLINE>
<TEXT>

     Gürbulak Gümrükler Muhafaza Başmüdürü Ali Deveci ile Gümrükler Başmüdürü Ali Rıza Altınok, görevlerinden uzaklaştırıldılar. 
     Devlet Bakanı Mehmet Keçeciler'in Basın Müşavirliği'nden, ''Puro Operasyonu'' adı altında Gürbulak ile ilgili basın yayın organlarında yer alan haberler üzerine, bir açıklama yapılmasının gerekli hale geldiğini bildirildi. 
     Açıklamada, Gürbulak Gümrükler Muhafaza Başmüdürü Ali Deveci ile Gümrükler Başmüdürü Ali Rıza Altınok hakkında açılan idari soruşturmalar hakkında bilgi verildi. 
     İdari soruşturmaların evreleri anlatılan açıklamada, sonuçta, Ağrı Cumhuriyet Savcılığı'nca yürütülen soruşturma kapsamında, ilgili kişilerin 14 Mart 2001 tarihinde gözaltına alındığı ve 21 Mart 2001 tarihinde de tutuklandıkları belirtildi. Bu kişilerin, daha sonra 22 Mart 2001 bugün tarihinde de görevden uzaklaştırıldıkları kaydedildi. Bu arada, söz konusu kişilerin başka bir göreve atanmak üzere kararnamelerinin de hazırlandığı duyuruldu. Açıklamada ayrıca, tutuklanan Gümrük Müdürü Muzaffer Kök ile Gümrük Memuru Nahit Yılmaz'ın da derhal işten el çektirilerek, gerekli yasal işlemlerinin zamanında yapıldığını da belirtildi. 




</TEXT>
</DOC>
