<DOC>
<DOCNO> 41477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/ekonomi/eko06.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluklar yatırıma engel 
</HEADLINE>
<TEXT>

Dünya Bankası’na göre, dolambaçlı bürokrasisi’ ile tanınan Türkiye’de yatırımların önündeki en önemli engel yolsuzluk 
     ANKARA Milliyet 

     Hazine’de düzenlenen "Yatırımlarda Karşılaşılan İdari Engellerin Tespiti Projesi" değerlendirme toplantısında sunulan "Dünya Bankası’nın İş Ortamı Araştırması"na göre, yatırımcıların yüzde 63’ü, Türkiye’de yolsuzluğu yatırımların önündeki bir engel olarak niteliyor. Doğrudan yabancı sermaye yatırımlarının önündeki engellerin kaldırılmasına dönük reform kapsamında hazırlanan rapor tartışmaya açıldı. Hazine Müsteşarı Faik Öztrak, Türkiye’de her şirket yöneticisinin zamanının yüzde 20’sini idari engellere ayırmak zorunda kaldığını belirterek, bürokrasinin sermaye kaçışına neden olduğunu kaydetti. 
     Öztrak, gelişmekte olan ülkelerin her yıl 200 milyar dolar doğrudan yabancı sermaye çektiğini anımsattı. Türkiye’nin, bu ülkelerin toplam milli gelirleri içindeki payının yüzde 2.5 olduğunu kaydeden Öztrak, buna göre Türkiye’ye yılda 6.5 milyar dolar yabancı yatırım yapılması gerektiğini vurguladı. Oysa Türkiye’nin yıllık 2 milyar doları aşamadığına dikkat çeken Öztrak, bunda idari engellerin büyük bir rol oynadığını söyledi. 
     
     İstemeyenler var 
     Dünya Bankası Türkiye Temsilcisi Ajay Chhibber da toplantıda, Türkiye’de uygulanan ekonomik programın gelecek 10 yıl açısından önemli adımlar içerdiğini vurgularken, "Türkiye’ye yabancı sermayenin gelmesini istemeyen bazı çevreler var. Sorunlarda bu çevrelerin etkisi var" diyen Chhibber, geç kalınmış olsa da Gümrük Birliği nedeniyle Türkiye’nin h l şansının olduğunu söyledi. 
     
     1.8 milyar dolarlık kayıp 
     Yabancı Yatırım Danışmanlık Kurumu FIAC yetkilisi Frank Soder’in sunduğu raporda ise yabancı yatırımcıların resmi görevlilerle aralarını iyi tutma amacı ile yapılan gayrikanuni ödemeleri, "hediye ve bağış" şeklinde nitelendirdiklerinin tespit edildiği vurgulandı. Raporda, bu belirsizliğin Türkiye’ye yıllık 1 milyar 822 milyon dolar civarında doğrudan yabancı sermaye kaybına malolduğu bildirildi. 
     Türkiye’nin yatırım için tercih edilmediğine dikkat çekilen raporda, geçmişte makro ekonomik ve siyasi istikrarsızlıkların, özelleştirme ve diğer anahtar reformların yavaş ilerlemesi, yüksek maliyetli ve karmaşık vergi sisteminin, "Türkiye’nin elverişsiz yatırım ortamı" imajı oluşturmasına katkıda bulunduğu kaydedildi. Türkiye’nin, işletmelerin etkin çalışmasını kolaylaştırmak hariç, her şeyi yapan karışık ve dolambaçlı bürokrasi ile de tanındığı vurgulandı. 
     
     Yatırım ortamını iyileştirmek için anahtar öneriler 

</TEXT>
</DOC>
