<DOC>
<DOCNO> 17886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur24.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Beyaz enerji" davası açıldı, Ersümer suçlanıyor 
</HEADLINE>
<TEXT>

     Enerji ve Tabii Kaynaklar Bakanlığı ve TEAŞ'ta santral ihalelerinde gerçekleştirilen yolsuzluklara ilişkin "Beyaz Enerji" davası açıldı. Ankara DGM Başsavcısı Cevdet Volkan, "Enerji Bakanı Cumhur Ersümer'in adı iddianamede, tanık ve sanık ifadelerinde geçiyor ve olaylarla bağlantı kurulduğu ölçüde yer buluyor. Karar Meclis'in" açıklamasını yaptı. 
     Başsavcı Volkan ile iddianameyi hazırlayan Savcı Şalk, saat 17.30 sırasında düzenledikleri ortak basın toplantısı düzenlediler. Volkan "yeterli delil bulunarak davanın açıldığını" açıkladı. "Basının çok fazla, görevli savcının çalışmasını aksatacak kadar konuya eğildiğini" belirten Volkan, bu durumun yargılamayı da olumsuz etkileyebileceğini belirtti. Volkan, Enerji ve Tabii Kaynaklar Bakanı Cumhur Ersümer'in iddianamede adının geçip geçmediği sorusuna şu yanıtı verdi 
     "Sayın bakanın ismi sanık ve tanık ifadelerinde geçmektedir. İsmine, iddianamede bağlantı kurulduğu ölçüde de yer verildi." 
     Volkan, Anayasa'nın 103. maddesi uyarınca Ersümer hakkında yargılama yapmanın Meclis'te kurulacak soruşturma komisyonunun raporunun Genel Kurul'da kabul edilmesiyle Yüce Divan olarak çalışacak Anayasa Mahkemesi'nin yetkisinde olduğunu anlattı. Bu açıklamanın kendi görüşü olduğunu ve başsavcılığın tutumunu yansıttığını belirten Volkan, Mecliz bilgi isterse verebileceklerini vurguladı. 




</TEXT>
</DOC>
