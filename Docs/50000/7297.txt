<DOC>
<DOCNO> 7297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun07.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan 400 bin sahte emekli var 
</HEADLINE>
<TEXT>

     ANKARA Milliyet 

     Çalışma ve Sosyal Güvenlik Bakanı Yaşar Okuyan, SSK’dan yaklaşık 400 bin kişinin yasadışı aylık aldığını bildirdi. TBMM Plan ve Bütçe Komisyonu’nda konuşan Okuyan, "400 bin kişi SSK’dan yasadışı aylık alıyor. SSK, Bağ - Kur gibi sosyal güvenlik kurumlarında 1.5 milyar dolarlık hırsızlık var. Sayıları yüz binleri bulan haksız ödeme var" dedi. 
     SSK ve Bağ - Kur primlerinde ne faiz, ne anaparanın affının söz konusu olmadığını kaydeden Okuyan, "Çalışmalarımız içinde böyle bir şey yok" diye konuştu. 
     
47 bin dosya çalındı      Okuyan, SSK ve Bağ - Kur’dan sahte evrakla emekli maaşı alanların sayısının 400 bine yakın olduğunu tahmin ettiklerini de belirterek, SSK’nın İstanbul Sultanahmet’teki deposundan emeklilikle ilgili 47 bin dosyanın çalındığını, bunun nedeninin de bilgisayar sisteminin bulunmaması olduğunu dile getirdi. 
     
İşsizlik Fonu’nda 514 trilyon      Okuyan, haziran ayından itibaren kesintilerine başlanılan İşsizlik Sigortası Fonu toplam değerinin 15 Şubat 2001 itibariyle 514 trilyon liraya ulaştığını açıkladı. Okuyan, "Bu miktarın 344 trilyon lirası işçi ve işveren paylarından, 115 trilyon lirası devlet katkısından oluşmuştur. 54.5 trilyon lira da faiz ve repo gelirlerinden sağlanmıştır. Fon yönetimi, günlük piyasaları takip etmek suretiyle bu 54.5 trilyonu sağlamıştır" dedi. 
     Okuyan, milletvekillerinin sorusu üzerine, fonun borsada değil, riski daha az olan repoda değerlendirildiğini belirterek, "Batırdığımız para yok" diye konuştu. 
     


 GÜNCEL 


























</TEXT>
</DOC>
