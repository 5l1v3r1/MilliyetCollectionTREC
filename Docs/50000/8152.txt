<DOC>
<DOCNO> 8152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/yazar/guclu.html </URL>
<DATE> 2001/02/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Genç işsizler 
</HEADLINE>
<TEXT>

     Ajansların gündeminde dün çok önemli bir haber vardı ama bu hengamede güme gitti. Haber şöyle 
     Genç issizler korkutuyor. 
     2000 sonu itibariyle 730 bin 496 olarak gerçekleşen kayıtlı işsizlerin yüzde 80'ini 15 29 yaş grubundakiler oluşturuyor... 
     Kayıtlı işsizlerde durum böyle de, sayıları 3 milyonu aştığı bilinen kayıtsız işsizlerde durum farklı mı Kesinlikle hayır. Kayıtsız işsizlerin çok önemli bir bölümü de yine gençlerden oluşuyor... 
     Ama bu kimin umurunda Hükümetin mi yoksa muhalefetin mi 
     Hangi biri çıkıp da gündeme getirdi ya da getirmeyi düşünüyor .. 
     Dünkü yazımın yarısı Ankara'daki krizle, diğer yarısı da öğretmen alımıyla ilgiliydi. 
     Yüzlerce mail geldi. Birazı krizle, birazı genel konularla, yarıdan çoğu da öğretmen atamalarında fen edebiyat fakültelerine getirilen kısıtlama ile ilgiliydi. 
     Mesaj gayet açık 
     Her ne kadar yaptığınız kavganın kazığı bize girse de, alıştık artık. Aranızdaki sürtüşme de bizi hiç ilgilendirmiyor. Aylardır, yıllardır işsiziz. Ne ailemizin, ne de arkadaşlarımızın yüzüne bakacak halimiz kaldı. İnsan içine çıkamıyoruz. Eğer bizim için, eğer Türkiye için bir şeyler yapmak istiyorsanız, mevcut kaynakları, kaprislerinizle tüketme yerine yatırıma dönüştürün... 
     Evet mesaj çok açık. Ama Ankara anlayacak mı İşte o şüpheli. 
     O haklı olsa ne olacak Öbürü haklı olsa ne değişecek .. 
     
Çıkarılması gereken ders      Krizden ders aldık mı Önemli olan bu. Ecevit hala, efendim bana hakaret edildi, o lafların yeri orası mıydı diyor. Aynı Ecevit'e sormak gerekir Peki sizin o gelişmelerden sonra konuşacağınız yer, böylesine kritik bir dönemde kameraların karşısı mıydı Hem de defalarca. Dahası kendinize karşı saygı sınırlarının aşılmasını halka duyuruyorsunuz da, Cumhurbaşkanı'na karşı yapılan saygı sınırlarını zorlayan hareketi neden kamuoyundan gizlediniz .. 
     Cumhurbaşkanı Sezer de eminim bu olaydan önemli dersler çıkarmıştır. Söyleyeceklerini bir daha MGK'da değil, Ecevit'in yaptığı gibi kameraların karşısına geçer söyler. Tabii ki, ellinci uyarıdan da sonuç almazsa... 
     Devlet zirvesindeki gerilimi, takım tutar gibi tırmandırmanın hiç kimseye bir faydası yok. Ama hiç olmamış da sayamayız. Son kriz, dün dündür bugün bugündür dönemini yerle bir etmiştir. Böyle gelip, böyle gitmeyeceğini göstermiştir. Üslup tartışılabilir ama Türkiye değişiyor. Siyasetçiler ne kadar dirense de, toplum bu değişimin arkasında. Umarız bunu görmekte geç kalmazlar... 
     Halk adına efelik yapma dönemi de artık biti. Yapılanlar yapanın yanına kar kalmıyor. Eğer ortada bir yanlış varsa, artık uzun süre saklanamıyor. Hele hele örtbas hiç edilemiyor... 
     Özetin özeti Gerekçesi ne olursa olsun Türkiye'nin sorunlarını daha da artırmaya hiç kimsenin hakkı yok. Gerilim ne işsize iş, ne de fakire fukaraya aş oluyor. Kandırma dönemleri de artık çok gerilerde kaldı. 
     
     





Komplo ve sistem 


Doğru söyleyeni 


Yüzümüze Anayasa'yı atması kabul edilemez 


Koruma görevli devlet bakanı 


Bu böyle gitmez Ama nasıl gider 


İki gerçek 


Fransa 1924, Türkiye 2001 


Devlet krizi 


Genç işsizler 


Kazanan yok, kaybeden ülke 


Balkan ayarı 


Kriz var kriz var, bunalım vaaaaaar... Ekonomi tıkırında... 


Kimse bana ne ’ demesin 


Kriz nasıl aşıldı 


Krizin kerizleri ya da halkın hali 


Enkazdan yükselen umutlar 


Ve gülümsedi 


Bırakın Sezer'i nankör kalsın 


Proje esastır 


Zeytinyağı, sirke ve Ecevit 


Faiz yükseldikçe "fakir" eziliyor 


Halk Bankası yanık kokuyor 


</TEXT>
</DOC>
