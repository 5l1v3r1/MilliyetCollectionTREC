<DOC>
<DOCNO> 1343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/cemal.html </URL>
<DATE> 2001/01/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Askerle sivil, huzurla istikrar... 
</HEADLINE>
<TEXT>

     Başbakan Ecevit'le Başbakan Yardımcısı Yılmaz'ın Beyaz Enerji Operasyonu'yla ilgili dünkü çıkışları, demokratik hukuk devletinin işleyişi ve devlet ciddiyeti bakımından ilginçti. 
     Yılmaz özetle dedi ki 
     "Siyasetçiyi, siyaset kurumunu devamlı karalayanlar, sorunların mevcut siyasi kadrolarla, mevcut partilerle çözülemeyeceği propagandasını yapanlar, sorunun kaynağında siyasetçiyi gösterenler, belli merkezlerden siyasetçiye yönelik karalama kampanyası pompalayanlar neyin özlemi içindeler Yeniden askeri yönetimlerin mi " 
     Askeri yönetimler... 
     Askeri yönetim özlemi çekenler... Olabilir. Her devirde olmuştur. Ülkemizin çalkantılı dönemlerinde, kriz ortamlarında, siyasetin tıkanmaya yüz tuttuğu dar geçitlerde yüzünü kışlaya çevirenler, askere üstü örtülü çağrı yapanlar hiç eksik olmamıştır. 
     Bugün de olabilir. 
     Ama bir de dersler var. Yakın siyasal tarihimizin acı tecrübelerinden çıkarılmış olan, çıkarılmış olması gereken dersler... 
     Bu derslerden ilki malum 
     Askeri yönetimler çare değildir. Bugüne kadar çare olmamışlardır. Askeri yönetimler çözümden çok sorun üretmişlerdir. Düşünün 1960'ları, 70'leri, 80'leri. Askeri müdahaleler, huzur ve istikrardan çok, gelecekteki yeni çatışma ve istikrarsızlıkların tohumlarını atmışlardır siyaset sahnesine... 
     O yüzden, ANAP lideri Yılmaz'ın sorguladığı gibi, eğer bugün hala askeri yönetim özlemi çekenler varsa, akıllarını başlarına toplasınlar. Siyasetçiye, siyasi partilere kızabilirler. Siyaset kurumunda öfkelenecek, eleştirecek çok şey bulabilirler. 
     Ama çare yine demokrasidir. 
     Çare, seçim sandığıdır. 
     Çare, sivil siyasettir. 
     Çare, sivil siyasetin kendi olağan yörüngesinde yol alırken değişmesi, iyiyle kötünün böylesi bir akış içinde yer değiştirmesidir. 
     Peki şimdi ne oluyor 
     Hala bu dersler öğrenilmedi mi Bazı çevrelerde kışlaya yüzünü dönme, askerden medet umma alışkanlığı niçin nüksetti yine Bu açıdan 'iki taraf'a düşen sorumluluklar var. 
     Bir yanda siyasetçiye... 
     Öbür yanda askere... 
     Çok iyi biliniyor Halkın nezdinde siyasetçinin, siyaset kurumunun inandırıcılığı ve güvenilirliği uzun yıllardır yükseklerde değil aşağılarda seyrediyor. Nitekim, ANAP lideri Yılmaz dün yaptığı açıklamalarda bu gerçeğe değindi. 
     Özetle dedi ki 
     "Kamuoyu araştırmalarında seçmenlerin yaklaşık yarısının mevcut siyasi partilerden bir beklentisinin olmadığını, genel bir kararsızlık ve karamsarlığın topluma hakim olduğunu görüyoruz." 
     Bunun niye olduğunu ANAP liderinin kendisi de gayet iyi biliyor. Basın toplantısında siyasetin 'günübirlikçiliği'nden yakındı. 'Gelecek perspektifinden yoksun olması'ndan, 'geleceği düşünmüyor olması'ndan yakındı. 
     Bunlar yeni de değil. 
     Yakın geçmişte de bu yakınmalara hep tanık olduk. Tanık olmadığımız, bu doğru tespitlerin gereğinin yapılmasıydı. 
     Bir başka deyişle 
     Siyasetçiler, siyaset kurumu yeniden toplumun gözünde saygınlık kazanmak istiyorsa, iktidarıyla muhalefetiyle kendine çekidüzen vermek zorunda... 
     
Asker ve kurtarıcılık...      Askere gelince... Denebilir ki 
     Asker de sivil siyaset kadrolarına güvenmiyor. Siyaset kurumuna kuşkuyla yaklaşıyor. Sivil siyasetçiye tepeden bakıyor. Siyaset oyununu yakın takipte tutuyor, gölgesini üzerinden hiç eksik etmiyor. 
     Şu da söylenebilir 
     Askerin öteden beri kendisinde gördüğü kurtarıcı rolü de sivil siyasetin demokrasilerdeki doğal yörüngesine oturmasını ya da normalleşmesini de geciktiriyor. 
     Eğer demokrasi diyorsak, Genelkurmay Başkanı Orgeneral Kıvrıkoğlu'nun geçen 30 Ağustos'ta basına açıklamalarında olduğu gibi siyasette Avrupa standartları istiyorsak, askerin de tutumunu gözden geçirmesi ve bazı açılardan bu standartlara uyum sağlaması, kendini düzeltmesi lazım. 
     Ülkemizde huzur ve istikrarın yolu demokrasiden geçiyor. 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
