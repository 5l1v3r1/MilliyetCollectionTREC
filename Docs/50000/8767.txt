<DOC>
<DOCNO> 8767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/dunya/dun02.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz Öcalan operasyonu 
</HEADLINE>
<TEXT>

Türkiye’nin uyguladığı askeri baskı sonucu, Şam’ın Öcalan’ı sınırdışı ederek Türkiye ile Adana mutabakatı’nı imzalamak zorunda kalması, İsrail’deki İbrani Üniversitesi’nde ders olarak okutuluyor 
     BARÇIN YİNANÇ Ankara 

     Abdullah Öcalan’ın Suriye topraklarından çıkarılmasıyla sonuçlanan Adana mutabakatı, İsrail’de ders olarak okutuluyor. İbrani Üniversitesi’nde Türkiye konulu bir ders veren Alon Liel, "Adana mutabakatı, Türk - Suriye ilişkilerinde dramatik bir dönüm noktasını oluşturdu. Sonuçları bakımından bu kadar önemli bir anlaşma, örneğine sık rastlanan bir şey değil. Onun için derste okutulması kaçınılmazdı" dedi. 
     Altı ay önce Dışişleri Bakanlığı Müsteşarlığı görevine atanan Alon Liel, Adana mutabakatının iki yıldır ders konusu olarak okutulduğunu belirtti. 
     
Eşine az rastlanır anlaşma      Milliyet’in telefonla görüştüğü Liel, "Türkiye’nin askeri güç kullanma tehdidi, iki ülke arasında diplomatik bir açılımın gerçekleşmesiyle sonuçlandı. Adana anlaşmasından sonra Türk - Suriye ilişkilerinde büyük bir değişim yaşandı. Akademik seneyi planlarken, kısa ve uzun vadede bu kadar önemli sonuçlara yol açan, bu nedenle de eşine az rastlanır bir anlaşmaya yer vermemiz gerektiğini düşündük" diye konuştu. 
     Dışişleri Müsteşarı olarak değil, bir akademisyen olarak konuştuğunu özellikle vurgulayan Liel, anlaşmanın çarpıcı bulduğu başka bir yönünü ise şu sözlerle anlattı 
     
Öğrencilere dağıtıldı      "Son derece kısa sürede yapılan anlaşmanın uygulanmaya konması da inanılmaz bir hızla gerçekleşti. Suriye, Öcalan’ı birkaç gün içinde sınır dışı etti. Bizim bölgemiz için bu son derece nadir yaşanan bir durum. Bizim Mısır’la anlaşma yapmamız dört yıl sürerken, Filistinlilerle yıllardır görüşüyoruz." 
     1980’li yılların başında Türkiye’de Maslahatgüzar olarak çalışan, doktora tezini de Türkiye üzerine yapan Liel, anlaşma maddelerinin öğrencilere dağıtıldığını söyledi. 
     


 DÜNYA 











</TEXT>
</DOC>
