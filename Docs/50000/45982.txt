<DOC>
<DOCNO> 45982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sonspo04.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, topa Leverkusen'den daha çok sahip oluyor 
</HEADLINE>
<TEXT>

     Avrupa Şampiyonlar Ligi F 
     Grubu'nda, 10 Ekim Çarşamba günü Almanya'nın TSV Bayer 04 Leverkusen takımıyla karşılaşacak olan Fenerbahçe, yapılan ilk 2 maçın istatistikleri gözönüne alındığında, rakibine oranla daha çok topa sahip oldu. 
     Grupta 2 maçını da kazanan ve 6 puanla lider durumda bulunan TSV Bayer 04 Leverkusen, deplasmanda 1-0 kazandığı Olympique Lyon ve 2-1 galip geldiği FC Barcelona maçlarında toplam 42 dakika topa sahip oldu. Fenerbahçe ise, son sırada yer almasına karşın, sahasında oynadığı ve 2'sini de yitirdiği 3-0'lık FC Barcelona ve 1-0'lık Olympique Lyon karşılaşmalarında toplam 48 dakika topa sahip olma özelliğiyle dikkati çekti. 
     Fenerbahçe'nin, öne çıkan bu özelliğine karşın henüz gol atamadığı F Grubu'nda, TSV Bayer 04 Leverkusen'in daha gole yakın futbol oynadığı gözüküyor. Grupta 3 golü bulunan Alman ekibi, 2 maçta kaleyi bulan 12 şut attı. Fenerbahçe'nin ise gole yönelik 5 vuruşu var. Bu arada Fenerbahçe'nin 8, TSV Bayer 04 Leverkusen'in ise 7 isabetsiz şutu bulunuyor. 
     






</TEXT>
</DOC>
