<DOC>
<DOCNO> 35246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yazar/sazak.html </URL>
<DATE> 2001/08/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda dayanışma zamanı 
</HEADLINE>
<TEXT>

     Tayyip Erdoğan hareketinin toplumda uyandırdığı "takiye" kuşkusu, merkez sağ ve soldaki dağınıklıktan çıkılmasına dönük yeni fırsat kapıları açabilir mi 
     Neden olmasın... 
     1994 - 95 yıllarını anımsayalım o zaman da Erbakan dalgası yükseliyordu ve insanlar Refah'ın bir serüven olacağını görmelerine karşın sağ ve soldaki parçalanma nedeniyle Türkiye hızla siyasal İslam'a sürükleniyordu. Oysa Refah'ın oy potansiyeli yüzde 20'ler bile değildi. Ancak merkezin erozyonu ve öteki partilerdeki bölünme süreci, önce solun kalesi belediyelerin, Ankara ve İstanbul'da Refah'a altın tepsiyle ikramını sağladı. Yerel seçim rüzgarı partiyi kolayca iktidara taşıdı. 
     Düşünelim 
     1994'te İstanbul'da DYP - ANAP, Ankara'da CHP - DSP savaşı yaşanmasa Tayyip Erdoğan ve Melih Gökçek seçimi kazanabilir miydi 
     Çiller - Yılmaz savaşlarının 1995 genel seçimlerindeki etkisi göz ardı edilebilir mi Kuşkusuz, Refah hareketi sosyal bir taban bulmuştu, "adil düzen" söylemiyle Hoca, yoksul halkı, "fareli köyün kavalcısı" gibi arkasına takmıştı. Erbakan "dinle imanla" girdiği varoşlara "kaynağı meçhul" milyarları su gibi dağıtıyor, bu paraların ardındaki Mercümek'ler, Bosna yardımları sorgulanıyor ama dinci hareketin yükselişi önlenemiyordu. 
     Günümüzün "Tayyip rüzgarı" Erbakan'a benzemiyor mu 
     Siyasal söylemi Hoca'ya göre daha törpülenmiş olsa da daha "radikal" bulunan Erdoğan hareketinin partiler yelpazesindeki bölünmüşlükten güç aldığı çok açık. Kamuoyu Recep Tayyip Erbakan'ın demokrasi açısından oluşturacağı tehditler, parasal kaynaklarının temelindeki "haydut sermaye" konusunda kaygılar duymaya başlasa da, merkez sağ ve soldaki partiler güçlenmedikçe yeni bir Refah serüvenine set çekmek kolay olmayabilir. 
     O halde... 
     Denenmişi denemeden önce... Ne yapmalı 
     Benzer partiler arasında güç birliğine gidilebilir. Yeni ittifaklar kurulabilir. Tayyip Erdoğan "merkez"e oynuyorsa ANAP ve DYP o alandaki "boşluğu" doğru okumalıdır. Soldaki oluşumlar da buna göre şekillenebilir. 
     Kemal Derviş'in pozisyonu da gelecekte önem kazanacak. 
     Ecevit, DSP kongresinde kendisi başbakan kalarak Derviş'i partiye alabilse ileride CHP'yi Baykal ve İnönü'yü, Zekeriya Temizel'i de kapsayacak "sol blok" oluşturabilirdi. 
     Yine de geç kalınmış sayılmaz. 
     Solda ve merkez sağda Türkiye'nin geleceğini düşünmeden, yüzde 80'in temsil hakkını 1994 - 95'te olduğu gibi yüzde 20'ye teslim etmek ülkenin geleceğine ihanet olur. 
     Tarihin tekerrür etmeyeceğine inanıyoruz 
     
     







'Taşra' gelecek 


Zorlu ikilem... 


Maceranın adı Tayyip Alternatifi Yılmaz mı 


Meslek liseleri çöküyor 


ANAP kongresi ve Özal 


İtalya’dan çürük ağaçları aldılar 


O, iyi insandı... 


Solda dayanışma zamanı 


ANAP'a da ISO 9002 ne yakışır ya 


Animatörler Momo'ya karşı 


ABD’nin söylediğini değil yaptığını yapacaksınız 


</TEXT>
</DOC>
