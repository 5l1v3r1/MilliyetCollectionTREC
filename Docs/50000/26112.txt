<DOC>
<DOCNO> 26112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur06.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar iyice ısınacak... 
</HEADLINE>
<TEXT>

     Hava sıcaklıkları, 12 Haziran Salı gününden itibaren yurdun güney, iç ve doğu bölgelerinde etkisini artıracak. Sıcaklıkların, yurdun güney kesimlerinde yer yer 40 dereceye ulaşması bekleniyor. 
     Devlet Meteoroloji İşleri Genel Müdürlüğü'nden alınan bilgiye göre, önümüzdeki üç gün, yurtta yağış beklenmiyor. Hava sıcaklıkları Salı güne kadar biraz daha artarak, mevsim normallerinin 8-10 derece üzerine çıkacak. Sıcak hava, Salı gününden itibaren güney, iç ve doğu bölgelerde etkisini artıracak. Buna göre, en yüksek hava sıcaklığının, güney bölgelerde yer yer 40 dereceye ulaşacağı tahmin ediliyor. Yetkililer, muhtemel orman yangınları ve yüksek sıcaklıkların getireceği olumsuz şartlar nedeniyle ilgililerin ve vatandaşların dikkatli olmaları uyarısında bulundular. 







</TEXT>
</DOC>
