<DOC>
<DOCNO> 22562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun06.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkının yüzde 56'sı Bush'u seviyor 
</HEADLINE>
<TEXT>

     ABD'de yapılan son kamuoyu yoklaması, halkın yüzde 56'sının Başkan George Bush'un icraatına destek verdiğini gösterdi. 
     CNN, USA Today ve Gallup tarafından yapılan kamuoyu yoklamasına katılanlara, Bush yönetiminin politikalarına ilişkin sorular yöneltildi. Çevreciler tarafından yoğun olarak eleştirilen Bush yönetiminin enerji politikasını destekleyenlerin oranı yüzde 44'te kaldı. Deneklerin yüzde 60'ı, enerji politikalarında enerji şirketlerinin çok büyük etkisi olduğuna inanıyor. Bush'un enerji konularındaki sıkıntılarla ilgili yeterince çaba göstermediğini düşünenlerin oranı yüzde 55 olarak ortaya çıktı. Bush'un en çok destek gören politikası, yüzde 67'lik oranla, gelecek 11 yılı kapsayacak şekilde gerçekleştirilmesi planlanan, Kongre'nin onayını bekleyen dev vergi kesintisi oldu. 







</TEXT>
</DOC>
