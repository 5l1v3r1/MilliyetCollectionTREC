<DOC>
<DOCNO> 37489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sontur26.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yumruğun bedeli 12 milyar lira... 
</HEADLINE>
<TEXT>

     SSK Tepecik Hastanesi'nde görev yapan doktora yumruk atan hasta yakını, faiziyle birlikte 12 milyar lira tazminat ödeyecek. 
     İzmir Karşıyaka 1. Asliye Hukuk Mahkemesi'nde, SSK Tepecik Hastanesi Beyin Cerrahi bölümünde görev yaptığı sırada, trafik kazası geçiren nişanlısını hastaneye getiren Oğuz Toprak'ın yumruklu saldırısına uğrayan Koçyiğit'in açtığı tazminat davası karara bağlandı. 
     İki yıl süren dava sonucunda, hakim Tarık Erdoğan, Toprak'ın, doktor Aytekin Koçyiğit'e etkili eylemde bulunduğuna karar verdi ve Koçyiğit'in çektiği acıları gözönüne alarak sanığın 4 milyar lira manevi, 250 milyon lira maddi tazminatı faiziyle birlikte ödemesine karar verdi. Toprak, Dr. Koçyiğit'e, aradan geçen süredeki faiz tutarı da dikkate alınarak 12 milyar lira tazminat ödeyecek. 
     Toprak hakkında 5 yıldan 10 kadar hapis cezası istemiyle İzmir 4. Ağır Ceza Mahkemesi'nde açılan dava ise ''Şartla Salıverilme ve Cezaların Ertelenmesine İlişkin Yasa'' uyarınca, 5 yıl süreyle ertelendi. 
     
     
     







</TEXT>
</DOC>
