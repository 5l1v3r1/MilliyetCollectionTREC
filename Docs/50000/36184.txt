<DOC>
<DOCNO> 36184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/spor/spo06.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon kim olacak 
</HEADLINE>
<TEXT>

Kartal uçacak mı Beşiktaş’ın şampiyonluk şansı için yorum yapan spor yazarları, takımdaki yıldız eksikliğinin, Daum’un usta hocalığı ile giderileceğini ileri sürüyorlar 
     Fuat Ercan 

     Medyanın usta spor yazarlarının hemen hemen Beşiktaş hakkındaki ortak endişeleri "yıldız" eksikliği idi. 
     Şampiyonluk yolundaki tüm yorumlar Nouma’da kilitleniyor, Fransız futbolcunun kalmaması halinde Beşiktaş’ın, Süper Lig’e süper futbolcusuz başlayacağı vurgulanıyordu. Beşiktaş’ın şampiyonluk yarışında şansını kantara vuranlar geçen sezonun en çok tartışılan konusunu Daum’u "olmazsa olmazölar arasına koyuyorlar ve Alman hocayı şampiyonluktaki en büyük avantaj olarak görüyorlardı. 
     Teknik Direktörün, Beşiktaş’a "kolejli ruhu"nu yeniden kazandırdığını ileri sürüyorlar, Serdar Bilgili yönetiminin son şansını iyi kullanacağı yolunda tahminler yürütüyorlardı. Rakipleri Fenerbahçe ile Galatasaray, Avrupa arenasında zorlu mücadelelerle uğraşırken Kartal, fırsattan yararlanıp, yeniden havalanabilirdi. 
     
"Huzurlu olan kazanır"      Doğan Koloğlu Milliyet Spor Yazarı 

     "Bu sezon şampiyonluğun belirlenmesinde Avrupa önemli rol oynayacak. Şampiyonlar Ligi’ne kalmaları halinde Fenerbahçe ve Galatasaray’ın lig yarışında oldukça zorlanacaklarını düşünüyorum. Böyle bir durumda Beşiktaş’ın avantajlı olduğu söylenebilir. Ancak bu iki takımdan biri lige erken döndüğünde bu kez Beşiktaş’ın şansı azalır. Tek tek ele alıp incelersek Galatasaray kolay kolay çözemeyeceği ciddi bir parasal krizin içinde. Ayrıca kadro olarak da geçen yılı mumla arayacaktır. Bülent-Popescu yanlışında ısrar ediliyor ve takım iki libero ile oynuyormuş gibi görünüyor. Beşiktaş’ın diğer bir avantajı da Daum gibi çok usta bir hocaya sahip olması. Kafasındaki takımı kurdu. Fenerbahçe konsept değiştiriyor. Oyun düşüncesi tamamen değişiyor. Mustafa Denizli takımı prese zorluyor ve sürekli tempo arttırıyor. Kısacası yarış Fenerbahçe ve Beşiktaş arasında geçer diye tahmin ediyorum." "Tek aday 
     
Beşiktaş"      Necati Karakaya Fanatik Spor Yazarı 

     "Bu yıl Beşiktaş’ın iki rakibi Fenerbahçe ve Galatasaray’ı geride bırakarak şampiyon olması en büyük ihtimaldir. Nouma, Tümer ve İlhan’ın belirsizliği Tamer ile Ahmet Dursun’un sakatlığı şampiyonluk yolunda Beşiktaş’a daha lig başlamadan inen en büyük darbedir. Ancak bu yıl sakatlıklar ne denli frenleyici de olsa, Beşiktaş’ta her mevkide alternatifler boldur. Daum gibi görevi ile ibadet eden, takımı dozunda çalıştırmasını, oyun içinde zamanında gerekli değişikliği yapmasını bilen bir teknik direktöre sahip Beşiktaş, şampiyonluğun tek adayıdır." 
     
"Fenerbahçe stressiz"      Korkut Göze Hürriyet Spor Yazarı 

     "Şampiyonluktaki en güçlü favorim Fenerbahçe. Geçen sezon bir deneyim süreci geçirdiler. Bu zor dönemde önemli bir şampiyonluk yakaladılar. Yeni sezonda kadrolarını Oktay gibi süper bir golcü ve Hakan Bayraktar gibi teknik kapasitesi üst düzeyde olan bir yıldız adayı ile güçlendirdiler. Onları bu sezon stresten uzak, temkinli bir mücadele içinde göreceğimi düşünüyor ve Fenerbahçeyi favori gösteriyorum. Fenerbahçe’den sonra Beşiktaş ve Galatasaray’ eşit şans veriyorum." 
     
"En şanslı Fenerbahçe"      İlker Yasin Kanal D Spor Müdürü 

     Fenerbahçe’nin geniş kadro nedeniyle çok daha fazla sıkıntısı olacak. Unvanı taşımak, ulaşmaktan daha zor. Geçen yıl Fenerbahçe’nin yanındaki şans faktörünün bu sene olmaması da çok doğal olacak. Klas oyuncuları inanç birliğinde ve takım ruhu oluşturmada bir araya getirebilirse Mustafa Denizli şampiyonluğu yine yakalar. Ama çok klas ve fazla oyuncu, başını ağrıtacak. Galatasaray’ın geçen yıldan daha iyi olacağı inancındayım. Disiplin sorunu ve takım olma özelliği bu yıl öne çıkmış görünüyor. Lucescu geçen yıldan çok daha başarılı olacak. Ama para sorunu ortada kaldığı müddetçe, Galatasaray’ın şampiyonluğu yakalaması çok zor. Beşiktaş tam bir takım ruhu içinde. Daum’un hırsı ve inancı futbolculara yansımış gözüküyor. Askerleri çok, ama komutanı olmayan bu takımda en büyük handikap yıldız oyuncu sıkıntısı. Beşiktaş, şampiyonluğu kendi başarısından daha çok, Fenerbahçe ve Galatasaray’ın başarısızlığıyla yakalar. Üç büyükler içinde en şanslı Fenerbahçe. Para sorununu çözerse Galatasaray da rakibi olur. 
     
"Zengin bir kadroya sahip"      İlker Ateş Fotomaç Spor Yazarı 

     "Savunmasına iki yeni adam alırsa, bunlardan birisi Ali Eren olursa, Nouma’yı da yeniden takıma kazandırırsa şampiyon Beşiktaş olur. Beşiktaş’ın ilk kez elinde zengin bir kadro birikimi var. Sanıldığından da iyi transferler yapıldı. Bunların anlam kazanması yönetimin elini biraz daha cebine atmasına bağlı. Tabi bir de yeni kaleci alması koşuluyla. O olmazsa Galatasaray olur. Fenerbahçe, Avrupa kulvarında biraz yorgun düşer gibime geliyor." 
     
"Ya Fener, ya Beşiktaş"      Bilal Meşe Milliyet Spor Yazarı 

     "Fenerbahçe yarışta rakiplerinden daha şanslı. Oturmuş ve tecrübeli bir kadrosunun yanı sıra, güven duygusu üst düzeyde. Bir diğer avantajı ise başında, ligi ve futbolcularını tek tek tanıyan tecrübeli bir hocası var. Galatasaray ve Beşiktaş bu yarışta elbette Fenerbahçe’yi yalnız bırakmayacak. Daum’un yeniden Beşiktaş’a dönmesi, Kartal için doping niteliğini taşıyor. Uzun süredir şampiyonluğa susamış Beşiktaş, sorunlar çözümlendiği takdirde zirvenin en büyük ortağıdır. Galatasaray’ın en büyük dezavantajı Okan, Emre, Hagi ve Fatih’in takımdan ayrılması. Buna bir de parasal ve yönetimsel sıkıntılar eklersek işinin ne kadar zor olduğu ortaya çıkıyor." 
     
"İlkeli düdüklerle Beşiktaş"      Kazım Kanat Akşam Spor Yazarı " 

     "Beşiktaş’ın sezon açılışına Futbol Federasyonu Başkanı sayın Haluk Ulusoy’un gelmesi bence çok önemli bir mesajdı. Bir özür niteliği taşıyordu. Beşiktaş’ın son 6 yılda kaybettiği üç şampiyonluğun nedeni hakem hatalarıdır. Bu sadece benim iddiam değil, MHK’nın eğitim seminerlerinde açıkladığı resmi rakamlar. Hakemler, Beşiktaş’a karşı özel bir sempati göstermesinler. Ancak ilkeli düdükler çalınırsa Fenerbahçe ve Galatasaray şampiyon olamaz, Beşiktaş taç giyer. Geçen yıl 30’a yakın maçta Fenerbahçe aleyhine bir tek penaltı verilmedi. Yani Fenerbahçe hakem hatalarıyla kaybetmedi, hakem hatalarıyla maç kazandı. Türk medyası bu yarışta tarafsız olur, motive gücünü eşit kullanırsa Beşiktaş’ın şansı var. Hem de oldukça fazla. Fener ve Galatasaray şampiyonlar Ligi’nde boğuşurken Beşiktaş’ın yolu açık olacak. Bir de Daum yıldızını parlatmak istiyor ve çok çalışıyor. Nouma’da affedilirse Beşiktaş son haftaya kadar bu hedefi kovalar." 
     
"Üç büyüklerden biri"      Vedat Okyar Hürriyet Spor Yazarı 

     Üç büyüklerden başkasının şampiyon olacağını düşünmüyorum. Gönül favorim Beşiktaş. Akıl favorim ise ortada. Lig çok uzun ve şimdiden ne olacağı belli değil. Geçen sezon başını hatırlıyorum, herkes Beşiktaş dedi. Beşiktaş Avrupa’ya bile çıkamadı. Futbol tartan kantarın sezon başında bir şey söylemesi mümkün değil." 
     



 SPOR 

























</TEXT>
</DOC>
