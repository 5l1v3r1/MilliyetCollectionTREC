<DOC>
<DOCNO> 35154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/dunya/adun.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Soykırıma 46 yıl 
</HEADLINE>
<TEXT>

Srebrenica’da 8 bin Müslüman Boşnak’ı katleden Sırp General Krstiç, Lahey Mahkemesi tarafından soykırımdan suçlu bulunarak 46 yıla mahk m edildi. Sırpların soykırım suçu hukuken de belgelenmiş oldu 
     DIŞ HABERLER SERVİSİ 

     BM’nin eski Yugoslavya için Uluslararası Savaş Suçları Mahkemesi ilk kez Bosnalı Sırpların "soykırım" suçu işlediğini karara bağlayarak Sırp General Radislav Krstic’i 46 yıl hapse mahk m etti. 
     Lahey Mahkemesi dün soykırım suçundan yargılanan Sırp General Radislav Krstic’in davasında 1995’te Bosna’nın Srebrenica bölgesinde Sırpların müslüman halka karşı soykırım yaptığını ilan etti. 
     
     Tüm erkekleri öldürttü 
     Yargıç Almiro Rodrigues tarafından okunan karar metninde mahkeme yargıçlarının, Sırpların Bosna savaşı sırasında 8 bin Bosnalı Müslüman erkeği öldürdüğü ve tüm kadın, çocuk ve yaşlıları kentten sürdüğü görüşüne vardıkları belirtildi. Kararda, toplu katliam ve sürgün etme fiillerinin Müslüman halkı toptan ortadan kaldırmaya yönelik olduğu ifade edilerek bunun bir soykırım suçu oluşturduğu vurgulandı. 
     Mahkemeye koltuk değnekleriyle gelen Sırp General Radislav Krstic Bosna Savaşı’nda böyle bir soykırımı yönettiği ve emrindeki askeri birliklerle bu suçu işlediği gerekçesiyle suçlu bulundu ve 46 yıl hapis cezasına çarptırıldı. Krstic, 1998’de NATO tarafından ele geçirilmişti. 
     



 DÜNYA 












</TEXT>
</DOC>
