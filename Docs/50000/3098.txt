<DOC>
<DOCNO> 3098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/sazak.html </URL>
<DATE> 2001/01/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Neden Fransa 
</HEADLINE>
<TEXT>

     Yirminci yüzyılı, AB adayı ülke statüsüyle kapatan Türkiye, 2001'in ilk büyük "diplomasi golü"nü Fransa gibi, son yıllarda ikili ilişkilerde en sorunsuz ve dost gözüken ülkeden yedi. 
     Batı Avrupa'da ilk kez parlamento kararıyla, Türkiye'yi tarih önünde haksız düşürecek ve gelecekte başka projelere de zemin oluşturabilecek şekilde "Fransa 1915'te Ermenilerin soykırıma maruz kaldığını kabul eder" hükmü siyasi tutanağa geçirilmiş oldu. 
     Cumhurbaşkanı Chirac, Anayasa Mahkemesi'ne iptal başvurusu yapmazsa - ki beklenmiyor - Birinci Dünya Savaşı'ndan kalma "sözde soykırım" iddiası böylece 1923'te kurulan Türkiye Cumhuriyeti'ne dönük haksız bir yargıyı güncelleştirmenin ötesinde ileriye taşınıyor. 
     Neden Fransa, diye sormadan önce, "soğuk savaş" döneminden kalma bir fıkrayı anımsamakta yarar var 
     Amerikalı heyete Moskova metrosunu gezdiren Ruslar, müzeye benzer duvarlardaki artistik görkemi anlatırken tren gecikmiş, saatine bakan Batılı konuk bu fırsatı kaçırmamış. "Güzel ama henüz bizim hızımıza erişememişsiniz, New York metrosunda saniye beklemezsiniz." 
     Ruslar bozulmuş. Amerikalıya cevabı çakmış 
     "İyi ama siz de Kızılderilileri kesmiştiniz " 
     Kuşkusuz istenirse beyazlara Afrika kökenli Amerikalılar zenciler , Fransızlara Cezayirliler, Almanlara İkinci Dünya Savaşı'ndaki "Yahudi soykırımı"nın suçlusu Naziler anımsatılabilir. 
     Başka ülkelerdeki "insanlık suçları"na gönderme yaparak, Fransa'ya yönelik öfkeyi azaltmak duygusal açıdan mümkün. Nitekim bu tür tepkilere rastlıyoruz, o arada Osmanlı arşivlerinin zamanında açılmayışı ya da Türkiye'nin kendi davasını uluslararası platformlarda yeterince savunamayışının etkileri de tartışılabilir. ASALA'ya onlarca diplomatını kurban vermiş bir ülke, "tarihe gönderme yapmak yerine masumiyetini son dönemde uğradığı saldırıları" örnek göstererek belki daha iyi anlatabilirdi. 
     Nitekim bundan sonra ABD dahil, pek çok başka ülkeden gelecek "Ermeni soykırımı" dalgasına karşı bu tepkiler seslendirilecektir. 
     Ancak bunlar yapılırken "Neden Fransa " sorusuna başka açılardan da yaklaşmak gerekmez mi 
     Avrupa'nın nabzını yakından tutan bir büyükelçinin yorumuyla "Acaba, Fransa'nın AB ordusuna yönelik beklentileri karşısında Ankara'nın NATO nezdindeki vetosunun, Ermeni meselesini kaşımasında rolü yok mu " 
     Stratejik açıdan, Avrupa egemenliğinde Almanya ile yarışan Fransa, Türkiye'den beklediği desteği bulamayınca, tepki göstermiş olmasın 
     Fransa, daha 5 yıl önce Gümrük Birliği'nde Ankara'nın yanında olmuş, Almanya Güneydoğu'da Kürt sorunu nedeniyle askeri ambargoya yönelirken Türkiye'nin "üniter yapısı"nı hararetle savunmuştu. Chirac'ın AB sürecindeki desteği unutulmasın. 
     Paris'te karar çıkmasın diye uğraş veren TBMM heyetinden DSP Adana milletvekili Tayyibe Gülek'in izlenimlerini alırken, "AB ordusu" faktörünü sorduk. Gülek, parlamentonun kararında yönetimden ve geri plandaki askeri stratejilerden çok, yerel seçimler dahil, Ermeni kökenli milletvekillerinin etkisinin rol oynadığını gördüklerini söyledi. 
     Böyle zamanlarda Başbakan, kendisi niye Dışişleri Bakanı'nı yanına alıp tura çıkmıyor 
     Mektup yerine "mekik diplomasisi" daha etkili olmaz mıydı 
     Dünya değişirken Ankara içine kapanıyor. Golü yiyoruz 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
