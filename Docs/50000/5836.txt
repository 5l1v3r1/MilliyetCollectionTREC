<DOC>
<DOCNO> 5836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/magazin/amag.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkeresiz evliya 
</HEADLINE>
<TEXT>

Halen vatani görevini sürdüren Cem Yılmaz, özel izinle 'Evliya Çelebi' rolünde Meltem Cumbul ile biraraya gelecek 
     MAGAZİN SERVİSİ 

     Önce film sonra müzikal 
     GİŞE rekorları kıran 'Vizontele' filminin asker yıldızı Cem Yılmaz, özel izinle sahnelere dönüyor. Yılmaz, önce, senaryosunu yazdığı, başrolünü de Fransız ve dünya sinemasının en seksi yıldızlarından Sophia Marceau ile paylaşacağı film için kamera karşısına geçecek. 
     
     Eser Orhan Pamuk'tan 
     YILMAZ, ardından ilginç bir müzikalde rol alacak. Bu iddialı projede Cem Yılmaz, Meltem Cumbul ile aynı sahneyi paylaşacak. Bu oyunun adı 'Seyahatname 2001'. Yazar Orhan Pamuk'un 'Öteki Renkler' adlı eserinden tiyatroya uyarlanacak müzikalde, Evliya Çelebi'nin yaşamından kesitler sunulacak. 
     
     Avrupa'ya da gidecek 
     HALEN Ankara'da askerliğini yapan Cem Yılmaz, bu projede özel izinle rol alacak. Ve sadece oyunlar için birliğinden ayrılacak. Yaklaşık 150 milyar liraya malolacak oyun, Yılmaz'ın askerliğini tamamlamasının ardından büyük kentlerde ve bazı Avrupa ülkelerinde de sahnelenecek. 
     


 MAGAZİN 













</TEXT>
</DOC>
