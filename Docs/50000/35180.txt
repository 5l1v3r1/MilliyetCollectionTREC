<DOC>
<DOCNO> 35180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/guncel/gun01.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü pist çıkmazı 
</HEADLINE>
<TEXT>

Atatürk Havalimanı’nın üçüncü pisti, çevredeki restoranlar ve hangarlar ile paralelindeki piste yakınlığı yüzünden kullanım dışı 
     ÖMER ERBİL İstanbul 

     İstanbul Atatürk Havalimanı'nda, Sefaköy - Yeşilköy yönündeki 18 36 pistine paralel yapılan üçüncü pist inşaatı tamamlandı ama hizmete giremedi. İhaleyi alan şirket, özel havayolları hangarlarının taşınmamasını gerekçe olarak gösteriyor. Hangar sahipleri ise aksini iddia ederek, pistin uluslararası standartlara uygun olmadığını ileri sürüyor. Dayanakları ise pistle ilgili Bakırköy 2. Sulh Hukuk Mahkemesi'nde görülen dava. 
     Mahkemeye gönderilen 10 Temmuz 2001 tarihli bilirkişi raporunda, üçüncü pistle ilgili şu görüşlere yer verildi "İnşaatı devam eden pistin, paralelindeki 18 36 pistine 210 metre mesafede olduğu, bu haliyle Uluslararası Sivil Havacılık Konvansiyonu Annex 3.1.11 maddesindeki bağımsız paralel kalkışlar ve paralel operasyonlar için öngörülen asgari 760 metre mesafe kuralını taşımadığı kanaatine varılmıştır." 
     
     'Bu DHMİ'nin sorunu' 
     1.8 trilyon liraya ihale edilen ancak 15 trilyon lira harcanarak tamamlanabilen pistle ilgili yasal prosedür devam ediyor. İhaleyi yapan DHMİ ile DLHİ Genel Müdürü ve Müsteşar Süreyya Yücel Özden, Ankara 1. Ağır Ceza Mahkemesi'nde yargılanıyor. Müteahhit Sadri Şener ise "Pistin yanında 150 metre çıplak alan olması gerekir. Hangarlar bu alan içinde. Yıkılması gerekir. Restoranlar 147 metreye geliyor" diyor. 
     
Hangarlar yıkılsa da bu pist kullanılmaz      Machair'in sahibi Ali Birhan Temel Üçüncü pist, uluslararası kurallar çerçevesinde iniş yapılacak bir pist değil. 142 metredeki hangarları yıkacaksınız ama 80 metredeki Florya restoranlarını yıkmayacaksınız. Hangarlar yıkılsa da yıkılmasa da bu pist kullanılamaz. 
     Topair'in sahibi Ömer Faruk Berksan Burası pist değil, asfalt bir yoldur. Pist olmadığı halde, çevresindeki binalar yerine, hangarları yıkmaya kalkmak, sivil havacılığa en büyük darbedir. İki pist arasında bir kot farkından söz ediliyor. Bu doğruysa diğer pist de kapatılma tehlikesiyle karşı karşıya. 
     



 GÜNCEL 














</TEXT>
</DOC>
