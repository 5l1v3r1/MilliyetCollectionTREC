<DOC>
<DOCNO> 38102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo13.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sofya Büyükelçimizden Levski-Galatasaray maçı yorumu... 
</HEADLINE>
<TEXT>

     PFC Levski Sofya ile Galatasaray arasında çarşamba günü oynanacak Şampiyonlar Ligi ön eleme 3. tur rövanş maçından önce Bulgaristan'da maç heyecanı gittikçe tırmanırken, koyu Galatasaray taraftarı olan Türkiye Cumhuriyeti Sofya Büyükelçisi Tahsin Burcuoğu Bulgaristan Devlet Televizyonu için bir demeç verdi. 
     Büyükelçi Burcuoğlu, ''Levski'nin izlediğim bütün bu maçların arasında en iyi oynadığı maç, İstanbul'da oynadıığı maçtı'' diyerek, ''Levski burada da o kadar iyi oynarsa, Galatasaray'ın işi zor'' dedi. 
     ''Birinci temennim, maçın iyi ve sportmencen olması, fair-play ruhuna uygune oynanarak, kazasız belasız sonuçlanması ve sonunda dostluğun hakim olması'' diye konuşan Burcuoğlu, Bulgaristan'da Levski taraftarı olduğuna işaret ederek, sözlerine şöyle devam etti 
     ''Keşke bu eşleşme olmasaydı. Keşke başka bir eşmleşme olsaydı ve ikisi de Şampiyonlar Ligi'ne gitseydi. Levski taraftarlarından özür dileyerek, gönlümün Galatasaray'dan yana olduğunu söylemek istiyorum. Bu konuda sizden anlayış bekliyorum.'' 
     Futbolu çok sevdiğini vurgulayan Burcuoğlu, ''Galatasaray'ın Sofya'da bir olası bir mağlubiyetinin kulüp için bir felaket olacağını'' kaydederek, ''Galatasaray bir anlamda Şampiyonlar Ligi'ne alıştı. Yıllardır oynuyor. Galatasaray'ın Levski'ye elenmek suretiyle Sampiyonlar Ligi'nin dışında kalması, kulübe çok ciddi bir darbe olur'' dedi. 
     Maç sırasında alınacak güvenlik önlemlerine de değinen Burcuoğlu, Levski takımı ve Bulgaristan emniyet görevlilerinden gerekeni yapılacağı konusunda söz aldığını kaydetti. 
     
     Kaleci Petkanov grip... 
     Öte yandan, Galatasaray ile oynayacağı rövanş maçı için son hazırlıklarını yapan PFC Levski Sofya'da kaleci Georgi Petkanov'un gribe yakalanması nedeniyle antibiyotuk tedavisi gördüğü açıklandı. 
     Ülkenin en büyük spor gazetelerinden biri olan ''7 Dni Sport''a açıklama yapan Petkanov, ''Bir an önce iyileşip Galatasaray rövanş maçına katılmak istiyorum'' dedi. 
     Verilen bilgiye göre Petkanov'un iyileşmemesi durumunda yerine Dimitar İvankov geçecek. 
     Levski oyuncuları, dün yaptıklarını idmanda Galatasaray'a karşı izleyecekleri taktik üzerinde çalışırken, Vihren Uzunov, Georgi Baçev, Yordan Terziev, Georgi Çilikov, Asen Nikolov ve takıma yeni gelen Rahim ile Williams'ın rövanş maçı kadrosuna dahil edilmedikleri bildirildi. 
     Bu arada, Levski futbolcuylarından Konstantin Golovskoy, maçla ilgili beklentilerini dile getirerek, Popescu'nun Galatasaray'dan ayrılmasını, takımı genel olarak etkilemeyeceğini öne sürdü. 
     Golovskoy, ''Levski'de hiç kimse olası bir mağlubiyet düşünmüyor bile. Tüm takımı bu maçı düşünüp konuşuyor. Galibiyetze inanıyoruz'' dedi. 






</TEXT>
</DOC>
