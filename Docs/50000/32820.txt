<DOC>
<DOCNO> 32820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/asik.html </URL>
<DATE> 2001/07/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tayyip kızmasın 
</HEADLINE>
<TEXT>

     Gazetemizde iki gün üstüste İstanbul Anakent Belediyesi'nin Albayrak Şirketi'ne sağladığı haksız kazanç konu edildi. Bir milyar dolarlık bu yolsuzlukta adı en başta geçen Recep Tayyip Erdoğan'a dün konu soruldu, Recep Bey derhal karşı taaruza geçti... Kendisine iftira atıldığından... Dava açacağından... vesaire dem vurdu... 
     Dava açmak her vatandaşın başvuracağı bir yol... 
     Elbet Recep Bey bu hakkını kullanacaktır.. 
     Ancak "dava açmak" kuşkuları ortadan kaldırmıyor. 
     Siyasete girmek üzere olan Recep Tayyip Erdoğan'a düşen bir başka görev var. 
     Mal beyanında bulunmak 
     Hakkında söylenti olmasa da her siyasetçi mal beyanında bulunmalı... 
     Birkaç gün önce Deniz Baykal'ın mal varlığından söz ettik. Kendisini mal beyanında bulunmaya davet ettik. 
     Bir yanıt alamadık. 
     Ciddi demokrasilerde siyasetçilerin mal varlıklarının dökümü kamuoyuna açıktır. Halk Meclis'e gönderdiği temsilcisinin gelirini, giderini, masrafını izleme olanağına sahiptir. Tabii siyasi parti hesapları da öyle. 
     Malını mülkünü açıklayamayan parti ve milletvekili kuşku altından kalkamaz... 
     
     Uzun süren anlaşmazlık, iki tarafın da haksız olduğunu gösterir." 
     Voltaire 
     
     
Umut sömürüsü      Ankaralı okurumuz geçtiği notta Amerikan Büyükelçiliği önündeki vize kuyruğunun uzadığını bildiriyor... Amerikan Elçiliği para basıyor... Geçenlerde belirttik vize başvurusu yapanlardan talep kabul edilsin edilmesin 50'şer dolar kesiliyor. Derken okurumuz Prof. Fatma Akar, gönderdiği notta Kanada'nın da aynen her vize başvurusundan kabul edilsin edilmesin 75 dolar alındığını söyledi. Vize başvurusu sırasında uğranan hakaretler de caba imiş... Tüyme umudu da dolar ile satılıyor kısacası... 
     
Yalancı pehlivan .      - Güreş yapsak Derviş'i yenerim. 
     Yeri kolay kolay doldurulamayacak siyaset adamı Enis Öksüz önceki gün makamında, kendisiyle röportaj yapan Nuriye Akman' a tam bu lafı ediyormuş ki...Telefonu tatlı tatlı çalmış. Hızla odadan fırlamış, soluğu lideri Devlet Bahçeli' nin yanında almış. Sonrası malum IMF'nin bastırması sonucu istifa. 
     Sen kalk Derviş' i yen , elin gavuru IMF'ye tuş ol... 
     Yazık mı oldu yalancı pehlivana... 
     
Yine TRT'deyiz      "Kızım Gazi Üniversitesi Seramik bölümü mezunu olup... TRT'ye dekoratör olarak atanmasına..." 
     İmza Tevfik Diker Manisa Milletvekili ... 
     "Kızımın özgeçmişini takdim ediyorum... TRT'de göreve gelmesi için yardımlarınızı rica ediyorum..." 
     İmza Hüsnü Sıvalıoğlu Balıkesir milletvekili 
     "TRT'de haber spikeri veya film yapım ve yönetim elemanı olmak isteyen A.P'ye yardımcı olmanızı sıygı ile dilerim. 
     Ali Ilıksoy TBMM Başkanvekili . 
     
     Buna benzer atama ve terfi ricaları klasörler dolduruyor... Milletvekilleri, bakanlar, RTÜK üyeleri, bürokratlar torpil kuyruğuna girmiş... TRT Genel Müdür Yücel Yener de maşallah hiçbirini kırmamış... Eş dost akraba TRT'ye doldurulmuş. Yücel Yener göreve geldiğinde 7 bin olan Yener o zaman bunların 5 bini boş oturuyor demişti Kurum mevcudu onun döneminde 9 bine yükselmiş... 
     "Koltuk Sevdası" adlı kitapta yazılanların iftira olduğunu söylemişti gönderdiği açıklamada Genel Müdürü Yücel Yener.. 
     Kitabı yazan kişi dün bize "Kitapta yazılanların yüzde 90'ının yazılı belgesi bulunduğunu, bunların Cumhurbaşkanı ve Başbakan dahil isteyen yetkililere gönderilebileceğini" söyledi. Üçü yukarda olan birçok örnek iletti. 
     Bu arada TRT'nin İdari Genel Müdür Yardımcısı Şener Tokcan ile konuştuk. Yücel Yener 'le birlikte göreve başlayan ve geçen ocak ayına kadar bu görevde bulunan Şener Tokcan'a "Koltuk Sevdası" nda yer alan konuların doğuluğunu sorduk 
     - Yüzde 99'ı doğrudur, dedi... 
     Tekrarlayalım.. Bunu söyleyen kişi TRT'nin genel müdür yardımcısıdır... 
     
Laforizma...      Tekne battıktan sonra teknokrat arayan çok olurmuş .. 
     Cihan Demirci 

     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
