<DOC>
<DOCNO> 29409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/siyaset/siy03.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Projeyi ihalesiz alan İsrail vur deyince öldürdü’ 
</HEADLINE>
<TEXT>
Bir de tank krizi’miz oldu 
İsrail sadece bir tankın yenilenmesi için 7 TRİLYON LİRA isteyince Genelkurmay’da yeni ihale açılması fikri öne çıktı 
     UTKU ÇAKIRÖZER Ankara 

     TSK envanterindeki M - 60 tanklarının yenilenmesi için İsrail ile bir yıldır süren görüşmeler, İsrail firmasının bir tankın yenilenmesi için 6.5 milyon dolar 7 trilyon lira istemesi üzerine tıkandı. Teklifi "aşırı pahalı" bulan Genelkurmay Başkanlığı’nın, projeyi ihalesiz olarak İsrail’e verme kararından vazgeçerek yerli ve yabancı üreticilerin de katılacağı bir ihale açabileceği ileri sürüldü. 
     İsrail Askeri Endüstriler IMI firması ile Temmuz 2000’de başlayan görüşmeler hafta başında sona erdi ve İsrail firması 170 tankı modernize etmek için yaklaşık 1 milyar 100 milyon dolar istedi. Türkiye’nin her birinin yenilenmesi için 1.8 milyon dolar bütçe ayırdığı tanklar için IMI 6.5 milyon dolar istedi. Projeye toplam 290 milyon dolar ayıran Genelkurmay’ın bu rakamın üç buçuk katı fiyat istenmesinden "rahatsız" olduğu bildirildi. 
     İsrail teklifini fiyat olarak "pahalı", Türk sanayine ayrılan pay açısından da "yetersiz" bulan Genelkurmay Başkanlığı’nın projeyi ihalesiz olarak İsrail’e verme kararını yeniden gözden geçirdiğini kaydeden bir yetkili, Genelkurmay kararg hındaki havayı şöyle değerlendirdi 
     "Genelkurmay ve Kara Kuvvetleri yeni bir karar arifesinde. Ya yapılmasını istedikleri değişiklikleri azaltıp IMI ile yeni bir pazarlık yapacaklar ya da projeyi yerli ve yabancı üreticilerin rekabetine açarak ucuzlatmaya çalışacaklar." 
     



 SİYASET 














</TEXT>
</DOC>
