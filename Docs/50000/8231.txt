<DOC>
<DOCNO> 8231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur18.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet Sezer'i by-pass'a hazırlıyor 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz, partisinin grup toplantısında, Cumhurbaşkanı Sezer'in teammüllere uymadığını belirterek, yetki sınırlamasına gidileceğinin de sinyallerini verdi. 
     Yılmaz, Cumhurbaşkanının görev ve icrai yaptırımlarının olduğunu ancak sorumluluğu olmadığına dikkat çekerek, "İcrai yaptırımları da yargıya kapalıdır. Diğer ülkelerde Cumhurbaşkanlarının hiç böyle yetkileri yoktur" diye konuştu. 
     ANAP Grubu basına kapalı olarak yaklaşık bir saat süren bir toplantı yaptı. Toplantıdan sonra ANAP Grup Başkanvekili Beyhan Aslan, Genel Başkan Yılmaz'ın grupta yaptığı konuşmayı anlattı. Aslan'ın verdiği bilgiye göre, Yılmaz, Cumhurbaşkanın anayasadaki yetkilerini de değerlendirirken, Cumhurbaşkanının görevi vardır, icrai yaptırımları olduğunu ancak sorumluluğu olmadığını söyledi. Yılmaz, "İcrai yaptırımları da yargıya kapalıdır. Diğer ülkelerde Cumhurbaşkanlarının hiç böyle yetkileri yoktur. Biz de ise cumhurbaşkanının icrai yetkileri yargıya kapalıdır" diye konuştu. 




</TEXT>
</DOC>
