<DOC>
<DOCNO> 29054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo15.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hakan, Roma’ya mı      İTALYAN Tutto Sport Gazetesi, İnter’in, Fiorentina’dan Chiesa ve Roma’dan Montella’yı transfer edeceğini iddia etti. Gazete, Montella’nın transferinin karşılığında, Roma Teknik Direktörü Fabio Capello’nun beğendiği futbolculardan Hakan Şükür, Zanetti ve Seedorf’dan birini istediğini yazdı. 
     
Milan zorlanıyor      FATİH Terim’in takımı Milan ile Juventus arasında Filippo İnzaghi konusunda anlaşma sağlanmasına karşın, Milan’ın bu transfer için 35 milyon dolar bulamadığı bildirildi. Terim’in, Fiorentina’dan ısrarla istediği Rui Costa’nın durumu ise bugün Başkan Cecchi Gori ve Milanlı yöneticiler arasında yapılacak toplantıda netlik kazanacak. 
     
Okan davacı      BURSASPORLU Okan, "Seks ve kumar düşkünüdür" yönünde görüşlerin yer aldığı raporla ilgisi olanlar hakkında tazminat davası açacağını söyledi. Genç futbolcu, raporun tamamıyla düzmece olduğunu iddia etti, "Sözümün arkasındayım, Marsilya’ya gitmeyeceğim. Gerekirse 1 yıl futbol oynamamayı göze alıyorum" dedi. 
     
Polatçı’dan bronz      DAĞISTAN’DA yapılan Uluslararası Serbest Güreş Turnuvası’nda 130 kilo temsilcimiz Aydın Polatçı, üçüncü olarak bronz madalya kazandı. 97 kiloda ise Kaşif Şakiroğlu, dördüncü sırayı aldı. Millilerimiz bugün yurda dönecek. 
     
Yıldırım gibi yetişti      LETONYA’NIN başkenti Riga’da Avrupa Milletler Kupası 2. Lig A Grubu Müsabakaları’na katılan Atletizm Erkek Milli Takımı’nın, bu yolculuk öncesi dağılmaktan son anda kurtulduğu ortaya çıktı. Yarış için onayın çıkmaması ve kafilenin gitmekten vazgeçmesi üzerine devreye giren Federasyon Yönetim Kurulu üyesi Hüseyin Yıldırım’ın, cebinden 2 bin dolar verdiği belirlendi. 
     



 SPOR 
























</TEXT>
</DOC>
