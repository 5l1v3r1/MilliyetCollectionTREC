<DOC>
<DOCNO> 11111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/spor/aspo.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris’te turistik maç 
</HEADLINE>
<TEXT>

Şampiyonlar Ligi’nde çeyrek finali garantileyen Cim-Bom, gruptaki son sınavında P.Saint Germain karşısında 
     ŞAMPİYONLAR Ligi B Grubu’nda yer alan ve çeyrek finali garantileyen temsilcimiz Galatasaray, son sınavını iddiası kalmayan Paris Saint Germain önünde verecek. Parc Des Princes Stadı’nda 21.45’te başlayacak karşılaşmayı Portekizli Pereira yönetecek. Cim - Bom, galibiyet halinde çeyrek finale birinci olarak yükselecek. Yenilgi ya da beraberlik halinde ise birinciliğini veya ikinciliğini yine bu gece oynanacak olan Milan - Deportivo maçı belirleyecek. 
     
B GRUBU PUAN DURUMU TAKIMLAR O G B M A Y P Galatasaray 5 3 1 1 6 4 10 Deportivo 5 3 0 2 9 6 9 AC Milan 5 1 3 1 5 6 6 Paris SG 5 0 2 3 6 10 2      
DİĞER MAÇ AC Milan - Deportivo La Coruna 

     Cim-Bom, dalya peşinde 
     AVRUPA kupalarında 199 kez fileleri havalandıran Cim - Bom’un Paris’te atacağı ilk gol, "2. dalya" olarak tarihe geçecek. Kupalarda 153. maçına çıkacak olan Galatasaray, 57 galibiyet, 58 yenilgi, 37 beraberlik aldı. Kalesinde ise 231 gol gördü. 
     
     Fransızlar’la 27. maç 
     TÜRK ve Fransız takımları 27. kez karşı karşıya gelecek. Şimdiye dek yapılan 26 maçın 12’sini Fransız, 11’ini de Türk takımları kazanırken, 3 karşılaşma da berabere bitti. Türk takımlarının 39 golüne, Fransızlar 57 golle karşılık verdi. 
     
     PSG ile 6. randevu 
     AVRUPA’da Paris Saint Germain ile Galatasaray 2, Beşiktaş ise 1 kez eşleşti. Galatasaray, 1996-97 sezonunda Kupa Galipleri Kupası 2. turunda PSG’yi 4-2 yenmesine karşın, deplasmandaki 4-0’lık yenilgiyle elendi. Cim - Bom, bu sezon ise 1-0’lık galibiyet elde etti. Beşiktaş, 1997 - 98 sezonunda Şampiyonlar Ligi’nde PSG’yi İstanbul’da 3-1 yenip, deplasmanda 2-1 yenildi. 
     


 SPOR 



























</TEXT>
</DOC>
