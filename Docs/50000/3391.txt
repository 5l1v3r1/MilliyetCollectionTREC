<DOC>
<DOCNO> 3391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sonspo03.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom"da izin bitiyor, rota Trabzonspor 
</HEADLINE>
<TEXT>

     Galatasaray'da Teknik Direktör Mircea Lucescu'nun verdiği 2 günlük izin bugün sona ererken, futbolcular Türkiye Kupası çeyrek finalinde gelecek hafta Trabzonspor ile yapacakları maçın hazırlıklarına yarın başlayacaklar. 
     Sarı-kırmızılı takımın futbolcuları yarın Florya Metin Oktay Tesisleri'nde biraraya gelerek, saat 17.00'de Trabzonspor maçının ilk antrenmanını yapacak. Galatasaray Asbaşkanı ve Basın Sözcüsü Ali Dürüst, Birinci Futbol Ligi maçlarının ileriye kaydırılması nedeniyle kendileri açısından fazla bir boşluk olmayacağını söyledi. Dürüst, şöyle dedi 
     "Sonuçta biz kupada da mücadele eden bir takımız. Gelecek hafta da Trabzonspor ile karşı karşıya geleceğiz. Bu bakımdan İstanbul dışında kamp yapmayı düşünmüyoruz. Yine de bu konuyu Teknik Direktör Mircea Lucescu ile görüşeceğiz. Herhalde Trabzonspor maçı hazırlıklarını İstanbul'da yapacağız.'' 




</TEXT>
</DOC>
