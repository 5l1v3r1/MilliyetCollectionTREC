<DOC>
<DOCNO> 19937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yasam/ayas.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cennetten döndü 
</HEADLINE>
<TEXT>

Uzay turisti Dennis Tito’nun Dünya’ya dönüşü de gidişi gibi muhteşem oldu. 3 yıl içinde yeniden uzaya gideceğini söyleyen Tito, Cennette gibiydim’ dedi 
     DIŞ HABERLER SERVİSİ 

     Rusya’ya 20 milyon dolar yaklaşık 24 trilyon lira ödeyerek Uluslararası Uzay İstasyonu’nda UUİ 8 gün tatil yapan’ Amerikalı işadamı Dennis Tito, dün dünyaya döndü ve yaptığı ilk açıklamada "Cennette gibiydim" dedi. 
     Soyuz TM-31 uzay aracıyla Kazakistan’a inen 60 yaşındaki uzay turisti şunları söyledi "Çok iyiyim. Kesinlikle hiç zorluk çıkmadı. Mükemmeldi. Hayalimi gerçekleştirdim. 3 yıl içinde yeniden uzaya gidebilirim." 
     
     "Dünya’yı seyrettim" 
     Uzay İstasyonu’ndaki zamanının büyük bölümünü fotoğraf çekip Dünya’yı seyretmekle geçirdiğini anlatan Tito, bol bol opera parçaları dinlediğini belirtti. İlk uzay turisti’ unvanını alan Tito, istasyondayken uzay adamlarına yemek taşımak gibi elle yapılan işlerde yardımcı olduğunu da anlattı. 
     
     Çalışanlara yardım etti 
     NASA yetkililerinin istasyona gitmesine karşı çıktığı Tito şöyle konuştu "Uzay İstasyonu’nda Amerikalı uzay adamlarının bulunduğu bölgeden 100 metre ötede durmaya özen gösterdim. Mürettebatın çalışmalarını da hiçbir şekilde engellemedim." 
     
     "Hiç sorun çıkarmadı" 
     Rus kozmonotlar Talgat Musabayev ile Yuri Baturin de uzay turisti’nin hiç sorun çıkarmadığını belirttiler. Musabayev, "Tito, fiziksel olarak güçlü ve sadık biri" açıklamasını yaptı. 
     Yere inişin hemen ardından usule göre astronotların özel merkezlere götürülüp yerçekimine alışmalarının sağlanması ve tıbbi muayeneden geçmeleri gerekmesine karşın, Tito yardım almadan yürümek istedi. Ancak karşılama ekibi onu nazikçe koltuğuna itti. Tito, daha sonra gülerek başlığını çıkardı ve kendisine verilen elmayı yedi. 
     



 YAŞAM 

















</TEXT>
</DOC>
