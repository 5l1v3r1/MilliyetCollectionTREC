<DOC>
<DOCNO> 1248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur23.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD Bursa Şubesi kapatıldı 
</HEADLINE>
<TEXT>

     İnsan Hakları Derneği Bursa Şubesi, mahkeme kararıyla kapatıldı. 
     4. Asliye Hukuk Mahkemesi, Bursa Valiliği'nin başvurusu üzerine, İnsan Hakları Derneği Bursa Şubesi hakkında ''terör örgütü DHKP C üyelerine yardım ve yataklık edildiği'' gerekçesiyle kapatma kararı aldı. 
     Bursa Emniyet Müdürlüğü Güvenlik Şubesi Derneklar Masası ekipleri, kararı uygulamak üzere bugün şube binasına geldiler. Binada bulunan İHD Şube Başkanı Ayşe Batumlu ve beraberindeki üç kişi dernekteki bazı eşyaları dışarıya çıkarttıktan sonra, dairenin giriş kapısı görevliler tarafından mühürlendi. 
     Şube Başkanı Ayşe Batumlu, gazetecilere yaptığı açıklamada, mahkemenin aldığı karara tepki göstererek, kapatmaya gösterilen gerekçenin hukuka uygun düşmediğini öne sürdü. Batumlu, ''Kapatma kararı demokrasi ve çağdaş hukuka aykırıdır. Daha önce de derneğimiz kapatılmıştı. Yargı yoluyla 8 ay sonra yeniden açıldı. Hukuk alanında mücadelemizi sürdüreceğiz'' dedi. 




</TEXT>
</DOC>
