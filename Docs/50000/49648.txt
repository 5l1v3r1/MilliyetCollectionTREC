<DOC>
<DOCNO> 49648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sonspo15.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un davasına devam edildi 
</HEADLINE>
<TEXT>

     Beşiktaş Teknik Direktörü Christoph Daum hakkındaki uyuşturucu davasına bugün Koblenz Eyalet Mahkemesi'nde devam edildi. 
     Daum'un avukkatları, mahkemeden, Rheinland-Pfalz Eyaleti İçişleri Bakanlığı'nda görev yapan 2 kişinin video bağlantısıyla tanık olarak dinlenmesini talep ederek, bu tanıkların, Daum'un 100 gram kokain almak için talimat verdiği suçlamasının doğru olmadığını ortaya koyabileceklerini belirttiler. 
     Bugünkü duruşmada ayrıca, Daum ile birlikte yargılanan 4 sanıktan 2'sinin ayrı bir davada yargılanmaları karara bağlandı. 
     Köln'deki bir fitness stüdyosunun sahibi olan 34 yaşındaki Alman ile Leverkusen kentinde doktorluk yapan 51 yaşındaki şahıs, daha önce verdikleri ifadelerinde, Daum'u kişisel olarak tanımadıklarını belirtmişlerdi. 
     Daum, 63 kez 3 ila 5'er gramlık kokain satın almakla suçlanıyor. 
     Daum'un 5 yıla kadar hapis ya da para cezasına çarptırılabileceği belirtiliyor. 
     






</TEXT>
</DOC>
