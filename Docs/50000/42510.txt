<DOC>
<DOCNO> 42510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/ekonomi/eko06.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş derdimizi Londra’da anlatacak 
</HEADLINE>
<TEXT>

Derviş, İngiliz ekonomistlere ve basına Türkiye’deki ekonomik gelişmelerle ilgili bilgi verecek 
     Devlet Bakanı Kemal Derviş, geçtiğimiz yaz boyunca iki kez programına aldığı, ancak son dakika gelişmeleri nedeniyle iptal etmek zorunda kaldığı Londra gezisine başladı. Financial Times’ın muhabir ve yazarlarıyla sabah kahvaltısı yapacak olan Derviş, daha sonra İngiltere Ticaret Bakanı Barones Symons ile Dışişleri Bakanlığı’nda görüşecek. Kemal Derviş’in daha sonra uluslararası reyting kuruluşu olan Standart and Poors’un Londra’daki merkezinde görüşebileceği kaydedildi. 
     
     DEİK toplantısı 
     Bakan Derviş’in gezisinin ikinci gününde ise Dış Ekonomik İlişkiler Kurulu Konferansı’na katılacak. Derviş, bu toplantıda da Türk ekonomisindeki önemli gelişmeleri uluslararası finans çevreleri ve bankacılara anlatmak üzere bir konuşma yapacak. Derviş’in bir sonraki durağının ise İngiliz Sanayici ve işadamları Konfederasyonu Başkanı Digby Jones ile yapacağı yuvarlak masa toplantısı olması bekleniyor. 
     



 EKONOMİ 















</TEXT>
</DOC>
