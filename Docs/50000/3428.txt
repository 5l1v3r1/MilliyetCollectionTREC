<DOC>
<DOCNO> 3428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/ekonomi/aeko.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren’e 19 trilyonluk şok 
</HEADLINE>
<TEXT>

14 banka ve bir özel finans kurumu Faruk Süren'in 19 trilyon 400 milyar liralık kredilerini yenilemeyerek, geri çağırdı 
     EKONOMİ SERVİSİ 

     Galatasaray Spor Kulübü Başkanı Faruk Süren'in iki şirketine dört banka tarafından ihtiyati haciz uygulanmasının ardından, bankalardan aldığı krediler de yenilenmemeye başladı. 
     14 banka ile bir özel finans kuruluşu 28.9 milyon dolar tutarındaki kredilerini yenilemeyerek geri çağırdı. 
     Faruk Süren'in Yönetim Kurulu Başkanı olduğu Transtürk Holding AŞ'den borsaya gönderilen açıklamada, yenilenmeyen ve geri çağrılan krediler ile ihtiyati haciz uygulamaları hakkında bilgi verildi. 
     
     Bankalarla görüşüyor 
     Açıklamada, yenilenmeyen ve geri çağrılan kredilerle görüşmelere konu edilen kredilerin toplam tutarının 28 milyon 909 bin 676 dolar yaklaşık 19.4 trilyon lira olduğu bildirildi. 
     
     754 milyarlık haciz 
     Kredilerin ödeme şekil ve esaslarının belirlenmesi amacıyla aralık ayından itibaren görüşmelerin başladığı kaydedilen açıklamada, Toprak Yatırım Bankası, Sümerbank, BNP Ak Dresdner, Albaraka Türk, GSD Bank, Türk Ticaret Bankası, Bayındırbank, Etibank, Akbank, Vakıflar Bankası, Halk Bankası, Koçbank, İktisat Bankası, Pamukbank ve Finansbank ile görüşmelerin yürütüldüğü duyuruldu. 
     Açıklamaya göre, Makina Takım Endüstrisi MTE ve Transtürk Holding aleyhine de geçen ay ve bu ay toplam 754 milyar 272 milyon 378 bin 827 liralık ihtiyati haciz uygulaması gerçekleştirildi. Transtürk Holding'den yapılan açıklamada, söz konusu haciz uygulamalarına itiraz edildiği kaydedildi. 
     
Dört banka haciz uyguladı Banka adı Borçlu Tutar TL Tarih GSD Yatırım Makina Takım End. 154.540.378.827 18.12.2000 Kentbank MTE Transtürk Hold. 101.569.000.000 14.12.2000 Türkbank MTE Transtürk Hold. 144.163.000.000 04.12.2000 Akbank MTE Transtürk Hold. 354.000.000.000 04.01.2001      
     


 EKONOMİ 

















</TEXT>
</DOC>
