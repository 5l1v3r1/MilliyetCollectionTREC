<DOC>
<DOCNO> 10330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yazar/tamer.html </URL>
<DATE> 2001/03/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Siyaset de yakında duvara toslayabilir 
</HEADLINE>
<TEXT>

     Siyasi partilerimizin başkanları ve yakın çevresindekiler, lider sultasına dayalı seçim sistemini değiştirmemekte istedikleri kadar dirensinler. Artık yolun sonuna yaklaşıyoruz. 
     Ekonomimiz gibi, bankacılık sistemimiz gibi siyasetimiz de çok uzak olmayan bir tarihte duvara toslayacak... Belki de kendiliğinden çözülüp yeniden filizlenecek. 
     Son ekonomik krize kadar halkın yeni liderlerimiz olarak sahiplendiği 3 isim vardı Cumhurbaşkanı Ahmet Necdet Sezer, BDDK eski Başkanı Zekeriya Temizel ve İçişleri Bakanı Sadettin Tantan. Toplum bu 3 ismi de ülkeyi yolsuzluklardan arındırmaya verdikleri öncelik ve dürüstlükleri nedeniyle sahiplendi. 
     Şimdi bu isimlere bir yenisi daha eklendi Kemal Derviş. 
     Derviş Murat Birsel'in Sabah'taki köşesinde sorularını yanıtlarken, " ... His deyince dün akşam babamı düşündüm. Onu çok özlediğimi düşündüm. Keşke bugünleri beni görseydi. Onlar da 1963'lerde 'Nerede hareket, orada bereket' diye bir akım başlatmışlardı..." demiş. "Dürüst ve birikimli insanlar neden siyasete soğuk bakıyor " diye yıllar boyu hayıflanıp durduk. Bu durumda Derviş'in siyasete soyunabileceğinin sinyallerini vermesini, Türkiye için bir şans olarak görmeliyiz. Zaten aslında siyasi yelpazede de hepsine yer var. 
     
Lider adaylarımız      Kemal Derviş Ekonomik program başarıya ulaşabilirse Derviş de siyasi lider adayları arasına kesin katılır. Dünyaya açık yeni liberal sol da Bill Clinton, Tony Blair tarzı böylelikle Türkiye'ye adımını atmış olur. 
     
     Zekeriya Temizel Maliye Bakanıyken hazırladığı vergi reformu da hatırlandığında klasik sol hareketi peşinden sürükleyebilir. Geçmişte MHP ve FP'ye milliyetçi soldan kaptırılmış oyların bir kısmı ile yeni ekonomik paketten canı yanacaklar da peşinden gidebilir. 
     
     Sadettin Tantan MHP'nin güçlü lideri Devlet Bahçeli'ye karşı bugüne kadar sağda öne çıkmış tek isim. Muhafazakar sağ oyları alır. Demirel, Çiller ve Yılmaz gibi yıpranmış isimlerden bıkmış seçmene ilaç gibi gelebilir. Hatta Erbakan gölgesindeki Kutan'lı FP'den umudunu yitirmiş olanları da yanında bulabilir. 
     
     Tayyip Erdoğan Sadettin Tantan'la tatmin olmayacak daha radikal, ama aynı zamanda da dış dünya ile temas arayan İslamcı kesimin adresi Tayyip Erdoğan olabilir. Zira Erbakan'ın gölgesindeki Kutan'lı FP İslamcılar'a pek umut vermiyor. Eğer FP'deki gelenekçiler yeni bir lider yaratmazsa, onlardan da destek alabilir. 
     
     Bu arada CHP de Deniz Baykal'ın kaptanlığında iyice erime sürecine girmiş görünüyor. Mehmet Moğultay, Altan Öymen, Seyfi Oktay, Ertuğrul Günay, Ercan Karakaş gibi isimler SDP'yi kuruyorlarmış. Erdal İnönü de yeni oluşuma sıcak bakıyormuş. 
     Siyasetimiz gebe... Ekonomik krizin seyrine göre artık 3 vakitte mi desem, 5 vakitte bilmem ama paramparça olup kendi küllerinden yeniden doğabilir. Ve umarız nurtopu gibi sağlıklı bebekler görürüz. 
     
Sezer fark atar      Ahmet Necdet Sezer Halkın gözünde herkes bir yana, Sezer bir yana. Sezer'in kamuoyu desteği hiç kuşkusuz Temizel'den de Tantan'dan da fersah fersah önde. Çünkü o sadece yolsuzluklarla mücadele etmiyor, hukukun üstünlüğünü de savunuyor. Hatta kırmızı ışıkta da duruyor Halk için çok önemli . TBMM'de yetkileri kısılacak olsa referanduma gitme imkanı varmış. Referanduma gidecek olsa, tüm siyasileri kıskandıracak görülmemiş ezici bir çoğunlukla desteğini arkasında bulur. 
     
     





Siyasi tıkanma 


Derviş - Yalova görüşmesi 


Bankamatik memur Nevin Gökçek 


Düş kırıklıkları üzerine bir yazı... 


Moral akupunkturu 


Kurban eziyeti 2 


Koyunların İntikamı... 


PKK yeniden eylemlere başlar mı 


"Parvus Efendi" 


Siyaset de yakında duvara toslayabilir 


Asıl problem geliyor 


Milletlerarası afet Yolsuzluklar 


Türkiye'de "rüzgar" "devletin rüzgarı" dır 


Koç'un davetini kim istedi 


</TEXT>
</DOC>
