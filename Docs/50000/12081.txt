<DOC>
<DOCNO> 12081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun20.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Balkanlarda güç kullanılmasına ilk kez yeşil ışık yaktı 
</HEADLINE>
<TEXT>

     Balkanlar'da Bosna-Hersek ve Kosova'daki çatışmalar sırasında güç kullanılmasına sürekli karşı çıkan ve bu nedenle NATO ile ilişkilerini de uzun süre askıda tutan Rusya, Makedonya sınırındaki durum sonrasında ilk kez bölgede güç kullanılmasına yeşil ışık yaktı. 
     Rusya Devlet Başkanlığı Basın Merkezi'nden yapılan açıklamaya göre, Devlet Başkanı Vladimir Putin, Yugoslavya Devlet Başkanı Voyislav Koştunitsa'ya bir mesaj gönderdi. Belgrad'a gönderdiği Dışişleri Bakanı İgor İvanov'un ilettiği mesajında Putin, Makedonya sınırındaki çatışmanın tüm Balkan Yarımadası'na yayılmasının önlenmei gerektiğini vurguladı. Putin, bunun için sert siyasi önlemlere ihtiyaç olduğunu, ''ancak gerekirse, uluslararası toplumun güç kullanımına başvurulabileceğini''belirtti. 




</TEXT>
</DOC>
