<DOC>
<DOCNO> 11142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yasam/yas10.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı asker öldü 
</HEADLINE>
<TEXT>
APTAL AMERİKALI 
     YASEMİN ÇONGAR Washington 

     ABD Donanması’na bağlı F - 18 tipi bir uçağın, Kuveyt’te askeri üs üzerinde eğitim uçuşu yaparken kazayla bomba düşürmesi sonucu beşi ABD’li, biri Yeni Zelandalı altı asker öldü. Olayda dördü ağır yedi asker de yaralandı. 
     ABD Savunma Bakanlığı’ndan verilen bilgiye göre kaza, Basra Körfezi’ndeki USS Harry Truman uçak gemisinden havalanan bir F - 18 jetinin Kuveyt’te Amerikan askerlerinin kullandığı Udairi Üssü’nün bombardıman sahasının üzerinden uçarken, yanlışlıkla bomba düşürmesi üzerine meydana geldi. Düşen bombanın, hedefe kilitlenme özelliği olmadığı için "aptal bomba" olarak adlandırıldığı ve 230 kiloluk patlayıcı içerdiği bildirildi. Olayda, sivillere herhangi bir zarar gelmediği de belirtildi. 
     Kazayı, vergi planına destek aramak için geldiği Florida’da basına duyuran ABD Başkanı George W. Bush, yaptığı konuşmada, "Bu olay bana askeri görevin ne kadar tehlikeli olabileceğini yeniden gösterdi" dedi. 
     


 YAŞAM 
























</TEXT>
</DOC>
