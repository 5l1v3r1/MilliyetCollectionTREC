<DOC>
<DOCNO> 24395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/magazin/amag.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemeyi beklemeden kararını verdi 
</HEADLINE>
<TEXT>
Villa değil sağlığım önemli’ 
Türk sinemasının Sultan’ı Türkan Şoray, Rüçhan Adlı ile anılarını yaşattığı villa satılsa bile, almak için teklif vermeyeceğini açıkladı.. 
     MAGAZİN SERVİSİ 

     TÜRKAN Şoray ile Rüçhan Adlı’nın uzun yıllar birlikte yaşadığı ve sonunda davalık olan villayla ilgili şok bir gelişme yaşandı. Adlı’nın gelini Nalan Adlı ve oğlu Mustafa Volkan’ı karşı karşıya getiren Etiler’deki villayla ilgili davada yerel mahkeme, binanın icra yoluyla satışına karar verdi. Halen burada oturan Şoray’ın avukatları ise, villanın, bilirkişi tarafından biçilen bir trilyon 100 milyar liradan icra yoluyla satışa çıkarılmasına itiraz etti. 
     
     Talipli sayısı şaşırttı 
     ANCAK Şoray, avukatlarının bir üst mahkemeye itirazı sonuçlanmadan sürpriz bir karar aldı. Dev sanatçı, bir üst mahkemenin de icra yoluyla satışa karar vermesi halinde, yüzde 50 hissesine sahip olduğu villanın ihalesine teklif bile vermeyeceğini açıkladı. Şoray, beklemediği kadar büyük bir ilgi gören, başta emlakçılar birçok taliplisi çıkan villayı almak gibi bir niyeti olmadığını söyledi. 
     
     Ne param ne isteğim var’ 
     VİLLANIN bu kadar taliplisi olmasının, fiyatın bilirkişinin belirlediği rakamın çok üzerinde olduğuna işaret ettiğini savunan Şoray, son sözlerini de şöyle söyledi Benim ne o kadar yüksek teklif edecek param ne de isteğim var. O villada parayla satın alınamayacak hatıralarım var ama villa değil, kızım ve sağlığım önemli. Villa satılırsa payıma düşeni alır, gider başka ev alır ya da tutarım.." 
     



 MAGAZİN 

















</TEXT>
</DOC>
