<DOC>
<DOCNO> 49156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sontur17.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel "Bana birşey diyeceklerine Türkiye'yi iyi idare etsinler" 
</HEADLINE>
<TEXT>

     9. Cumhurbaşkanı Süleyman Demirel, 
     ülkenin sorunlarını aşmanın formülünün seçimden geçtiği görüşünü belirterek, '''Bana birşey diyeceklerine Türkiye'yi iyi idare etsinler. Eğer bu ülkede 10 kişiden 9 kişi memnun değilim diyor ise ben de halk memnun değildir dersem, kim bana ne deme hakkına sahip...'' dedi. 
     9. Cumhurbaşkanı Demirel, çocuk sahibi olamayanların sorunlarının 
     ele alındığı sempozyumun ardından gazetecilerin, ''2 ayda ülkeyi krizden çıkarırım'' sözleriyle başlayan tartışmaya ilişkin sorularını yanıtladı. 
     Bir gazetecinin Türkiye'nin sorunlarının 2 ayda çözülmesinin formülünün ne olduğunu sorması üzerine ''Bunu sana mı söyleyeyim...'' karşılığını veren Demirel, ''Bunun formulü, seçimdir'' dedi. 
     ''Ertuğrul Özkök'e, Ecevit gitsin demişsiniz'' diyen gazeteciye ''Öyle bir şey söylemedim'' yanıtını veren Demirel, söylediklerinin iyi okunmasını ve saptırılmamasını istedi. 
     ''Şayet Türkiye'de herkes bu ülkenin bugünkü idaresinden memnunsa, sadece ben, bir memnuniyetsizlik ifade ediyorsam mesele yok... Ben bütün söylediklerimi geri alırım. Ama her 10 kişiden 9 kişi, ülkenin iyi idare edilmediğini söylüyorsa benim söylediğim laflara kimin ne diyeceği var 
     Ben şunu söyledim Ülkeyi yönetenler eğer benim laflarımdan alınmışlarsa yapacakları iş şudur Toplasınlar halkı meydanlara veya çıksınlar televizyonlara, halka desinler ki, 'Bak ne kadar iyi idare ediyoruz sizi. O kadar iyi idare ediyoruz ki dükkanlarınız kapandı...O kadar iyi idare ediyoruz ki fabrikalarınız kapandı... O kadar iyi idare ediyoruz ki 500 bin kişi işsiz kaldı...' desinler bakalım, ne oluyor Bana ne söylüyorlar...'' Demirel, bir gazetecinin ''Diyorlar ki Almanya'dan, bu duruma getirenler onlardır'' sözlerine ''Hadi canım sen de, hadi canım...'' karşılığını verdi. 
     ''2000 senesinin Şubat'ında kriz mi vardı '' diye soran Demirel, ''Yani kriz bekledi, bekledi, bekledi de şimdi mi ortaya çıktı. Öyle şey olur mu. Herkes kendi döneminden sorumlu'' dedi. 
     Demirel, bir gazetecinin Çalışma ve Sosyal Güvenlik Bakanı Yaşar Okuyan'ın kendisine yönelik eleştirilerini anımsatması üzerine, ''Ben muhatap değilim o tür şeylere... Ben söyleyeceğimi söyledim'' diye konuştu. 
     Gazetecilere, kendisine neden bu tür sorular yönelttiklerini soran Demirel, ''Bir daha söyleyeyim, eğer bu ülkede 10 kişiden 9 kişi memnun değilim diyor ise ben de onların içinde olur, halk memnun değildir dersem, bana ne suali soruyorsunuz. Kim bana ne deme hakkına sahip '' dedi. 
     Bir gazetecinin Diyalog Grubu'nun hükümetin istifasını istediğini, esnafın da gazetelere son bir şans verdiğini aksi taktirde sokağa ineceklerine ilişkin ilanlar verdiğini anımsatması üzerine Demirel, şunları söyledi 
     ''İşte benim dediğim yere geliyor mesele... Yani ben diyorum ki biz memnunuz diye ilan verdiyse benim dediğim yanlış, yok biz yandık diyorsa, bütün memleket yandı diyorsa, benim dediğime kimin ne deme hakkı var. 
     Bana birşey diyeceklerine Türkiye'yi iyi idare etsinler.'' 
     






</TEXT>
</DOC>
