<DOC>
<DOCNO> 34340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/dunya/dun01.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uzaydan bombalayacak 
</HEADLINE>
<TEXT>

     DIŞ HABERLER SERVİSİ 

     ABD Savunma Bakanlığı Pentagon , geleceğin savaş teknolojileri konusunda bir ilke imza atıp, "uzaydan bomba yağdırabilecek" uçak geliştirmeyi planlıyor. Yapımı düşünülen yeni nesil uçaklar, uzun menzilli füzeler gibi havalandıktan sonra, 96 kilometre yükseklikten hedefi tam vurabilen bombalar atacak böylece dünyanın öbür ucundaki hedefler bile kısa sürede imha edilebilecek. 
     ABD’de yayımlanan Los Angeles Times gazetesi, insanlı olacağı tahmin edilen "uzay bombardıman uçağının", halen kullanılan uçakların irtifasının 10, hızının da 15 katına çıkabilmesinin ve dünyanın öbür ucundaki hedefleri yarım saat içinde vurmasının hedeflendiğini belirtti. 
     Haberde, böyle bir uçağın, dünyadaki askeri üsleri azalan ABD’ye çok uzaklardaki hedeflere ulaşabilme imkanı vereceği belirtildi. 
     



 DÜNYA 











</TEXT>
</DOC>
