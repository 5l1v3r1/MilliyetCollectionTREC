<DOC>
<DOCNO> 28303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur08.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de puan türü değişikliği..Değişiklikleri öğrenmek için tıklayın 
</HEADLINE>
<TEXT>

     Yükseköğretim Kurulu YÖK , Okul Öncesi Öğretmenliği, Rehberlik ve Psikolojik Danışmanlık ile iki üniversiteye bağlı bölümlerin puan türlerini değiştirdi. 
     Bu yıl, üniversitelerin ön lisans ve lisans programlarını tercih edecek adayların, Öğrenci Seçme ve Yerleştirme Merkezi'nin ÖSYM kendilerine gönderdiği 2001- Yükseköğretim Programları ve Kontenjanları Kılavuzu'nu dikkatle incelemeleri gerekiyor. 
     YÖK'ün aldığı karar gereceğince, bu yıldan itibaren, üniversitelerin Okul Öncesi Öğretmenliği ve Rehberlik ve Psikolojik Danışmanlık bölümleri ile Hacettepe Üniversitesi'ne bağlı Sosyal Hizmetler Yüksekokulu ve Van Yüzüncü Yıl Üniveristesi'ne bağlı 2 yıllık Radyo-Televizyon Yayımcılığı'nın puan türleri değişti. Söz konusu bölümler, bundan böyle sözel SÖZ yerine, eşit ağırlıklı EA puan türüyle öğrenci kabul edecek. Tercih yapacak adayların, bu değişiklikleri göz önünde bulundurmaları gerekiyor. 
     2001-Yükseköğretim Programları ve Kontenjanları kılavuzunda, tercihte bulunacak üniversite adaylarına bazı kolaylıklar sağlayacak açıklamalar yer alıyor. Ön lisans ve lisans programlarının bulunduğu tablolarda, puan türü değişen, yeni açılan ve 2000 ÖSS'de kontenjanı merkezi yerleştirmeyle dolmayan programlar işaretlerle belirtiliyor. Ayrıca, 2000-ÖSS Ek Yerleştirme sırasında veya 2001-ÖSS'de yeni açılan, 2000-ÖSS'de kontenjanı merkezi yerleştirmeyle dolmayan ya da puan türü değişen programları tercih edecek öğrencilerin hangi katsayılardan yararlanacağı da işaretlerle vurgulanıyor. 







</TEXT>
</DOC>
