<DOC>
<DOCNO> 32827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/okur.html </URL>
<DATE> 2001/07/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu bir ilandır 
</HEADLINE>
<TEXT>

     "Aranıyor " 
     Aşağıda, sağda, solda, önde arkada oturduğunuz, yaşadığınız ve her yerde havasını teneffüs ettiğiniz bu ülke, oyuncularını kaybetti. 
     Duyurulur 
     Moraller bozuldu, inançlar kayboldu. 
     O yüzden oyuncu arıyoruz oyuncu 
     Bingoo... 
     İşin ucunda büyük ödül var ve ödüller gizli. 
     Unutmadan ekleyelim, ödüller hakkında bilgi verelim. İlgili birimler hazır ve nazır bir düzine memurla birlikte sizleri bekliyor. Biz bu yola baş koyduk, gönül verdik. Eğer aradığımızı bulursak, liderleri toplayıp bürokratları sıraya dizeceğiz. 
     
Güç simsarı olmak çok kolay      Korkmayın, 5 yılda 2 bankalı, 20 şirketli, binlerce çalışandan oluşan bir holding sahibi olmak işten bile değil. 
     Defterinize not edin, kişi başına gayrisafi milli hasıla 2 bin 250 dolar. Köşeyi dönmek, güç simsarı ve medyanın starı olmak çok kolay çok... 
     Sakın ola, "dedikodu ekonomisi yapılıyor" diyenlere kulak vermeyin, onların siniri bozuk. Dalga dediler, dalganın dalgasına takılıp kaldılar... 
     Gerçekten "ben bu işi yaparım diyen bir cesur yürek varsa, vakit kaybetmeyin, bize haber verin, yeter..." 
     Namerdim, kendimiz için bir şey istiyorsak. 
     Hepsi döviz, faiz ve borsa için. 
     Çünkü 1985 yılında "serbest piyasa ekonomisi" diye böbürlenerek kurduğumuz bu kaleleri yine böbürlene böbürlene kendimiz öldürdük. 
     Başımız sağ olsun, reel sektörcüyüz diye yola koyulanlara selam olsun... 
     Ekonomi indi çıktı, döviz patladı, faiz uçtu diye sitem edenler, gözünüz aysın. 
     Başardınız 
     Çünkü dövizde, faizde ve borsada piyasa filan kalmadı. 50, 100 trilyonluk işlem hacmiyle kim kimi kandırıyor ki 
     
Titan zinciri gibi      Borsada 1994 yılına kadar en büyük spekülatörümüz Nasrullah Ayan’dı. 
     Hisse senedi aldı, repo yaptı. Siyasetçi - bürokrat zincirinde kayboldu gitti. Borsa, o günden bu yana başka spekülatör bulamadı, manipülatör yarattı. 
     Bono piyasası, Halit Cıngıllıoğlu’nun önderliğinde bir krizden ötekine saadet zinciri kurdu. 
     Bürokratlar, siyasetçiler telefona sarıldı. İç borçlanma engeli aşıldı... 
     Mübarek "Titan zinciri" gibi... Banka patronlarının hesabı şaştı... 
     Derken döviz piyasası... 
     Holding bankacılığı, holding sanayiciliği aynı çatı altında olunca bir avuç üreticiye solo konser vermek yerine koroda şarkı söylemek kaldı. 
     Ve siyasetçiler, kendi elleriyle yarattıkları oyuncularını kendi elleriyle kurdukları bu düzene kurban olarak sunma becerisini gösterdiler. 
     Şimdi cenaze kaldırılacak, ama nasıl 
     Kimse söylemeye cesaret edemiyor, siyasi kariyerinin bitmesinden korkuyor. 
     Kayıp ilanını vermek bize düşüyor. 
     Ha, aile fotoğrafı da çekildi, korkmayın. Düzenbaz dediğiniz oyuncuları da bu düzen yarattı... 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
