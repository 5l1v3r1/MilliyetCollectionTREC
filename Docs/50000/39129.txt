<DOC>
<DOCNO> 39129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/dunya/dun02.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler Rambo’laştı 
</HEADLINE>
<TEXT>

     Filistinli 2 gerillanın önceki gün Gazze’deki Maganit İsrail askeri üssünü basarak 3 askerin ölümü, 7’sinin yaralanmasına yol açması Filistinlilerin gerilla savaşında ustalaştıkları şeklinde değerlendiliyor. 
     Bir süredir Filistin halkı tarafından "Filistinli Rambolar" olarak anılan ve öyküleri dilden dile dolaşan gerillaların Hizbullah tarafından eğitildikleri tahmin ediliyor. Son derece sofistike elektronik aletlerle donatılmış üsse Filistinli gerillaların nasıl girebildikleri bir türlü çözülemezken, bıçak ve Kalaşnikof gibi basit silahlarla gelen Filistinlilerin tam donanımlı İsrailli askerlere yüz yüze çatışmada verdirdikleri zayiat İsrail’de büyük endişe yarattı. 
     İsrail basını, bu saldırının Hizbullah’ın Güney Lübnan’daki İsrail mevzilerine düzenlediği saldırıların bir kopyası olduğunu belirterek Filistin topraklarının "Lübnanlaştığı" uyarısında bulundu. 
     Gazeteler, İsrail Ordusu’nun şimdiye dek Filistinli gerillaları ciddiye almadıklarını, ancak bu saldırının İsrail askerlerinin bundan böyle ciddi bir gerilla savaşı ile karşı karşıya kalacağını ortaya koyduğunu belirttiler. 
     



 DÜNYA 











</TEXT>
</DOC>
