<DOC>
<DOCNO> 26153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko14.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıkların otolarına 640 milyar 
</HEADLINE>
<TEXT>

     İSMAİL ŞAHİN 

     Sümerbank bünyesinde birleştirilen, Egebank, Yurtbank, Yaşarbank, Bank Kapital ve Ulusbank’a ait taşıtlar dün Yenibosna’da açık artırma yoluyla satıldı. Bin 580 kişinin, 500 milyon lira teminat yatırarak katıldığı müzayedede 137 araç satışa çıktı. Müzayedeyi düzenleyen Eskidji firmasının yetkilileri önceki gün yaklaşık 2 bin kişinin araçları incelediğini söyledi. Açık artırma araçların modeline ve özelliklerine göre 2 milyar 500 milyon ile 5 milyar lira arasında değişirken, araçların satış fiyatı 4 milyar ile 9 milyar arasında gerçekleşti. 
     
     Açık artırmada fiyat yükseldi 
     Toyota marka araçların çoğunlukta olduğu müzayedede satılan araçların bazılarının özellikleri ve fiyatları şöyle Toyota Coralla 1999 model 1.6 HD 55 bin kilometrede 7 milyar 500 milyon muhammen bedeli 4 milyardı , Toyota Coralla 2000 model 9 milyara muhammen bedeli 5 milyardı Mazda 1997 model 3.23 familia 104 bin kilometrede 5 milyar 600 milyon muhammen bedeli 2 milyardı , Renault 1998 Broadway 136 bin kilometrede 3 milyar 900 milyon muhammen bedeli 3 milyardı . 
     Açık artırmada toplam 640 milyar liralık satış yapdı. Satış çıkartılan 17 zırhlı araçtan 15’i 4.7 milyar ile 10 milyar lira arasında değişen fiyatlarla satılırken, iki zırhlı araca ise alıcı çıkmadı. 
     



 EKONOMİ 

























</TEXT>
</DOC>
