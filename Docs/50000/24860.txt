<DOC>
<DOCNO> 24860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/ekonomi/eko05a.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tavukçuları AB vizesi alamadı 
</HEADLINE>
<TEXT>

Tavukçular, deli danadan kaçıp beyaz ete yönelen Avrupa’ya ihracat şansını kaybetti 
     Avrupa Birliği AB , Türkiye’deki kanatlı kesimhanelerini yeterli, ancak devletin kontrol mekanizmasını yetersiz buldu. 
     AB Daimi Veterinerlik Komitesi heyeti, Tarım Bakanlığı’nın teknik ve hijyenik şartlarına garanti verdiği beş firmanın kesimhanesini gezdi. Denetimlerde, kesimhaneler teknolojik açıdan yeterli bulundu ama bazı kesimhanelerin hijyenik şartları yerine getirmediği belirlendi ve bakanlık garantisi yeterli görülmedi. Heyet raporu mart ayında bakanlığa bildirildi. Böylece, AB’ye tavuk eti ihracatı olanağı kalmadı. 
     Beyaz Et Sanayicileri ve Damızlıkçılar Birliği Başkan Kemal Akman, Türkiye’de üretimin 600 - 700 bin ton olduğunu belirterek, deli dana hastalığından sonra AB’de beyaz ete yönelme olduğunu hatırlattı ve uygun rapor alınması halinde, Almanya, Fransa ve İngiltere’ye 20 - 30 bin ton ihracat yapabileceklerini vurguladı. Bu arada, tavuk eti ihracatı teşvik kararnamesi imzaya açıldı. 
     



 EKONOMİ 





















</TEXT>
</DOC>
