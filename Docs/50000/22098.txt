<DOC>
<DOCNO> 22098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yasam/yas05.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Platinli avukatın hukuk mücadelesi 
</HEADLINE>
<TEXT>

     İSMAİL POLAT İstanbul 

     Ayağındaki platin nedeniyle "x - ray" cihazının ikaz vermesi yüzünden Kartal Özel Tip Kapalı Cezaevi’ne alınmayan Avukat Turgay Özcan, bir yıldır hukuk mücadelesi veriyor. 
     Çocukluğunda geçirdiği çocuk felci nedeniyle ayağına platin takılan Avukat Özcan, geçen yıl haziran ayında müvekkiliye görüşmek için cezaevine gitti. Ayağındaki platinin ikaz vermesi nedeniyle cezaevine alınmayan Özcan, Pendik Cumhuriyet Savcılığı’na başvurarak, sorumluların cezalandırılmasını istedi. Soruşturma sonucu Cezaevi Jandarma Bölük Komutanı’nın kuralları uyguladığı belirtilerek, dava açılmadı. 
     
İşin peşini bırakmayacağım’      Bu defa da İstanbul Bölge İdare Mahkemesi’ne başvuran Özcan, "Ne ben, ne de bağlı olduğum İstanbul Barosu bu işin peşini bırakmayacak. Cezaevine alınmayarak, hem maddi hem manevi zarara uğratıldım. Manevi olarak kendimi aşağılanmış hissettim. Ben de bir asker çocuğuyum. Böyle bir uygulamaya maruz kalmam yüz kızartıcı bir durumdur" dedi. 
     



 YAŞAM 




















</TEXT>
</DOC>
