<DOC>
<DOCNO> 16805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/spor/ygok.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan ailesi 
</HEADLINE>
<TEXT>

     BİLGİN GÖKBERK 

     Önce Splitliler. Vallahi ahları gitmiş, vahları kalmış. Ya da o malum ülkenin o malum romantik başbakanının romanının gidip, tikinin kalması gibiler. Tikin ismi de 7 numaralı Vujcic... Onu çıkartalım, aralarından birini seç diyelim, üstelik de para istemiyelim. Birini koyar mısınız Efes Pilsen’e Bir de Amerikalı tetikçileri var. Ekol bunlar tabii, biliyoruz. İşte, eski Yugoplastica... Mehşur Kukoç’un çıktığı yer... Ama bize ne... Belgesel hazırlamıyoruz ki. Dünkü maçı yazıyoruz. Zavallı Represa...Tofaş çokluğundan, Split yokluğuna... Ya da Lucescu vari izah edelim. Attan inmiş, eşeğe binmiş. Yok geleceğin takımıymış, iyi müdafaa yapıyorlarmış. Zaten başka şansları var mı 
     Gelelim Efes’e... 
     İspanyol, İtalyan mafyasının caddeleri kapmasından sonra Suprolig sokaklarında hedefe yürüyorlar. Dünkü farka kapılıp fazla övmiyelim. Yoksa yermiş oluruz koca Efes Pilsen’i... Veya büyütmek isterken aynen küçültüveririz. Başkanı TÜSİAD’ın da başkanı olan, hükümete "revizyon" diye diklenen camianın hedefi bu Split’i yenmek olur mu Bunun için mi bunca yatırım. Kızım sana gelinim sen anla... Yani hükümet kız, Efes gelin... Mahmudi mesajı almış hepsini oynattı. İyi de etti. Yemeği hep beraber aynı saatte yiyen İtalyan aileleri gibiydiler. Yalandan da olsa yemek, pardon oyun boyunca dayanışma içinde birbirine saygılı, sevgili bir amaç uğruna kenetlenmiş. Efes Jön Türkleri, pardon genç Türkleri oynayınca ve de iyi oynayınca takım oldular. İlk periyodda Ömer, üçüncüde Kerem ve Alper’in etrafında coştular. 
     


 SPOR 


























</TEXT>
</DOC>
