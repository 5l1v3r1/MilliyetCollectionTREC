<DOC>
<DOCNO> 42221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/ekonomi/eko03.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank’tan KOBİ’lere teknoloji hizmet paketi 
</HEADLINE>
<TEXT>

Dışbank Yönetim Kurulu Başkan Vekili Beyazıt, "Sistem D ile orta boy şirketlere internet bankacılığı hizmeti vereceğiz" dedi 
     EKONOMİ SERVİSİ 

     Amerika’da yaşanan terör olaylarının etkilerinin ne boyutta ve süreçte devam edeceğinin bir iki hafta içinde görülebileceğini belirten Dışbank Yönetim Kurulu Başkan Vekili Tayfun Beyazıt, Türkiye bankacılık sektörünün olaydan çok fazla etkilemesini beklemediğini bildirdi. Beyazıt, "Çünkü gelişmekte olan ülkelerden Türkiye gibi piyasalara sağlanan kaynaklar zaten sınırlı durumdaydı" dedi. 
     
     Modern teknoloji 
     Türkiye’de ve dışarda piyasaların bir iki hafta içinde daha normal seyirlere geleceğini ifade eden Beyazıt, Dışbank’ın KOBİ’lere yönelik hazırladığı Sistem D paketi ile bu firmaları teknoloji ve internet bankacılığı ile tanıştırmayı amaçladığını söyledi. KOBİ’lerin ayda 89 milyon lira ile hem son teknolojiye sahip donanım hem de internet bağlantısı, internet bankacılığı, indirimli uçak bileti, vergi danışmanlığı ve muhabese yazılımı alacağını belirten Beyazıt, yuğun talep aldıklarını bildirdi. 
     
     Hedef 10 bin KOBİ 
     Amaçlarının bankacılık ürün ve hizmetlerini ve teknolojiyi çok aktif olarak kullanmayan küçük ve orta boy şirketlere uygun koşullarda hizmet sunmak olduğunu ifade eden Beyazıt, "Pakette KOBİ’lerin internet bankacılığında alabilecekleri bütün hizmetleri vermeyi planladık" diye konuştu. 
     Sınırlama getirmeyeceklerini ve gelen tüm talepleri karışalayacaklarını kaydeden Beyazıt, "İlk iki günde yoğun talep aldık. Çağrı merkezimiz kilitlendi. Ancak ilgiden memnunuz" dedi. Türkiye’nin her yerinden KOBİ’lerden istek geldiğini belirten Beyazıt, yıl sonuna kadar 10 binin üzerinde KOBİ’ye Sistem D ile ulaşmayı hedeflediklerini söyledi. 
     



 EKONOMİ 




















</TEXT>
</DOC>
