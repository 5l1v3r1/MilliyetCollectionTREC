<DOC>
<DOCNO> 19629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/guncel/gun08.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Güney olur mu 
</HEADLINE>
<TEXT>

ÇAPRAZ ATEŞ 
     BİRSEN ALTUNTAŞ 

     Tarık Akan’ın Milliyet’te yayınlanan röportajında, Vizontele filminin yaratıcısı Yılmaz Erdoğan için söylediği, "Çok başarılı bir beyin, Türk sinemasına yeni bir Yılmaz Güney geldi. 
     Erdoğan’ın çok daha büyük işlere imza atacağına inancım var" sözü tartışma yarattı. Yılmaz Erdoğan, Yılmaz Güney’in tahtına geçebilir mi İşte değerlendirmeler... 
     
     Berhan Şimşek Oyuncu 
Güney’e haksızlık      Yılmaz Güney’ ile Yılmaz Erdoğan’ın şartları aynı değil. Türkiye’de iki türlü sanatçı var Birisi, medyanın bir yere getirdiği diğeri halkın bir yere getirdiği...Güney, halkın sanatçısıydı. Elbette, Erdoğan çok yetenekli, ülkenin koşullarını çok iyi değerlendiren bir arkadaşımız. Ama böyle bir değerlendirme, hem Güney’e, hem de Erdoğan’a haksızlık. 
     
     Reis Çelik Yönetmen 
Rolün adayı olamaz      Yılmaz Güney’in tahtına kimse aday olamaz. Güney, Vizontele çekse, Erdoğan gibi esnek çekmezdi mesela. Çünkü o, her zaman kavgasını net bir dille veren bir karizmadır. Yılmaz Erdoğan da başarılı. Kendi dalında övülecek biri. Ama bu başarısı Güney’le eş tutulabilecek bir mantığı taşımıyor. 
     
     Mustafa Altıoklar Yönetmen 
Akan’a katılmıyorum      Yönetmenlik ayrı bir yeterlilik gerektirir. O yüzden Tarık Akan’ın görüşlerine katılmıyorum. Bu, çok uzun konuşulması gereken bir konu. 
     
     Nebahat Çehre Oyuncu 
Erdoğan yetenekli      Vizontele’yi izlemedim ama filmle ilgili eleştirileri okudum çevremdeki insanların fikirlerini dinledim. Yılmaz Erdoğan’ın zaten hem sahnede, hem de televizyonda yaptığı işleri çok başarılı buluyorum. Önü açık, çok yürekli, cesaretli, halkını çok iyi tanıyan, zeki bir adam. Türk sinemasının çok sayıda yeni Yılmaz Güney çıkarması gerek. Neden bunlardan biri de Yılmaz Erdoğan olmasın 
     
     Zeki Alasya OYuncu 
Tek film yetmez      Yılmaz Erdoğan’ı günümüzde, Türk tiyatrosunun en başarılı yazarı olarak görüyorum. Ama yine de Yılmaz Erdoğan’ı tek bir filmle değil, bundan sonra yapacakları filmleriyle de değerlendirmek gerek. 
     
     Fikret Hakan Oyuncu 
Erdoğan başarabilir      Vizontele’yi izlemedim. Ama Yılmaz Güney’in tahtına, genç isimlerin geçebileceğine inanıyorum. Yılmaz Erdoğan da, Yılmaz Güney kadar başarılı işlere imza atarsa, neden onun tahtına geçmesin ki 
     



 GÜNCEL 


















</TEXT>
</DOC>
