<DOC>
<DOCNO> 48546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/pulur.html </URL>
<DATE> 2001/10/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Tamamen duygusal" bir vak'a 
</HEADLINE>
<TEXT>

     TÜRKİYE'de vak'a bitmez. 
     "Bülent Tanör vak'ası"nda İstanbul dışındaydık, "vak'a"nın hedefi Rektör Prof. Kemal Alemdaroğlu idi... 
     Kaleminden kan damlayan, nefesinden alev püsküren zevat, Alemdaroğlu'nu topa tutuyordu. 
     Neydi eleştirilerin nedeni 
     "Alemdaroğlu, bir raporu bahane edip Prof. Bülent Tanör'ü üniversiteden atmak istiyor. 
     Hasta olan Tanör'ün ilaç paralarını verdirmiyor." 
     İstanbul'a dönünce şu "vak'ayı bir araştıralım" dedik, döndük, araya başka konular girdi, unuttuk. 
     
     AMA geçenlerde, Abbas Güçlü'nün Milliyet'teki "Diyalog" köşesindeki yazıyı okuyunca, hem olayın gerçeğini öğrendik, hem de bir gazetecinin, bir konuyu, çift taraflı araştırarak nasıl yazabileceğinin örneğini gördük. 
     
     ŞiMDİ Abbas Güçlü'nün 22.9.2001 yazısını kaynak alarak biz de bu konuya değineceğiz. 
     İddia şu 
     "Üniversite, Prof. Tanör'ün ilaç parasını ödemiyor." 
     Rektör cevap veriyor 
     "2000 ve 2001 yıllarında Bülent Tanör'e 48 milyar, 500 milyon lira ilaç ödemesi yapılmıştır." 
     Abbas Güçlü, Tanör'e soruyor cevap şu 
     "İlaç paralarının ödenmediği haber ve yazıları gerçeği yansıtmıyor, bazen gecikmeli de olsa, ilaç paraları ödeniyor." 
     Abbas Güçlü, soruyu açıyor 
     "O halde bu haberleri niye düzeltmediniz " 
     "İhmal ettim, siz bu konuda doğrusunu yaparsanız, memnun olurum " 
     
     PEKİ, Prof. Bülent Tanör'ün üniversiteden atılacağı nereden çıkıyor 
     Şuradan çıkıyor... 
     YÖK yasasına göre, bir öğretim üyesi, üniversitenin haberi olmadan ve döner sermayeyi devreye sokup, gerekli ödeme yapılmadan dışarıya iş yapamaz. 
     Ama Tanör, TÜSİAD'a izin almadan bir rapor hazırlamış, elde ettiği gelirden, döner sermayeye payını vermemiş... 
     
     PROF. Tanör buna şu cevabı veriyor 
     "Böyle bir çalışma için, üniversiteye haber vermek gereği yok, çünkü bu bir telif çalışmasıdır." 
     
     ALEMDAROĞLU ise öyle demiyor 
     "Bir eserin telif yasası kapsamına girebilmesi, yani izin alınmadan yazılabilmesi için, eserin kapağında, yazan kişiye ait olduğunun belirtilmesi gerekir. Oysa kapakta Bülent Tanör'ün değil, TÜSİAD'ın adı var. Yani onların eseri gibi sunuluyor. Üniversite Senatosu'nda oy birliği ile kabul edilen komisyon raporu da böyle diyor." 
     Prof. Tanör'ün de buna cevabı var 
     "TÜSİAD bu eseri benim hazırladığımı kabul ediyor, önsözünde yazıyor. Usul böyle olduğu için dış kapağa hazırlatanların TÜSİAD , iç kapağa da hazırlayanın adı yazılıyor." 
     
     ABBAS Güçlü'nün başlığıyla "Bülent Tanör vak'ası" şimdilik bu kadar... 
     Dikkat ederseniz "bu vak'a", Alemdaroğlu'na hücum etmek için "fırsat arayışı"nda olanların anlattığı gibi pek değil 
     Ya nasıl 
     Cem Yılmaz'ın kulakları çınlasın, hani, torununa, baş ve işaret parmaklarını birbirine sürterek "tamamen duygusal" diyordu ya 
     Bu Bülent Tanör vak'ası"nın temelinde de, o duygusallıktan kafi miktarda var galiba 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
