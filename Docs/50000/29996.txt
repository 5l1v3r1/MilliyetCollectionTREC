<DOC>
<DOCNO> 29996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/ekonomi/eko07.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB’da şimdi de faks savaşı 
</HEADLINE>
<TEXT>

     MERT İLKUTLUĞ İzmir DHA 

     Türkiye Odalar ve Borsalar Bİrliği’nde TOBB sular durulmuyor. Başkanlıktan istifa eden Fuat Miras’a yakın üyeler genel kurul için faksla imza toplarken, yeni başkan Rıfat Hisarcıklıoğlu, odalara birer yazı göndererek imza verilmemesini istedi. Miras’a yakın üyeler ve oda başkanları olağanüstü genel kurul için imza toplamaya başladı. Bunun için hazırlanan yazı, faks yoluyla bütün odalara ve genel kurul üyelerine gönderilirken, TOBB Genel Kurul Başkanlığı’na da başvuru yapıldı. Olağanüstü genel kurul isteyen delegelerin topladıkları imzaları bu hafta içinde başkanlığa verecekleri açıklandı. 
     
     Hisarcıklıoğlu’ndan karşı atak 
     Miras’ın yerine seçilen TOBB Başkanı Rıfat Hisarcıklıoğlu bütün odalara ve delegelere gönderdiği yazıyla "Yönetim kurulunun yeniden seçilebilmesi için yönetim kurulunun tamamının yedekleriyle birlikte istifa etmesi gerekir ki, böyle bir durum söz konusu değil’’ dedi 
     



 EKONOMİ 

























</TEXT>
</DOC>
