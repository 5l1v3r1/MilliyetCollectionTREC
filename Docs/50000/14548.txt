<DOC>
<DOCNO> 14548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/yasam/yas04.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıcırdayan hayalet 
</HEADLINE>
<TEXT>

İngiltere’de 400 kişinin şikayeti üzerine peşine düşülen Kraliçe hayaleti’, bilime göre eski bir binanın gıcırdayan kapıları.. 
     DIŞ HABERLER SERVİSİ 

     Londra yakınlarındaki tarihi Hampton mahkemesinde 5 yüzyıl önce kafası kesilen bir kraliçenin hayaleti belirince, çare hayalet avcısı çağırmakta bulundu. 
     İngiltere’de günün mevzusu’ olan olay, 400 kişinin, eski kraliçe Catherine Howard’ın hayaletini gördüğünü ve odalardan feryatlar yükseldiğini iddia etmesiyle başladı. İfadelere göre hayalet o dönemin kıyafetleri ile dolaşıyor’, dolaştığı odalarda ısı aniden birkaç derece düşüyordu. 
     
     Herşey rüzgarın işi mi 
     İşte bu iddiaların sayısı 400’ü bulunca, mahkeme yetkilileri olayı ciddiye alma gereği duydu ve çareyi de hayalet avcısı çağırmakta buldu. 
     Bu amaçla, paranormal’ olaylarda uzmanlığıyla tanınan Hertfordshire Üniversitesi öğretim üyelerinden Dr. Richard Wisemen’e haber uçuruldu. Wisemen de hemen ekibini toplayıp binaya gitti. Odalara termal kameralar ve hava akımlarını saptayan aygıtlar yerleştirildi. Ancak bütün bunlar işe yaramadı, ekip hayalet izine rastlayamadı. Dr. Wisemen’ın, sadece görüntülere’ cevap veremediği açıklaması, kısa ve netti 
     "Bütün bunlara binanın iyice eskimiş kapıları yol açmış olabilir. Kapılar eskidiği için kenarlardan giren hava cereyan yapmakta, bu da garip sesler çıkarmakta ve ısıyı düşürmektedir.." 
     
     Çapkındı, baltayla idam edildi 
     Bilim adamlarının peşine düştüğü hayalet, Catherine Howard’a aitti. Howard, Kral 8’inci Henry’nin beşinci karısıydı ve oldukça da çapkındı. Karısının kendisini sürekli aldatmasından bıkan kral, 13 Şubat 1542’de kafasını baltayla uçurtarak Howard’ı idam ettirmişti. 
     


 YAŞAM 














</TEXT>
</DOC>
