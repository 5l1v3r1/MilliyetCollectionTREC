<DOC>
<DOCNO> 31633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/spor/ykol.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadere bak 
</HEADLINE>
<TEXT>

     DOĞAN KOLOĞLU 

     Türkiye futbolda ilginç bir aşama yaptı. Ama ardından beklenmedik yorumlara gebeyiz. Bunun bir benzer örneğini daha önce Brezilyalı sergiledi. Onlar futbolu İngilizler’den öğrenirken tuhaf bir tutku ile "siyahlar futbol oynayamaz" yasası nedeniyle meşin yuvarlak yasaklandı. Neden, niçin, hiç soruşturulmadan Ne zaman ki zenciler bu engele karşı devrim yaptı, Brezilyalılar futbolu hem "samba kimliği" ile oynadılar hem de "futbolun örnek beceri ülkesi" oldular. Bugünkü transfer rekortmenleri çoğu kez onlar. 
     Türkiye’de yıllarca ustamız diye hep İngiliz hocalarla gelişme bekledik. Onları bir gün yener miyiz derken, her deneyimimizde bizimle "Turkey - Hindi" yakıştırması ile alay ettiler. Hep kendi beceriksizliğimizi suçladık. Ama oyun düşüncemizi değiştirmek ve kendi kişiliğimize inanmak yerine, bizim gelişmemizi engelleyen, bizi tanımayan yabancıların ağızlarına bakar olduk. Sistemin Çetin Altan’ın yaptığı emperyalizm tarifi ile "artık yoksul ülkelerin sömürülmesi değil, gelişmesinin engellemesi olduğunu" seçemedik. Başarının arkasına Galatasaray’da Fatih’i değil ısrarla Danimarkalı Piontek’i koyduk. Onun yanına Alman milli takımından "yetersizlik" nedeni ile emekli olan Derwall’in, Mustafa Denizli ile olan baba - oğul ilişkisinin imajını ekledik. 
     Türk toplumu bilmeli ki artık emperyalizm yoksul ülkelerin sömürülmesi değil gelişmesini engellemektir. Bunun da birinci şartı beyin transferidir. Daha şimdiden Fatih’e İtalyanlar "imparator" diye bağırıyor. Bizim yazarlar "ayakkabısının arkasına basan adam" gibi komik yorumlarda kaldılar. Terim Galatasaray’da kendi döneminde en çok kitap okuyan ve en ilginç sosyal sorular soran adamdı. UEFA antrenörü ilan edildi. Bizde banttan ders vermesi bile düşünülmüyor. Türkiye ilk antrenör kurslarına Winter Bottom’un terkedilen felsefesi ile başladı. Maç sırasında sigara içerken çekim yapılmasının gençlere kötü örnek oluşturacağı düşüncesiyle "o görüntüleri yayınlamayın" diyen Fatih’i kaçır ardından sahte papasort nedeniyle Fransa’da iki yıl yasaklı olan Mondragonu getir uyuşturucu kullanan Daum’a antrenörlük izni ver, sonra da maçlarda milli marşı çalıp Ata’nın "Ben sporcunun zeki, çevik ve aynı zamanda ahlaklısını severim" sözleri eşliğinde futbol oynat. 
     



 SPOR 



























</TEXT>
</DOC>
