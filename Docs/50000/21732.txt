<DOC>
<DOCNO> 21732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sondun01.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sigara içilmeyen hücre" için ölüm orucuna başladı 
</HEADLINE>
<TEXT>

     İtalya'nın kuzeyindeki Trente kentinin Roverato Cezaevi'nde, ağır hapis cezasını çekmekte olan bir hükümlü, ''sigara içilmeyen hücre'' talebiyle ölüm orucuna başladı. 
     'Sağlık hakkının cezaevi ve hücrede de geçerli bir hak'' olduğu gerekçesiyle ölüm orucuna başladığını açıklayan İtalyan hükümlü, ''kendilerinin ve başkalarının sağlığını dikkate almayanların pislikleriyle duman altı olarak sigaranın şiddetine maruz kalmak istemediğini'' bildirdi. 
     Cezaevi Müdürü Gianpaolo De Mari ise, bu hükümlünün talebi doğrultusunda elinden geleni yapacağını, ancak cezaevinin kapasitesinin üzerinde olması nedeniyle bir çözüm bulmanın zor olduğunu söyledi. De Mari, hükümlüleri sigara alışkanlıklarına göre hücrelere yerleştirmenin kolay olmadığını belirtti. 







</TEXT>
</DOC>
