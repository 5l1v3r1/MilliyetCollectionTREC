<DOC>
<DOCNO> 31593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/guncel/agun.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergama Madeni gururla sunar 
</HEADLINE>
<TEXT>

12 yıl boyunca büyük kavgalara neden olan Bergama altın madeni devreye girdi. 220 işçi günde 10 kilo altın çıkarıyor 
     MÜNİR KOÇARSLAN İzmir 

     Yaklaşık üç ay önce, madeni kuran Eurogold firmasının tüm hisselerini alan Avustralyalı Normandy şirketi, "bir yıllık deneme üretimi" iznini, 4 Mayıs'ta sessiz sedasız uygulamaya koydu. Sır gibi saklanan Bergama altınının külçe halindeki ilk fotoğrafını da Milliyet ele geçirdi. 
     Günde bin tona yakın cevherin işlendiğini ve 657 kilo siyanür kullanıldığını söyleyen Normandy Yönetim Kurulu Üyesi Orhan Güçkan, şu bilgileri verdi "Bu cevherden de günde 10'ar kilo altın ve gümüş elde ediliyor. Değeri de 100 bin dolar yaklaşık 130 milyar lira . Kullandığımız siyanür, dünyanın en güvenli ve en yüksek teknolojisiyle, karbon ve azota ayrıştırılıyor, ağır metallerden arındırılıyor. Siyanür, Çevre Bakanlığı'nın kabul ettiği litrede 1 miligram sınır değerin bile çok altında, 0.2 miligram olarak atık havuzuna bırakılıyor. Bu rakamlar, ABD'deki içme suyu standartlarına uygun" dedi. 
     
     Sırada Gümüşhane var 
     Güçkan şöyle devam etti "Bergama'da 24'er ton altın ve gümüş var. Rezervin değeri 312 trilyon lira. Bu rakam Türkiye'deki 267 yatakta 91 katrilyona kadar çıkıyor. Türkiye, G. Afrika'dan sonra dünyanın ikinci büyük altın kaynağına sahip ülke. Türkiye bu zenginliği kullanmalı. Sırada Gümüşhane var." 
     
Siyanürlü altın nasıl üretiliyor      Cevher kayaları dinamitle parçalanıyor. Sonra bantlarla silolara aktarılıyor, içine kireç katılıp "öğütücü" değirmenlere atılıyor. Kayalar değirmenlerde ufalanıyor, ardından çelik tanklara alınıp su ve sodyum siyanürle karıştırılıyor. Ham altın taneleri, sodyum siyanür tarafından eritiliyor, hindistan cevizi kokun gözeneklerine yapışıyor. Kok, kazanlarda ısıtılıp eleniyor, üzerine yapışan altın ve gümüş ayrıştırılıyor. Siyanür karbon ve azota ayrılıyor. 
     



 GÜNCEL 












</TEXT>
</DOC>
