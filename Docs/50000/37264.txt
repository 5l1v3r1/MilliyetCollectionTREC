<DOC>
<DOCNO> 37264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/soneko18.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'a 110 milyon dolar sendikasyon kredisi... 
</HEADLINE>
<TEXT>

     Vakıfbank'ın 110 milyon dolar sendikasyon kredisi sağladığı bildirildi. 
     Vakıfbank'tan yapılan yazılı açıklamaya göre, Amerikan Express Bank, Bank Of New York, Bayerische Landesbank, Citibank NA, Commerzbank, Dresdner Kleinwort Wasserstein, HypoVereinsbank, JP Morgan Chase ve Westdeutsche Landesbank önderliğinde, bir yıl vadeli 110 milyon dolar tutarında sendikasyon kredisi sağlandı. 
     Açıklamada, ''İhracatın finansmanında kullanılmak üzere 70 milyon dolar olarak yetki verilen bu kredi, Vakıfbank'ın uluslararası itibarı ve sağlamış olduğu güvenin göstergesi olarak 110 milyon dolara yükseltildi'' denildi. Kredinin faizinin Libor 1.4 olarak belirlendiği ifade edilen açıklamada, anlaşmanın ise bugün banka yetkililerince Londra'da imzalandığı ifade edildi. Vakıfbank, Temmuz ayı içerisinde de 200 milyon dolarlık 5 yıl vadeli seküritizasyon kredisi sağlamıştı. 







</TEXT>
</DOC>
