<DOC>
<DOCNO> 32028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sondun09.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'ın Tinos Adası'nda karaya oturan yelkenlide 150 kaçak... 
</HEADLINE>
<TEXT>

     Yunanistan'ın Tinos adasında, yaklaşık 150 kaçak yakalandı. 
     Deniz Ticaret Bakanlığı'ndan yapılan açıklamada, Türk, Irak ve Pakistan uyruklu oldukları belirtilen kaçakların, dün gece Tinos adasının Kakia Skala mevkiinde karaya oturan bir yelkenliden adaya çıktığı kaydedildi. 
     Karaya oturan yelkenliyle ilgili ayrıntılı bilgi verilmeyen açıklamada, sayıları tam olarak belirtilmeyen kaçakların, sahil güvenlik birimleri tarafından gözaltına alındığı bildirilirken, bölgede arama çalışmalarının sürdürüldüğü belirtildi. 
     Bu arada, Deniz Ticaret Bakanlığı'nın başka bir açıklamasında da, Meis adasında sabah saatlerinde Afganistan uyruklu oldukları belirlenen 14 kaçağın daha yakalandığı bildirildi. 






</TEXT>
</DOC>
