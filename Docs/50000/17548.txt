<DOC>
<DOCNO> 17548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur10.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da şiddetli fırtına...Lojman çatıları uçtu 
</HEADLINE>
<TEXT>

     Bolu'da sabah saatlerinden itibaren etkili olan fırtına nedeniyle, İl Emniyet Müdürlüğü'nün Karacasu ve Karaçayır prefabrik lojmanların çatıları uçtu. 
     Bolu Vali Yardımcısı Osman Bulgur Karacasu'daki İl Emniyet Müdürlüğü'ne ait prefabrik evlerden beşinin, Karaçayır'daki evlerin ise bir bölümünün çatılarının fırtınadan uçtuğunu söyledi. Bulgur, ayrıca Borazanlar Mahallesi'nde bir ağacın da tek katlı bir evin üzerine devrildiğini, ancak ölen ya da yaralanan olmadığını kaydetti. 
     Bolu İl Emniyet Müdür Yardımcısı Hikmet Oltulu çatıların uçtuğu bölgelerde inceleme yaparken, polis ekipleri de çadırkentleri dolaşarak vatandaşları fırtınaya karşı uyardı. 
     Öte yandan, prefabrik evlerdeki vatandaşların çatıların uçan yerlerini karyola ve masalarla kapatmaya çalıştığı gözlendi. 



</TEXT>
</DOC>
