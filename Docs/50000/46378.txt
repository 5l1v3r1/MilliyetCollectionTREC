<DOC>
<DOCNO> 46378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur06.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'de intihar girişiminde bulunan gence 49 milyon para cezası... 
</HEADLINE>
<TEXT>

     TBMM'nin Halkla İlişkiler Binası çatısından dün atlayarak intihar etmek isteyen Ünal Ceren, serbest bırakıldı. 
     Ceren, dünkü eyleminin ardından, geceyi gözlem altında geçirdiği Kavaklıdere Polis Karakolu'ndan bugün Adliye Sarayı'na getirildi. 
     Müracat ve Suçüstü Savcısı Ahmet Mutlu tarafından ifadesi alınan Ceren, ''huzur ve rahatı ihlal'' fiilini içeren Türk Ceza Kanunu'nun TCK 547. maddesine göre 49 milyon 591 bin lira para cezasına çarptırılarak, serbest bırakıldı. 
     Ceren'in, savcılık ifadesinde, milletvekilleriyle görüşmek istediğini, ancak bu talebi reddedilince kendisini kaybederek intihar etmek istediğini söylediği belirtildi. Ceren'in, eyleminden dolayı pişmanlık duyduğunu ifade ettiği kaydedildi. 
     






</TEXT>
</DOC>
