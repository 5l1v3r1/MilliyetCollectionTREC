<DOC>
<DOCNO> 38584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/sazak.html </URL>
<DATE> 2001/08/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Filistin soruşturması askıda 
</HEADLINE>
<TEXT>

     Hapse girerim, isimleri vermem 
     Bu sözler, işkenceye uğrayan kişilerin adlarını gizlediği gerekçesiyle yargılanmak istenen Sema Pişkinsüt'e ait. Sema Hanım DGM Savcılığı'nın "aba altından sopa gösteren" tutumuna aldırmayarak, cesur ve onurlu tutumunu sürdürdü. Fezleke pazarlığını reddetti. 
     Pişkinsüt fezlekesinin kamuoyuna yansıdığı günlerde Adalet Bakanlığı'nın "çifte standard"ını gösteren bir başka olay yaşandı. 
     Bankalardan sorumlu 2 bakan hakkında fezleke düzenleyen Savcı Nuh Mete Yüksel hakkında "dokunulmazlık" ilkesini ihlalden soruşturma açıldı. Akçalı konulara gösterilen bu duyarlılığın Pişkinsüt olayında gözdağına dönüşerek "işkenceye vize" izlenimi uyandırması kaygı vericiydi. Adalet Bakanlığı'nın düzeltmesi gereken bir başka çelişki de şuydu 
     TBMM İnsan Hakları Komisyonu başkanlığına yapılan 830 adet işkence iddiası Sema Pişkinsüt döneminde Cumhuriyet Savcılıklarınca "suç duyurusu" olarak iletilmesine karşılık çoğu "inandırıcı bulunmamıştı " Oysa komisyona başvuran "işkence mağdurları" isimlerini vererek, savcılarca görüşmek, mahkemeye çıkmak istemişlerdi. Hiçbiri dinlenmemiş. 
     Pişkinsüt "işkence gerçeği"nin üzerine gittikçe cezaevlerindeki mağdurlardan "Siz kendinizi yakmayın bizlere ölümü göze alma pahasına işkencecileri açıklamaya hazırız" şeklinde destek mesajları yağıyor. 
     Sema Hanım, Milliyet'in "Sohbet Odası"na konuk olduktan sonra Komisyon raporları yeniden güncelleşti. 
     Pişkinsüt Meclis tutanaklarına karşın Şanlıurfa'da traktör hırsızlığı suçundan sanık vatandaşın işkence iddiasının mahkemede nasıl aleyhine döndüğünü anlatmıştı. Mahkeme 16 polisin beraatına karar verirken, suç duyurusu çarpıtılan Sema Pişkinsüt ve TBMM heyetinden bilgi istenmedi. 
     Hikmet Sami Türk bu olayda Adalet Bakanlığı'nın yazılı emir isteğinin Yargıtay 8. Ceza Dairesi'nce reddedildiğini bildiriyor. 
     Bakanın verdiği bilgiler arasında en değerlisi "Filistin askısı"na ilişkin. Gaziosmanpaşa Küçükköy Karakolu'nda bulunan işkence aletiyle ilgili soruşturma 2000 3219 hazırlık sayısıyla halen devam ediyormuş. 
     Türk'ün adaleti böyle işliyor. 
     Askının "eşkali" belirlenmiş ama işkence mağdurları ortada yok 
     Bakanın sözlerinden Filistin soruşturmasının "askı"da olduğu anlaşılıyor. Karakola uğrayan çıkmazsa "suç aleti" de boşuna suçlanmış olacak. Askı beraat edecek 
     Bu durumda geriye tek "suçlu", Pişkinsüt kalmıyor mu 
     Sema Hanım Meclis'i göreve çağırıyor "Mahkemeye çıkmak istiyorum. Dokunulmazlığımı şimdi kaldırın, dönem sonuna bırakmayın. İşkence gerçeğini açıklamaya hazırım." 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
