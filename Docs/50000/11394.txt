<DOC>
<DOCNO> 11394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/dunya/tur.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Engellilere genelev promosyonu 
     Avustralya’nın ünlü genelevlerinden Pink Palace’ Pembe Saray , dünyada bir ilki gerçekleştirerek engellilere de hizmet vermeye başladı. Genelev tekerlekli sandalyelilerin geçmesini kolaylaştırmak için kapıları genişletip rampalar kurdu. Ayrıca engellilere oturarak duş alma imkanı’ gibi yenilikler de getirdi. Engelli örgütleri, bunun diğer genelevlere örnek olmasını diledi. Genelev çalışanları ise özel ihtiyaçları olanlara hizmet verebilmenin sektör için çok önemli olduğunu vurguladılar. 
     
     1 nikah, 1 cenaze 
     DÖRT Nikah Bir Cenaze adlı filmde bile bu kadar absürd’ bir şey olmamıştı... Porto Riko’da bir çift, gelinin babasının cenaze töreni sırasında evlendi. Jose Torres Rodriguez, düğününde kızının yanında olmak istedi, ancak nikah töreninden birkaç gün önce öldürüldü. Bunun üzerine gelin Charynett Torres Rodriguez 18 ile damat Juan Negron 23 cenaze evinde gelinin babasının tabutunun yanında evlendi. Davetliler nikahtan sonra, cenaze töreni için mezarlığa gitti. 
     


 DÜNYA 











</TEXT>
</DOC>
