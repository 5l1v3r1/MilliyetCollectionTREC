<DOC>
<DOCNO> 44452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/spor/spo02.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
REVIVO’NUN SABRI TAŞTI 
</HEADLINE>
<TEXT>

İsrailli yıldız, yönetime son kez haber gönderdi, "Sözleşmemi uzatmak istiyorum. Aksi halde başımın çaresine bakacağım" dedi 
     YUSUF KOBAL 

     Gözdağı verdi 
     FENERBAHÇE’NİN İsrailli yıldızı Revivo, önce feryat etti, sonra da Milli Takım’ın yolunu tuttu. Geçen sezon sonundan bu yana ısrarla yeni sözleşme yapmak için yönetimin kapısını aşındıran Revivo, son kez haber bıraktı, "Masaya oturmak, 1.5 yıl sonra bitecek olan anlaşmamı üç yıl daha uzatmak istiyorum. Aksi halde başımın çaresine bakacağım" diyerek gözdağı verdi. 
     
     Yönetim sessiz 
     UZUN zamandır İsrailli futbolcunun teklifini görmezden gelip, herhangi bir yanıt göndermeyen Sarı - Lacivertli yöneticiler, kararı Teknik Direktör Denizli’nin vereceğini söyleyip, topu tecrübeli hocaya attılar. Bu arada mart ayındaki olağan kongre nedeniyle Fenerbahçe yönetiminin yeni sözleşme konusunda şimdilik adım atmak istemediği belirtildi. 
     
Yönetimde tartışma      DENİZLİSPOR maçı öncesinde yapılan yönetim kurulu toplantısında Başkan Aziz Yıldırım, Asbaşkan Hamdi Akın’ı eleştirince kritik anlar yaşandı. Yıldırım, Tv’lere yaptığı açıklamalar nedeniyle ağır sözler sarfedince Akın, "Ben bu şartlarda çalışamam" dedi. Bunun üzerine Aziz Yıldırım, Hamdi Akın’ı öperek sakinleştirdi. 
     
Denizli mi oynayacak ’Rapajiç, son haftalardaki kötü gidişin hocalarına fatura edilmesinin haksızlık olduğunu söyledi 
     YALÇIN TÜRK 

     FENERBAHÇE’NİN Hırvat yıldızı, takım olarak bekleneni veremediklerini söyledi, "Ancak bu konuda Mustafa Denizli’ye yüklenmek büyük haksızlık. Sahaya çıkıp hocamız mı oynayacak " dedi. Rapajiç, tüm suçun futbolculara ait olduğunu savundu, "Ben de iyi değilim. Bunu kabul ediyorum. Asıl taraftara şaşırıyorum. Şampiyon olmamıza rağmen tribünleri boş bırakıyorlar" diye konuştu. 
     KAPTAN Rüştü ise Denizlispor galibiyetinin bir başlangıç olduğunu belirtti, "Baskı ve strese rağmen iyi mücadele ettik. Kırılması güç bir rekora adımızı yazdırdık. Bu başarı yabana atılmaz" dedi. Milli kaleci, "Şu ana kadar iki yenilgi, bir beraberlik aldık ve limiti doldurduk. Bundan sonra hep kazanmak durumundayız. Çok zor günler geçirdik" ifadelerini de kullandı. 
     



 SPOR 





























</TEXT>
</DOC>
