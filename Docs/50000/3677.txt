<DOC>
<DOCNO> 3677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/bila.html </URL>
<DATE> 2001/01/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İş ve rüşvet 
</HEADLINE>
<TEXT>

     Beyaz Enerji Operasyonu'nda gördük ki, masanın iki tarafında da oturan görevliler var. Bazı ihalelerin sonuçlanmasıyla birlikte "o işi yürüten" kamu görevlileri, ihaleyi alan firmada "işe" başlıyorlar. Görünürde hukuka aykırı bir hal de ortaya çıkmıyor. 
     Ancak bu mekanizma, üzerinde durulması gereken bir çeşit "rüşvet", bir çeşit "nüfuz ticareti" kapısı gibi işliyor. Ortada klasik anlamıyla bir "rüşvet" olmasa bile, bir kamu ihalesinin sonuçlanmasından önce veya sonra devletteki görevini bırakıp, eski kurumuyla iş yapan, ihaleye giren, ihale alan şirketlere geçen kamu görevlileri "dolgun maaş ve prim" sistemiyle "çark"ı döndürmeye başlıyorlar. 
     Bir bakıyorsunuz bir süre önce banka satışını gerçekleştiren bir bakan, milletvekili sıfatı sürerken, bankayı sattığı şirketin yönetim kurulunda üye... 
     Bir bakıyorsunuz, bir genel müdür veya daire başkanı bir süre sonra ihale verdiği şirketin ya genel müdürü, ya yönetim kurulu üyesi... 
     Bir bakıyorsunuz bir gün önce görevinden ayrılıp özel sektöre geçen bir üst düzey görevli, bir gün sonra genel müdürlüğünü yaptığı kurumun kapısında yeni şirketi adına ihale kovalıyor... 
     Bir bakıyorsunuz, bir genel müdürün ve diğer bir yetkilinin bir yakını kurumuyla iş yapan bir özel sektör kuruluşunda işe başlıyor... 
     Bu mekanizma nasıl izah edilir 
     Çalışma özgürlüğü var, ister kamuda ister özel sektörde çalışır, diye izah edilebilir mi Bir gün önce genel müdür, bir gün sonra aynı genel müdürlüğün kapısında şirket yöneticisi olarak iş takip etmek, çalışma özgürlüğüyle izah edilebilir mi Bakan sıfatıyla iş verdiği şirkette bir gün sonra milletvekili sıfatıyla yönetim kurulu üyesi olmak, "bakan olmayınca canı sıkılıyor, çalışmak istiyor, ne var bunda" diye izah edilir mi 
     Edilemez... 
     Kamu gücü kullanan kişilerin özel sektöre geçişleri de bazı kurallara bağlanmalı ve sınırlandırılmalıdır. Bu konuda işlemeyen bir yasa mevcutsa da "devletten para kazanılan" işlerde, yeni düzenleme yapılması gerekmektedir. 
     Bugünkü başıboş ve vurdumduymaz "geçiş"ler, "işi kitabına uydurma" kolaylığı sağlamaktadır. "Rüşvet" ve "nüfuz ticareti"nin kitaba uydurulması bu kadar kolay olmamalıdır... 
     Bu kolaylık sürdükçe, kamu ve özel sektördeki "iş"ler, daha çok birbirine karışır... 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
