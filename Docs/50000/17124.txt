<DOC>
<DOCNO> 17124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur27.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
FP'nin önemli isimlerinden Mukadder Başeğmez istifa etti 
</HEADLINE>
<TEXT>

     FP İstanbul Milletvekili Mukadder Başeğmez, partisinden istifa etti. 
     Başeğmez, TBMM Başkanlığı'na gönderdiği istifa dilekçesinde, ''Fazilet Partisi'nden 19. 4. 2001 tarihi itibariyle istifa ettiğimi beyan eder, gereğini arz ederim'' ifadesine yer verdi. 
     Başeğmez'in istifası ile FP'nin milletvekili sayısı 101'e düşerken bağımsız milletvekillerinin sayısı ise 8'e yükseldi. 
     FP'den istifa eden İstanbul Milletvekili Mukadder Başeğmez, ''FP'ye ve partililere saygım ve sevgim hep oldu, olacak. Bir tenkidim yok'' dedi. Başeğmez, gazetecilere yaptığı açıklamada, istifa nedeniyle ilgili olarak ''böyle oldu'' ifadesini kullanırken, siyasetçilerin toplumsal değişim talebini görmezlikten gelemeyeceğini söyledi. Mukkader Başeğmez, parti yönetimiyle herhangi bir anlaşmazlığının bulunup bulunmadığı sorusu üzerine, ''FP'ye ve partililere saygım ve sevgim hep oldu, olacak. Bir tenkidim yok'' diye konuştu. 
     'Tayyip Bey'le mi hareket ediyorsunuz '' sorusuna Başeğmez, ''Hayır'' karşılığını verirken, ''Başka bir partiye geçecek misiniz '' sorusuna da ''Bakacağız'' dedi. Başeğmez, danışmanı aracılığıyla istifa dilekçesini TBMM Başkanlığı'na sunduktan sonra, özel arabasıyla İstanbul'a hareket etti.Başeğmez'in istifası ile FP'nin milletvekili sayısı 101'e düşerken, bağımsızların sayısı 8'e yükseldi. 
     TBMM'deki sandalye dağılımı da şöyle oldu 
     DSP 134 
     MHP 126 
     FP 101 
     ANAP 89 
     DYP 84 
     BAĞIMSIZ 8 
     BOŞ 8 
     



</TEXT>
</DOC>
