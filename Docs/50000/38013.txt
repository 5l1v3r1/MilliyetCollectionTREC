<DOC>
<DOCNO> 38013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/spor/spo01.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pes etme Fevzi 
</HEADLINE>
<TEXT>

Futbol dünyamızın ünlü isimleri Danimarkalı Kjaer hakkında kararsız kaldılar, Beşiktaş’ın genç file bekçisine de çalışmayı bırakmaması mesajını yolladılar 
     BEŞİKTAŞ’ın 36 yaşındaki kaleci Kjaer’i transfer etmesi ve hemen bir gün sonra da Bursaspor maçında oynatması futbol dünyasına bomba gibi düştü. Transfer doğru muydu Kaleci Fevzi’de ısrar edilmesi gerekir miydi İşte bu soruları Türk futbolunun unutulmaz kalecilerine sorduk. 
Bilal Meşe 

İyi yer tutuyor      KJAER, ilk maçı olmasına karşın çok kötü oynamadı. İyi yer tutuyor. Bana göre ikinci golü kurtarabilirdi. Fevzi de iyi. Ancak çok çalışması gerekir. Eksik olmasaydı bu kaleci alınmazdı. 
ŞENOL GÜNEŞ 

Kenara atılmamalı      ŞARTLAR ne olursa olsun, kaliteli bir yabancı gelmediği sürece Türk kalecilere şans verilmesi gerekir. Fevzi bir gol yedi diye kenara atılmamalı. Ben de bacak arasından goller yedim. Bende ısrar edildi ve iyi kaleci oldum. 
YASİN ÖZDENAK 

Fevzi’yi uyardım      FEVZİ’yi çok uyardım. Trabzonspor maçında yediği gol affedilir gibi değildi. Kaleci kendisini hazırlayacak ve iyi çalışacak. Yeni kaleci biraz hantal gibi. Gözüm pek tutmadı. 
TURGAY ŞEREN 

Süre geçmeli      DOĞRU bir karar vermek için süre geçmesi gerekir. Fevzi eline gelen şansı değerlendiremedi. Mücadeleyi bırakmaması gerekir. Fevzi’nin çok çalışması ve bu takımda kalması gerekir. Yeni kaleci Kjaer hakkında karar vermek için erken. 
NURETTİN YILDIZ 

Yine mi alınacak      FEVZİ bir değerdir. Üzerine gelecek kalecinin daha iyi olması gerekirdi. Trabzon maçında gol yedi diye kaleci alındı. Bursa maçında Kjaer iki gol yedi. Yeniden kaleci mi alınacak 
MEHMET KULAKSIZOĞLU 

Sabırlı olmalı      DANİMARKALI file bekçisi Kjaer’in ilk maçı, yorum yapmak yanlış. Hazır olmadan maça çıktı. Birinci gole yapacağı bir şey yoktu. Fevzi ise 24 yaşında ve önünde uzun yıllar var. Sabırlı olması şart. Duygusal olduğu sürece kaybeder. 
ZAFER ÖĞER 

Kartal’dan işbaşı      SÜPER Lig’in ilk iki haftasında beş puan bırakan Beşiktaş, Diyarbakırspor maçının hazırlıklarına bugün başlayacak. Fulya’da iki çalışma yapacak olan Siyah - Beyazlı takımın teknik direktörü Christoph Daum, "Diyarbakırspor’u yenip, hem üç puan, hem de moral bulacağız. Galibiyetten başka hiç bir şey düşünmüyorum" diye konuştu. 
     
Belgin toprağa veriliyor      BEŞİKTAŞ’ta uzun yıllar yöneticilik yapan, üç gün önce de 92 yaşında yaşama veda eden Şevket Belgin, bugün toprağa verilecek. Belgin için Akaretler’deki kulüp binasında saat 11.30’da bir tören yapılacak. Daha sonra da Belgin’in cenazesi Teşvikiye Camii’nde kılanacak öğlen namazından sonra Zincirlikuyu Mezarlığı’nda toprağa verilecek. 
     



 SPOR 

























</TEXT>
</DOC>
