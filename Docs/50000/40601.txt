<DOC>
<DOCNO> 40601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sondun07.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon izleme rekorunu kırdı 
</HEADLINE>
<TEXT>

     Televizyon izlemeye ne kadar meraklı olursanız olun, Amerikalı Kevin Keaveney kadar izlemeniz mümkün değil. 
     Guiness Rekorlar Kitabı'na da giren Keaveney, hem aralıksız televizyon izleme, hem de aynı dizinin bölümlerini en fazla izleme rekorlarını aynı anda kırdı. Keaveney'in, New York Emniyet Müdürlüğü görevlilerinin maceralarını anlatan ''NYPD Blue'' adlı dizinin bölümlerini peş peşe izlerken aralıksız 46 saat 30 dakika ekran başında kaldığı bildirildi. Kevin Keaveney, televizyon izlerken hiç konuşmadı, uyumadı, yazmadı ve yemek araları dışında hiçbir şey yemedi. Keaveney, 31 Ağustos'ta rekor denemesine başlamadan önce sadece 4 saat uyuduğunu da açıkladı. Polis ve adliye olaylarını ekrana yansıtan ''Court TV'' tarafından düzenlenen rekor denemesine 20 kişi katıldı. 







</TEXT>
</DOC>
