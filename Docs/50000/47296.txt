<DOC>
<DOCNO> 47296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yasam/yas00.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir hapla 24 saat iktidar 
</HEADLINE>
<TEXT>

İktidarsızlık tedavisinde Viagra milat oldu ve ardından daha iyileri’ üretildi... Şimdi 24 saat etkili, yan etkisiz ilaçlar da var... Onlar da olmazsa protez devreye giriyor, sonuçta sertleşme sorunu tarihe karışıyor... 
     Mutsuz erkeğin gizli dünyası - 3 
Ayşegül Aydoğan 

     İktidarsızlığın tedavisinde son yıllarda yaşanan en büyük gelişme şüphesiz yüzyılın ilacı olarak tanımlanan Viagra... Öyle ki bu ilaç, iktidarsızlığın tanımı ve tedavisinde milat oldu. Piyasaya çıktığı 1998 yılından bu yana artık "Viagra’dan öncesi ve sonrası" konuşuluyor iktidarsızlık tedavisinde açılan yeni yollardan söz ediliyor. 
     Bu mucize ilacın’ bulunmasının ardından daha iyilerine doğru bir arayış başladı... Artık 10 dakika gibi Viagra’dan daha kısa sürede etki edenlerden, 24 saat süreyle etkisini koruyanlara, yan etkisi yok denecek kadar az olanlara kadar pek çok iktidarsızlık hapı, sorunun kökten çözüyor... 
     
     Yan etkileri var ama... 
     İstanbul Tıp Fakültesi Üroloji Anabilim Dalı Öğretim Üyesi Prof. Dr. Ateş Kadıoğlu, erektil disfonksiyon’ ED yani sertleşme sorununun tedavisinde kullanılan en yeni ilaçları anlattı... 
     
İktidarsızlığın tedavisinde 21’inci yüzyıl yaklaşımları neler 
     Önce ağızdan alınan ilaçlarla tedaviye başlanır. Yanıt alınmazsa peniste, içi kan dolu tüplere ilaç enjekte edilerek veya negatif basınçla çalışan vakum cihazıyla suni sertleşme sağlanır... Yine sonuç alınmazsa son çare olarak penise protez yani mutluluk çubuğu’ takılır. 
     
Ağızdan alınan ilaçlar nasıl etki ediyor 
     İlaçlar penis üzerinden ve beyinden etkili olmak üzere iki gruba ayrılıyor. Penis üzerinden etkili olan ilaç, tüm dünyada ağızdan alınan ilk ilaç olan sildenafil sitrat’ yani Pfizer’in ürettiği Viagra. Türkiye’de aynı etken maddeden üretilen iki ilaç daha var Sildegra Fako ve Vigrande Eczacıbaşı . Bu ilaçlar penis düz kaslarını genişleterek etki gösteriyor. Günde bir kereden fazla olmamak üzere, cinsel ilişkiden 1 saat önce alınmalı ve etkisinin ortaya çıkabilmesi için cinsel uyaran olmalıdır. İlacın etkisi 4 saat sürüyor ve tüm hastaların yüzde 75 ila 80’inde etkili oluyor. Baş ağrısı, baş dönmesi, mavi - yeşil görme, hazımsızlık, yüzde kızarma gibi yan etkileri olabiliyor. Ağır kalp yetmezliği ve düşük tansiyonu olanlarla kalp damarlarını genişletici ilaçlar olan nitrat grubu ilaçları kullananlar denememeli. 
     
     10 dakikada tamam 
Beyne etki eden ilacın özellikleri nelerdir 
     Beyin üzerinden etki eden ilk ilaç Apomorfin - Uprima Abbot . Cinsel uyarı sırasında beyinden bazı maddeler salgılanır ve bu maddeler kan veya sinir yoluyla penise iletilerek sertleşme sağlarlar. Bu maddelerden en önemlisi dopamin’dir. Apomorfin beyinde dopamin salgısını arttırarak etki eder. Türkiye’de piyasaya çıkmak üzere olan bu ilacın en önemli özelliği dil altı kullanılması. Bu özelliğiyle 10 dakikada kana geçiyor. Etkisi de 18 - 19 dakika gibi kısa bir sürede ortaya çıkıyor. 
     
Bu konuda en yeni ilaçlar hangileri 
     Ağızdan alınan ve penise etkili olan ikinci grup ilaç Vardenafil Bayer . Viagra’dan daha kısa sürede etki gösteren ve etkisi biraz daha uzun süren bu ilaç, yan etkileri daha az olduğu için daha fazla hasta tarafından kullanılabilecek. İlaç, piyasaya sürülmek üzere. Hafif tansiyon düşüklüğü ve nabız artışı dışında ciddi yan etkisi görülmediğinden sildenafil’ kullanamayan hastalarda ümit vaat ediyor. 
     Piyasaya sürülmek üzere olan diğer yeni ilaç ise Tadalafil LillyIcos, Takeda . Sildenafil ve Vardenafil’e göre etkinliği daha fazla, yan etkileri daha az. Etkisi 16 dakikada başlayıp 17.5 saate kadar sürüyor. 24 saat boyunca seksi garanti ediyor. Görme bozukluğuna yol açmıyor. Çok az hastada baş ağrısı, hazımsızlık gibi yan etkiler görülebiliyor. 
     
Hasta ilaçtan yarar görmezse ne yapılıyor 
     Penise enjekte edilen ilaçları kullanıyoruz. Bunun için de ülkemizde üç grup ilaç kullanılıyor. Papaverine, Prostoglandin ve Fentolamin. Bu ilaçları hasta haftada 1-3 defa olmak üzere cinsel ilişkiden 10 dakika önce insülin enjektörüyle penisine zerk ederek ereksiyon sağlıyor. 
     
     Son çare mutluluk çubuğu 
Bunlardan da faydalanamazsa... 
     Diğer tedavilere cevap vermeyen hastalara son çare olarak mutluluk çubuğu’ dediğimiz penil protez takılır. Protezler tamamen penis içine yerleştirildiğinden dışarıdan hiçbir parçası görülmez. Günümüzde silikon ve benzeri maddelerden üretilmiş, maliyetleri, ameliyat şekilleri ve hasta tatmini farklı olan iki tip protez var. 
     Birinci grup bükülebilen protezlerin, hastanın penis uzunluğu ve çapına göre değişen boyutları var. İki parçadan oluşan protez ameliyatla, penisin içine yerleştirilir ve hasta tarafından 4 - 6 hafta sonra kullanılabilir. Kabaca vites koluna benzetilebilir. Ancak sürekli sert kalmasıyla hastayı rahatsız edebilir ve doğal sertleşme duygusu oluşturmaz. Maliyeti dışında şişirilebilen protezlere avantajı yoktur. 
     İkinci grup şişirilebilen protezler, doğala çok yakın bir ereksiyon, hasta ve partnerine iyi bir tatmin sağlıyor. Protez, suyla dolu bir baloncuk, kontrol mekanizması ve iki adet şişirilebilen cisimden oluşur. Baloncuk alt karın veya kasık bölgesine, kontrol mekanizması yumurtalık torbasına, protez cisimleriyse penisin içine yerleştirilir. Hiçbir parçası dışardan görülmez ve tamamı vücut içindedir. Protez, sistemdeki sıvının kontrol mekanizmasıyla yer değiştirmesiyle çalışır. Hasta cinsel ilişkiden hemen önce yumurtalık torbasındaki mekanizmayı sıkarak penisi şişirir ve tamamen doğal ilişkiye benzer bir tatmin elde eder. İlişkiden hemen sonra aynı mekanizmayla protezi indirir ve penis ilişkiden önceki formuna döner. İlişkiyle orgazm ve boşalma normal bir şekilde gerçekleşir. Hasta ameliyattan 4-6 hafta sonra cinsel ilişkide bulunabilir. 
     
     Yüzyılın mucizesi Viagra 

</TEXT>
</DOC>
