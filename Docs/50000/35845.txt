<DOC>
<DOCNO> 35845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/yazar/theper.html </URL>
<DATE> 2001/08/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bildiğiniz gibi yapın 
</HEADLINE>
<TEXT>

     Bugünlerde yapacağım kira sözleşmesine kira artırım şartı koyarsam sözleşme bitiminde bu şart geçerli midir, yoksa 10 artırım şartına mahkum mu kalırım 
     B. U. - İstanbul 
     
     Şimdi size normal hale göre yanıt vereyim, sonra biraz aklınızı karıştırayım. 
     Bugün yapacağınız kira sözleşmesi ortalama bir yıllık süreli olacaktır. Kira artırım şartı, dönem sonundaki mevzuata göre değerlendirilir. Yani Ağustos 2002 tarihindeki mevzuat ne ise ona göre sonuç doğurur. Sizin gözünüzü korkutan Anayasa Mahkemesi'nin iptal ettiği 10 artışı öngören yasadır. Bir kere Anayasa Mahkemesi kararı olmasaydı dahi bu yasa 2001 sonunda zaten bitecekti, şimdilik buna fırsat kalmadı. Anayasa Mahkemesi iptal ettiği, yani 2002 yılında yürürlükte bugün için böyle bir yasa olmayacağına göre koyacağınız artırım şartı geçerlidir. Ancak 
     Şimdi biraz aklınızı karıştırayım. 
     Bu soruyu bana 2000 yılının başında sorsaydınız, ben size dilediğiniz artırım şartını koyun, geçerlidir diyecektim, sonra şubat ayı gelecek ve bu Anayasa'ya aykırı kanun çıkacak, koyduğunuz artırım şartı geçersiz olacak, bizim yanıt da boşa gidecekti. Peki bunu niye yazıyorum Bugün için size diyorum ki, 2002 Ağustos'unda, sözleşmenizdeki artırım şartı geçerlidir. 2002 Ağustos'unda Anayasa'ya aykırı bir kanunun daha çıkmayacağı ne malum 
     İşte size yanıt, çıkın içinden ve bildiğiniz gibi yapın. Hukuk nosyonuna güvenmediğiniz kişilerin hakim olduğu ortamda yanıt böyle olur. 
     
     







Ulusal güvenlik tartışması 


Sağol Mehmet 


AİHM, laiklik, demokrasi ve dinci partiler üzerine... 


Kırmızı kitap 


Geleceğin meslekleri hangileri 


Tartışa tartışa... 


Bozburun jübilesi... 


Niçin sadece Amerika'da müthiş Türk olunuyor 


ANAP'ta ne değişti 


Geleceği hatırlamak 


Bildiğiniz gibi yapın 


Ayşe Hanım Teyzem faiz ile döviz arasına sıkıştı 


Şifo nun jübilesi halkın ideali 


</TEXT>
</DOC>
