<DOC>
<DOCNO> 28378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/siyaset/siy04.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomiyi karıştırmayalım’ 
</HEADLINE>
<TEXT>

Ecevit Üzüldüm, kaygılıyım 
     Başbakan Bülent Ecevit, FP’nin kapatılmasına ilişkin karara üzüldüğünü belirterek, "Türkiye’de basit olaylar ekonomiyi sarsıyor. Bundan kaygılıyım. Bu olayla ekonomiyi karıştırmayalım" dedi. 
     Ecevit, Anayasa Mahkemesi’nin kararının ardından FP’nin kapatılmasına üzüldüğünü kaydederek, şunları söyledi "FP, bizim ideolojik bakımdan anlaşamadığımız bir parti. Fakat demokrasilerde, birbirlerinin karşıtı olan partilerin de uygarca, uzlaşı içinde karşı karşıya gelmeleri olağandır. Ancak Anayasamızdaki bazı hükümlerin kapatmayı fazlasıyla kolaylaştırıcı nitelikte olması yüzünden böyle oldu. Anayasa Mahkemesi de, tabii yürürlükteki yasalara, Anayasa hükümlerine bakarak karar verir. Önümüzdeki günlerde, önümüzdeki haftalarda yapılacak Anayasa değişikliğiyle, parti kapatma zorlaşmış olacaktır." "Vatandaşlardan rica ediyorum. Bu olayla ekonomiyi karıştırmayın, ekonomi çok hassas bir dönemden geçiyor" diyen Ecevit, "Bunun ekonomiyi sarsmaması gerek. Siyasal açıdan tartışmalar olacaktır, ama gözümüzde büyütmeyelim. Türkiye’nin sarsılmasına neden olmasın" diye konuştu. 
     
     Sezer Yargı kararı, diyecek yok 
     Cumhurbaşkanı Ahmet Necdet Sezer, Romanya dönüşü yaptığı açıklamada, kapatma kararıyla ilgili, "Yargı kararıdır, söyleyeceğim bir şey yok. Yargının takdiri öyle" dedi. 



 SİYASET 













</TEXT>
</DOC>
