<DOC>
<DOCNO> 37896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/yazar/pulur.html </URL>
<DATE> 2001/08/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Depremin üvey evladı... 
</HEADLINE>
<TEXT>

Adapazarılı bir bez afiş asmış "Hatırla ki evreni yargılamak imk nsızdır" İki yılda enkazı dahi kaldıramayan devlet, evrene bunun hesabını verebilir mi 
     Adapazarı'na giren biri, deprem iki yıl önce değil, sanki iki gün önce olmuş sanır. 
     Bütün caddeler hallaç pamuğu gibi atılmış, toz toprak içinde, çukurlar, kazılar, ortalıkta dolaşan, bir iki iş makinesi, kanalizasyon yapılıyor. 
     Ne zaman biteceği de belli değil 
     Ana caddelerin hali bu, felaket ise, her adımda kendisini gösteriyor, anıt gibi dikilmiş duruyor. Yıkık dökük harabe evler, binalar, apartmanlar. 
     Adapazarı depremin üvey evladı 
     Şimdiye kadar gördüğümüz deprem felaketine uğramış her yer, Adapazarı'na göre, çok daha iyi... 
     
PREFABRİKLERDE DURUM      En çok eleştirilen prefabrik evler... 
     Bunlardan iki mahalleyi gezdik... 
     Biri, Almanların yardımı ve Jan Pol Baltacı'nın desteğiyle yaptırılan "Cap Anamur Mahallesi." 20 ve 30 metrekarelik 350 ev... Okulu var, bakkalı var, kitaplığı var, berberi var, elektrik yanıyor, su akıyor, kışın merkezi sistem ısınma ile ısınıyor, mutfak, hela ve iki oda... 
     
ÇİÇEK İSİMLİ SOKAKLAR      Her sokağın bir çiçek adı var, Şengül Kallar "Lavanta" Sokak 223 numaralı evde, gözleri görmeyen kocası ve üç çocuğuyla oturuyor. Büyük oğlu asgari ücretle bir yerde iş bulmuş, çalışıyor. 120 milyon lirayla eve bakıyor. Veresiye defteri küçük Meryem'in elinde, bakkaldan ne almışlarsa deftere yazıyor, ay sonuna kadar 10 milyon liraları kalmış... 
     Nasıl geçindiklerini merak mı ediyorsunuz 
     0264 - 242 00 89 numaraya telefon edin, anlatırlar. 
     Eğer boğazınızda düğümlenen hıçkırığı tutabilirseniz, dinleyin. 
     
İNANÇ DA OLMASA...      Adapazarı ortalama 15 yılda bir deprem geçirmiş... 
     1943, 1957, 1967 ve 1999... 
     Her depremden sonra "Yeni Adapazarı" lafı ortaya atılmış ve atıldığıyla kalmış, üç katlı, beş katlı binalar dikilmiş... 
     Şimdi Adapazarı'nı kuzeybatıya taşımaya çalışıyorlar. 
     İlk planda 8 bin konut yapacaklar, bir kısmı da yapılmış, gittik, gördük ve gezdik. İstanbul'daki herhangi bir toplu konuttan farkı yok, hatta daha da güzel lakin deprem felaketinin büyüklüğü yanında devede kulak... Oturanlardan "Allah devletten razı olsun " diyen de çıktı. 
     Tekeler Prefabrik Mahallesi ise, Bayındırlık Bakanlığı'nın yaptırdığı bir mahalle. Eğer Muzaffer Besen ailesi gibi "Çok şükür çadırdan kurtulduk " diyebilirseniz, mutlu olabilirsiniz. 
     Lakin, yanı başlarındaki komşu, "Eğer inancım olmasa sabretmeyi bilmesem, dağa çıkardım " diyor. 
     
GÜVEN KALMAMIŞ      Deprem bölgesinde şikayetçi olmayana, birkaç kişi dışında rastlamak mümkün değil, herkes herkesten ve de her şeyden şikayetçi... 
     Şikayetler giderek "güvensizliğe" dönüşüyor. İki yıldır prefabrik evde yatıp kalkan Karamürselli Ayla Akyazıcı, niye devlete güvensin 
     Devlet ona söz vermiş, "Sen şimdilik burada otur, evini yapacağım " demiş, iki yıl geçmiş, değil ev yapmak, evin yapılacağı araziyi bile istimlak edememiş. Kocası böbrek hastası olan Ayla Akyazıcı, devlete güvenebilir mi 
     "Devlete güvenin " diye nutuk atan "devletlü"ya "Güvenmiyorum " diye karşılık vermez mi 
     
EVREN YARGILAR      Bir bez afiş asmışlar sokağa 
     "Ara sıra isyana yönelecek olsan da, hatırla ki evreni yargılamak imkansızdır."ma, evren seni yargılar, "Ben sana akıl verdim, düşün dedim, sen gittin kaçak yapı yaptın, sonra altında kaldın " diye... 
     İki yılda, deprem enkazını bile kaldıramayan bir yönetim, bunun hesabını evrene verebilir mi 
     
     







Yılmaz Anayasa bağlamında 
konuşurum 


Sesimi duyan var mı .. 


Kendine uzak rüzgarlar 


Bu kış da çok zor geçecek 


Depremin üvey evladı... 


Sakarya’da deprem sanki dün olmuş 


Millet toptan delirecek’ 


Final Fantasy Teflon İnsanlar 


Kat irtifakı kurulamaz 2 


"3. binyıl"ın başındaki Türkler 


Derviş ve hükümet "kur kapanı"nı aşabilecek mi 


"Patlıcan mevsimi" boşa geçti 


</TEXT>
</DOC>
