<DOC>
<DOCNO> 49570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun01.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld açıkladı "Ramazan'da da harekata devam edilecek" 
</HEADLINE>
<TEXT>

     ABD Savunma Bakanı Donald Rumsfeld, Ramazan ayı dolayısıyla Afganistan harekatına ara verilip verilmemesi konusuna kesin bir dille açıklık getirerek, böyle bir ihtimal bulunmadığını belirtti. 
     Rumsfeld, Pentagon'da düzenlediği basın toplantısında, ''Doğrusu Taliban ve Usame Bin Ladin'in El Kaide örgütü, bu süre içinde tatil yapacağa benzemiyor. Bunlar binlerce Amerikalı'yı ve çeşitli ülke vatadaşlarını öldürdüler, saldırılarına devam etme yemini ettiler. Biz de Amerikan halkını savunmak zorundayız'' dedi. 
     ABD Savunma Bakanı, ''Tarih bize Ramazan aylarında savaşın devam ettiğini gösteriyor. Kuzey İttifakı 5 yıldır Taliban'a karşı aralıksız silahlı mücadele veriyor. Ortadoğu'da Müslümanlar ile Müslümanlar ya da Müslümanlar ile Müslüman olmayanlar arasındaki savaşlar, Ramazan'da da hep devam etti'' diye konuştu. 
     






</TEXT>
</DOC>
