<DOC>
<DOCNO> 18305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/spor/spo01.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum - Sergen buluşuyor 
</HEADLINE>
<TEXT>

Beşiktaş Teknik Direktörü, Fenerbahçe karşılaşmasından sonra eski futbolcusu ile bir araya gelecek, kendisini yeniden takımda görmek istediğini iletecek 
     BİLAL MEŞE 

     Gün sayıyor 
     SİYAH - Beyazlı kulüp ile yeni sezon için prensipte anlaşan Trabzonsporlu Sergen, artık gün saymaya başladı. Yönetimle el sıkışan yıldız futbolcunun Fenerbahçe maçından sonra Teknik Direktör Christoph Daum'la bir araya geleceği ve transferi ile ilgili görüşüp, kesin kararını vereceği bildirildi. 
     
     Daum'un gözdesi 
     ALMAN hoca, Beşiktaş'ta şampiyonluk yaşadığı eski oyuncusuna yine birlikte çalışmak istediğini, bunun için elinden gelen gayreti göstereceğini söyleyecek. Sergen'in de yakın çevresine, "Beşiktaş'ı çok özledim. Yeniden taraftarın karşısına çıkmak için sabırsızlanıyorum" dediği öğrenildi. 
     
Tayfur'un kaderi      BEŞİKTAŞ ve Milli Takım'ın değişmez oyuncularından Tayfur, penaltı atışlarındaki kaderini bir türlü yenemiyor. Tecrübeli futbolcu, Şifo Mehmet'ten sonra attığı penaltılarda talihsizlik yaşıyor. Mehmet, Samsun karşısında penaltı vuruşunda başarılı olamayınca, Tayfur Arnavutluk maçında topu direğe nişanladı. Tayfur, geçen sezon da Ankaragücü maçında penaltı kaçıran Mehmet'ten sonra Gençlerbirliği karşılaşmasında aynı şanssızlığı yaşamıştı. 
     
Ze Roberto sırada      KARTAL YİĞİT 

     BEŞİKTAŞ Teknik Direktörü Daum'un istediği flaş transferin Bayern Leverkusenli Ze Roberto olduğu öğrenildi. Ekonomik kriz nedeniyle önüne kısıtlı bir bütçe konulan tecrübeli hocanın, son Almanya seyahatinde Brezilyalı orta saha oyuncusuna teklif götürdüğü ortaya çıktı. Ze Roberto, Alman hocaya, "Sizin olduğunuz yerde ben de varım. Yeter ki kulüp sorun çıkarmasın" dedi. 
     BAYERN Leverkusen'de top koşturan Hırvat Zivkoviç ile de anlaşan Christoph Daum'un, aynı takımdan Kirsten'le de görüştüğü belirtildi. Daum'un, Ze Roberto ile yaptığı görüşme Almanya'nın haber kanallarında SAT 1'e de yansıdı. Canlı yayına çıkan Brezilyalı futbolcu, Beşiktaş ile görüştüğünü doğruladı, "Daum beni, ben de onu istiyorum" ifadesini kullandı. 
     
Scala gitti Nouma bitti      BEŞİKTAŞ'A, Fransa'nın Lens takımından transfer edilen Nouma, Scala'nın yerine Daum'un gelişiyle gole hasret kaldı. Ligdeki 16 golüyle, Siyah - Beyazlılar'ın bir sezonda en çok gol atan yabancı ismi olan Yugoslav Kovaçeviç'e bir gol yaklaşan Pascal Nouma, 24. haftadan sonra fileleri havalandıramadı. 
     GAZİANTEP ve Trabzon maçlarında gol atmayı başaramayan Nouma, Galatasaray karşılaşmasının ikinci yarısında kırmızı kart görünce, Erzurum ve Bursa sınavlarında oynayamadı. Fransız golcü, son olarak da Samsun önünde bu kez sakatlığı nedeniyle forma giyemeyip, son altı maçı golsüz kapadı. 
     
Nihat defansta      KOCAELİSPOR maçı hazırlıklarına devam eden Beşiktaş'ta, İnönü Stadı'nda yapılan dünkü çalışmada Teknik Direktör Daum, defansın sağında Nihat'a görev verdi. Savunmayı dörtlü oynatan Alman hoca, Nihat'ın yerine ise sağ kanatta Karhan'ı oynattı. Forvette Ahmet Dursun'un yanında Nouma yer aldı. 
     DAUM’UN, ağrılarına rağmen antrenmana çıkan Münch'ün yerine sol kanatta Bayram'ı denediği gözlendi. Bu arada antrenman sonrası Menajer Sinan Engin, kulübe giderek, Başkan Serdar Bilgili ile bir görüşme yaptı. Engin'in önümüzdeki hafta kurulacak olan transfer komitesinde görev alması bekleniyor. 
     
Briegel'den Münch'e davet      BEŞİKTAŞ'ın eski çalıştırıcısı, Münch'ü telefonla arayarak, transfer teklifinde bulundu. Briegel, Alman futbolcuya, yeni bir takımla anlaştığını ve gelecek sezon kendisiyle çalışmak istediğini söyledi. Münch ise "Önümüzdeki hafta önce Daum'la görüşeceğim, ardından da yönetimle masaya oturacağım. Durumum kesinlik kazandıktan sonra görüşelim" yanıtını verdi. 
     
'İzin günleri diskodayız'      BEŞİKTAŞLI futbolculardan Ali Eren, Bayram, Ümit ve Murat dün Özel Fatih Koleji'nin paneline katıldılar. Minik bir kız öğrencinin, "Nouma sizi diskoya götürüyor mu" sorusu üzerine Ali Eren, "Nouma'yı ilk geldiğinde diskoya ben götürmüştüm. İzin günlerinde h l gidiyoruz" dedi. Tecrübeli futbolcu, ayrılması halinde Bursaspor ve Kocaelispor'da oynamak istediğini söylerken, Bayram da futbola başlamadan önce Fransa'da kickboks yaptığını açıkladı. 
     



 SPOR 

























</TEXT>
</DOC>
