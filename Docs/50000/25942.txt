<DOC>
<DOCNO> 25942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sonspo01.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Yıldırım "Ümit Ozan ve Okan ile ilgilenmiyoruz" 
</HEADLINE>
<TEXT>

     Fenerbahçe Kulübü Başkanı Aziz Yıldırım, Çaykur Rizesporlu Ümit Ozan ve Çanakkale Dardanelsporlu Okan ile ilgilenmediklerini söyledi. 
     Aziz Yıldırım, Ümit Ozan ve Okan isminin menajerler tarafından ortaya atıldığını, ancak gerçeği yansıtmadığını belirterek, ''Bu 2 futbolcuyla ilişkimiz yok. Yalnızca Gençlerbirliği'nden Ümit Özat ile ilgilendiğimiz doğrudur'' dedi. 
     Bu arada Fenerbahçe'nin Nijeryalı futbolcusu Uche'nin menajeri Volkan Ballı, bugün kulüp binasına gelerek yöneticilerle bir süre görüştü. Ballı, görüşme sonrasında yaptığı açıklamada, kulüple Uche arasında bir sorun bulunmadığını, Nijeryalı futbolcunun Pazartesi günü sarı-lacivertli kulüple sözleşme yenileyeceğini söyledi. 
     Öte yandan başkan Yıldırım, Gebze'de bir yerel gazetede yer alan ve kendi ağzından yazılan 'Rapaiç ve Revivo'nun satılacağı' haberlerinin doğru olmadığını açıkladı. 
     Gazetede, işadamı Önder Fırat ve Fenerbahçeli eski futbolcu Engin Verel ile Gebze'de bir restoranda yemek yediği, bu arada foto muhabirlerinin, korumaları tarafından içeriye alınmadığı haberine de yer verildiğini ifade eden Yıldırım, bunun da gerçekle bir ilgisi bulunmadığını bildirdi. 
     
     







</TEXT>
</DOC>
