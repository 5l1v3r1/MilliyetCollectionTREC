<DOC>
<DOCNO> 14306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/guncel/gun01.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İBDA-C’nin başı idama mahk m 
</HEADLINE>
<TEXT>

Avukatının Socrates'e benzettiği İBDA - C lideri Salih İzzet Erdiş "Örgütle ilgim yok. Beraatimi istiyorum" dedi. Ama kurtulamadı 
     SEMRA PELEK İstanbul 

     Yasadışı İBDA - C örgütünün "Mirzabeyoğlu" takma adlı lideri Salih İzzet Erdiş, "Anayasal düzeni silah zoruyla değiştirmeye kalkışmak" suçundan idam cezasına çarptırıldı. Erdiş, kararı "Tiyatro bitti" sözleriyle değerlendirirken, DGM bahçesinde tekbir getiren bir grup kararı protesto etti. 
     İstanbul 6 No'lu DGM'deki karar duruşmasına, tutuklu sanıklar Erdiş, Sadettin Ustaosmanoğlu, Mehmet Fazıl Aslantürk ile tutuksuz sanık Hüsnü Göktaş katıldı. 
     
Örgütü reddetti      Erdiş, savunmasında, İBDA fikriyle İBDA - C'nin İslami Büyük Doğu Akıncılar Cephesi ayrı oluşumlar olduğunu belirterek, "İBDA - C yekpare bir örgüt değildir ve benim bunlarla ilgim yoktur. Bu dava, mahkemeyi pohpohladığım anlamı çıkarılmasın ama, hukuk haysiyetinin ortaya konacağı bir davadır. Beraatimi istiyorum" dedi. 
     Avukat Güven Yılmaz ise, Erdiş'i, düşünceleri nedeniyle zehir içirilerek öldürülen Socrates'a benzetti. Mahkeme, Erdiş'i, "Anayasal düzeni silah zoruyla değiştirmeye kalkışmak" suçundan idam cezasına çarptırdı. 
     


 GÜNCEL 



















</TEXT>
</DOC>
