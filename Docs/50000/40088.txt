<DOC>
<DOCNO> 40088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/spo15.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Sampras’a kolay lokma      TENİSTE sezonun dördüncü ve son grand slam mücadelesi olan ABD Açık’ta, tek erkeklerin favori raketlerinden Pete Sampras dördüncü tura yükseldi. Bu turnuvayı daha önce dört kez kazanan Sampras, Rus Mikhail Youzhny’yi 6 - 3, 6 - 2, 6 - 2’lik setlerle geçti. Tek bayanlarda ise Kim Clijsters, Sandrine Testud ve Amelie Mauresmo tur atladılar. 
     
Williams teselli arıyor      FORMULA 1’de bugün yapılacak Belçika Grand Prix’sine Williams pilotları Juan Pablo Montoya ve Ralf Schumacher en ön sırada start alacaklar. Spa pistinde dün yağmurlu ve sisli bir havada düzenlenen sıralama turlarında Kolombiyalı Montoya, 1.52.072’lik derecesiyle en iyi zamanı yaparak, pole pozisyona oturdu. 
     
Arıca’dan işbaşı      MALATYASPOR’DA Yücel İldiz’den boşalan teknik direktörlük görevine Erdoğan Arıca getirildi. Tekin’in yardımcılığını Metin Tekin yapacak, takımın menajerliğini de Süleyman Hurma üstlenecek. Arıca, "Malatyaspor’a hizmet vermeye ve başarılı olmaya geldik. Bizim felsefemizde başarısızlık şimdiye kadar olmadı" dedi. 
     
Popova’dan 3 rekor      AVUSTRALYA’DA süren Dünya İyiniyet Oyunları’nda Rus bayan halterci Valentina Popova üç rekor kırdı. Popova, 69 kiloda koparmada 113.5, silkmede 143 ve toplamda da 255 kiloyla madalyalara ambargo koydu. Rus atlet, her rekor için 25’er bin, aldığı altın madalya için de 2’şer bin olmak üzere toplam 81 bin dolar ödülün de sahibi oldu. 
     



 SPOR 


























</TEXT>
</DOC>
