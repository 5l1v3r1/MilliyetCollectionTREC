<DOC>
<DOCNO> 13774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sondun01.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Stalin'in torunundan "Yeni Komünist Parti" 
</HEADLINE>
<TEXT>

     Gürcü asıllı Sovyet diktatör Josef Stalin'in torunu Yevgeni Çugaşvili, Sovyet rejimine dönüşü sağlamaya çalışacak ''Yeni Komünist Parti''yi kurduğunu açıkladı. 
     Gürcistan ve Rusya birliğinin vazgeçmez bir taraftarı olan Çugaşvili, düzenlediği basın toplantısında, Yeni Komünist Parti'nin saflarında Gürcü asıllı Rusları, subaylar birliğini ve komünist geleneklere inananları topladığını belirtti. 
     Eski diktatörün torunu, Gürcistan Komünist Partisi ve Birlik için Gürcü Komünist Partisi'ni 'eylemsizlikle'' ve liderlerini de ''davaya ihanetle'' suçladı. 
     Hem Rus, hem de Gürcü pasaportu taşıyan 64 yaşındaki Cugaşvili, şimdiye kadar ne ülkesinde, ne de Rusya'da parlamentoya girebilme başarısını gösteremedi. Stalin'in torunu Yevgeni Çugaşvili, daha önce, Gürcistan'da ''Yeni Komünist Parti'' adı altında bir parti kuracağını açıklayarak, ''Tüm komünistler diğer partileri terk ederek bizim partimizin çatısı altında birleşsinler'' çağrısında bulunmuş, bunun olması halinde iktidar olabileceklerini iddia etmişti. 




</TEXT>
</DOC>
