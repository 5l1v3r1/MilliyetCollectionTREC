<DOC>
<DOCNO> 1073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur05.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Silivri’de fidyeci operasyonu 
</HEADLINE>
<TEXT>

     Küçükçekmece’de bir işadamının oğlunu ailesinden fidye almak amacıyla kaçıran 1’i kadın 4 kişi, jandarma ve polisin ortaklaşa düzenlediği operasyonla yakalandı. 13 yaşındaki rehine de aynı operasyonda sağ olarak kurtarıldı. 
     Buğracan Harman 13 adlı öğrenci, 2 gün önce Cennet Mahallesi’ndeki evlerine gelen Hayati Gümüş, Sibel Gümüş, Cengiz Gümüş ve Rıza Şener tarafından silah zoruyla kaçırıldı. 
     Daha sonra da ithalat ve ihracatla ilgilenen işadamı baba Nihat Harman ile bağlantı kuran bu kişiler, çocuğun sağ olarak geri verilmesi için 150 bin mark fidye istediler. 
     Olayı haber alan İl Jandarma Komutanlığı ile İstanbul Emniyet Müdürlüğü Organize Suçlar ve Silah Kaçakçılık Şubesi’ne bağlı ekipler, bu gece Buğracan Harman’ın rehin tutulduğu belirlenen Silivri’ye bağlı Celaliye Beldesi’ndeki eve ortaklaşa operasyon düzenlediler. 
     Operasyon sonucu, olayın failleri olan Hayati, Sibel ve Cengiz Gümüş ile Rıza Şener yakalandı. Aynı evde rehin tutulan Buğracan Harman da sağ olarak kurtarıldı. 
     Gözlem altına alınan 4 kişinin ilk ifadelerinde, Buğracan Harman’ı, halen cezaevinde bulunan Mehmet Karakaya’nın talimatıyla, babasından fidye almak için kaçırdıklarını söyledikleri öğrenildi. 
     




</TEXT>
</DOC>
