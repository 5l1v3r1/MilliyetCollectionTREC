<DOC>
<DOCNO> 25027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/dunya/adun.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimkilere örnek olsun 
</HEADLINE>
<TEXT>

İngiltere’de perşembe günü yapılacak seçimlerin kesin favorisi Başbakan Tony Blair, Kendime ve aileme daha fazla zaman ayırmak istiyorum’ diyerek 2005’teki seçimler için adaylığını koymayı düşünmediğini söyledi 
     LONDRA Milliyet 

     İngiltere Başbakanı ve İşçi Partisi lideri Tony Blair, bu perşembe yapılacak olan genel seçimlerde ikinci dönem başbakanlığı garantilemiş görünürken, bu görevin aslında kendisini çok da mutlu etmediğini söyleyerek 2005’teki seçimlerde adaylığını koymayı düşünmediği mesajını verdi. Türkiye’de üst üste aldıkları seçim yenilgilerine rağmen liderlik koltuğuna yapışıp kalan politikacıların hali düşünülürse, Blair başarının zirvesinde çekilmekten bahsederek onlara adeta erdem dersi vermiş oldu. 
     Blair, Başbakanlık görevinin kendisini aile yaşamında büyük baskıların altına soktuğunu ve gerçekte hayatta yapmayı istediği başka şeyler bulunduğunu belirtirken, özellikle bir yaşını henüz dolduran küçük oğlu Leo’nun doğumuyla evde kendisine daha çok ihtiyaç duyulduğunu söyledi. 
     
Ailece birşeyler yapmayı özledik’      1997 seçimleri öncesinde Başbakanlık görevinin kendisi ve ailesinin yaşamına getireceği bedelleri çok iyi hesaplayamadığını ifade eden Başbakan Blair, "En önemlisi, aile yaşamımızda kaybettiklerimiz, özgürlüğümüze gelen kısıtlamalar. Başbakanlık öncesinde ailece dışarı çıkmayı, birlikte bir şeyler yapmayı severdik. Artık bunları yapamıyoruz. Leo’yu parkta rahatça gezdiremiyorum bile, zira bu bir güvenlik güçlüğü doğurabiliyor" dedi. 
     Başbakanlığın, kendisine muhalefet liderliğinden yüzde 70 fazla sorumluluk yüklediğine de işaret eden Blair, İşçi Partisi’nin verdiği sözleri yerine getirmeden görevi bırakmanın kabul edilemez olduğunu, ancak bundan sonra en geç 2005 yılında tekrarlanması gereken genel seçimde üçüncü bir dönem daha başbakanlık yapmak için bir arayış içine girmeyebileceğine dikkati çekti. 
     
Her şey Leo için      48 yaşındaki Blair İngiliz Parlamentosuna giren en genç milletvekili olduğu gibi İngiltere’nin en genç başbakanı unvanını da aldı. Dört çocuk sahibi Başbakan, avukat eşi Cherie ile birlikte, çocuklarının derslerinden dişlerini fırçalamalarına kadar hemen her şeyleriyle yakından ilgilenen modern bir aile görüntüsü çizdi. Blair bu seçim kampanyasının o yoğunluğunda bile oğlu Leo ağladığında onun yanından eksik olmadı. Üçüncü kez aday olmama niyetini de çocuklarına yeterince zaman ayıramamasına bağladı. Blair çiftinin 18 yaşındaki Euan, 16 yaşındaki Nicholas ve geçen yıl doğan Leo adlı oğullarıyla, 14 yaşında Katryn adlı bir kızı var. 
     
Neden baŞarılı      Orta direği sevindirdi 

</TEXT>
</DOC>
