<DOC>
<DOCNO> 1705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/soneko09.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD raporu "Türkiye 2001'de yüzde 4.9 büyüme bekliyor" 
</HEADLINE>
<TEXT>

     Merkezi Paris'te bulunan Ekonomik İşbirliği ve Kalkınma Teşkilatı OECD tarafından yayınlanan bir raporda, Türkiye'nin enflasyonla mücadele ve istikrar ile ilgili iddialı ekonomik programı yüzünden 2001 yılında yüzde 4.9 büyüme beklediği belirtilerken, 2000 yılındaki büyümenin ise yüzde 7 civarında olduğu bildirildi. 
     OECD raporunda, Rusya ve Güney Amerika'daki kriz sonrası depremden büyük ölçüde etkilenen Türk ekonomisinin, gerilemeden sonra tekrar büyüme gösterdiği bildirildi. Raporda, Türkiye'de iç siyasette çalkantıların durduğu ve dış faktörlerin de şu anda olumlu olduğu ifade edildi. OECD raporunda, Uluslararası Para Fonu IMF ile yapılan sıkı fakat inandırıcı istikrar programı yüzünden faizlerin önemli ölçüde düşürüldüğü belirtildi ve bu durumun Türk ekonomisine olumlu katkılarda bulunduğuna işaret edildi. 
     Raporda, artık bundan sonra Türk hükümetinin hedefinin ekonomik büyümeyi güçlendirmek, onu uzun vadeli bir eğilim haline dönüştürmek ve nüfusun genel hayat seviyesini yükseltmek olduğu bildirildi. Türkiye'nin uyguladığı istikrar programının uzun vadeli bir dönemde, enflasyonsuz ve dengeli bir büyüme için büyük bir fırsat olduğu kaydedilen raporda, bu programının başarı ile uygulanmasının Ankara'yı Avrupa Birliği'ne AB yakınlaştıracağı bildirildi. 




</TEXT>
</DOC>
