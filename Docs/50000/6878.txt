<DOC>
<DOCNO> 6878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/soneko11.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Vadeli İşlem Borsası kuruluyor 
</HEADLINE>
<TEXT>

     Sermaye Piyasası Kurulu SPK tarafından hazırlanan vadeli işlem ve opsiyon borsasının kuruluşuna olanak sağlayan Vadeli İşlem ve Opsiyon Borsalarının Kuruluş ve Çalışma Esasları Hakkında Yönetmelik, Devlet Bakanı Recep Önal tarafından onaylandı. 
     SPK'dan yapılan açıklamaya göre, vadeli işlem sözleşmeleri, sermaye piyasası araçlarını, malı, kıymetli madenleri ve dövizi de içine alan geniş bir yelpazade olacak. Anonim şirket olarak kurulması öngörülen vadeli işlem borsasının, uluslararası işbirliğine de açık olması, karını da kendi bünyesinde tutup, borsanın gelişimine zemin hazırlanması hedefleniyor. 
     Vadeli işlem borsalarının, SPK'nın teklifi, ilgili bakanın önerisi, bakanlar kurulunun onayı ile kurulacağı hatırlatılan açıklamada, vadeli işlem sözleşmelerinin, sadece finansal kesimi değil, aynı zamanda reel sektörün de riskten korunmasında önemli rol oynayacağı belirtildi. 
     
     



</TEXT>
</DOC>
