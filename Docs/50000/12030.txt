<DOC>
<DOCNO> 12030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/spor/spo03.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
K bustan zafere 1 - 0 
</HEADLINE>
<TEXT>

Galatasaray, Siirt karşısında öldü öldü, dirildi. Hakemin yarattığı penaltıyı kaleciye teslim eden Serkan, bitime 5 dakika kala attığı golle hem kendini, hem de takımını ipten kurtardı 
     HALİL ÖZER 

     Bu maçı anlatmak veya tarif etmek için kelimeler yetmez. Öncelikle şunu söylemek lazım, Siirt Jetpa bu karşılaşmada puan ya da puanları anasının ak sütü gibi hak etti. Ama yeşil çimende, ne gariptir ki, Galatasaray üç puanı alan taraf oldu. Herkes şaştı, kaldı. 
     Bu iş nasıl oldu Bir kere sahada Galatasaray diye bir takım yoktu. Hele ilk yarı aman Allah’ım Evlere şenlik... Böyle futbol oynanmadı. Hani Milan maçı için demiştik ya, "böyle futbol yok" diye. Bu Galatasaray, özellikle ilk yarıda dünkü futboluyla "rezil" kelimesini taşıyamaz. Ben daha ağırını bilmiyorum. Kaleye tek şut yok. Metin’in eline gelen top yok. Futbol desen hiç yok. Hele bir Jardel vardı ki... Farzedin ben bir günlüğüne Galatasaray’da başkan oldum. O üzerindeki formayı alıp, İzmir’den ilk uçakla "hadi yaylan" diye gönderirdim. Hiçbir şeyiyle yakışmıyor bu formaya. Edebiyle de, karakteriyle de, oyunuyla da... Yazık, yazık... Harcadığın o her dolara. 
     Ya Siirt, adamlar her şeylerini ortaya koydular. Galatasaray’ınkinin dört katını kaçırdılar. Ersen Martin biraz gününde olsa maçı farklı alırlardı. Ama ne acı ki kaybettiler. Yazık oldu onlara. 
     
     2. dakikada Ceyhun yokladı kaleyi... 29’da yine Ceyhun geldi. 37’de Okan altı pastan vuramadı. 41’de bu kez Siirt’li Okan, Kerem’i geçemedi. 
     İkinci yarıda Jardel çıkınca, biraz hareketlenme oldu. Ama 46’da golü yine Ersen Martin kaçırdı. 50. dakikada Okan ortaladı, Serkan’ın kafasını Metin nefis kurtardı. 65’te Ersen Martin’in topu çataldan döndü. 80’de ise hakem Cem Tosyalı, her şeyi berbat etti. Komik penaltıyla herkesi güldürdü. Ama Serkan kaçırdı. Kaleciden dönen topta Serkan yine başarısızdı. 83’te Ersen karşı karşıya kaldı, yine atamadı. 85’te ise Capone’nin gayretiyle gelen topla Serkan buluştu, golü attı, aftan yararlandı 1 - 0. 
     Ve maç da böyle bitti. Ama şu var, dünkü Galatasaray tribünleri bile bu futbola, bu galibiyete pek inanmadı. Dün futboluyla değil Galatasaray, tecrübesiyle kazandı. Siirt Jetpa’ya bu maçtan sonra artık güle güle. 
     
İSTATİSTİK SİİRT JETPA G.SARAY 9 Kaleye atılan şut 6 7 Kaleyi bulan şut 4 14 Faul 14 1 Ofsayt 3 3 Korner 11      
     
Hakem Analiz      Eyyam furyası 
     CEM Tosyalı tam bir eyyam furyası sergiledi. Bülent’in ilk yarıda kırmızı kartı gerektiren elle kestiği topa sarı kart bile çıkarmadı. İkinci yarıda verdiği penaltı tek kelimeyle icattı. Ardından bir metre mesafade Arif’in kendini net atışına sadece Oyna’ dedi. Son dakikadaki çok tehlikeli Siirt’in kazandığı frikik atışında Alp topa vurmadan barajdan fırlayan futbolcuya rağmen oyunu devam ettirdi. Ayrıca topu elle kesen Okan da ikinci sarı kartı görmeliydi. 
     
Ne yapayım, hakem vermiş’      PENALTININ kahramanı Arif, pozisyona ilginç bir yorum getirdi. Arif, "Metin, topa vurduktan sonra bana çarptı. Penaltı verilebilirdi de, verilmeyebilirdi de. Ben ne yapayım, hakem vermiş" dedi. Kaleci Metin ise "Hakem topa vurduktan sonra, Arif’e vurdun diyor. Ne yapsaydım, havada mı kalsaydım " ifadesini kullandı. Siirtliler "Geçen hafta çok ağladılar. Hakem de penaltıyı verdi" diye konuştular. 
     
Jardel’e öfke      MAÇTAN önce sakatlığı bulunan Jardel, hocasına oynamak istediğini söyleyince kadroya alındı. Jardel, değerlendiremediği bir pozisyonda önce Suat ile tartıştı, sonra da kenara gelerek değiştirilmesini istedi. Takım arkadaşlarını isyan ettiren Jardel’e Lucescu de öfkelendi, oyundan alındı. 
     
Lucescu’nun savunması      LUCESCU iyi oynamadıklarını belirtirken, gerekçesini "Çok büyük baskı altındayız. Futbolcularım her maçı kazanmak için stres içinde sahaya çıkıyorlar" diye açıkladı. Rumen hoca, "Ayrıca oyuncularım sakatlıklardan sonra yeniden takıma girmek için mücedele ediyorlar. Bu yüzden sinirli oluyorlar. Siirt’in böyle güzel oynayacağını tahmin ediyorduk" dedi. 
     
Hayata döndüm’      SERKAN, penaltıyı ısrarla atmak isteyen Ümit’e bırakmadı. Ancak sonra atışı kaçırınca kahroldu. Golü atınca da sevinen Serkan, "Penaltı sonrası sanki orada öldüm. Ama golü atınca yeniden hayata döndüm. Berabere bitseydi kahrolurdum" diye konuştu. 
     
Biz hepimiz Hagi’yiz’      İZMİR Atatürk Stadı’nda dün seyirci rekoru kırıldı. Galatasaray - Siirt Jetpa karşılaşmasını yaklaşık 50 bin kişi izledi. Sarı - Kırmızılı taraftarlar tribüne "Biz hepimiz Hagi’yiz" yazılı bir pankart astılar. 
     
Tatsız tartışma      GALATASARAY kafilesi İstanbul’a döndükten sonra Atatürk Havalimanı’nda tartışma çıktı. Sarı - Kırmızılılar’la, İzmir’den İstanbul’a gelen ve bir Fenerbahçe taraftarının, futbolculara sataşması üzerine, aynı uçaktan inen Galatasaray taraftarları ile ağız dalaşı yaşandı. Olayın kavgaya dönüşmesini futbolcular önledi. Bu arada Marcio ile Capone tatil için İzmir’de kalırken, Yardımcı Antrenör Balint Mallorca - Real Madrid maçını izledi. 
     
G.Saray’a ağır faturaSiirt Jetpaspor’u geçerken, Emre ve Bülent’i kaybetti. Hagi ile birlikte bu iki futbolcu da Beşiktaş derbisinde oynamayacak 
     SARI - Kırmızılı takım, Siirt Jetpa’yı zor da olsa yendi ama Beşiktaş derbisi öncesi önemli kayıplar verdi. İzmir Atatürk Stadı’ndaki maçta önce Emre sarı kart gördü. Böylece cezalı duruma düştü. Ardından Bülent kırmızı kartla oyun dışı kaldı. PFDK tarafından 6 maç ceza alan Hagi’den sonra Emre ve Bülent’in de Beşiktaş maçında oynamayacak olması Lucescu’yu zor durumda bıraktı. Rumen hoca Bülent ve Emre’yi karşılaşmadan sonra azarladı. 
     
Garip iddia      İZMİR Atatürk Stadı’nda dün bir söylenti ortaya atıldı ve bir anda yayıldı "Fenerbahçe, Çaykur Rize maçında sarı kart cezalısı olan Mirkoviç’i oynattı. Hükmen mağlup." İddiayı ortaya atanlar, daha da inandırıcı olması için eklediler "TRT alt yazı geçmiş " Haber, Galatasaray’da sevinç yarattı. Hatta ayağa fırlayanlar da oldu. Ama gerçek kısa sürede ortaya çıktı. Böyle bir şey yoktu ve bu bir işgüzarın işiydi. 
     


 SPOR 



























</TEXT>
</DOC>
