<DOC>
<DOCNO> 18488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/spor/spo04.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hücum emri 
</HEADLINE>
<TEXT>

Teknik Direktör Tekelioğlu, Fenerbahçe’yi ilk yarım saat içinde çözmeyi planlıyor 
     TRABZONSPOR’DA, Fenerbahçe maçının oyun planı belli oldu. Teknik Direktör Sadi Tekelioğlu, güçlü rakibini önce presle durdurmayı ardından da yıldızlarıyla vurmayı hedefliyor. Tekelioğlu, futbolcularıyla yaptığı toplantıda "Tempomuzu sürekli yüksek tutmalıyız. İlk yarım saatte Fenerbahçe’nin direncini kırabilirsek istediğimiz sonuca ulaşırız" diye konuştu. 
     SERGEN ise bu maçın kendisi için özel bir önem taşıdığını belirtti, "Fenerbahçe’de yaşadıklarımı asla unutamam. Ortaya koyacağım futbolla, beni bırakanları pişman edeceğim. Trabzonspor tarihinin en önemli galibiyetini alacak" dedi. Bordo - Mavililer dün Avni Aker Stadı’nda çalıştı. Bu arada anlaşmaya varılan Brezilyalı futbolcuların pazar gecesi geleceği kaydedildi. 
     



 SPOR 

























</TEXT>
</DOC>
