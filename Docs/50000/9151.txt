<DOC>
<DOCNO> 9151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/spo01.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ Terim'e yöneldi 
</HEADLINE>
<TEXT>

     BİLAL MEŞE 

     BEŞİKTAŞ, Nevio Scala’nın yerine Fatih Terim’i getirmek için düğmeye bastı. İtalyan hoca ile sezon sonuna kadar devam etmek isteyen Başkan Serdar Bilgili’nin Fatih Terim’in, Fiorentina’dan ayrılması üzerine üzerine harekete geçtiği öğrenildi. 
     BİLGİLİ’nin dün sabah saatlerinde Fiorentina Teknik Direktörü Fatih Terim’le telefonla görüştüğü de ileri sürüldü. Terim ile yapılan konuşmanın olumlu geçtiği, ünlü hocanın olaya sıcak baktığı bildirildi. 
     SİYAH - Beyazlı yöneticiler, "Scala ile karanlığa gömüldük. Fiorentina’nın listesinde olduğu söyleniyor. Nereye giderse gitsin" dediler, "Beşiktaş, Fatih Terim yönetiminde eski parlak günlerdine döner" diye konuştular. 
     
AHMET şimdi yandı      BEŞİKTAŞ, Fenerbahçe maçında kırmızı kart gören Ahmet Dursun yönetimi öfkelendirdi. Teknik Direktör Scala’nın raporunu bekleyen yönetimin genç futbolcuya 50 bin dolar ceza vermeye hazırlandığı öğrenildi. Yönetimin dün akşamki toplantısında ceza sisteminin görüşüldüğü belirtildi. Uygulanacak yeni sistemde futbolcu her kart görüşünde ceza ikiye katlanacak. 
     
Hamoğlu tehdit etti      BEŞİKTAŞ Asbaşkanı Ahmet Hamoğlu, Sergen ve Oktay’ın dönmeleri halinde yönetim kurulundan istifa edeceğini söyledi. Hamoğlu, "Eğer bu iki futbolcu kulübün kapısından girerlerse, ben yokum" dedi. Futbolcularda öncelikle Beşiktaşlılık ruhunun olması gerektiğini belirten Hamoğlu, "Zidane veya Figo bile gelse bir şey değişmez. Önemli olan Beşiktaşlılık" ifadelerini kullandı. 
     
Fazlı, Atilla’yı arattı      BEŞİKTAŞ’ın büyük umutlarla transfer ettiği Fazlı durdu, karşılığında Antalyaspor’a verdiği Atilla ise çoştu. Fazlı, Siyah - Beyazlı takımda kadroya girmekte zorlanırken, Atilla attığı gollerle yeni takımını sırtladı. Fazlı 22 lig maçında sadece 2 kez 90 dakika sahada kaldı, sadece 1 gol attı. Atilla ise 14 karşılaşmada 10 kez ağları sarstı. 
     


 SPOR 
























</TEXT>
</DOC>
