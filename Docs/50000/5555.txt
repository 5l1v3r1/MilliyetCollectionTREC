<DOC>
<DOCNO> 5555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/spor/spo04.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbe üstüne darbe 4 - 2 
</HEADLINE>
<TEXT>

Trabzon, kupadaki G.Saray faciasından sonra ligde Bursa’da da aynı sonu yaşadı 
     KUPAYA farklı Galatasaray yenilgisiyle havlu atan, umudunu lige bağlayan Trabzonspor, bir darbe de Bursa’da yedi. Bordo - Mavili takım, yine kalesinde dört gol gördü, yine hüsranı yaşadı, Avrupa Kupaları’na katılma şansını tehlikeye attı. Murat Sözkesen’in golüne engel olamayan, ancak Gökdeniz’le umutlanıp, Oktay’la öne geçen Bordo - Mavililer, sonra pes etti. Moshoeu, Murat ve Fatih’in golleri skoru ilan etti. Bursaspor sayısız pozisyonu da değerlendiremedi. 
     
     Maçın karnesi 
     HAKEMLER Murat Ilgaz , Zeki Aksoy , Kenan Kozak 
     BURSASPOR Şenol - Ömer , Ümit Özat , Erkan - Ender , Tayfun Sinan Dk.78 , Mosheou , Fatih İlhan Dk.90 , Murat Hacıoğlu - Murat Sözkesen , Okan Hakan Demir Dk.68 
     YEDEKLER Serdar, Serkan, Mehmet, Adnan 
     TRABZONSPOR Metin Aktaş - Osman Erhan Dk.75 , Nikolovski , Macit - Tamer , Gökdeniz , Nesim , Yanchev Zafer Dk.46 , Orhan - Hami Löbe Dk.32 , Oktay 
     YEDEKLER Milosevski, Abdülkadir, Güngör, Murat 
     GOLLER Murat Sözkesen Dk.14,40 , Gökdeniz Dk.17 , Oktay Dk.24 Mosheou Dk.25 , Fatih Dk.86 
     SARI KART Macit Trabzonspor 
     ÜMİT LİGİ 1-1 
     
     Oyuncular şımartılmış’ 
     TRABZONSPOR Teknik Direktörü Sadi Tekelioğlu, maçtan sonra yaptığı açıklamada futbolcularını ağır bir dille suçladı. Tekelioğlu, "Takımda vazgeçilmez olduğunu düşünenler var. Oyuncular şımartılmış. Bu futbolcular sayesinde Trabzonspor küçük düşürülmüştür. Bu arkadaşlar bundan sonra bunun sonucuna katlanacaktır. Gereken tedbirleri alacağız" dedi. 32. dakikada sakatlanıp, oyundan çıkan Hami’nin durumu bugünkü kontrolden sonra belli olacak. 
     


 SPOR 


































</TEXT>
</DOC>
