<DOC>
<DOCNO> 2464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sonspo01.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Parma Teknik Direktörü'nden Hakan Şükür'e övgü 
</HEADLINE>
<TEXT>

     İtalya'nın önemli teknik direktörlerinden olan ve şu anda Parma'nın başına getirilen Arrigo Sacchi, Hakan Şükür'e övgüler yağdırdı. 
     İnter-Parma maçı sonrası televizyonlara demeç veren Sacchi, ''Maçta en beğendiğim oyuncu Hakan Şükür'dü'' derken baskısı ve takım arkadaşlarına yardım etmesiyle Şükür'ün çok yararlı bir futbolcu olduğunu söyledi. Sacchi, ''Her takımın aradığı türden bir oyuncu'' yorumunu yaptı. 
     Tecrübeli İtalyan teknik adam, Fiorentina ile ilgili olarak ise ''Çok büyük şeyler yapıyor, ama ne zaman atak oynamayı bırakıyor, acı veriyor'' diye konuştu. Fiorentina Teknik Direktörü Fatih Terim'in çok iyi işler yaptığını da belirten Sacchi, ''Çok iyi tanımıyorum, ama Terim sadece iki kez felsefesinden döndü. Bunlardan biri Roma karşısındaydı'' dedi. 
     




</TEXT>
</DOC>
