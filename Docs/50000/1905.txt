<DOC>
<DOCNO> 1905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur06.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal operasyonunda yakalanan 4 kişi İstanbul'a getirildi 
</HEADLINE>
<TEXT>

     Bursa'da ''Kartal-1'' adı verilen hayali ihracat operasyonu kapsamında aranan ve İstanbul Mali Şube Müdürlüğü ekiplerince yakalanan 4 kişi, Bursa'ya getirildi. 
     Bursa Emniyet Müdürü Aydın Genç,,operasyon kapsamında İstanbul polisince yakalanan Akil Balcı, Mali Müşavir Bülent Cenami Tuzcuoğlu, Şakir Gümüş ve Mustafa Barut'un sabaha karşı Bursa'ya getirilerek Mali Şube ekiplerine teslim edildiğini söyledi. 
     Genç, Uludağ Tekstil Giyim Sanayi ve Dış Ticaret A.Ş. UTGS firmasına geçen Ağustos ayında düzenlenen operasyonda 15 kişinin gözaltına alındığını, bunlardan 5'inin tutuklandığını hatırlattı. 
     Operasyonda yakalanamayan ve ''hayali ihracat olayının başı'' olduğu belirlenen Ayşe Balcı ile UTGS Genel Müdürü Ahmet Çevik ve İstanbul'da gözaltına alınan 4 kişinin arandığını anlatan Genç, Balcı 
     ve Çevik hakkında İnterpol tarafından yakalama emri bulunduğunu kaydetti. 
     Genç, Ayşe Balcı'nın eşi olduğu öğrenilen Akil Balcı'nın yakalanmasının, operasyon açısından önemli bir gelişme olduğunu belirterek, 4 kişinin, sorgulamanın ardından gelecek hafta başında adliyeye sevk edileceğini sözlerine ekledi. Bursa Emniyet Müdürlüğü ekipleri, ''Kartal-1'' olarak bilinen hayali ihracat operasyonunda, UTGS firması üzerinden 40 trilyon liralık hayali ihracat yaparak devletten 6 trilyon liralık haksız kazanç elde ettikleri gerekçesiyle 15 kişiyi yakalamış, bu kişilerden 5'i tutuklanmış, 10'u da tutuksuz yargılanmak üzere serbest bırakılmıştı. 




</TEXT>
</DOC>
