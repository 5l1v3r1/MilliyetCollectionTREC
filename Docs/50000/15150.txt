<DOC>
<DOCNO> 15150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur16.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucundaki mahkum öldü 
</HEADLINE>
<TEXT>

     Edirne F Tipi Cezaevi'nde kalan ve ölüm orucu nedeniyle sağlık durumunun kötüleşmesi üzerine, Trakya Üniversitesi T.Ü Tıp Fakültesi Hastanesi'ne kaldırılan Adil Kaplan 38 adlı mahkum, bu sabah öldü. 
     Yasadışı örgüt TİKKO mensubu olmaktan Edirne F Tipi Cezaevi'nde kalan Kaplan'ın bir süredir ölüm orucunda bulunduğu bildirildi. Durumunun ağırlaşması üzerine T.Ü Tıp Fakültesi Hastanesi'nde mahkumlar için oluşturulan Algoloji Servisi'ne getirilen Adil Kaplan'ın, bir haftadır burada kontrol altında tutulduğu, ancak tıbbi müdahaleyi kabul etmediği belirtildi. 
     Kaplan'ın ölümü üzerine, hastaneye gelen amcası Hüseyin Kaplan ile halası ve yengesi, cenazeyi alarak, toprağa verilmek üzere memleketi olan Tunceli'nin Mazgirt İlçesi'ne bağlı Avunca Köyü'ne götüreceklerini belirttiler. 




</TEXT>
</DOC>
