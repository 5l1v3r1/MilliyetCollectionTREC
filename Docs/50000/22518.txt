<DOC>
<DOCNO> 22518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/spor/spo01.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi 
</HEADLINE>
<TEXT>

Beşiktaş yönetimi ayrılmak istemeyen Slovak oyuncusu Karhan’ı gönderebilmek için bonservis ücretinden pay vermeyi kabul etti 
     KARTAL YİĞİT 

     SİYAH - Beyazlı yönetim Teknik Direktör Christoph Daum’un gelecek sezon takımda görmek istemediği Karhan’ı ikna edebilmek için eşi benzeri olmayan bir yönteme başvurdu. Beşiktaş’tan ayrılmak istemeyen Karhan’a 3.5 milyon dolarlık bonservis ücretinden pay vermeyi öneren, yöneticiler böylece sorun çıkaran Slovak oyuncuyu güçlükle gitmeye razı ettiler. 
     ALMANYA’ya giderek Wolfsburg kulübüyle görüşen ancak daha sonra sözleşmesinin devam ettiğini belirterek kriz yaratan Karhan, gelecek bonservis ücretinden 350 bin dolar alacağını öğrenince ayrılmayı kabul etti. Son haftalarda başarılı bir performans göstermesine rağmen Daum’un kalması yönünde olumlu rapor vermediği Faslı Sellami’nin de Kocaelispor’a gideceği belirtildi. 
     
Ahmet’e kancaBeşiktaş’ın golcü futbolcusunun Almanya’nın Hamburg takımı ile görüştüğü ortaya çıktı 
     SİYAH - Beyazlı takımda iki yıllık sözleşmesi sona eren forvet oyuncularından Ahmet Dursun, Almanya’nın birinci lig takımlarından Hamburg ile temasa geçti. Özellikle ligin ikinci yarısındaki formsuzluğu ile taraftarın büyük tepkisini çeken genç futbolcunun mutsuz olduğu, Hamburg ile anlaşmak için zemin aradığı kaydedildi. 
     
Mehmet’ten Şifo’ya davet      ŞİFO Mehmet, dün Türkiye Eğitim Gönüllüleri Vakfı yöneticileriyle düzenlediği basın toplantısında 28 Temmuz’daki jübile programını açıkladı. Mehmet, "Futbol yaşamımda hep arkadaşlarıma örnek oldum. Artık ülkeme örnek olmak istiyorum" dedi. 
     MEHMET, jübilesine Dünya Karması’nda oynamak için lakabını aldığı Schifo’yu da çağırdığını söyledi. TEGV Başkanı İbrahim Betil ise Mehmet’in büyük bir adım attığını ve diğer sporculara da bunun örnek olması gerektiğini açıkladı. Kampanyaya ilk yardımı 10 bin dolar ile Genç İşadamları Derneği yönetimi yaptı. 
     
Nouma öfkesi      CEZASI nedeniyle Denizlispor maçında oynamayacak olan Nouma büyük tepki gördü. Teknik Direktör Daum, "Böyle sorumsuzluk olmaz. Bilerek kart gördü. Belki UEFA’ya katılacağız. En önemli maçımızda yok. Bu tür hareketlere dayanamıyorum" dedi. Futbolcuların ise "Aynı şeyi biz yapsak topa tutuluruz. Bizi yine yaktı" dedikleri öğrenildi. 
     
F.Bahçe’ye giderim’      SİYAH - Beyazlı savunmanın başarılı ismi Ali Eren, yönetimle anlaşamadığı takdirde Fenerbahçe’ye gitmek istediğini söyledi. Tecrübeli futbolcu, "Önce kulübümle masaya oturacağım. Aramızda uçurum olursa, ayrılırım. Mustafa Denizli hocamla iyi bir diyaloğum var. Fenerbahçe’ye gidebilirim" diye konuştu. 
     



 SPOR 

























</TEXT>
</DOC>
