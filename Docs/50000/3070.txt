<DOC>
<DOCNO> 3070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yasam/ayas.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye girersek akşamcılar yandı 
</HEADLINE>
<TEXT>

Bir duble rakı içince ehliyeti polise kaptıran Türk sürücüsü AB’ye girince rakıyı sadece koklayabilecek 
     GÜVEN ÖZALP Brüksel 

     Trafik kazalarında dünya klasmanının önde gelen ülkesi Türkiye, yıllardır bir Trafik Yasası’ çıkartamazken, Avrupa Birliği trafik canavarıyla mücadeledeki kararlılığını sürdürüyor. 
     Her dört ölümlü kazadan birinin aşırı alkol kullanımı yüzünden gerçekleştiğine dikkat çeken AB Komisyonu, direksiyona geçen kişinin kanındaki yasal alkol oranının’ düşürülmesini önerdi. 
     
     Binlerce hayat kurtulur 
     AB içindeki çoğu ülkede, Türkiye’de olduğu gibi, alkollü araç kullanma limiti 0.5 mg ml. Komisyon ise bu oranın 0.2 mg ml’ye kadar düşürülmesini istiyor. 
     Komisyon’dan yapılan açıklamada her yıl 40 bin kişinin trafik kazalarında hayatlarını kaybettiklerine dikkat çekilerek Avrupa Birliği ülkelerinde her yıl 10 bin kişi alkollü sürücülerin yol açtıkları kazalar yüzünden ölmektedir. Yeni tedbirlerle binlerce kişinin hayatı kurtulabilir’ dendi. 
     
Kanda 0 olsa yine ölçülür’      AYŞEGÜL AYDOĞAN 

     Doç. Dr. Arif Verimli, alkolün kanda sıfırlanma süresinin en az 4, en çok 10 saat olduğunu söyledi. Verimli, içkinin cinsi ve miktarının, alkolün kanda kalma süresiyle doğru orantılı olduğunu ifade ederek şöyle dedi "Örneğin iki üç kadeh rakı 3 - 5 saatte sıfırlanır. Az alkol içeren şarabın sıfırlanma süresi daha kısadır. Kanda sıfırlansa da, akciğerden dışarı atılmayı ölçen alkolmetre cihazıyla tespit edilebilir." 
     


 YAŞAM 






















</TEXT>
</DOC>
