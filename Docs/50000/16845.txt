<DOC>
<DOCNO> 16845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sondun03.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Al Gore, seçim kaybedince 20 kilo aldı 
</HEADLINE>
<TEXT>

     ABD başkanlık seçiminde kıl payı farkla Cumhuriyetçi Partili rakibi George W. Bush'a Beyaz Saray'ı kaptıran Demokrat başkan adayı Al Gore, seçim sonrası girdiği bunalım yüzünden 20 kilo aldı. 
     Vaktini kitap yazarak geçireceğini açıklamasına karşılık Gore'un, seçim sonrası kendini yemeğe verdiği belirtiliyor. Gore'un bir yakını, ''Al, o kadar yemek yiyor ki, seçimde yanında çalışanlar ve dostları aldığı kilolar yüzünden alarma geçtiler'' değerlendirmesini yaptı. 
     Aynı alışkanlığın, ABD'nin eski Başkanı Bill Clinton'da da bulunduğunu belirten kaynaklar, Al Gore'un, Clinton'dan hoş olmayan bir özellik almış olduğunu kaydediyorlar. ABD'de 7 Kasım'da yapılan başkanlık seçiminde, Florida'da kimin kazandığının belirlenememesi üzerine büyük sıkıntı yaşanmış ve mahkemeye taşınarak uzun süre sürüncemede kalan süreçte kazanan taraf, şimdiki Başkan George W. Bush olmuştu. 
     
     
     



</TEXT>
</DOC>
