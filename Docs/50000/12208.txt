<DOC>
<DOCNO> 12208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yazar/kohen.html </URL>
<DATE> 2001/03/20/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Programlı günler... 
</HEADLINE>
<TEXT>

     Türkiye'nin önünde şimdi, siyasal ve ekonomik yapısında önemli değişikliklere yol açacak iki program var Biri, Bakanlar Kurulu'nun onayı ile kesinleşen AB Ulusal Programı diğeri de ana hatları açıklanan ve halen ayrıntıları üzerinde çalışılan ekonomik Ulusal Program... 
     İki programın da aynı zamanda "ulusal" diye adlandırılması - ilk bakışta karışıklığa neden olsa da - ilginç bir rastlantı. Aslında ikisi birbiri ile örtüşüyor, birbirini tamamlıyor. Ve ikisi de Türkiye'de köklü bir değişimin yolunu çiziyor... 
     
     AB Ulusal Programı, özellikle tartışmalı siyasal kriterler üzerinde sağlanan uzlaşmadan sonra nihai şeklini alarak onaylandı. 
     Programın bu bölümdeki ifadeler aslında AB'nin Katılım Ortaklığı Belgesi'nde dile getirilen beklentilerine tam uymuyor. Diğer bir deyişle, üç koalisyon ortağının siyasal kriterler üzerinde mutabık kalabilmesi için, genel ve muğlak ifadeler kullanılmış, ayrıca idam cezası, MGK'nın statüsü ve Türkçe dışındaki diller gibi hassas konular "orta vade"ye bağlanmıştır. 
     Bunun anlamı, Türkiye'nin esas üyelik müzakerelerine başta söylendiği gibi bir - iki yıl içinde değil, ancak 2003 - 4'te veya sonrasında hazır duruma gelebileceğidir. 
     AB'nin buna bir itirazı olacağını sanmıyoruz. Defalarca AB diplomatlarından duyduğumuz söz şudur "Ulusal Program sizin vadeyi belirlemek size ait siz kriterlere göre hazır olacağınız zaman, masaya oturabiliriz"... 
     Herhalde şimdi AB'nin Ulusal Program'a tepkisi de aynen böyle olacaktır... 
     
     İKİ Ulusal Program'da da "cak" - "cek" ifadeleri kullanılıyor. Mesele şudur Türkiye gerçekten bunları "yapacak", bu taahhütleri yerine "getirecek" mi 
     Bu her şeyden önce hükümetin siyasi iradesine bağlı. Bir de Meclis'in kararlılığına... AB programına göre 90 yeni yasanın çıkarılması, 89 yasanın değiştirilmesi gerek. 
     Evet, Türkiye'nin önünde "programlı günler" başlıyor. Ama bu programlar lafta - veya kağıt üstünde - kalmamalı. Programla birlikte "icraat dönemi"ne girmek lazım... 
     
     





Dönemeç... 


AB'ye doğru... 


Dananın kuyruğu 


Ne siz sorun, ne de ben... 


Hükümetin önündeki kritik 40 gün 


"U" ve "V" 


Avrupa Partisi 


Başbakan'ın sözü ve son iki gün 


Programlı günler... 


Erol Aksoy’dan açıklama 


Uyuşturucu pazarı Türkiye 


AB çıpası 


Bu durumda "bundan iyisi olamaz" 


</TEXT>
</DOC>
