<DOC>
<DOCNO> 21740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sondun09.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Brad Pitt de moda dünyasına el attı 
</HEADLINE>
<TEXT>

     Ünlü aktör Brad Pitt, moda dünyasına da el attı. Stilist Todd Shemarya ile anlaşmaya varan ünlü aktör, kendi çizgisinde düşünen şık erkekleri giydirecek. 
     İnternetteki "imdb" sitesinin haberine göre, Pitt, Britney Spears ve Jennifer Lopez'in izinden giderek moda dünyasına atılmaya karar verdi. 
     Yıllardır giysilerini tasarlayan modacı Todd Shemarya ile el ele varan sanatçı, üç modacıyla birlikte erkek modasının gözde çizgilerini tasarlayacak. 
     Pitt'in modacısı Shemarya, aktörün tasarlayacağı kıyafetlere "Brad Pitt" ismini vermeyi düşünmediğini belirterek, sanatçının ününden yararlanacak satış yapmak amacında olmadığını kaydetti. 
     Shemarya, "Brad, hayranlarının beğenmedikleri birşeyi onun ününün etkisiyle almasını istemiyor. Biz de Brad Pitt'in ismini satmak istemiyoruz, sadece beğendikleri için bizim tasarımlarımızı alsınlar" yorumunda bulundu. 
     







</TEXT>
</DOC>
