<DOC>
<DOCNO> 42056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/guncel/gun08.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrak indirmek doğru mu 
</HEADLINE>
<TEXT>

ÇAPRAZ ATEŞ 
     SEMRA KARDEŞOĞLU 

     Amerika’da yaşanan yüzyılın terörü üzerine NATO önceki gün üye ülkelerde bayrakların yarıya indirilmesi kararını aldı. Ardından Türkiye’de de Bakanlar Kurulu kararı ile bayraklar yarıya indirildi. Gölcük İnternet Topluluğu ise bu kararın binlerce insanın yaşamını yitirdiği 17 Ağustos depreminde bile alınmadığını belirterek üzüntülerini dile getirdiler. Değişik çevrelerin görüşlerini aldık. 
     
Karara uyarızYusuf Namoğlu Beşiktaş Belediye Başkanı 
     ABD’de yaşanan terör olayından sonra bayrağın yarıya indirilmesi Bakanlar Kurulu’na ait bir karardır. Türkiye’yi yönetme kararı da Bakanlar Kurulu’na aittir. Kamu kurumları da bu karara uymak zorundadır. Hukuki sistemdeki işlev budur. Biz de deprem döneminde belediye içinde yas uyguladık. Bayrağın yarıya indirilmesi kararının verilip verilmemesinin bir önemi yok. Böyle bir olayın ABD’de olması ülkenin etkinliği nedeniyle uluslararası bir boyut demektir. NATO olayı kendine bir saldırı olarak algılayıp karar da alabiliyor. Her şey kuralına göre yapılmıştır. Türkiye’de de deprem gibi büyük olaylarda önemli olan vicdani yası tutabilmektir. Bayrak indirilmesi işin kanuni kısmıdır. 
     
İnsani bir görevEmre Kocaoğlu İstanbul ANAP Milletvekili 
     Deprem zamanı da indirilmesi gerekirdi. Bugün ise bütün dünyanın hassasiyetine bizim de ortak olmamız gerekir. Elbette deprem döneminde de böyle bir hassasiyetin gösterilmesi gerekiyordu. Şimdi bu hassasiyeti göstermememiz yanlışı tekrar etmek olur. ABD’de ölenler arasında Türkler de vardı. Bayrağımızı yarıya indirmek hem terörizm belasının acısını yaşayan insanların acılarını paylaşmak, hem de orada ölen Türklerin acısını hissetmek insani ve milli bir görevdir. 
     
Niye depremde inmedi Gölcük İnternet Topluluğu 
     Hem insanlığın yaşadığı bu en büyük terör eyleminden dolayı şaşkın ve üzgün, hem de dost bir ülkenin başına gelen bu felaket nedeniyle şok içindeydik. Ancak saldırının hemen ardından Türkiye’de hükümetin aldığı bayrakları yarıya indirme kararı bizleri derinden üzüyor. 17 Ağustos depreminde bayrak yarıya inmezken, nasıl olur da ABD’deki felaket için bu yapılıyor Buradaki ölçüt nedir Acımız iki yıl öncekinden daha mı büyük Ölenlerin Amerikalı olması mı, bizi yasa boğdu Onların anıları daha mı kıymetli Yoksa dünyaya şirin mi gözükmeye çalışıyoruz Kendi insanının yasını tutmayan, ABD için tutuyor. 
     
Hakkaniyetli bulmuyorum Remzi Kazmaz Avukat 
     Bu kararı doğru bulmuyorum. Amerika’da meydana gelen elim olayı kınıyorum. Oraya yapılacak maddi ve manevi destek yapılmalıdır. Ama Türkiye’nin sınırları içindeki bir bayrağın yarıya indirilmesini hakkaniyetli bulmadığım gibi, doğru da bulmuyorum. Çünkü eğer bayraklar bu türlü olaylar karşısında indirilmeye kalkılırsa, ulus ve millet olma özelliğimiz kaybolur. Ekonomik ve siyasi anlamda dışa bağımlılığımızı göreneklerimiz anlamında da yapmaya kalkmak, ulus olma varlığımızı kendi ellerimizle ortadan kaldırmaya yönelik bir çaba olur. Böyle bir çabaya girenlerin daha dikkatli olması gerekir. 
     



 GÜNCEL 




















</TEXT>
</DOC>
