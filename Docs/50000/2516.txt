<DOC>
<DOCNO> 2516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/sanat/asan.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pembe domuzun intikamı 
</HEADLINE>
<TEXT>

Pink Floyd’un beyni Roger Waters, konser albümü "In The Flesh" ile gündeme geldi 
     Kulis AYÇA ATİKOĞLU 

     Pink Floyd’un dünyayı kasıp kavurduğu tüm o yıllarda Roger Waters hep fondaki siyahlı adam olarak kaldı. Siyah, suskun, ulaşılmaz adam. Grubun basçısı ve bestecisiydi. Ne gazetecilerle tek kelime konuşuyordu ne de hayranları ona ulaşabiliyordu. Aksi ve uzak duruyor, psikolojik serüveninden müthiş isyank r parçalar çıkarıyordu. 
     Roger Waters, 30 yılı aşkın bir sürenin ardından 1989’da Berlin duvarının yıkılışına atfen konseri bir yana bırakırsak. yeni bir plak ve yeni bir turne tekrar dünyaya ışık tuttu ve uzun suskunluğunu Express dergisi için bozdu. Waters genç bir muhabiri geçtiğimiz günlerde, Londra’da Anouska Hempel tarafından dekore edilmiş minimalist bir otelin suitinde kabul etti. Kadife siyah kıyafeti içinde. 57 yaşında tam bir centilmen edasıyla soruları yanıtlayan Waters, yeni plağını anlatırken daha çok eskiye dikkat çekiyor 
     "Pink Floyd bendim. Diğerleri benim nefis parçalarımı erozyona çevirenlerdi." diyor. 
     
Diğerleri şatoda, o kırda      Cambridge Mimarlık bölümünden mezun olan Roger Waters’a mimarlık tutkusunu geri plana attıran Syd Barrett olmuş. Pink Floyd’un içinde yer almamasına rağmen grubun fikir babası da o olmuş. Diğerleri, Nick Mason, David Gilmour ve Rick Wright daha sonra ortaya çıkmışlar. 
     "Biz de Beatles gibi bir şirkettik. Sözümüz yüzde 25 oranda geçerliydi. Ben üçüne karşı tek başınaydım. Bu yüzden müziğimi pisletmelerini engelleyemedim. Geçen yıl The Wall’u alıp iznimi almadan aranje bile ettiler" diye anlatan Waters’a göre Pink Floyd’u diğerlerinden ayıran bir özellik de LSD alınarak üretilen parçalardan oluşmamasıymış "Ben her zaman düzgün yaşamayı sevdim. O yüzden diğer üçü şatolarında yaşarken ben bir kır evinde yaşıyorum, balık avlıyorum ve ilham gelmesini bekliyorum." 
     O ilham 15 yıl sonra gelmiş, "In the Flesh" adıyla. Amerika turnesinden yeni dönen efsanevi rock’çı her akşam 15 - 50 yaş arasında 100 bin kişinin önüne çıkmış. Waters’a göre rock’ın gücünü h l yitirmemesinin sebebi insanlığın h l açgözlü olmasından "Rock bir sanat biçimi olsa da özünde açgözlülüğün ifadesidir. Paraya, kadına, spor arabalara, hıza duyulan düşkünlüğün özetidir." 
     
Karanlık köşeler için mum      Bu yüzden Waters artık rock’tan uzak duruyor. Bir süre önce Ennio Morricone ile beste yapmış. Şimdilerde Chirac’ın da merakla beklediği, Fransız devrimi ile ilgili opera besteliyor, adı "Ça-Ira". 
     Ancak Waters’ın sound’u değişmese de mesajı, kaygıları değişmiyor. Meselesi yine barış ve insan hakları "Babam bir Raf pilotu idi. Savaşta ölmüş, ben babamı hiç tanıyamadım. Belki bu yüzden savaştan hep çok etkilendim. Örneğin Bosna savaşı beni mahvetti. Aşırı acı çektim. ’In the Flesh’in temelinde bu yatar. Bestelerden biri bir Sırp kadınını ve çocuğunu kurtaran Arnavut askeri için yapılmıştır. Son parça Each Small Candle’ ise karanlık bir köşeyi aydınlatmak için bir mumun yeterli olacağının manifestosudur. Ancak bu bestenin metni tümüyle bana ait değil. Giriş bölümü Arjantin’de işkence görmüş bir mahk ma ait. Mahk m bunu bir İtalyan gazeteciye vermiş, gazeteci de bana postalamış. Ben bu besteyi yaptıktan sonra her ikisini de deliler gibi aradım ama bulamadım. Bu yüzden elde edilen gelirin tümü, Uluslararası Af Örgütü’ne gidecek. Ve bu parçayı sahnede karanlıkta eriyip giden bir mumun ışığında söyleyeceğim." 
     


 SANAT 










</TEXT>
</DOC>
