<DOC>
<DOCNO> 21671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/magazin/mag05.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Athena’nın iki üyesi esrardan sorgulandı 
</HEADLINE>
<TEXT>

Bulundukları otomobilin içinde esrar ele geçirilen Gökhan Özoğuz ve Turgay Gülaydın, serbest bırakıldı 
     İZMİR DHA 

     Tanınmış müzik topluluğu Athena’nın iki üyesi, bulundukları otomobilde esrar ele geçirilince polisce gözaltına alındı. 
     Önceki akşam İzmir’de konser veren Athena grubunun iki üyesinin de bulunduğu BMW marka otomobil, önceki gece polisce durduruldu. Araçta arama yapan polis, şoför koltuğunun altında esrar buldu. Otomobil sürücüsü Uğur Çakı ile Volkan Hasbora ve Athena üyeleri Gökhan Özoğuz ile Turgay Gülaydın gözaltına alındı. Üniversite öğrencisi Uğur Çakı, uyuşturucunun kendisine ait olduğunu araçtaki diğerlerinin bununla ilgisinin olmadığını bildirdi. Narkotik Polis, gözaltına alınanları adliyeye sevk etti. Savcı ise sorgudan sonra dört kişiyi de serbest bıraktı. 
     



 MAGAZİN 
















</TEXT>
</DOC>
