<DOC>
<DOCNO> 34004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sontur02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ Üniversitesi rektörü ölümden döndü... 
</HEADLINE>
<TEXT>

     Uludağ Üniversitesi Rektörü Prof. Dr. Mustafa Yurtkuran'ın makam aracı, ailesiyle birlikte bir toplantı için Ankara'ya giderken yolda yandı. 
     Alınan bilgiye göre, Bülent Şener'in kullandığı 16 AA 001 plakalı araç, İnegöl-Bozüyük arasındaki Mezit Boğazı Mevkii'nde henüz bilinmeyen bir nedenle yanmaya başladı. 
     Makam şoförü Şener'in, karşı yönden gelen araçların işaretleri üzerine aracı emniyet şeridine çekmesinin ardından, aracın sağ tarafı tamamen alevler arasında kaldı. Bunun üzerine Rektör Prof. Dr. Mustafa Yurtkuran, eşi Prof. Dr. Merih Yurtkuran ve oğulları Alkın Yurtkuran ile makam şoförü, aracı terk ederek olaydan yara almadan kurtuldular. 
     Araç, yoldan geçen vatandaşların ve İnegöl İtfaiyesi'nin tüm çabalarına rağmen tamamen yandı. 
     Rektör Prof. Dr. Yurtkuran ve ailesi, daha sonra Bursa'dan gelen başka bir araçla Ankara'ya hareket ettiler. 
     
     






</TEXT>
</DOC>
