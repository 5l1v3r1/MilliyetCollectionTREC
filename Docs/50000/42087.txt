<DOC>
<DOCNO> 42087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/yasam/ayas.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümün yüzü mü 
</HEADLINE>
<TEXT>

Saldırının dehşetini üzerlerinden atamayan Amerikalılar, gazetelerini açıp da bu fotoğrafı görünce bir kez daha şoke oldular dumanlar arasında bir yüz onlara bakıyordu 
     DIŞ HABERLER SERVİSİ 

     Terör saldırılarının ardından dün ABD basınında yayımlanan bazı fotoğraflar, travma altındaki ABD halkının kafasını iyice karıştırdı. ABD medyasında yayımlanan ve ardından elektronik postalar aracılığıyla tüm dünyaya yayılan fotoğraflarda Dünya Ticaret Merkezi’nin ikiz kulelerine gerçekleştirilen saldırıların ardından kulelerden birinden yükselen yoğun dumanın görüntüsü şeytani ifadeyle bakan bir kurukafayı andırıyor. 
     
     Telefonlar kilitlendi 
     Dünkü gazeteleri ellerine aldıklarında gözlerine inanamayan ABD’liler, kafasının şekli, gözleri, burnu ve ağzıyla açık bir şekilde bir insan kafasını andıran görüntünün etrafındaki esrarın kaldırılması için medya kuruluşlarının telefonlarını kilitledi. 
     Fotoğrafı yayına koyarak medyaya dağıtan Associated Press’in AP özel fotoğraf editörü Vin Alabiso, görüntünün tamamen orijinal olduğunu herhangi bir rötuşun söz konusu olmadığını söyledi. 
     
     Fotoğrafla oynamadık’ 
     AP’nin fotoğraflarda tahrifatı önleyen çok sıkı bir yazılı yayın politikası olduğunu kaydeden Alabiso, "Işık ve gölgeyle karışan duman, okuyucuların görüntüyü farklı şekillerde algılamasına neden oldu" dedi. 
     Uluslararası Kundaklama Soruşturmaları Birliği Başkanı I. J. Kranats da duman ve bulut içinde sıradışı görüntüler yakalamanın alışılmadık bir durum olmadığını ifade etti. 
     
     



 YAŞAM 






























</TEXT>
</DOC>
