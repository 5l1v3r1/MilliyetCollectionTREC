<DOC>
<DOCNO> 48624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sonspo16.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı futbolcular mankenlere taş çıkarttı 
</HEADLINE>
<TEXT>

     Beşiktaşlı futbolcular, bugün Damat-Tween firmasının düzenlediği defilede podyuma çıkarken, mankenlere adeta taş çıkardılar. 
     Kaptan Tayfur Havutçu, Bayram Bektaş, Erman Güraçar, İlhan Mansız, ve Tümer Metin, Çağlayan'da Damat-Tween giyim firmasının düzenlediği defilede mankenlik yaptı. 
     Sahada olduğu kadar podyumlarda da başarılı olduklarını kanıtlayan futbolcular, rahat hareketleriyle dikkat çektiler. 
     Bu arada, defilede futbolcuların yanı sıra, sanatçılar Cem Davran, Beyazıt Öztürk Beyaz ve Toprak Sergen de podyuma çıktı. 
     Ayrıca, Beşiktaş Kulübü Yönetim Kurulu Üyeleri İbrahim Altınsay ve Ali Ertem ile menajer Sinan Engin de defileyi izledi. 
     






</TEXT>
</DOC>
