<DOC>
<DOCNO> 45225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun08.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordusu, 3 bin 400 yedeği daha göreve çağırdı 
</HEADLINE>
<TEXT>

     ABD ordusu 3 bin 413 yedeği ve Ulusal Muhafız gücünü daha göreve çağırdı. 
     Savunma Bakanlığı'nın yaptığı açıklamaya göre, göreve çağrılanların 3 bin 283'ünü piyade, istihbarat ve polis gücü, 130'unu ise deniz kuvvetleri yedeği oluşturuyor. 
     Açıklamada, 11 Eylül'de ABD'de düzenlenen saldırılardan sonra ordunun görev çağırdığı yedeklerin sayısı, son çağrılanlarla 25 bin 765'e ulaştı. 
     
     Japonya'dan da destek... 
     Bu arada Japon kabinesi, ordunun, ABD'nin terörist saldırılara olası misillemesinde Amerikan ordusuna lojistik destek sağlamasına imkan verecek tartışmalı yasa tasarısını onayladı. 
     Başbakan Juniçiro Koizumi, tasarının kabinede onaylanmasından sonra parlamentoda yaptığı konuşmada, ''Uluslararası toplumun bir üyesi olarak Japonya, terörizmin kökünü kurutmak için yeni yasayı onaylamak zorunda'' dedi. 
     Yeni tasarıyla Japonya, tıbbi yardım ve malzeme gibi lojistik desteğin yanı sıra mültecilere insani yardım sağlamak istiyor. 
     






</TEXT>
</DOC>
