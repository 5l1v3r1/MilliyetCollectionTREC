<DOC>
<DOCNO> 5217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur22.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanlığı'ndan Koçaryan'a yanıt "Çelişkilerini çöz" 
</HEADLINE>
<TEXT>

     Dışişleri Bakanlığı Sözcü Yardımcısı Hüseyin Diri"z, Ermenistan Devlet Başkanı Robert Koçaryan'ın göreve geldiğinden beri sözde Ermeni soykırımının tanınmasını bir dış politika hedefi haline getirdiği söyledi. 
     Diri"z, düzenlediği haftalık basın toplantısında, bir gazetecinin sorusu üzerine yaptığı açıklamada, Koçaryan'ın işbaşına gelmesinden sonra sözde Ermeni soykırımı iddialarının dünya çapında kabul edilmesini bir dış politika hedefi olarak belirlediğinin bir vaka olduğunu kaydeden Diri"z, şöyle dedi 
     ''Bunu belirleyen bir hükümetin iyi komşuluk ilişkileri içinde ve bu kavrama uygun hareket ettiğini söylemek mümkün değildir. Ermenistan hem bunu dış politikasının temel hedefi olarak belirtiyor, hem diasporayla yakın faaliyetler içinde olduğunu çeşitli vesilerle açıklıyor, hem de bu işi biz değil diaspora yapıyor diyor. Bu çelişkileri Erkmenistan'ın çözmesi lazımdır.'' 
     Sözcü Yardımcısı Diri"z, Ermenistanın iyi komşuluk ilkeleri çerçevesinde ve komşularıyla sorunlarını barışçıl yollardan çözmeye hazır olduğunu davranışlarıyla da göstermesinin esas olduğunu sözlerine ekledi. 
     Bir gazetecinin, Paris Büyükelçisi Sönmez Köksal'ın Paris'ten çekilip çekilmediği yolundaki bir sorusu üzerine Diri"z, şunları söyledi 
     'Sayın Köksal'ın Paris'e dönmesi gündemde değil. Paris'teki işleri elçiliğimizdeki geçici Maslahatgüzar yürütmektedir. Sayın Köksal Ankara'ya sadece danışmalarda bulunmak üzere çağrılmıştır.'' Diri"z, sözde Ermeni soykırımı kararının engellenmesi için Dışişleri Bakanlığı'nın yeterli gayreti gösterip göstermediği yolundaki bir soru üzerine de, Türkiye'deki her kurumun olduğu gibi Dışişleri Bakanlığı'nın da var gücüyle çalıştığını söyledi. Dışişleri Bakanlığı'nın, Fransa bağlamında elindeki tüm imkanları kullandığını ifade eden Diri"z, ''Toplumun bütün kesimleri bunu bir ulusal dava olarak görmüşytür ve ulusal bir dava olarak her insanımızı eşit bir şekilde ilgilendirmektedir'' dedi. 
     Sözcü Yardımcısı Diri"z, bir soru üzerine Avrupa İnsan Hakları Mahkemesi AİHM kararları ile Dışişleri Bakanlığı'nın baz kurumlara mektup yazmasının yeni bir olay olmadığını kaydetti. Diri"z, bakanlığın ilgili kuruluşlara AİHM'nin içtihatları ile ilgili olarak dönem dönem bilgi notları yadığını belirterek, ''Yeni bir uygulama değildir ve ceza verilmemesi yolunda Dışişleri Bakanlığı'nın bir telkini olmamıştır. Demin de belirttiğim gibi ilgili kurulaşlara içtihatlar ve davalarla ilgili bilgi notu şeklindedir'' dedi. 
     




</TEXT>
</DOC>
