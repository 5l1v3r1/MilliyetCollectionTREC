<DOC>
<DOCNO> 47214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sontur05.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yaşındaki oğluyla intihar etmek isteyen kişiyi eşi ikna etti 
</HEADLINE>
<TEXT>

     Eyüp'te, iki yaşındaki oğluyla yaklaşık 45 metre yükseklikteki telsiz verici direğinden atlayarak intihar etmek isteyen kişiyi, eşi ikna etti. 
     Eşi Fatma ile tartışan İbrahim Kemal Aktukan 42 , yanına iki yaşındaki oğlu Kemal'i de alarak Rami Kışla Caddesi üzerindeki telsiz verici direğine çıktı. 
     Yaklaşık 45 metre yükseklikten aşağı atlamak isteyen Aktukan, olay yerine gelen polis ve itfaiye ekiplerince uzun süre ikna edilmeye çalışıldı. Bu girişimden sonuç alınamaması üzerine olay yerine gelen Fatma Aktukan, itfaiye merdiveniyle ulaştırıldığı direkte eşi İbrahim Kemal Aktukan'ı ikna etmeyi başardı. 
     Oğlunu itfaiye görevlisine veren Aktukan, daha sonra direkten aşağı indi. Aktukan, gözlem altına alınarak karakola götürüldü. 
     






</TEXT>
</DOC>
