<DOC>
<DOCNO> 47168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/soneko09.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz cinsinden tahvil satışında kur 1 milyon 596 bin lira... 
</HEADLINE>
<TEXT>

     Merkez Bankası, bugün yapılan 364 gün vadeli döviz cinsinden iskontolu devlet tahvili ihalesinde, ihale teminatları hesaplamasında kullanılacak döviz alış kurunu 1 milyon 596 bin 5 lira olarak açıkladı. 
     Tek fiyat ihale yönteminin uygulanacağı ihalede, ihale teminatları TL olarak bugün saat 12 00'a kadar yatırılacak. İhaleyi kazanamayan tekliflere ait yüzde 1 teminat tutarları, bugün iade edilecek. 
     İhaleyi kazanan katılımcılara ait teminat tutarları ise yarın kıymet bedellerinin tamamı ödendikten sonra iade edilecek. 
     Satışı bugün yapılacak olan döviz cinsinden iskontolu devlet tahvillerinin ihraç tarihi 17 Ekim Çarşamba, geri ödeme tarihi ise 16 Ekim 2002 olarak belirlendi. 
     Katılımcılar ihaleye dönük tekliflerini ise Merkez Bankası'na bugün saat 12 00'ye kadar bildirecek ve tekliflerini faks mesajı göndermek suretiyle teyit edecekler. 
     Söz konusu ihalede katılımcılar, 10.000 ABD Doları nominal değerde tahvil için fiyat teklifinde bulunacaklar ve teklifler minimum 10.000 ABD Doları ve katları şeklinde verilecek. 
     İhaleyi kazanan katılımcılar, ihraç gününde kazandıkları kıymet bedelinin tamamını Merkez Bankası'nın Citibank'ın New York nezdindeki ABD Doları hesabına ''Hazine'' referansı ve New York saati ile saat 10.00'dan önce alacak geçecek şekilde, nihai alıcının ''Hazine'' 
     olduğu belirterek ve masrafları üstlenilerek transfer edecekler. 
     Hamiline ait olan senetler, Hazine Müsteşarlığı'nca aksine bir duyuruda bulunulmadığı sürece, senetler erken itfaya tabi tutulmayacak. 
     Ödenmeleri gerektiği tarihten itibaren faizler 5 yıl, anaparalar ise 10 yıl sonra hazine lehine zaman aşımına uğrayacak. 
     Söz konusu kıymetler, kamu kurumlarının yapacakları ihale ve sözleşmelerde, Hazine'ce satılan milli emlak bedellerinin ödenmesinde, idare merkezince Resmi Gazete'de yayımlanan günlük değerleri üzerinden teminat olarak kabul edilecek. 
     






</TEXT>
</DOC>
