<DOC>
<DOCNO> 11664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sondun13.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uçağını kaçıran korsan Çeçen Devlet Güvenliği Bakanı'nın kardeşi 
</HEADLINE>
<TEXT>

     İstanbul-Moskova seferini yapan uçağı kaçıran hava korsanlarının yayımlanan ilk görüntülerindeki Supyan Arsayev'in, Çeçen lider Aslan Mashadov'un Devlet Güvenliği Bakanı Aslanbek Arsayev'in kardeşi olduğu bildirildi. 
     AFP'nin Çeçenistan muhabiri, Suudi özel birliklerinin müdahalesi sonucu yakalanan korsanlardan diğerinin Supyan Arsayev'in oğlu olduğunu belirtti. 
     Ortadoğu'daki Çeçen kaynakları, korsanların liderinin Aslanbek Arsayev olduğunu ileri sürmüşlerdi. Kaçırılan uçağın yolcu listesinde, Arsayev adlı iki yolcu bulunduğu belirtiliyor. 
     Riyad'da AFP'ye açıklama yapan Rus diplomatı, Suudi güvenlik güçlerinin operasyon düzenledikleri uçakta 3 hava korsanının ele geçirildiğini, operasyonda korsanlardan biriyle iki yolcunun yaralandığını söylemişti. 




</TEXT>
</DOC>
