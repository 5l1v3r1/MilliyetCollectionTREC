<DOC>
<DOCNO> 20079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun07.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı Bakanın tepesi attı 
</HEADLINE>
<TEXT>
Herkes kendi işine baksın 
Faslı imam Mumni eşcinseller toplumu yok edecek’ demişti 
     DIŞ HABERLER SERVİSİ 

     Özgürlükler ülkesi Hollanda’nın eşcinselleri hükümetle imamların arasını açtı. Rotterdam’da görev yapan Faslı bir imam geçen hafta "eşcinselliğin bir hastalık olduğunu" ileri sürüp bunun "Hollanda toplumuna zarar verdiğini" söyleyince azınlıklar politikasından sorumlu Devlet Bakanı Roger Van Boxtel’in tepesi attı. 
     İmamlarla "hangi değerlerin ve yasaların Hollanda toplumunun çıkarına olduğu konusunu" görüşeceğini belirterek "toplumun çıkarını düşünmenin kendi işleri olduğunu" ima eden Bakan, Faslı imamın açıklamasının "kendisini son derece şaşırttığını ve üzdüğünü" söyledi. 
     
Bu ayrımcılık      Van Boxtel, Hollanda’da son dönemlerde eşcinselleri adres gösteren ayırımcı davranışların arttığına dikkati çekerek, imamlarla yapacağı görüşmede, bu tür açıklamaların etkisini değerlendireceklerini vurguladı. 
     Hollanda’daki yabancı gençler arasında eşcinsellere yönelik saldırıların belirli bir zemin bulmasından kaygılandığını bildiren Bakan van Boxtel, ülkedeki hukuk düzeninin ve toplumun hoşgörüsünün belirli gruplarca kötüye kullanılmaması gerektiğini kaydetti. 
     
Yasalar koruyor      Rotterdam’da görev yapan ve ülkedeki Fas toplumu içinde saygınlığı bulunan İmam Şeyh Halil El Mumni, eşcinselliğin Hollanda’da gençler arasında giderek yayıldığını ve bu yayılmaya bağlı olarak da, toplumun uzun vadede yok olacağını öne sürmüştü. 
     Eşcinsel hakları açısından dünyanın en özgür ülkesi olan Hollanda’da eşcinsellerin birbiriyle evlenmesi ve hatta evlat edinmesi yasalarla serbest bırakılmış durumda. 
     



 GÜNCEL 























</TEXT>
</DOC>
