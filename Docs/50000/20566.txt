<DOC>
<DOCNO> 20566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sontur06.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Başkanı da telefon dinlenmesinden kaygılı 
</HEADLINE>
<TEXT>

     TBMM Başkanı Ömer İzgi, yargıç kararı olmaksızın ANAP İstanbul Milletvekili Cavit Kavak'ın telefonlarının dinlendiği haberlerini büyük kaygı ile karşıladığını bildirdi. 
     TBMM Başkanı İzgi, bir milletvekilinin Meclis telefonunun dinlendiği yolundaki haberler üzerine bir açıklama yaptı. Basın ve Halkla İlişkiler Müdürü Engür Türer tarafından açıklanan değerlendirmesinde İzgi, organize suç örgütleri çerçevesinde kişiler hakkında kuvvetli belirtilerin bulunması durumunda telefon dinlemenin yasa gereği olduğunu belirtti. 
     İzgi, ancak gazetelerde yeralan olaydaki dinlemenin, ancak yargıç kararı ile yapılabilecekken bu karar olmadan işleme geçilmesini büyük kaygı ile karşıladığını bildirdi. 
     DGM'den konu hakkında bilgi istediklerini de bildiren İzgi, gelecek yanıt çerçevesinde gerekli değerlendirmenin yapılacağını, ancak ''Durumun vahametinin'' şimdiden kamuoyuna duyurulmasını gerekli gördüğünü bildirdi. 
     







</TEXT>
</DOC>
