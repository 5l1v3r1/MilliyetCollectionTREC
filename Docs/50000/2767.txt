<DOC>
<DOCNO> 2767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/dogan.html </URL>
<DATE> 2001/01/18/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Bataklık... Alın, başınıza çalın .. 
</HEADLINE>
<TEXT>

     Tiyatrolarından enerji santrallarına, kaçakçı arabasında yakalanan savcısından bankalarına, ihracatından polisine, gümrüklerinden belediyelerine kadar, neredeyse her işin rüşvetle döndüğü bir ülkeyi tanımlamak güç. 
     "Yolsuzluklar Cenneti"... "Skandallar Ülkesi"... "Rüşvet Panayırı"... Hayır, hiçbiri ifade etmiyor bu kepazeliği. Bataklığın son halkasına, şimdi de, bazı gazeteciler ekleniyor. Bir habere göre, "bilmem kimin aylığa bağladığı gazeteci" namındaki bazı kendini bilmezler, rüşvet hokkalayan leş kargaları arasında. 
     Nerede bu gazeteci cemiyetleri, hani mesela basın ahlakını yerleştirmeye ant içmiş, anlı şanlı Basın Konseyi nerede .. Neden peşine düşmüyorlar da, herkes gibi, izlemekle yetiniyorlar .. Bu lanetli geminin karaya oturduğunun farkında değiller mi hala .. 
     
OECD anlaşması, ama...      Önümde "OECD Yolsuzlukla Mücadele Raporu" var. 7 Aralık 2000 itibariyle, OECD ülkelerindeki bir anlaşmayı aktarıyor. 
     OECD'ye Ekonomik İşbirliği ve Kalkınma Örgütü üye 27 ülke, bir süre önce "Yolsuzlukla Mücadele Anlaşması" imzalıyor. Türkiye de, anlaşmayı imzalayan ülkelerden. OECD raporunda her ülke için, bu anlaşma doğrultusunda, bir not düşülmüş. Türkiye için 
     "Anlaşma 1 Şubat 2000'de TBMM tarafından onaylandı ve 6 Şubat'ta yürürlüğe girdi. Anlaşmanın uygulanmasına dönük yasa tasarısı ise, 3 Kasım 2000'de Meclis'e sunuldu." 
     Yine de, bir adım. Ama, yetmiyor. Çünkü, "rüşvetin belgesi mi olur" misali, iş yasa onaylamakla bitmiyor. Sonuçlar ortada. 
     
"Biz Türkiye'ye gelmeyiz"      Dünyada çok sayıda kuruluş "Şeffaflık Endeksi" yayımlıyor. 
     Bunlar, ülkeleri "rekabet ve şeffaflık" açısından inceliyor. Yani, ülkelerin rüşvet ve yolsuzluktaki konumunu ve buna bağlı olarak, yabancı sermayenin tercihlerini yansıtıyor. Genel gözlem şu 
     "Yolsuzluk ve rüşvet, o ülkenin uluslararası alandaki güvenirliğini yerle bir ediyor. Bunun sonucunda, o ülkeye yabancı sermaye gelmez oluyor." 
     Bir kurum daha da somutlaştırıyor. Uluslararası yatırımcılara, "bu ülkeye gider misin" diye tek tek soruyor. Sorulanlar arasında Türkiye de var. Sonuç vahim 
     "Yolsuzluk, demokrasiyi ve insani değerleri kemirir. Rekabeti öldürür, serbest pazar ekonomisini çökertir, şeffaflığı önler. Biz, o ülkelere gitmeyiz .." 
     Araştırmaya göre, Türkiye artık bu sınıfta .. Rüşvet ve yolsuzlukla çalkalanan Türkiye'ye kimse gelmek istemiyor .. Alın, başınıza çalın .. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
