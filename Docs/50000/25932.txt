<DOC>
<DOCNO> 25932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sondun06.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki İranlılar da Hatemi'yi seçti 
</HEADLINE>
<TEXT>

     İran Cumhurbaşkanı Muhammed Hatemi, 8. dönem cumhurbaşkanlığını büyük bir zaferle kazanmaya doğru gidiyor. 
     Türkiye'de yaşayan İranlılar da bütün diğer ülkelerde yaşayan İranlılar gibi, çok büyük bir çoğunlukla Hatemi'yi destekledi. 
     Ankara'da büyükelçilikte dün kullanılan 407 oyun 362'sini Hatemi yüzde 89 , 22'sini yüzde 5.4 Savunma Bakanı Ali Şamhani, 11'ini yüzde 2.7 Tevekkuli aldı. İran'ın Erzurum Başkonsolosluğu'nda kullanılan toplam 100 oyun 95'ini hatemi, 2'sini Fallahiyan alırken, 3 oy başka 3 aday arasında paylaşıldı. 
     İçişleri Bakanlığı Seçim Merkezi'nden alınan bilgiye göre, bugün saat 12 00 TSİ 10 30 itibariyle bütün ülke çapında sayılan 13 milyon 451 bin 882 oyun 10 milyon 686 bin 257'sini yüzde 79.44 Hatemi aldı. Eski çalışma bakanı muhafazakar politikacı Ahmed Tevekkuli 1 milyon 987 bin 869 oy yüzde 14.77 alırken, Savunma Bakanı Ali Şamhani ise 336 bin 523 oy yüzde 2.5 topladı. 
     Muhammed Hatemi, başkent Tahran'da da şimdiye kadar sayılan 596 sandıktaki oyların yüzde 74.38'ini aldı. 
     

</TEXT>
</DOC>
