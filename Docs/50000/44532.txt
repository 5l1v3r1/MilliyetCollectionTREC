<DOC>
<DOCNO> 44532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/soneko24.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık ihracat 30 milyar doları aştı... 
</HEADLINE>
<TEXT>

     Türkiye'nin Eylül ayı sonu itibariyle son 1 yıllık ihracatı yüzde 8.9 artışla 30 milyar 32 milyon 849 bin dolara yükseldi. 
     Eylül ayındaki ihracat yüzde 13 artışla 2 milyar 615 milyon 374 bin dolara, 9 aylık ihracat da yüzde 14.1 artışla 22 milyar 914 milyon 280 bin dolara çıktı. 
     Türkiye İhracatçılar Meclisi'nden TİM yapılan açıklamaya göre, geçtiğimiz yıl Eylül ayı sonu itibariyle 1 yıllık ihracat 1 Ekim 1999-2000 30 Eylül toplamı 27 milyar 579 milyon 331 bin dolar 
     olmuştu. 
     2000 yılı Eylül ayı ihracatı 2 milyar 313 milyon 906 bin dolar, 
     Eylül sonu itibariyle 9 aylık ihracat da 20 milyar 82 milyon 969 bin dolar olarak kayıt altına alınmıştı. 
     9 aylık ihracatta sektörlere bakıldığında ise tarım ürünleri 
     ihracatı ortalama yüzde 20.6 artış gösterdi. Tarım ürünleri arasında zeytin ve zeytinyağı ihracatı yüzde 371.5 artışla 108 milyon 816 bin dolarla en yüksek artış gösteren kalem oldu. 
     Hayvansal ürünlerde ihracat yüzde 20.7, ağaç ve orman ürünlerinde ise yüzde 25.0 büyüdü. 
     Sanayi ürünleri ihracatı da ortalama yüzde 13.4 artışla 19 milyar 77 milyon 48 bin dolara yükseldi. Tarıma dayalı işlenmiş ürünlerde 
     ihracat yüzde 9.6, işlenmiş petrol ürünlerinde yüzde 14.9 artarken, sanayi mamülleri ihracatı ortalama yüzde 14.0 yükseldi. Taşıt araçları ve yan sanayinin 9 aylık ihracatı da yüzde 51.3 artışla 2 milyar 919 milyon 402 bin dolar oldu. 
     Bu arada, kuru meyve ve mamullerinde yüzde 4.9, tütünde yüzde 9.2, halıda yüzde 10.8, hazırgiyim ve konfeksiyonda yüzde 0.7, madencilikte yüzde 1.5 gerileme yaşandı. 
     






</TEXT>
</DOC>
