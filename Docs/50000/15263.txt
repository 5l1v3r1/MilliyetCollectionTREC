<DOC>
<DOCNO> 15263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sonspo05.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Kayseri'ye geldi 
</HEADLINE>
<TEXT>

     Türkiye Kupası final maçında, 11 Nisan Çarşamba günü Gençlerbirliği ile karşılaşacak olan Fenerbahçe, Kayseri'ye geldi. 
     Özel bir uçakla Denizli'den Kayseri'ye gelen kulüp asbaşkanı Uğur Dündar, teknik direktör Mustafa Denizli ve futbolcuları, Erkilet Havaalanı'nda bir grup Fenerbahçe taraftarı karşıladı. 
     Daha sonra Grand Eras Otel'e giden futbolcular, dinlenmeye çekildi. Bu arada otelin karşısında bulunan Özel Milenyum Öğrenci Yurdu'nda kalan Galatasaraylı ve Fenerbahçeli öğrenciler, birbirine bağladıkları sarı-kırmızı ve sarı-lacivert çarşafları pencerelerden sarkıtarak takımları lehine tezahürat yaptılar. Dün ligde karşılaştığı Denizlispor'a yenilen Fenerbahçe'de, fubolcuların morallerinin bozuk olduğu gözlendi. Sakatlığı nedeniyle oynayamayan kaleci Rüştü de durumunu soran gazetecilere ''yürüyebiliyorum'' demekle yetindi. 




</TEXT>
</DOC>
