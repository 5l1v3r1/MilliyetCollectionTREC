<DOC>
<DOCNO> 45304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur09.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi de var... Belediyenin tek memuru kaldı 
</HEADLINE>
<TEXT>

     Antalya'nın Serik İlçesi'ne bağlı Boğazkent Belediyesi'nde çalışan 31 işçinin iş akitleri feshedilince, belediye hizmetleri başkan ve 1 memura kaldı. 
     Boğazkent Belediye Başkanı Hasan Oğuz, düzenlediği basın toplantısında, Valiliğin 1 yıl süreyle çalıştırılmak üzere 22 geçici işçi alınması için vize verdiğini, ancak beldede çok sayıda yazlık konut ve devam eden inşaat bulunması nedeniyle, 31 geçici işçi istihdam etmek zorunda kaldıklarını söyledi. Valiliğin bu nedenle, 31 işçinin vizesini Eylül ayı sonu itibarıyla iptal ettiğini belirten Oğuz, şunları söyledi 
     ''Geçici işçilerimiz için ek vize talebinde bulunduk. Ancak, Başbakanlık tarafından yayınlanan tasarruf genelgesi nedeniyle geçici işçilere 3 ay için daha vize alamadık. Bu nedenle de tüm işçilerin işine son verdik. Artık belediyenin her işine 1 memurumla birlikte bakmak zorundayız. Böyle giderse, Belediye binasının kapısına kilit vurmak zorunda kalabilirim. Belediye, 1 başkan ve 1 memurla nasıl hizmet verebilir ki '' 
     






</TEXT>
</DOC>
