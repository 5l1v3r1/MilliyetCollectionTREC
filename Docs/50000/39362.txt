<DOC>
<DOCNO> 39362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yazar/sazak.html </URL>
<DATE> 2001/08/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kaybedilen gençlik üzerine 
</HEADLINE>
<TEXT>

     İnternette "Bizi kaybediyorsunuz" sloganıyla 30 yaş kuşağının trajedisini seslendiren gençlere önerilerin yanı sıra tepki de geliyor. 
     Fulya Ulusoy'dan aldığımız e - mail en çarpıcı olanıydı 
     "Onlar şunu bunu yaparken biz ne yapıyorduk 
     Üniversitede... Onlar, dernekler, ocaklar kurdular kendi kamplarına taraftar topladılar, okudular, gerektiğinde beyin yıkamaya çalıştılar. Sınıf birincileri türbanlılardan çıktı. Doğru - yanlış ideolojik baz sahibi oldular. Yaşamlarına sadece yaşamaktan öte bir amaç kattılar. 
     Biz ne yaptık .. Öğrenci kahvelerinde zaman geçirdik. İki kitap okuyana, metal gözlük takana 'Entel takılıyor' dedik. Sola kayanlara tip tip baktık, uzak durduk onlardan. 
     Onlar ya kendi işlerini kurdular ya da devlet görevleri aldılar. Memur oldular. Biz bunu aşağıladık tabii, bu nasıl hayattı, gelecekti Seçimlerde meydanlara çıktılar, partilerine yardım ettiler, vakıflar kurdular, çocuk okuttular türban, imam hatip okulları vb. , varoşlarda ekmek, para, umut dağıttılar seçim öncesi... ve kazandılar aaa,sürpriz. 
     Biz hemen kapağı özel sektöre attık ya da kendi işimizi kurduk. Çünkü memur olup da ne yapacaktık Geceler bizimdi... o bar senin, bu kulüp benim. Seçimlerde oy verecek adam bulamadık. Abi bunlardan politikacı olur mu, al birini vur ötekine, hepsi aynı. Bu bizim hayatımızdı. Abi bi daha mı geleceğiz bu dünyaya Seçim öncesi kentten kaçtık, yeşil bir yerlere... ve kaybettik. Ben demedim mi abi, bu millet adam olmaz. 
     Onlar milletvekillerinin, belediye başkanlarının kapısını aşındırdılar. Lobi yaptılar. İşte o lacivert takımlı, beyaz çoraplı, bıyıklı adamlar hep tanıdıktı, onlardandı. Çete kurdular, malı götürdüler. 
     Biz, hayatımıza hiçbir şey olmamış gibi devam ettik. Cumartesi anneleri Beyoğlu'nda, aksi gibi tam da sinema çıkışında dayak yiyorlardı F tipi protestoları da ne oluyordu Gösteriler, yürüyüşler vardı ama bize internet yeterdi. Ona buna yazıyorduk ya, ölüme işkenceye arkamızı döndük ve kaybettik". 
     Fulya Ulusoy kendince sıraladığı gerekçelerden sonuç çıkarmayanlar için "Neden mi kaybettik " diye ayrı bölüm açmış. Yerimiz kalmadığı için o bölümü başka bir yazıya bırakalım ve sonuca gelelim. 
     Ağlayan gençliğin ABD, Kanada özlemine isyan ediyor Fulya Hanım ve kendisi de 30 yaş kuşağı temsilcisi olarak şöyle yazıyor 
     "Bu ülkeyi nasıl bataktan çıkarırız diye düşündük mü Bizden önceki kuşak böyle mi yaptı Onlar burada kaldılar, yazdılar, çizdiler, öldüler. Ama bir tek gün bile oturup kaderlerine ağlamadılar. 
     Bu ülkenin bize ihtiyacı yok. Ama bizim kendimize olan saygımızı kazanmak için Türkiye'ye ihtiyacımız var. Biz günün birinde kendimizi ülkemize kanıtlarsak, o da bize yüreğini açar, bağrına basar bizi, kim bilir " 
     
     







Garih ve kültürler 


Katiliyle buluştu mu 


İyimserlik, karamsarlık ve Üzeyir Garih... 


Üzeyir Amca 


Harflerden bir İpek Yolu 


Açıkta kalan okul birincileri 


Orta sınıfa krizde çifte yumruk 


Dışişleri görevlisi gibi idi... 


Mültecilerin gözdesi şehir 


Cinayette iki şok gelişme 


Nihayet mutlu bir insana rastladık... 


Kaybedilen gençlik üzerine 


Dıştan görünenler, algılamalar ve gerçekler... 


Yasayla çözülmez 


İki yılda 42 bin konutun önemi’ havaya gidiyor 


Bize böyle mi anlatacaktı 


</TEXT>
</DOC>
