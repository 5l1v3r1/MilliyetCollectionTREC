<DOC>
<DOCNO> 21094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/spor/aspo.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı lacivert gece 1 - 2 
</HEADLINE>
<TEXT>

Ligdeki en kritik gecede renk devrimi yaşandı. F.Bahçe, Erzurum’da ikinci yarıda şahlandı, Ankaralı renkdaşı Aslan’ı vurunca mutlu sona yaklaştı 
     SARI - Lacivertli takım, Erzurumspor’u zor da olsa yenmeyi başardı, Galatasaray’la arasındaki puan farkını üçe çıkarırken, şampiyonluk yarışında da büyük bir avantaj kazandı. 42. dakikada Ali Yılmaz’ın golüyle yenik duruma düşen Fenerbahçe, ikinci yarıda toparlandı, atak üstüne atak yaptı. 54. dakikada Mirkoviç eşitliği sağladı, 60. dakikada Rapajiç durumu 2 - 1 yaptı. Sarı - Lacivertli takımın iki, Erzurumspor’un ise bir vuruşunda top direkten döndü. 
     
Erzurum’dan şampiyon çıktık’      FENERBAHÇE Teknik Direktörü Mustafa Denizli, ligin en zorlu maçlarından birini oynadıklarını söyledi. Tecrübeli hoca karşılaşma sonrası yaptığı açıklamada, "Bu kadar gerilimli bir müsabakadan muhtemelen şampiyon olarak çıktık. Kayseri’deki kupa maçından sonra ligi penaltılara bırakmayacağımızı söylemiştim. Aynı şeyi tekrarlıyorum" diye konuştu. 
     KALAN iki maçta avantajlarını asla kaybetmeyeceklerini belirten Denizli, "Konsantrasyon zorluğu çektik. Belki de rakımdan maçın ilk yarısında çok etkilendik. İkinci devrede tempoyu yüksek tutup, gol pozisyonlarında etkili olan taraf bizdik. Bu kez de direklere fazlasıyla yakındık" dedi. Denizli’yi maçtan sonra taraftarlar omuzlara aldı. 
     
Yıldırım baskın      FENERBAHÇE Başkanı Aziz Yıldırım devre arasında yönetici Hamdi Akın ile soyunma odasına indi. Yıldırım, odaya girdiği sırada Mustafa Denizli ile kaptan Ogün’ün oyunculara çıkıştığını görünce, "On dakika futbol oynayın maçı mutlaka kazanırsınız" diye konuştu. Bu arada Aziz Yıldırım maç sonrası taraftarların yoğun sevgisi karşısında ezilme tehlikesi atlattı. 
     



 SPOR 































</TEXT>
</DOC>
