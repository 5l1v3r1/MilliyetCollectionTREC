<DOC>
<DOCNO> 23106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yasam/yas01.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TSUNAMİ’ geliyorum diyor 
</HEADLINE>
<TEXT>

Deprem uzmanlarının senaryolarına göre, Marmara Denizi'ndeki olası bir depremde boyu dört metreyi aşan dalgalar beş dakika sonra kıyıyı vuracak 
     ASLI ÖKTENER İstanbul 

     Marmara Denizi'nde meydana gelebilecek 6.8 büyüklüğündeki bir deprem sonrası oluşabilecek tsunaminin, hasar ve can kaybına neden olabileceği belirtildi. ODTÜ İnşaat Mühendisliği Bölümü Deniz Mühendisliği Araştırma Merkezi Başkanı Doç. Dr. Ahmet Cevdet Yalçıner, 5 dakikada kıyıya ulaşacak dalgaların yüksekliğinin bazı yerlerde 4 metreyi geçeceğini söyledi. 
     NATO Bilim Programı çerçevesinde düzenlenen 'Sualtı Zemin Hareketleri ve Tsunami Oluşumu' konulu toplantıya 16 ülkeden 60 bilim adamı katıldı. 
     Toplantıda ODTÜ'nün, Japonya Tohoku Üniversitesi Afet Kontrol Araştırma Merkezi tarafından geliştirilen bilgisayar modelini kullanarak, Marmara Denizi'ndeki olası fay kırılmalarıyla ilgili senaryoları da tartışıldı. 
     Proje sahibi Yalçıner, Adalar fayının 4.5 düşey atılımla kırılması 6.8 büyüklüğünde deprem , Çınarcık çukurunda 2.5 metre düzeyinde çökme oluşturması durumunda oluştuğu düşünülen tsunaminin etkilerini şöyle açıkladı 
     "Tsunami 10 kilometre kıyı bandında etki yapacak. Kapıdağ Yarımadası'nın kuzey doğu köşesi, Armutlu Yarımadası'nın kuzeyi, İstanbul'un Marmara'ya bakan doğu kıyıları etkilenebilir. Dalga yüksekliğinin 3 metreye ulaştığı yerlerde can, 2 metreye ulaştığı yerlerde ise mal kaybı kaçınılmaz. Deniz trafiğinin yoğun olduğu zaman ve vapurların yolcu indirme bindirme saatleri arasında oluşursa kayıp daha büyük olur." Yalçıner, Marmara Denizi'nde meydana gelecek bir deprem sonrası tsunami olma olasılığının ise yüzde 10 olduğunu belirtti. 
     
     İlk dalganın adı centilmen’ 

</TEXT>
</DOC>
