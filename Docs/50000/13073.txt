<DOC>
<DOCNO> 13073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/magazin/amag.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncularımı her gün tekme tokat dövdüm’ 
</HEADLINE>
<TEXT>

İlk filmi Dansöz’de doğallık adına elinden geleni ardına koymayan Savaş Ay, bunu yapmayanlara ateş püskürdü Demet Şener de, Özlem Yıldız da film yapmasın 
     BULUŞMALAR AHMET TULGAR 

     Gazeteciyken de hep toplumun kıyısından haberler verdi. Şimdi yönetmen, senarist, oyuncu. Savaş Ay, ilk filmi Dansöz’de de, toplumun kıyısındaki bir topluluğun, çingenelerin hayatına giriyor. 
     
Sizin bu marjinal kesimlere ilginiz nereden geliyor 
     Ben Üsküdar’da büyüdüm. Benim çocukluğumda bir anlamda köy gibi bir yerdi. İlkokuldan ortaokulun sonuna kadar ben hep o... çocuğu’ muamelesi gördüm. Bana sinirlenenler hep annemi referans aldılar. Bütün çocukların anneleri evde oturuyor ya da vilayette memure. Ve senin annen şarkı söylüyor, oradan oraya gidiyor falan. İnsan ister istemez bu o... çocuğu’ muamelesini göre göre bir kabuk oluşturuyor. Bir aralar ben de kötü bir ailenin çocuğu olduğuma neredeyse... 
     Daha da felaketi babam. Sihirbaz, fal bakıyor. Hayat beni tak diye marjinaliteye atmış zaten. Beyoğlu’na çıktığım zaman bütün dönerciler, tinerciler arkadaşımdır, bütün orospular, pezevenkler benim arkadaşım. 
     
Gündelik hayatınızı da bu kesimler arasında geçiriyorsunuz, değil mi 
     Çok matrak bir şey. Ben İstiklal Caddesi’nde yürürken, İstanbul Valisi’nin tebdili kıyafet yapmış gezdiğini gördüm. Koştum arkasından, elinden tuttum, İmam Adnan sokağına götürdüm. Adam belli ki o sokağa hiç girmemiş, çok hoşuna gitti Fransız kafelerini falan görünce. "Size İstanbul’u ben bir de kendime göre gezdirmek istiyorum" dedim. "Başka zaman" deyince, "15 dakika" yeter dedim. Biz bir Fransız kafesinde konuşuyoruz, hemen yan taraftaki türkü bardan Nurhak’ta ölen yiğitlerle ilgili bir türkü geldi. Valinin kaşı gözü oynamaya başladı. Oradan çıktık, bir orospu elinde falçatayla kavga ediyor. Biraz yürüdük, Çingenem Bar’da küçük kızlar çalışıyor. 
     
     Manyak bir tip çıkardık... 
Neden oyuncu seçerken revaçta mankenleri değil İlknur Soydaş’ı tercih ettiniz 
     İlknur’un oynadığı rol için Mine Çayıroğlu’nu, Esin Moralıoğlu’nu önerdiler. Ama o Hayriye rolü için benim kafamdaki tipe uygun değildi onlar. "Arap değilse, bu kız çingenedir" diyeceğiniz bir tip olmalıydı. Hem şımarık, hem şuh, hem masum olmalıydı. 
     
Neden mesela Asena değil de, Şıvga 
     Yaş itibarıyle, tarz itibarıyle, bakış, duruş, belki hayatın içinde bile duruş itibarıyle cuk oturdu o da rolüne. 
     
Panter Emel’i de oynattınız filmde... 
     Aliye Rona’dan kavuk devralmış gibi Panter Emel. Manyak bir tip çıktı ortaya. 
     
Bazı filmlerde hayvanlar kullanılır, at düşer, yaralanır falan. Sizin filminizde bu olamamıştır, çünkü Panter Emel sizi mahvederdi. 
     Bunlar çekileceği zaman sete Panter’i getirmedik. Bir kere bir dama tavuk çıkarma durumumuz olduğu Panter’i oyaladık. 
     
Filmde çok sayıda çingene de oynamış. Zorlanmadınız mı onları disipline etmekte 
     Ben bu filmin kastını yüzde 99 çingenelerden oluşturmak istiyordum, fakat çok gözümü korkuttular "disiplinsiz olurlar" diye. Bizde yüzde 40’ı falan çingene. Ama enterasandır, en disiplinli olan çingeneler çıktı. 350 tane filan çingene oynadı benim filmimde. 
     
Gala gecesi eğlenceli olacak herhalde. 
     Ama onlar için ayrı bir Roman galası düzenleyeceğiz. 
     
Seks sahnelerinde oyuncuları nasıl ikna ettiniz soyunmaya 
     Kendim için kötü bir şey söyleyeceğim. İlknur’u ve Nuran’ı çok dövdüm ben. Bayağı dayak yedi benden. Ya o mood’a girmeleri için ya dediğimi yapmadıkları için. Pata küte girişiyordum. Bir de garip bir şey, setteki bütün kadınlara aşık oluyorsun. 
     
     Hemşo başarısız bir filmdi 
Sinan Çetin, Türkiye demokrasisi için porno film çekeceğini söyledi. 
     Her oynanan tipin bir önce oynanan tipe karşı sorumluluğu olur. Benim bu anlamda en başarısız bulduğum film "Hemşo"dur. Çünkü Demet Şener bir fahişeyi canlandırıyordu ve Demet Şener’i biz yatakta sevişirken görüyoruz, kadın bu durumda yataktan çarşafı göğüsüne tutarak kalkmaz. Özlem Yıldız, sütyenli fahişe olmaz. Sabah Şekerleri’nde aile kızı olarak görüyorlar onu çünkü. "Oynama o zaman." O zaman yapımcıya soruyorum, niye oynattınız kardeşim bunları Bu utanmazlık. Sinema yazarları derneği geçenlerde ödül verdi, en iyi oyuncu ödülünü Şahnaz Çakıralp’e verdiler. Kızın bir röportajını okudum. "Dizimden ötesini göstermem" diyor. Sinema yazarları ödüllendirmek yerine bu kızın üzerine çarpı çekmeliydi. Ben seyirciyi de suçluyorum. Türkan Şoray Türk sinemasının sultanı. Kanunları olmuş, "Öpüşmem", bu olmaz. Belki bazılarına çok sapıkça gelecek ama ben olması gerektiğini yaptım, yatağa girip seviştiler. 
     
Peki, erkekler de soyundu mu 
     - Senaryo gerektirmiyordu, ben bir kere belimden yukarısını soyundum. 
     
     


 MAGAZİN 













</TEXT>
</DOC>
