<DOC>
<DOCNO> 7116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/guncel/gun04.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya göçmen alacak 
</HEADLINE>
<TEXT>

Genç nüfusu hızla azalan Almanya, 2002’den itibaren her yıl 500 bin göçmen kabul edecek. Ancak meslek sahibi olmayanlar alınmayacak 
     FARUK KESKİN - Hamburg 

     Hızlı nüfus kaybı yaşanan Almanya’da hükümet çareyi göçmen almakta buldu. Öger Tur Yönetim Kurulu Başkanı Vural Öger’in de yer aldığı Göç Komisyonu’nun hazırlayacağı rapor doğrultusunda 2002’den itibaren bu ülkede her yıl 500 bin göçmen kabul edilecek. 
     İçişleri Bakanlığı’nca oluşturulan Göç Komisyonu’nda yer alan Vural Öger, temmuza kadar sürecek çalışmalar sonucu hazırlanacak raporun Alman cumurbaşkanı ve başbakanına sunulacağını söyledi. 12 kişilik komisyonun eski bakanlar, sendika ve sanayici temsilcileriyle bilim adamlarından oluştuğunu hatırlatan Öger şunları söyledi 
     "Komisyon iki haftada bir Berlin’de toplanacak. Temmuza kadar sürecek çalışmalar sonucu hazırlanacak rapor Alman parlamentosuna sunulacak. Bunun kanunlaştırılması halinde ise Almanya yeninden göç almaya başlayacak. Ancak bu, 1964 göçünden farklı olacak. Bu kez meslek sahibi olmayanlar alınmayacak. İlk planda her yıl en az 500 bin yabancı alınması düşünülüyor." 
     
     Emekli maaşları tehlikede 
     "Bugün çalışan 100 kişi 40 emekliye bakıyor" diyen Öger gerekli önlemlerin alınmaması halinde 2050 yılında çalışan 100 kişi 80 emekliye bakmak zorunda kalacağını bildirdi. Öger şöyle devam etti "Bu da emekli maaşlarının ve ihtiyarlık sigortalarının tehlikeye girmesi demektir. Bugün 20 yaşına kadar olan genç Alman nüfusu 18 milyon civarında. Ancak araştırmalara göre 2050’de 9 milyona düşecek." 
     


 GÜNCEL 






















</TEXT>
</DOC>
