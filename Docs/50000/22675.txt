<DOC>
<DOCNO> 22675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/ekonomi/eko09.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zengin müşteriyi elden kaçırmayın’ 
</HEADLINE>
<TEXT>

Arjantinli pazarlama uzmanı Silvia Bonaccorso, "Kriz döneminde zengin müşterileri tutan kazanır" diyor 
     EVRİM ERGİN 

     Türkiye gibi krizden geçen Arjantinlilerden, Türk firmalarına zengin müşterinin kıymetini bilin’ tavsiyesi geldi. 
     İstanbul’da, Yürekli Eğitim Danışmanlık tarafından Swissotel’de düzenlenen "Satış 2001" ve "Marka 2001" konferansında konuşan Merck Co. Pazarlama ve Medikal Hizmetler Başkan Yardımcısı Silvia N. Bonaccorso Kriz Senaryoları İçinde Marka’ konulu bir sunuş gerçekleştirdi. 
     Kriz dönemlerinin birçok olanak yarattığını vurgulayan Bonaccorso, böyle dönemlerde akıllı ve doğru zamanlamalı işler yapanların kazançlı çıkacağına değindi. Bonaccorso, kriz zamanlarında ne zaman kazanılacağını iyi kestirmek ve pazarın hızlı değişimlerine ayak uydurmak gerektiğini belirtti. Arjantin’in bir zamanlar dört haneli enflasyon rakamları ile karşı karşıya kaldığını hatırlatan Bonaccorso bu dönemde birçok şirketin ayakta kalamadığına değinerek, şöyle konuştu 
     "Güçlü marka ve k r oranları yüksek ürünler böylesi dönemlerde ön plana çıkarılmalı. Müşteri profili önemli. Özellikle kriz dönemlerinde ve enflasyonun yüksek olduğu pazarlarda şirketlerin zengin ve güçlü müşterileri elden kaçırmamaları gerekiyor. Çünkü bu tabakanın tüketim eğilimi kriz dönemlerinde de pek değişmiyor." Bonaccorso, kriz dışındaki dönemlerde ise daha geniş kitlelerle temas kurmaya çalışmanın stratejik olarak daha doğru olacağını söyledi. 
     



 EKONOMİ 






















</TEXT>
</DOC>
