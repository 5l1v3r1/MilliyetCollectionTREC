<DOC>
<DOCNO> 43598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/guncel/agun.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’ye acil izin 
</HEADLINE>
<TEXT>

Washington, "acil izin" isteyince Türkiye anında kabul etti. Ve ABD, harek t öncesinde Türkiye’deki hava üsleri kullanmaya ve askeri yığınağa başladı 
     BARÇIN YİNANÇ Ankara 

     Afganistan’a harekat yapmaya hazırlanan ve bölgeye yönelik askeri yığınağını artıran ABD, Türkiye’deki hava üslerini kullanmaya başladı. 
     ABD’nin Ankara Büyükelçisi Robert Pearson, önceki gün Dışişleri Bakanlığı’na Türk hava sahasının ve askeri üslerinin kullanımına izin verilmesi talebini iletti. Pearson’ın "acil" talebi üzerine Dışişleri, izni aynı gün şifahen ABD makamlarına iletti. Bu çerçevede ABD uçakları, önceki günden itibaren Türkiye’deki üsleri kullanmaya başladı. 
     ABD’nin Avrupa’dan başlayarak Afganistan’a kadar uzanan koridorda yer alan tüm ülkelerden hava sahasını kullanma talebinde bulunduğu kaydedildi. 
     
ABD uçakları Özbekistan’da      Afganistan’a yönelik harekat için geri sayım başlarken, Amerikan uçaklarının Özbekistan’a geldikleri bildirildi. ABD’ye ait C - 130 tipi iki nakliye ucağının dün Özbekistan’ın başkenti Taşkent yakınlarındaki Tuzel Askeri Havaalanı’na idiği belirtildi. 
     İnterfaks’ın verdiği habere göre, uçaklardan keşif ve gözlem cihazları dahil çeşitli teknik sistemler indirildi. Uçaklardan biri indirme işleminin ardından Özbekistan’dan ayrıldı. Uçakların Özbekistan’a 100 ABD askeri gorevlisini de getirdiği kaydedildi. 
     



 GÜNCEL 















</TEXT>
</DOC>
