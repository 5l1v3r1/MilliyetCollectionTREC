<DOC>
<DOCNO> 31540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sonspo08.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Kona'ya transfer etti 
</HEADLINE>
<TEXT>

     Transfer çalışmalarını aralıksız sürdüren Diyarbakırspor, Gençlerbirliği'nden Kona'yı transfer etti. 
     Süper Lig'in yeni ekibi yeşil kırmızılı ekibi dış transferde 14 yerli futbolcunun ardından Gençlerbirliği'nden Kona'yı da renklerine bağladı. 
     Basın Sözcüsü Naci Sapan, Gençlerbirliği'nden Kona'yla 2 yıllığına anlaştıklarını ve Kona'nın ilk yabancı transferleri olduklarını belirterek, şöyle dedi ''Ankara'da çalışmalarını yürüten transfer komitemiz Gençlerbirliği'nden Kona'yla 2 yıllığına anlaştı. Bu futbolcuyla bugün sözleşme imzalanacak. Kona akşam saatlerindede Kızılcahamam'daki kampa katılacak. Transfer komitesi çalışmalarını aralıksız sürdürüyor. Ay sonuna kadar kent dışında kamp çalışmalarını sürdürecek olan Diyarbakırspor, Kızılcahamam'da kamp yapan çok sayıda takımla hazırlık maçı yapacak.'' 







</TEXT>
</DOC>
