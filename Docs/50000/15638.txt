<DOC>
<DOCNO> 15638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/magazin/yazdud.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polat Ailesi'nin Erzurum çıkarması 
</HEADLINE>
<TEXT>

Fakirlikte üçüncü olan seyyahlar kenti tarihi eserleriyle zengin. Çağ kebabı, Yemekçi'si, Gelgör'ü, sımsıcak gönül insanları, muhteşem valisi, görkemli Palandöken dağları ve ... 
     Efendim, haftasonu sanat, siyaset, ekonomi, sosyete dünyasından pek çok ünlü isimle birlikte Erzurum'daydım. Bana göre ülkesini gerçek anlamda seven ve Türkiye için çalışan ender birkaç soylu, zengin aileden biridir Polatlar. Türkiye'nin, fakirlikte üçüncü kenti olan Erzurum'a kazandırdıkları Polat Renaisance Erzurum Oteli bu aileye olan saygımı bir kez daha arttırdı. Düşünebiliyor musunuz Siz kalkın, 30 milyon dolar, yani 39 trilyon lira parayı kazanamayacağınızı bildiğiniz halde doğduğunuz kente yatırın. Ne için Tabii ki Erzurumlulara istihdam sağlamak, Türkiye'ye döviz girdisine yol açabilmek. Turizm ve Tanıtma Bakanı Erkan Mumcu, Mehmet Ağar, Ünal Erkan, Hasan Sel, Mustafa Süzer, Nihat Boytözün, Yusuf Kenan ve eşleri, Mehmet Tuna, Şehnaz Çehreli, Kenan, Aylin -Can Çobanoğlu, Hande -Serdar Kunaçav, Figen -İlhan Kütük, ....... Cihangir Öngen, Ersan Sel, Nurcan -Turgay Artam, Türkan -Sakıp Sabancı'nın da içinde bulunduğu davetli grubu da Polat Ailesi'ni bu cesurca yatırımından dolayı teker teker kutladı, inanın. Otelin ortaklarından sevgili Adnan Polat, İlhan Kütük, Hasan Sel ve iki kez olimpiyat, dört kez de Avrupa şampiyonu olan kayakçı Ahmet Demir ile Palandöken'in en yüksek tepesi Ejder'e çıktık önce. Polatlar'ın yeni projelerini dinledik. Zirvede Adnan Polat her iş adamının kendi doğduğu kente yatırım yapmasını önerdi. Bu konuda devletten katkı beklediklerini, ama bugüne değin yapılmadığından yakındı. Hergün düzenli uçak seferinin olması gerektiğini, Erzurum'u yalnızca kayak ve kış turizmi olarak değil, tarihi ve kültürel dokusu ile de tanıtmak gerektiğini söyledi. Adnan Polat, "Başka Türkiye yok Şenay'cığım, bu ülkenin evlatları olarak herkes üzerine düşen görevi yerine getirmek zorundadır" dedi. 
     
     Sıcak insanlar, muhteşem bir otel 
     Pek çok kavim ve milletin tarih duvarına bir tuğla koyduğunu iddia eden Erzurumlu iş adamı Metin Aydaş ve oğlu Volkan ise kaldığımız sürece bizlere büyük konukseverlik gösterdiler. İlk gezi turumda sevgili meslekdaşım Savaş Kalafat ve karısı Menend de yanımdaydı. Savaş Erzurum'da büyümüş. Helal olsun, 7 yaşında oturduğu semti buldu. Saatin geç olması ve yorgunluk nedeniyle turu uzatmadan otele döndük. Polat Renaissance muhteşem bir otel. Otelin odaları, genel mekanı, iç dekorasyonu, tasarımı Yüksek Mimar Yasemin Polat tarafından bir senede yapılmış. Otelin içinde sıkılmanız olanaksız. Lobi katında açık büfe olarak hizmet veren Doruk, geleneksel Türk mutfağı ve Erzurum'a özgü çağ kebabının yeraldığı Mangal Restaurant'ın yanısıra, Şömine ve Vitamin Barlar, La Chalet Kayakevi, sağlık kulübü, hatta döviz bürosu bile var. Fiyatlar da beş yıldızlı otellere oranla makul. Yerli içkiler 2, yabancılar 3, soğuk ve sıcak içecekler ise 800 ila 2 milyon lira arasında. Yani Uludağ'ın yanında müthiş ucuz. Servis, İstanbul'daki Polat Oteli'ni aratmayacak nitelikte. 
     
     Süper bir vali, Gelgör Kebap, Yemekçi 
     Erzurum Valisi Osman Derya Kadıoğlu ve zarif eşi Tülay ile Galatasaray maçında Kopenhag'da birlikte olmuştuk. Sağolsun, bu gezim sırasında biraz dertleştik. Erzurum'un kalkınmasında güçbirliği yapmamızı önerdi. İlk gece yemeği meşhur tortum 'Gelgörçağ Kebap Salonu'nda yedik. Sahibi Şakir Aktaş, şef Hikmet Yeşilyurt, ortağı Veysel Aktaş, ustalar Muzaffer Ekanlı, Ali Akpınar, garsonlar Nejdet Yüksel, Veli Alkış pervane oldular. Baktım, bir kenarda Posta gazetesi yığılmış, okurum olduklarını söylediler, hatıra fotoğraf çektirdik. Mönüde çeşit az, fiyatlar komik. Çorba 500 lira. Çağ kebabı 1.250, et haşlama, kaburga kebap 1.5, tüm içecekler ise 250 bin ila 500 bin lira arasında. Buranın en meşhur tatlısı olan kadayıf dolmasına bayıldım. Telefon numarası 0442 218 30 68. Akşam Esin -Ümit ikilisinin çalıp söylediği Chalet Cafe'de eğlendik. Servisi Nuh Sezer ve Murat Torun yaptı. Posta'nın Yazıişleri Müdürü sevgili Hasan Çakkalkurt ve eşi Türkan Hanım'ı da kandırıp eğlencenin içine soktum. Konuklar arasında olan Fenerbahçeli Turizm ve Tanıtma Bakanı Erkan Mumcu ile koyu bir Galatasaraylı olan Hasan Ağabey iddiaya girdiler. Sezon sonunda, kulübü şampiyon olamayan taraf şampiyon takımın renklerinden kravat alacak ve yıl boyunca takacak. Fanatik bir Galatasaraylı olarak iddianın sonucunu merakla bekliyorum. İkinci gün öğle yemeğinde, Yemekçi'de, Erzurum yöresine özgü yemekler tattık. Sevgili Kenan Erçetingöz, Gül Kavran ve Şamdan'ın sahibi Mehmet Tuna birlikteydik. Yemekçi, Süreyya Altunok'a ait. Aşçı da bayan Gonca Işık. Garsonlar Emre Kullebi ve Metin Çifçi sadece bizim masaya yemek taşıdılar. Kesme çorba, ekşili dolma, mantı, su böreği, turşu, aşure ve kadayıf dolması ile yürüyemez hale geldik. Burada porsiyonlar doyurucu, fiyatlar da 750 bin lira ile 1.5 milyon lira arasında değişiyor. Telefon numarası 0442 235 74 05. 
     
     Erzurum evleri, tarih ve eğlenceye buyrun 
     Yemek sonrası hazmetmek için biraz dolaştık. Bu arada Erzurumluların iftihar ettiği bir sanatçı, İbrahim Erkal ile buluştuk. İlk durak Abdurrahman Gazi Türbesi oldu. Sırasıyla Selçuklulardan kalma Çifte Minareli Medrese, Yakutiye Medresesi, Lala Paşa ve Ulu Camii, Üç Kümbetler'i gezdik. Şehrin simgesi, siyah oltu taşının altın ve gümüşle birleştirilip işlenerek takıya dönüştürüldüğü en ünlü yer olan, 16. yüzyılda Rüstem Paşa tarafından yaptırılan Taşhan Çarşısı'nda turladık. Erzurum'da barlar, lüks pavyon ayarında müzik yapan iki de gazino var. Ama aileler Dedeman ile Polat Oteli'ndeki restoranlarda düzenlenen müzikli geceleri tercih ediyor. Polat'ta Grup Özgür mükemmel. Ben bir fırsatını bulup Erzurumluların, turistlerin, Emel Sayın, Belkıs Akkale, İbrahim Erkal, Mahsun Kırmızıgül, Galatasaraylı yöneticilerden Osman Dürüst, Fenerbahçe Başkanı Aziz Yıldırım ve yöneticilerin geldiklerinde yemek yedikleri 'Erzurum Evleri'ne gittim. Görülesi bir yer. Minik odalardan meydana gelmiş. Buraya ayakkabı ile giremiyorsunuz. Ya galoş ya terlik veriyorlar. İçerde yemek yiyen gençler "Aaa, Şenay Hanım gelmiş" diye tezahürat yaptılar. Allah'a bin şükür, burada da tanıyanımız çıktı. Hep birlikte oturduk, kıtlama yapıp çay içtik, sohbet ettik. Buranın sahibi mimar Siyam Demir. Personel Müdürü Hasan Dumlu, şef Köksal Bozok, garsonlar Şükrü Alkan, Servet Demir, tüm Erzurumlular gibi sıcakkanlı insanlar. Geleneksel Erzurum yemeklerinin yeraldığı mekanda, ayran aşı ve kesme çorba, hıngel mantı, kuzu tandır, kuzu bünyan, kaburga kebap, Erzurum güveç çok ünlü. Burada da fiyatlar 1 ila 3 milyon lira arasında değişiyor. Telefon numarası 0442 233 20 31. 
     
     Muazzez Ersoy, CSA, Vizyon ve Mehmet Tuna'nın derdi 
     Seyahat sırasında Şamdan'ın sahibi sevgili Mehmet Tuna da vardı. Şamdan yine haksız yere üç gün kapatma cezası almış. Hem de haftasonu. Bu kadar insan aç gezerken, ekonomik kriz had safhadayken bence bu uygulama insafsızlık. Cortes'in dövülmesi ve Beşiktaş Emniyeti'nin bundan haberinin olmaması gerekçe gösterilmiş. Halbuki Cortes'in olduğu gece ben oradaydım, olay biraz abartıldı. Zaten ertesi gün de taraflar barıştı. Yaklaşık 400 taksicinin, 70 personelin çalıştığı bir müesseye yazık. Efendim, Erzurum organizasyonunu Ali Sayar, Can Topçu ve Siber Çelik'in sahibi olduğu CSA ile Atilla Kaplakaslan'ın ajansı Vizyon yaptı. Her iki şirketin sahiplerine kocaman birer bravo. O kadar insanla uğraşmak için adamda mangal gibi yürek olmalı. Üstelik herşeyi kusursuz hallettiler. Polat'taki son gecemiz Türk Sanat Müziği'nin dev ismi, Muazzez Ersoy'un şarkıları ile son buldu. Masada ....................... herkes Muazzez'e hayran kaldı. Evet, kısmetse cumartesi İstanbul gecelerinde ve ilan nedeniyle okuyucu mektuplarına veremediğim yanıtlarda buluşmak üzere hoş kalın. Hep mutlu ve sağlıklı yaşayın. 
     
     


 MAGAZİN 













</TEXT>
</DOC>
