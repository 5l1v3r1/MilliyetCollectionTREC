<DOC>
<DOCNO> 38605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun16.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da kaçakları taşıyan Türk balıkçı teknesi yakalandı... 
</HEADLINE>
<TEXT>

     Yunanistan'ın İstanköy adası yakınlarında ülkeye yasadışı yollardan girmeye çalışan toplam 18 kaçak yakalandı. 
     Yunanistan Deniz Ticaret Bakanlığı'nın açıklamasında, sabah erken saatlerde İstanköy yakınlarında Yunan sahil güvenlik botları tarafından durdurulan bir Türk balıkçı teknesinde 10 kaçak yakalandığı belirtildi. Kaçakları taşıyan Türk kaptanın gözaltına alındığı bildirildi. 
     Açıklamada ayrıca, daha önce aynı yerde plastik botlarla İstanköy'e ulaşmaya çalışan 8 kaçak yakalandığı belirtildi. 
     Aralarında bir çocuk ile kadının da bulunduğu kaçakların tümünün Afgan kökenli olduğu bildirildi. 






</TEXT>
</DOC>
