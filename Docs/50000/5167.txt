<DOC>
<DOCNO> 5167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sondun18.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel beyinleri biraraya getiriyor 
</HEADLINE>
<TEXT>

     Nobel ödüllü 200'ün üzerinde kişi, ödülün oluşturulmasının 100. yıldönümü dolayısıyla biraraya gelerek, dünyanın ''hastalıklarına'' çare bulmaya çalışacak. 
     Norveç'in başkenti Oslo'da 6-8 Aralık'ta yapılacak sempozyuma, aralarında eski SSCB lideri Mikhail Gorbaçov ve Tibet'in ruhani lideri Dalay Lama'nın da bulunduğu 32 Nobel Barış Ödülü sahibi katılacak. Barış Ödülü sahipleri, 21. yüzyılda çatışmaların nasıl önlenebileceği konusunda fikir beyan edecek. Aynı günlerde yaklaşık 200 fizik, kimya, tıp, edebiyat ve ekonomi ödülü sahibi de İsveç'te biraraya gelerek, ''moleküler bilimin sınırları'', ''genlerin ötesi'' ve diğer pek çok konuda görüş bildirecek. Nobel ödülü sahipleri, bu iki ülke üniversitelerinde de konuşmalar yapacaklar. Norveç Nobel Enstitüsü Müdürü Geir Lundestad, daha önce barış ödülü sahiplerininin böylesine geniş katılımlı bir toplantısının yapılmadığını söyledi. Güney Afrika'nın eski Devlet Başkanı Nelson Mandela'nın, toplantıya katılmayacağını bildiren tek Nobel Ödülü sahibi kişi olduğu belirtildi. Filistin lideri Yaser Arafat gibi diğer bazı Nobel sahiplerinin ise cevabı bekleniyor. 




</TEXT>
</DOC>
