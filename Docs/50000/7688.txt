<DOC>
<DOCNO> 7688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yazar/guclu.html </URL>
<DATE> 2001/02/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ecevit'ten hocalara müjde 
</HEADLINE>
<TEXT>

     Öğretim üyelerinin maaşlarına nihayet zam geliyor. Profesör maaşlarının eskiden olduğu gibi yüksek yargı organı üyeleri ile yüksek rütbeli subayların maaşlarına yaklaştırılması amaçlanıyor. 
     YÖK Başkanı Gürüz'ün devre dışı bırakılmasıyla hükümet ile üniversiteler arasındaki buzlar tamamen eridi. Ecevit, uzun süredir görüşmediği rektörlerle bir ay içinde iki kez bir araya geldi. Önümüzdeki günlerde gerçekleşecek üçüncü toplantının hazırlıkları ise şimdiden başladı. 
     Başbakan Ecevit'in üniversilere yönelik iyileştirme harekatı, sadece maaş zammıyla sınırlı kalmayacak. Yükseköğretim kurumlarının diğer sorunları için de üçlü bir çözüm programı geliştirildi. Zam gibi kanun gücünde kararname çerçevesinde olabilecek iyileştirmeler hemen yapılacak. İdari ve mali teknik sorunlar en kısa sürede, YÖK ve Üniversitelerarası Kurul kanunlarındaki değişiklikler ise zaman içerisinde gerçekleşecek. 
     Başbakan Ecevit, yüksek öğretim kurumlarına yönelik iyileştirme paketini, önümüzdeki günlerde kamuoyuna bizzat kendisi açıklayacak. 
     Rektörler, Ecevit'le yaptıkları görüşmelerden çok mutlu ayrıldılar. Son görüşmeye katılan rektörler, toplantıyla ilgili olarak diğer rektörlere gönderdikleri mektupta memnuniyetlerini şöyle ifade ettiler 
     "Sayın Başbakanımızın devlet üniversitelerinin sorunlarıyla bu kadar yakından ilgilenmesi, üniversitelerimiz ve Türk yüksek öğretim sistemi için umut verici bir gelişmedir..." 
     Ecevit'in gençlere, hocalara ve üniversitelere yönelik ilgisini öteden beri biliyoruz. Yüreğinin derinliklerindeki bu sevgi ve saygı, üniversiteler için yeni bir umut ışığı. Hep, sıra ne zaman üniversitelere gelecek deyip duruyorduk. İşte galiba şimdi o zaman. Başbakan Ecevit'i şimdiden canı gönülden kutluyoruz... 
     
6 ayda İngilizcenin mimarları      Siz hala kısa sürede yabancı dil öğrenilmez diye durun. Milletvekillerimiz bu işin sırrını biliyor ki, "En zor yabancı dil bile 6 ayda çok iyi öğrenilir" diye kanun teklifinin altına imzayı bastılar. Belli ki kendileri çok kolay öğrendiler. Ola ki aradığınızda Türkçe anlaşamazsanız, yabancı dille de konuşabilirsiniz. Nasıl olsa her biri birkaç dil biliyordur İşte imzacı milletvekiller 
     Müjdat Kayayerli, Mustafa Gül, Kemal Köse, Mücahit Himoğlu, Ali Uzunırmak, Orhan Bıçakçıoğlu, Bozkurt Yaşar Öztürk, Nidai Seven, Yalçın Kaya, Arslan Aydar, Nail Çelebi, Mustafa Enöz, Kürşat Eser, Ayhan Çevik, Cezmi Polat, Mükerrem Levent, Mehmet Ceylan, İrfan Keleş, Hasari Güler, Ali Gebeş, Basri Coşkun, Mustafa Haykır, Cumali Durmuş, Metanet Çulhaoğlu, Mustafa Yaman, Ahmet Erol, Aydın Gökmen, İsmail Çevik, Hasan Kaya, Hakkı Duran, Şaban Kardeş, Yusuf Kırkpınar, Bedri Yaşar, Süleyman Sazak, Armağan Yılmaz, Nazif Okumuş, Hasan Çalış, Ersoy Özcan, Mükremin Taşkın, Ali Işık, Mehmet Serdarroğlu, İsmail Cerrahoğlu, Turan Çirkin, Lütfi Ceylan, Mehmet Gül, Mustafa Verkaya, Osman Gazi Aksoy, Şevket Yahnici, Salih Erbeyin, Mihrali Aksu, Hüseyin Akgül, Sait Gönen, Nesrin Ünal, Mehmet Kaya. 
     Adresleri www.tbmm.gov.tr, 0312.420 50 00 
     
     





Küçük ilanlar 


Ecevit'in Bush kuşkusu 


İki arada bir derede 


Saddam'ın istihbaratçısı 


Ankara'ya çıkarma 


Ecevit'ten hocalara müjde 


CHP'nin gündemi hep kendisi 


Bir "kolaylaştırıcı" rol daha... 


Gala sahillerinde bekliyorum 


Kendinize gelin beyler .. 


Kadına tecavüz 


Ecevit ve Bush 


Her damın kamburu 


Sezen Aksu meselesi 


CHP üzerinde oyunlar 


Fatih'e "Hıristiyan ol" çağrısı 


</TEXT>
</DOC>
