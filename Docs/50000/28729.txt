<DOC>
<DOCNO> 28729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko13.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF stand-by'ın 8. gözden geçirmesini 3 Temmuz'da ele alacak 
</HEADLINE>
<TEXT>

     Uluslararası Para Fonu IMF İcra Direktörleri Kurulu, 3 Temmuz tarihinde yapacağı toplantısında, üzerinde mutabakata varılan stand-by düzenlemelerinin 8. gözden geçerilmesini ele alacak. 
     Hazine Müsteşarlığı'ndan konuya ilişkin yapılan yazılı açıklamada, IMF İcra Direktörleri Kurulu'nun, stand-by düzenlemesi kapsamında 8. gözden geçirmenin tamamlanmasına karar vermesi ve bu çerçevede 1 milyar 201.5 milyon SDR yaklaşık 1.5 milyar dolar tutarındaki ek bir Fon kaynağının daha serbest bırakılmasının beklendiği belirtildi. Bu arada, 8. gözden geçirmenin tamamlanması çerçevesinde IMF'den beklenilen yaklaşık 1 milyar 201.5 milyon SDR tutarındaki ek kaynağın 221.7 milyon SDR'si ''orjinal stand-by düzenlemesi'', 578.4 milyon SDR'si ''ek rezerv kolaylığı'', 401.3 milyon SDR'si ise ''güçlendirilmiş stand-by düzenlemeleri'' çerçevesinde sağlanacak. 







</TEXT>
</DOC>
