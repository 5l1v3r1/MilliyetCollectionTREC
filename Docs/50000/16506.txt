<DOC>
<DOCNO> 16506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/yasam/yas06.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruslar yapay beyin’ üretti 
</HEADLINE>
<TEXT>

İnsan gibi düşünen bilgisayar yapan bilim adamları şimdi onu eğitmeye uğraşıyor... 
     CENK BAŞLAMIŞ Moskova 

     Rus bilim adamları, bu kez de insan beyninin işlevlerini gören süper bir bilgisayar’ geliştirerek ilginç ve önemli buluşlarına bir halka daha ekledi. 
     Moskova’daki Uluslararası Enformasyon Bilim Akademisi üyesi Vitali Valtsev, Interfaks Ajansı’na yaptığı açıklamada, dünyada ilk kez yapay beyin’ üretmeyi başardıklarını söyledi. Valtsev, yapay zeka makinesi’ adını verdiği nörobilgisayarın yapımından nörofizyoloji ve nöromorfolojideki en gelişmiş bilgilerin kullanıldığını belirtti. 
     
     Onu eğitiyorlar 
     Geliştirdikleri bilgisayarın düşünme yeteneği olduğunu anlatan Rus bilim adamı şunları söyledi "Yapay zeka makinesini tıpkı bir bebek gibi eğitmemiz gerekiyor. Onun düşman ya da suçlu değil, dost olmasını sağlamak bizim elimizde. Bu çok önemli." Valtsev, bilim adamlarının 1940’lı yıllardan beri bu alanda sürdürdükleri çalışmalarında omurilik nöronunu temel almaları nedeniyle yapay zeka üretmeyi başaramadıklarını söyledi. 
     


 YAŞAM 























</TEXT>
</DOC>
