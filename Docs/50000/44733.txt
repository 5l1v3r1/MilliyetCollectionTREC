<DOC>
<DOCNO> 44733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo14.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Capone vurgun haberlerine cevap verdi... 
</HEADLINE>
<TEXT>

     Galatasaray'ın Brezilyalı futbolcusu C.A. De Oliveira Capone, sarı-kırmızılı takımla yaptığı sözleşmeyle ilgili ''vurgun'' haberlerinin çıkmasının yanlış olduğunu söyledi. 
     Florya Metin Oktay Tesisleri'nde, Mustafa Kıran'ın tercümanlığında bir basın toplantısı yapan Capone, menajeriyle kendi arasındaki ilişkide, Galatasaray'ı etkileyecek bir şey olmadığını iddia etti. 
     Capone, şöyle konuştu 
     ''Ben elbette iş yaptığım kişiden memnunsam, ona bir şeyler verme hakkım var. Bu benimle menajerim arasında. Eğer Galatasaray'ı etkileseydi, ben burada olmazdım. 
     Galatasaray'ın içinde bulunduğu ekonomik sıkıntıdan da faydalanarak, takımın moralini bu şekilde bozmak istiyorlar. Eğer bir belge varsa, bana da gösterin. Kimsenin bilmediği şeyi onlar nasıl biliyor.'' Sağ dizinde hafif sakatlığı bulunan Brezilyalı futbolcu, basın toplantısından sonra Bakırköy'deki Acıbadem Hastanesi'ne MR çektirmeye gitti. 
     






</TEXT>
</DOC>
