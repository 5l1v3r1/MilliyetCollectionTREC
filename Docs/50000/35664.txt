<DOC>
<DOCNO> 35664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/yasam/yas01.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Son olarak Alanya’da görülmüş 
</HEADLINE>
<TEXT>
Yılan, güney sahillerine indi 
Milliyet’in "yılan hik yesi", şehir efsanesi oldu, tüm ülkeyi dolaşıyor. Olaya şimdi de Alanyalılar talip oldu Bu, bizim Kuşyuvası’nda yaşandı 
     İSTANBUL Milliyet 

     Şehir efsanesi oldu 
     SİİRT’TEN Hasankeyf’e giden üç çocuklu bir ailenin, yolda buldukları lastiği araçlarına almalarıyla başlayan ve lastikten çıkan yılanın bütün ailenin ölümüne yol açtığı hik ye, şehir efsanesi halinde yayılıyor. Henüz "Evet, bu benim başımdan geçti" diyen biri çıkmadı. Ancak Siirt’ten sonra, Haymana, Çanakkale, Balıkesir ve Aydın ile devam eden öyküye en son Alanya da katıldı. 
     
Hepsi yalan, bu gerçek      BU hikayeleri yakından izlediğini belirten Alanyalı bir okurumuz "Hiçbirisi doğru değil, olay iki ay önce Alanya’nın Kuşyuvası mevkiinde meydana geldi. Yolda buldukları lastiği alıp arabalarına koyan ailenin iki çocuğu öldü. Baba, anne ve bebeği yaşıyor" diyerek sahip çıktı. Ancak, olayı yaşadığı iddia edilen anne ve babanın kimlikleri h l meçhul. 
     
İnanılmaz bir hik ye      HİK YE, Siirt’ten Hasankeyf yönüne giden üç çocuklu ailenin yolda buldukları lastiği araçlarına almalarıyla başlıyordu. Lastiğin içindeki iki yeşil yılan arka koltuktaki çocuklardan birini ısırıp öldürüyor, diğerinin de boynuna dolanıyordu. Olayı fark eden baba, yılanı çocuğun boynundan söküp alıyor. Ama her iki çocuğunu da kurtaramıyor. Anne ise acıdan kollarını kasınca kucağındaki üç aylık bebek nefessiz kalarak ölüyor. Anne bagajdan aldığı av tüfeğiyle olaydan sorumlu tuttuğu kocasına ateş edip öldürdükten sonra uçurumdan atlayarak intihar ediyordu. 
     



 YAŞAM 
























</TEXT>
</DOC>
