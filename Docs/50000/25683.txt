<DOC>
<DOCNO> 25683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/magazin/yazdud.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Asena ve Morgül’den köşe kapmaca 
</HEADLINE>
<TEXT>

Universal’den aşk şarkıları, Maslak’da Bursa İskender ve Pitza Pizza, Class Şiribom, Deniz Cafe, He-De, Bodrum’da saç show 
     Efendim, hiç kalemim değil ama, son haftalarda yine daldım kebap muhabbetine. Nerelere gittim bir bilseniz. Tabii annem ve kardeşlerimin bunda büyük rolü oldu. Sağolsunlar, et ve kebap muhabbetini seviyorlar. Bir kez Etiler’de Dalmaz Center’ın karşısında olan, sevgili Edip Önder’e ait He-De’ye gittik. Kardeşim kadar sevdiğim Altan Karabulut ve güzel karısı Yasemin de yanımızdaydı. Muhabbet iyiydi. He-De’nin ekibi biraz değişmiş, yeni şef Kazım Sönmez de hayli başarılı. Bir başka akşam da Maslak’da Migros’dan çıkarken farkettiğim Bursa İskender Kebapçısı’nın paket servisinden yararlandım. 1960’dan beri asırlık bir lezzete sahipmiş. Fiyatlar makul. Maslak, İstinye, Tarabya tarafında oturanlar için ideal. Kebabın her çeşidi var, üstelik normal mönü fiyatlarından da yüzde 10 indirim yapıyorlar. Fındık lahmacun 250, içli köfte 600 bin. Pide çeşitleri 2 ila 2.5 milyon lira arasında. Rejim yapanlar için de light iskender’ beyaz et var, porsiyonu 2.5 milyon. Her çeşit ızgara, salata ve tatlı mevcut. Bence bir deneyin, konuklarınızı bile ağırlayabilirsiniz. Telefon numarası 0212 285 43 43. 
     
     Yine Maslak’da pizza sevenler için ekonomik bir başka yer ise Pitza Pizza’. Kaliteli ve hesaplı. Pizza çeşitleri, büyüklük ve malzeme çeşidine göre, 
     2 ila 10 milyona kadar çıkıyor. Kıymalı ve sebzeli lazanya 2 milyon 250 bin lira. 10 adet tavuk kanadı, pizza ekmeği ile birlikte 
     3 milyon 200 bin lira. Bir dilim pizza, 4 parça tavuk ve coca coladan oluşan özel mönü ise 3.5 milyon. Paket servislerinde yalnız 100 bin lira ekstra içecek bedeli alıyorlar. Burada da her çeşit salata ve tatlı var, fiyatları da 1 ila 1.5 milyon lira arasında değişiyor. Telefon numarası 
     0212 285 04 04. Universal’in kraliçesi Neşe Demirkad ile müthiş çalışkan promosyon direktörü Bige Daruga bana Aşk Şarkıları’ adlı bir CD yollamışlar. Teoman, Çelik, MFÖ, Şebnem Ferah, Burak, Kut, Ege, Ümit Sayın, Niran Ünsal, Mirkelam, Serdar Ortaç, İzel, Rafet El Roman, Taner, Gündoğarken, Yeni Türkü, Kurtuluş ve Ebru Gündeş’den o kadar güzel şarkılar var ki... Şu krizde motive olmak için alın, dinleyin, sevgilinize, sevdiklerinize armağan edin. 
     
Class Şiribom, Deniz Cafe      Cabir Eşki’yi sevgili Çınar Nalbantoğlu’nun yakın dostu olarak 10 yıl önce tanımıştım. Şimdilerin Class Şiribom’u olan gece kulübünde, Türkiye’nin pek çok ünlü pop sanatçısı sahne almıştı. Adına yakışır klasa sahipti. Cabir Bey ve Çınar Ağabey midelerine düşkün insanlar, sonunda burasını kebapevi yaptılar. Çok da başarılı oldu. Sevgili Rıfat Ababay götürecekti ama, kısmet olmadı. Şeytanın bacağını nihayet kırdım, tesadüfen uğradım. Kenan Işık, sevgili Fatih Altaylı, Mahsun Kırmızıgül, Müjde Ar, can dostum İzzet Çapa buranın müdavimleri arasında. Aşkın Kazankaya’nın yaptığı, özellikle Antep mutfağı ile ilgili leziz kebap, meze, içli ve çiğ köfte çeşitleri herkesin dilinde. İşletmenin halkla ilişkilerini Özge Yıldırım yürütüyor. Ben bir arkadaşıma bahçe takımı almak üzere hemen yakınındaki bir dükkana uğradıktan sonra geçtiğim için sadece çay içtim. Fakat mönüyü dikkatle inceledim, kebapçı için hayli ucuz. Salata ve meze çeşitlerinin fiyatları aynı 1 milyon 250 bin lira. Kebaplar ise 3-5 milyon lira arasında değişiyor. Porsiyonlar, özellikle de karışık et tabağı fazlasıyla doyurucu. Spesyaller arasında Şiribom kaşarlı köfte, fırın tava, sarımsak, soğanlı ve keme kebap çok ünlü. Rezervasyon için telefon numarası 0212 257 03 73. Ahmet Tosun’u tanımayan yoktur. Ahmet, Şamdan’ın eski müdürlerinden. Şimdilerde Anadolu yakasındaki Pyramid eğlence merkezinin yanında yer alan, denize sıfır, muhteşem bir manzarası olan Deniz Cafe’yi işletiyor. Mutfakta ağırlık Fransız yemeklerinde. Haftanın 5 günü piyanist Hakan Törün eğlendiriyor. Ahmet, işini bilen bir isim. Aynı ayardaki diğer eğlence yerlerine oranla fiyatlar ehven. Antreler 3 ila 5.5 milyon, salatalar 3 ila 6.5 milyon, ara sıcaklar 2 ila 5, ana yemekler ise 4 ila 7 milyon lira arasında. Her türlü alkollü ve normal içecek mevcut. Verdiğiniz siparişe göre, adam başı, 12-15 milyon liraya çıkabilirsiniz. Tabii antre veya ana yemek olarak deniz mahsulleri, balık isterseniz, yanında bir de dünya markası şarap açtırırsanız o zaman iş değişir. Rezervasyon için telefon numarası 0216 336 36 23 Efendim, yarın Bodrum’daki Hemera Disco’da 2001 İlkbahar Saç Tasarım ve Show’u var. Aslında Diva Güzellik ve Kozmetik San. Ltd. Şti. Genel 
     Müdürü Gökhan Soyguder bu güzel gösteriye beni de davet etti ama nerede .. Hafta arası bir yerlere kıpırdamak olası değil. Bayram 
     bile çalıştık. Bakalım ne zaman iznimi kullanıp şöyle kafamı dinleyeceğim. Neyse, Diva 
     kuaförler zinciri tarafından düzenlenen bu güzel geceye tüm Bodrumlular davetli. Bilginize. Bu arada Ortaköy Küfeli Meyhane’nin sahibi sevgili Sinan Kendir de Bodrum-Turgutreis’de Ortaköy’ün şubesini açtı. Program fasıl ile başlıyor ve canlı pop müzik, oryantal ile devam ediyor. Limitsiz yerli içki dahil 12 milyon lira. İlgilenenler için telefon numarası 0252 382 85 46. 
     
İki ünlü sanatçının saklambaç oyunu      Giyim sanayinde acaip ucuzluk var. 
     4-5 taksit de cabası. Eh, insan ister istemez alışveriş yapıyor. Sosyal yaşamın içinde olduğum ve giyimime, kuşamıma dikkat etmem gerektiğinden, dişimizden, tırnağımızdan artırdığımız ile birşeyler alıyoruz. Salı günü Akmerkez Vakkorama’ya uğradım. Sevgili Turgut Reyhan ile sohbet edip birşeyler bakarken, kapıdan, hanımefendi oryantalimiz Asena girdiler. Bir başka köşede, baktım Yılmaz Morgül... Tişört seçiyor. Birbirlerini görünce yıldırım çarpmışa döndüler. Yılmaz cafeye geçti, Asena alışveriş yapmaya başladı. Malumunuz Morgül, Derya Tunacı’dır da. Oryantal hanımefendi 1 milyar 700 milyona yakın bir alışveriş yapmış. Fakat ben Morgül ile Asena’nın mağaza içinde köşe-kapmaca oynamaları karşısında gerçekten eğlendim. Bu arada Turgut akşamları da Etiler’in girişindeki Şamatalı Meyhane’de işletmeci ve şarkıcı olarak çıkıyor. Haftasonları Naşide Göktürk var. İki kez gittim, ikisinde de çok eğlendim. Efendim, bugünlük de bu kadar kalın sağlıcakla. En kötü gününüz benimkinden iyi olsun. 
     
     



 MAGAZİN 













</TEXT>
</DOC>
