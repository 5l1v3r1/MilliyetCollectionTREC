<DOC>
<DOCNO> 1187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yazar/uras.html </URL>
<DATE> 2001/01/08/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
"Cep" cebi yakıyor 
</HEADLINE>
<TEXT>

     Çok kimse "Aldım bir cep telefonu ama konuşmuyorum... Yükü ne olacak ki " diyor... Çok kimse de "Ben hazır kartla konuşuyorum... Sabit masraf, vergi falan ödemiyorum" diyor... Böyle söyleyenlerin haberi yok... Cep telefonu ceplerini yakıyor. 
     Pazar yerinde "pazarcı Müslim", "- Hocam şu faturayı ben anlamadım... Bir baksana" diyerek cep telefonu faturasını uzattı. Bu arada anlattı "- Kullandığım kadar öderim diyerek satın aldım. Geçen ay hiç kullanmadım... 3 milyon 600 bin lira fatura geldi..." Faturaya baktım. Konuşma ücreti 282 bin lira. Gerçekten az konuşmuş. Ama, şirket 2 milyon 173 bin lira sabit ücret, 94 bin lira fatura baskı ücretini konuşma ücretine eklemiş. Devlet baba da 1 milyon 71 bin lira "KDV" ve "İletişim Vergisi" almış. Bizim pazarcı Müslim'in 282 bin liralık cep konuşmasının faturası olmuş 3 milyon 600 bin lira... 
     Pazarcı Müslim hesabını, kitabını kontrol ediyor da durumun farkına varıyor... Ya durumun farkına varmayanlar 
     Pazarcı Müslim'in uyarısı üzerine telefon şirketini aradım. Müşteri hizmetleri sorumlusu bayandan öğrendiğime göre, müşterinin arzusuna göre farklı tarifeler uygulanıyormuş. Sesini çıkarmayan müşterilere uygulanan tarife "Standart Tarife" imiş. Bu tarifede cep telefonu ile konuşma başladıktan sonra, her 6 saniyede kontür ücreti belirleyen saat bir basamak atıyormuş. Her basamak 20 bin lira, 10 basamak 1 dakikalık standart konuşma 200 bin lira imiş. Bu aynı şirketin telefonları arasındaki konuşmalardaki tarife... Başka şirketin numarası aranıyor ise bir dakikalık konuşmanın faturası 260 bin lira oluyormuş. 
     Yurtdışı aramalarında farklı tarifeler varmış. Örnek olarak Almanya ile bir dakikalık görüşmenin 527 bin lira, Amerika ile 775 bin lira olduğunu öğrendim. 
     Ancaaaaakkkkk... Ne kadar konuşursan konuştuğun kadar ödemiyorsun. Şirket ne kadar konuşursan konuş, cep telefonu alanlara hizmet verdiği için her ay 2 milyon 173 bin lira sabit hizmet ücreti ve de fatura bastırıp posta ile gönderdiği için 94 bin lira fatura ücreti alıyor. 
     Bunlar konuşma ücreti ile birleşiyor. Toplam vergiye esas rakamı vergi matrahını oluşturuyor. Vergi matrahı üzerinden devlet baba önce yüzde 17 oranında "KDV", sonra da buna ek olarak yüzde 25 oranında "Özel İletişim Vergisi" alıyor. 
     Böylece ayda 1 milyon liralık konuşma yapan, sabit ücreti ve vergisi ile 4 milyon 640 bin lira fatura ödüyor. Ayda 10 milyon liralık konuşma yapanda sabit ücret aynı kaldığı için vergi yükü azalıyor. Ayda 17 milyon 450 bin liralık fatura geliyor. 
     Hazır kart kullanılınca, sabit ücret ve vergi yok sanmayınız. Sabit ücret ve vergi yükü hazır kartta her bir konuşmaya bindirilmiş durumda. Hazır kartsız olarak dakikada 200 bin liraya yapılan konuşma, hazır kart ile dakikada 288 bin liraya yapılıyor. Hazır kart ile yapılan konuşmanın dakika başı ücreti daha pahalı. Bu fark sabit ücret ve vergiyi karşılıyor. 
     Bir de şimdilerde "motivasyon" modası çıktı... İnsanlar birbirini "motive etmek için" cepten cebe mesaj yolluyor .. Haberler doğru ise, bayram günlerinde insanlar birbirine 20 - 30 milyon mesaj çekmiş... Her bir mesaj, hesaba 60 bin lira ekliyor. Bunun üzerine de vergi biniyor. Açık anlatımıyla "tık tık mesaj"ın da bedeli var. 
     Son olarak sayın okuyucularıma kaç kişinin cebinde "cep" var... Onu anlatayım. Bulabildiğim rakamlara göre Turkcell'in 6 milyon 360 bin, Telsim'in 3 milyon 190 bin abonesi var. Demek ki, aboneli "cep telefonu" sayısı 9 milyon 550 bin adet. Ön ödemeli, hazır kartlı Telsim'de 2 milyon 310 bin, Turkcell'de 3 milyon 890 bin abone var. 
     Hazır kartlı toplam abone sayısı 6 milyon 200 bin adet. Nerede ise sabit ücretli abone sayısına yetişiyor. İki farklı kullanımdaki cep telefonlarını topladığımızda görüyoruz ki Türkiye'de 15 milyon 750 bin adet cep telefonu var. 
     Acaba bu sayı az mı, çok mu Acaba Türkiye'de kaç adet "telli" telefon var Ulaştırma Bakanı, Türk Telekom'un satışı ile ilgili bilgi verirken Türkiye'de 19 milyon 600 bin telli telefon olduğunu söylemişti. Görülüyor ki, halkımız "telli" telefondan "cep"e geçmiş durumda. Cep, "telli" telefonu ezer hale gelmiş durumda... Bu gelişmeler "telli" telefon işletmecisi Türk Telekom'un işini güçleştiriyor, değerini düşürüyor. 
     
     
Cep'ten 1 milyon liralık konuşma yapan 4.6 milyon lira fatura ödüyor  5 dakika konuşmanın faturası 50 dakika konuşmanın faturası 1 Konuşma ücreti 1.000.000 10.000.000 2 Kullanım ücreti 2.267.930 2.267.930 1- Aylık sabit ücret 2.173.913 2.173.913 2- Fatura baskı ücreti 94.017 94.017 3 Vergi matrahı 3.267.936 12.267.930 4 Vergi toplamı 1.372.530 5.152.530 1- KDV 17 555.548 2.085.548 2- İletişim Vergisi 25 816.982 3.066.982 5 Vergi yükü yüzde 137 51 6 Toplam ödeme 4.640.460 17.420.460      
     
     





Issawi'ye saygı 


Dokunmaya devam 


Sessiz zirveler 


İndirgenmiş ittifak... 


Saray, stadyum ve hamburger .. 


Ortadoğu'da geriye sayım 


"Bizi sevmiyorlar .." 


Olimpiyat ve maydanoz 


Memleket gerçekleri... 


Demirel Çağlar dava arkadaşım 


Kefalet çeşitlidir 


Telekom tekeli gelişmenize engel’ 


"Cep" cebi yakıyor 


</TEXT>
</DOC>
