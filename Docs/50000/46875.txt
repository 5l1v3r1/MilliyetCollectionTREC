<DOC>
<DOCNO> 46875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/dunya/dun02.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'den medyaya sansür 
</HEADLINE>
<TEXT>

İngiltere Başbakanı Tony Blair de "gizli mesajlar içerebileceği" endişesiyle medya kuruluşlarından Bin Ladin görüntüsü yayınlamamalarını isteyecek 
     NEVSAL ELEVLİ Londra 

     İngiltere Başbakanı Tony Blair'in, TV kanallarının yöneticileriyle başbakanlık konutunda bir araya gelerek, Usame bin Ladin'in görüntülerinin yayınlanmaması için "tavsiyelerde bulunacağı" açıklandı. Başbakanlık sözcüsü, Tony Blair'in Ladin görüntüleriyle ilgili olarak ciddi kaygıları olduğunu belirterek, "Başbakan bu konuyu yayıncılarla görüşmenin ve önümüzdeki günlerde ortaya çıkacak kasetler konusunda bir karara varmanın gereğine inanıyor" dedi. 
     
     Başbakanlık sözcüsü açıkladı 
     Sözcü, bu kasetlerin gizli mesajlar içerebileceği gibi, propaganda yapmak üzere kullanıldığını da sözlerine ekledi. Mail on Sunday gazetesi ise Blair'in BBC'den Ladin'in görüntülerini yayınlamamaları isteğinde bulunduğunu ve bunun da kurumla arasında tartışma çıkmasına yol açtığını öne sürdü. 
     



 DÜNYA 












</TEXT>
</DOC>
