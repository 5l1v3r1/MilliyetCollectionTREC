<DOC>
<DOCNO> 20670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/tamer.html </URL>
<DATE> 2001/05/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tam bağımsız Üst Kurullar 
</HEADLINE>
<TEXT>

     Telekom'da lisans yetkisi, uykusuz gecelerin ardından Ulaştırma Bakanlığı'ndan alınarak Telekomünikasyon Kurulu'na verildi. Verildi de bundan böyle kararların siyasilerden bağımsız bir üst otorite tarafından alınabileceğine sizin aklınız yattı mı Allah Aşkına... 
     Peşinen söyleyeyim Sözüm kesinlikle Telekomünikasyon Kurulu'na değil. Zaten Başkan Mehmet Fatih Yurdal dışında kurulda adını bildiğim tek bir kişi bile yok. Yurdal'ı da eski Telekom genel müdürü olduğu için tanıyorum. 
     Tüketiciyi ilgilendirdiği için Rekabet Kurumu'nun kuruluşunu yakinen izlemiştim. Siyasetle her zaman içiçe olmuş, Küçükçekmece belediye başkanlığı seçimini kaybedince, kamu bankalarının küçüğünden başlayıp büyüğünün genel müdürlüğüne doğru kolaylıkla terfi edebilmiş Şekerbank, Vakıfbank, Emlakbank Aydın Ayaydın, mal ve hizmet piyasalarını objektif olarak denetlemesi gereken Rekabet Kurulu gibi çok önemli bir üst otoriteyi kurmakla görevlendirilmişti. Ayaydın, 1999 seçimlerinde ANAP milletvekili oluncaya kadar da Rekabet Kurulu'nun başkanıydı. Hatta hala perde gerisinde etkili olduğu söyleniyor. 
     80'li yılların ortasında kurulan Sermaye Piyasası Kurulu SPK, Türkiye'deki ilk üst kuruldu. Şimdi sayıları çoğaldı 
     Radyo Televizyon Üst Kurulu RTÜK 9 kişi 
     Rekabet Kurulu 11 kişi 
     Telekomünikasyon Kurulu 9 kişi 
     Bankacılık Düzenleme ve Denetleme Kurulu BDDK 10 kişi 
     Bu kurulların siyasilerden ne kadar bağımsız bir üst otorite gibi davranabildikleri, kurucu başkanlarının kim olduğuyla yakından ilgili. Ve eğer üst kurul oluşurken işin içine siyaset karışmışsa, temizlenmesi yıllar alabiliyor. SPK hariç bizim üst kurullarımız, zaten henüz o kadar gençler ki... 
     
BDDK'ya kıyak mı      Erdal Sağlam'ı geçen gün CNN Türk'teki Parametre programında dinliyordum. Yeni Bankalar Yasası'na son anda eklenen bir maddeyle Bankacılık Düzenleme ve Denetleme Kurulu BDDK üyelerine kıyak geçildiğini söylediğinde irkildim. Erdal'ın aktardığına göre BDDK'nın 10 üyesinden 2'sinin, her 2 yılda bir değişmesini öngören mevcut düzenleme, tüm BDDK üyelerinin 6 yıl süreyle görevde kalmalarını sağlayacak şekilde değiştiriliyormuş. 
     Biliyorsunuz geçen hafta da Rekabet Kurulu'nun 11 üyesinden mevzuat gereği süresi dolan 3'ünün yerine getirilenlerden özellikle biri, buram buram siyaset koktuğu için yoğun eleştirilere hedef olmuştu. Başbakan Yardımcısı Mesut Yılmaz'ın yakını olarak bilinen ANAP eski milletvekili Mustafa Parlak'tan söz ediyoruz tabii. 
     İstanbul Sanayi Odası Başkanı Hüsamettin Kavi'yi "Bu ne iştir " diye aradığımda baktım ki Kavi, bu üst kurullar meselesine daha da kapsamlı bakıyor "Ben artık bütün bu üst kurulları ilginç bulmaya başladım. İşini - gücünü kaybetmiş ne kadar insan varsa oraya getiriyorlar. O parti birini seçtiriyor, öbür parti bir başkasını seçtiriyor. Bu arada aklı başında ehil 1 - 2 kişi de işleri sırtlanıp götürüyor. Ben orada özel sektörden doğru dürüst birini göremiyorum. Alın BDDK'yı, alın Rekabet Kurulu'nu... Tüketicinin temsil edilmediği, sivil toplumun sesini duyuramadığı bir BDDK ya da Rekabet Kurumu olur mu " 
     Rekabet Kurumu, hele Mustafa Parlak örneğinde tam da Kavi'nin dediği gibi maalesef ehliyet yerine siyasetin son sözü söylediği bir örnek. Acaba BDDK'yı bu tehlikeden mi korumak istediler 
     Kavi itiraz ediyor "Aynı insanlar 6 yıl süreyle bir kurulda olmaz. 2 yılda bir yeni kan gelmeli ki, olaylara farklı bakış açılarıyla bakılabilsin. O güne kadar gözden kaçanların üzerine gidilebilsin." 
     
Bilgisayarda TL'ye dönüş      Dün gazetelerde koskocoman tam sayfa bir ilan vardı 
     "TL in, dolar out. Liramıza sahip çıktık, doları satışlarımızdan kaldırdık. Tüm Casperlar'da Türk Lirası dönemi başladı." 
     Casper Bilgisayar tarafından verilen ilanda tüketiciye, 3 ya da 5 ay sabit Türk lirası taksitlerle 800 milyon liradan 1 milyar 625 milyon liraya kadar 5 değişik model sunuluyordu. 
     Compaq ve American Research Corporation ARC bilgisayarları da dolardan TL'ye döndüklerini dün gazete ilanlarıyla duyurmuşlardı. İlanlar Carper'ınki gibi tam sayfa ve görkemli olmasa da bayağı dikkat çekici "Türk Lirası'na güven kampanyası" sloganını kullanan ARC'de, bilgisayar fiyatları KDV hariç 995 milyon liradan başlayıp modeline göre 1 milyar 595 milyon liraya kadar çıkıyor. 12 aya varan sabit Türk lirası taksitlerle... 
     Compaq ise "ilk kez TL fiyatlarıyla satış yaptıklarına" dikkat çektikten sonra 1 milyar 129 milyon liraya sattıkları bilgisayarların bütçelere rahat nefes aldıracağını duyuruyor. 
     Geçen ay başlattığımız Türkiye'nin parası TL'dir" kampanyamızın tuttuğunu görmek bizi sevindiriyor. 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
