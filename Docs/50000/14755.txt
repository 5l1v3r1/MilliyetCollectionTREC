<DOC>
<DOCNO> 14755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sondun12.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’da İslami terörist avı 
</HEADLINE>
<TEXT>

     İtalya hükümeti, polisin Avrupa’da saldırılar düzenleyebilecek bir İslami gerilla örgütünün "beyinini" ezdiğini bildirdi. 
     İçişleri Bakanı Enzo Bianco, ülkenin kuzeyinde Suudi militan Usame Bin Ladin’le bağlantılı olduğundan şüphelenilen 5 kişinin yakalanması hakkında yorum yaparken, başka tutuklamaların olabileceğini söyledi. 
     Bianco, gazetecilere yaptığı açıklamada, "Avrupa’da saldırılar düzenleyebilecek bir örgütün beyinini ortaya çıkardık. Polis terörist saldırılar yapmaya hazır çok tehlikeli bir birimi açığa çıkardı" dedi. 
     Bianco, bunun Avrupa ve ABD’deki polisle işbirliği içinde yapılmış bir operasyon olduğunu belirtti. Bu arada Almanya’da da yine Bin Ladin’le bağlantılı olduğu sanılan bir İslami örgüte üye Samir K. adlı Cezayirli bir kişi yakalandı. 
     Alman savcılar, bu kişinin şüpheli teröristlere karşı Avrupa çapında yapılan bir operasyon çerçevesinde, İtalyan yetkililerle işbirliği içinde yakalandığını söylediler. 
     
     




</TEXT>
</DOC>
