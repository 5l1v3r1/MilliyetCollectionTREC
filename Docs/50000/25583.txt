<DOC>
<DOCNO> 25583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/soneko21.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası Genel Müdürü "Kamu Bankalarının sorumluluğu bitmedi" 
</HEADLINE>
<TEXT>

     Türkiye İş Bankası Yönetim Kurulu Başkan Vekili ve Genel Müdürü Ersin Özince, kamu bankalarının bankacılıktaki sorumluluğunun katiyen bitmediğine inandığını söyledi. 
     Hazine Müsteşarlığı Mensupları Vakfı, İstanbul Mülkiyeliler Vakfı tarafından düzenlenen ''Kamu Bankalarının Dünü, Bugünü, Yarını, Konumu'' panelinin ikinci oturumuna başkanlık yapan Özince, burada yaptığı değerlendirmede, Türkiye'de milli bankacılık faaliyetinin önemine inandığını belirtti. 
     Cumhuriyeti kuranların doğru hareket ettiğini ve liberal yaklaşım izlediğini kaydeden Özince, ''kamu bankaları, özel bankalar sektöre yeterince sermaye koyamazsak, gerekli olan bankacılık faaliyetini yapamıyız. Güçlü ekonomiye de bankasız geçemeyiz'' dedi. 
     Halen sektörde sermaye sağlama açısından kaynakların kısıtlı olduğunu anlatan Özince, konuşması sırasında Ziraat Bankası'nın 1960'larda yaptırdığı füze şeklindeki kumbarayı çıkarttığını bildirdi. 
     Özince, şöyle devam etti 
     ''Bu füzeyi aldığımız zaman uzaya gideceğimi sanıyordum. Ziraat Bankası bu füzeyle başka bir ruh da veriyordu. Sadece bankacılık değil. Şimdi bu ruh olmadan ben kamu bankacılığının, ne de bankacılığın düzeleceğine inanmadığım için, kamunun buradaki sorumluluğunun katiyen bitmediğine inanıyorum.'' 
     
     'Milli bankacılık ihtiyacı var' 
     Türkiye'de bugün bankacılık sektöründe önemli bir boşluk yaşandığını, birilerinin bu sektöre sermaye koyması gerektiğini vurgulayan Ersin Özince, şunları söyledi 
     ''Bunlardan bir tanesi giderek sektörde çekileceğini ifade ediyor. Bir milli bankacılık ihtiyacı var. Diğer ülkelerde olduğu gibi kriz sonrası sektöre yabancı sermaye girecek mi Kişisel kanaatim bu açıdan bir sermaye akışı olmayacak. İş Bankası'nın çok şubesi var deniyor. Ama fert başına şubeye bakılırsa Türkiye'de hala bankacılık setöründe yatırım gerekli. Herşeyi satacaksanız, tasviye edecekseniz dahi en iyi neticeyi almak zorundasınız. Burada sermayedar, vatandaş, vergi mükelefidir. Onun yararını düşünmek lazım.'' 
     Zaten bankacılık sektörünün ekonominin finans ihtiyacına katkısını az olduğuna, son dönemde bu katkının daha da azaldığına işaret eden Özince, şöyle dedi 
     ''Kamu bankalarının misyonerliği bankacılık yapmak. Artık ihtisas kredileri, reel sektöre kredi veren banka kalmadı. Kamu bankaları ayağını da çekerseniz. Ne olur Mevduat sahibi alabildiği kadar faizini alır. Ama ticari kesimde borcu alanın altından birden bire tabure çekiliyor. Bankacılık sektörünün başka unsurları da bu boşluğu doldurmaktan ne yazık ki aciz veya isteksiz.'' 
     Türkiye'de ''devlet kamu bankacılığında yanlış yapmıştır'' fikrinin yanlış olduğunu ifade eden Özince, İş Bankası'ndaki kamu hisselerinin halka arzında büyük bir başarı yaşandığına dikkati çekerek, böylece Türkiye'nin en büyük sermaye şirketinin yaratılmasında devletin başarı gösterdiğini söyledi. 
     







</TEXT>
</DOC>
