<DOC>
<DOCNO> 37947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sonspo17.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher şampiyon... 
</HEADLINE>
<TEXT>

     Formula 1'de sezonun tamamlanmasına 4 yarış kala, sürücülerde Alman Michael Schumacher, markalarda ise Ferrari takımı şampiyonluklarını ilan ettiler. 
     Sezonun 13. yarışı olan Macaristan Grand Prix'sini, saatte ortalama 306.069 kilometrelik hızıyla, 1 saat 41 dakika 49.675 saniyede ilk sırada tamamlayan Ferrari'nin Alman pilotu Michael Schumacher, 4. kez dünya şampiyonu oldu. Kariyerindeki 51. zaferini elde eden Alman pilot, bu başarısıyla Fransızların ünlü pilotu Alain Prost'a ait olan rekora da ulaşmış oldu. 
     Schumacher, bu sezon 7. birinciliğini elde ettiği Macaristan Grand Prix'si sonunda, genel klasmanda en yakın rakibi İngiliz David Coulthard ile arasındaki puan farkını 43'e çıkararak, bitime 4 yarış kala şampiyonluğunu ilan ederken, takım arkadaşı Brezilyalı Rubens Barrichello da yarışı 2. sırada tamamlayınca, ikinci şampiyonluk da markalarda geldi. İlk 2 sırayı alan Ferrari pilotları, takımlarını da peşpeşe 2. kez dünya şampiyonluğuna ulaştırdılar. Ferrari bu zaferle, en yakın rakibi McLaren Mercedes'in önünde, markalarda 11. kez şampiyon oldu. McLaren Mercedes takımından David Coulthard'ın 3. olduğu yarışta, Williams BMW'den Alman Ralf Schumacher 4., McLaren Mercedes'in Finli pilotu Mika Hakkinen ise 5. sırada yer aldı. 
     
     Sürücüler sıralaması 
     Schumacher'in şampiyonluğunu ilan ettiği 13. yarış sonunda, sürücüler klasmanı şöyle oluştu 
1. Michael Schumacher Almanya Ferrari 94 puan 2. David Coulthard İngiltere McLaren 51 3. Rubens Barrichello Brezilya Ferrari 46 4. Ralf Schumacher Almanya Williams 44 5. Mika Hakkinen Finlandiya McLaren 21 6. Juan Pablo Montoya Kolombiya Williams 15 7. Jacques Villeneuve Kanada BAR 11 7. Nick Heidfeld Almanya Sauber 11 9. Jarno Trulli İtalya Jordan 9 9. Kimi Raikkonen Finlandiya Sauber 9 10. Heinz-Harald Frentzen Almanya Jordan 6 11. Olivier Panis Fransa BAR 5 12. Giancarlo Fisichella İtalya Benetton 4 12. Eddie Irvine İngiltere Jaguar 4 12. Jean Alesi Fransa Prost 4 15. Jenson Button İngiltere Benetton 2 16. Jos Verstappen Hollanda Arrows 1 16. Pedro de la Rosa İspanya Jaguar 1      
     
     Markalar sıralaması 
     Ferrari'nin şampiyonluğu garantilediği markalar sıralaması ise şöyle 
1. Ferrari 140 puan 2. McLaren 72 3. Williams 59 4. Sauber 20 5. BAR 16 6. Jordan 15 7. Benetton 6 8. Jaguar 5 9. Prost 4 10. Arrows 1      






</TEXT>
</DOC>
