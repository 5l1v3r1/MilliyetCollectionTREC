<DOC>
<DOCNO> 39736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/guncel/gun03.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı yılda 1662 cadde ve sokak adı değişti 
</HEADLINE>
<TEXT>

Belediyelerin siyasi amaçla cadde ve sokak isimlerini değiştirmesi maddi zarara yol açıyor 
     MEHMET DEMİRKAYA İstanbul 

     Belediyelerin siyasi mesaj ve propoganda uğruna cadde ve sokak isimlerini değiştirmesi, birçok kurumun işgücü ve zaman kaybına yol açıyor. 1994 - 2000 yılları arasında İstanbul'da 1662 cadde ve sokağın ismi değiştirildi. Bilgisayar ortamına aktarılmış olan adresler, isim değişikliği durumunda silbaştan yenilenmek zorunda. Su, elektrik, Telekom, doğalgaz faturaları, posta gönderilerinin yerine ulaşmasında sorunlara neden oluyor, faturalar kayboluyor. Şişli Belediyesi'nin Teşvikiye Caddesi'nin adını "Üzeyir Garih Caddesi" olarak değiştirmek istemesi, cadde ve sokak isimlerinde yapılan değişikliğin yarattığı sorunları yeniden gündeme getirdi. 3030 Sayılı Büyükşehir Belediyelerinin Yönetilmesi Hakkındaki Kanun'a göre, meydan, bulvar, cadde ve sokaklara isim vermek büyükşehir belediyesinin görevi. Ama ilçe belediye meclisleri de cadde ve sokak isimlerini değiştiren kararlar alıp, bunu bir teklif olarak büyükşehir belediyesinin onayına sunuyor. Teklif önce İstanbul Büyükşehir Belediyesi Harita Müdürlüğü'ne gidiyor. Değerlendirmesini yapan Harita Müdürlüğü, Büyükşehir Belediyesi Meclisi'ne havale için teklifi başkanlığın onayına sunuyor. Başkan uygun gördüğünde teklif meclise sunuluyor. Mecliste açılan tartışma sonunda oylama yapılıyor. Meclisin kararına göre isim değişikliği kabul ya da reddediliyor. 
     
     RP ile hız kazandı 
     1994 seçimlerinden sonra birçok belediyede yönetime gelen RP'lilerin cadde ve sokak isimlerini değiştirmesi kamuoyunun tepkisini çekmişti. 
     



 GÜNCEL 




















</TEXT>
</DOC>
