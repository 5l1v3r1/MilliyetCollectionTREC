<DOC>
<DOCNO> 25341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yazar/theper.html </URL>
<DATE> 2001/06/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Proje uygulanır 
</HEADLINE>
<TEXT>

     Bir apartmanda daire sahibiyim. Apartmanımızda bir süre çalışan kapıcı var. Ancak kat malikleri bunu çıkartmak istiyor. Ben çalışmasını istiyorum. Kapıcıya dava açmışlar, kapıcı da ben kiracıyım demiş. Kapıcının oturduğu daire projede yok, yönetim planında da yok. Kapıcının bu dairede oturmasını nasıl sağlayabilirim T. U. - İstanbul 
     Apartmanınızda, gerek yönetim planında ve gerekse projesinde kapıcı dairesi görünmüyor ama kapıcı veya kendi ifadesi ise kiracı kapıcı dairesinde oturuyor, yani bu demek ki kapıcı dairesi kaçak olarak ortak mahalle yapılmış. Ortak mahallere tecavüz edilemez. Ortak mahaller ne maksatla yapılmışsa o maksatla kullanılır. Tahminim, sizin binada sığınağa bir daire kondurulmuş. Yani sığınak kalmamış, onun yerinde kapıcı dairesi var. Hal böyle iken herhangi bir bağımsız bölüm maliki dava açarak işgalin önlenmesini, sığınağın eski haline getirilmesini talep edebilir. Nitekim sizin olayınızda da böyle olmuş. Yani sizinki öncelikle kapıcı çalıştırma veya çalıştırmama hadisesi değil, ortak yere tecavüz hadisesi. 
     Şayet projede kapıcı dairesinin bulunmadığı kesin ise, sizin bu yerin muhafazası konusunda yapabileceğiniz fazla bir şeyiniz yok. Ancak öncelikle yapılacak şey tasdikli projeyi incelemektir. Mahkeme de hemen ilgili imar müdürlüğünden binanın tasdikli projesini getirtecek ve konuyu bir bilirkişiye incelettirecektir. Şayet getirtilen projede kapıcı dairesi görülmüyorsa mahkeme kaldırılmasına karar verecektir. 
     
     







Zayıf partiler 


Tütün yasası 


İstifa beklentisi 


Atatürkçülük ve taassup 


Türkiye nereye sürüklenmek 
isteniyor 


Ecevit ve rektörler 


Bir ihtimal... 


Bir Türk Ufo’ya bedeldir... 


Kaynak yaratmak 


Hırsız vaaaaaarrrrrr 


Tütünde tüketici tercihi yaratmak 


Proje uygulanır 


Arkadan gelen islim 


Trabzon’da hayat zor 


</TEXT>
</DOC>
