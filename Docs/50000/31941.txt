<DOC>
<DOCNO> 31941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/ekonomi/eko04.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye yatırım yapmayan pişman olur 
</HEADLINE>
<TEXT>

MEDEF Başkanı Seilliere Yatırım yapıyoruz diye bize maceracı diyenler, ileride tebrik edecekler 
     ELÇİN ERGÜN Ankara 

     Fransız Girişimciler Hareketi MEDEF Başkanı Ernest - Antoine Seilliere, Türkiye’de kriz var diye yatırımdan kaçanların pişman olacaklarını söyledi. 
     Seilliere Ankara’raki temaslarının ardından düzenlediği basın toplantısında şöyle konuştu "Türkiye gelişmekte olan ülkelerin en gelişmişi. Bu tür ülkelerde sık sık kriz yaşanır. Bazen yatırım yapmanın en uygun zamanı istikrarsızlık dönemidir. Bize maceracı gözüyle bakanlar ileride bizi tebrik edecekler. Türkiye’nin milli hasılası Bulgaristan’ın 25 katı. 15 bin Türk’ün 15 bin dolarlık alım gücü, tüm Portekize bedel. Türkiye üretim yapıyor." 
     
     Birbirimizi sevelim’ 
     MEDEF üyeleri ile görüşmesinden sonra açıklamalarda bulunan Devlet Bakanı Kemal Derviş ise "Lüzumsuz tartışmaları bırakmalı, birbirimizi sevmeli, desteklemeliyiz. Zorluk devam ediyor. İşsizlik bir numaralı sorun. Yolumuza devam etmemiz lazım. Bugün, önemli bir gün. Piyasalarda belli bir rahatlama var. IMF ve Dünya Bankası’ndan paranın gelmesiyle de yolumuz açıldı." 
     Derviş, şu anda en büyük sorunun işsizlik olduğunu da belirtti. 
     
     Derviş’in Fransızca’sı alkışlandı 
     MEDEF Başkanı Ernest Antoine Seilliere, Başbakan Bülent Ecevit’le yaptığı görüşmede "Derviş’in dilimize hakimiyeti bizim için tam bir sürprizdi" dedi. İki gündür Türkiye’de bulunan MEDEF heyeti dün, Ankara’da önce Anıtkabir ziyaretinde bulundu. Öğlen yemeğinde Fransız heyetiyle bir araya gelen Devlet Bakanı Derviş, ekonomik programı Fransızca anlattı. Derviş’in mükemmel’ Fransızca’sı, heyet üyelerini hayran bıraktı. Fransa’nın Ankara Büyükelçisi Bernard Garcia, "Fransızca’yı bir Fransız’dan çok daha iyi konuşuyor" dedi. 
     



 EKONOMİ 


















</TEXT>
</DOC>
