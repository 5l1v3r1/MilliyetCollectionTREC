<DOC>
<DOCNO> 5009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sonspo06.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 1. Ligi şifresiz başlıyor 
</HEADLINE>
<TEXT>

     Maç yayın ihalesini Digitürk ile birlikte kazanan Atlas Yayıncılık’a bağlı Işık Tv yetkilileri maçların bu haftaya mahsus şifresiz olarak verileceğini belirtti. 
     12 gün aradan sonra yeniden yapılan naklen yayın ihalesi sonrası maçlar nereden yayınlacak sorusu gündeme geldi. İhaleyi kazanan Digitürk - Atlas Yayıncılık ortaklığından futbolseverlerin merakla beklediği sorunun yanıtı geldi. Bu hafta oynanacak üç lig müsabakası Digitürk paketinde yer alan Işık Tv’den yayınlanacak. 
     Türkiye Birinci Futbol Ligi’nde 19’uncu hafta cuma günü saat 20.00’de oynanacak Samsunspor - Gaziantepspor maçıyla başlıyor. Naklen yayın ihalesi sonrası futbolseverlerin maçları hangi kanaldan izleyeceklerini merak konusuydu. Samsun’daki karşılaşmayla birlikte cumartesi günü oynanacak Beşiktaş - Antalya ve pazar günü yapılacak İstanbulspor - Fenerbahçe lig maçlarının Digitürk paketinde 777. kanalda yer alan Işık Tv den yayınlanacağı açıklandı. Maç yayın ihalesini Digitürk ile birlikte kazanan Atlas Yayıncılık’a bağlı Işık Tv yetkilileri maçların bu haftaya mahsus şifresiz olarak verileceğini belirtti. 
     




</TEXT>
</DOC>
