<DOC>
<DOCNO> 33615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yazar/uras.html </URL>
<DATE> 2001/07/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Üretim ve satışta inanılmaz düşme var 
</HEADLINE>
<TEXT>

     Ekonominin hedefi üretimdir. Üreteceksiniz. Birilerinin cebine para girecek. Cebine para giren bir şeyler alacak. O alınca gene üretilecek. Üretim arttıkça istihdam ve gelir artacak. İnsanlar daha iyi yaşayacak. 
     2001 yılının ilk dört ayında ocak, şubat, mart ve nisan aylarında bizim sanayi tesislerimizde üretilen malların miktarında geçen yılın aynı dönemine göre inanılamaz bir gerileme var. 
     Üretimdeki gerilemenin nedeni, iç talebin "geberik" hale gelmesi. İnsanlar yılın ilk dört ayında alışverişi kesmiş durumda. 
     Bu yılın ilk dört ayında buzdolabı satışları yüzde 26 düşünce, buzdolabı üretimi yüzde 16 gerilemiş. 
     Gariban köylü kızları geçen yıl aynı dönemde 100 dikiş makinesi satın alırken bu yıl 17 dikiş makinesi alınca, geçen yıl 100 dikiş makinesi üreten sanayici bu yıl sadece 7 dikiş makinesi üretir olmuş. 
     İç piyasadaki hareketliliğin göstergesi olan kamyon, kamyonet satışlarında adet olarak yüzde 58 ve yüzde 62 oranında gerileme var. Bunun için kamyon ve kamyonet üretimi de yüzde 58 ve yüzde 77 oranlarında azalmış. 
     Gariban Türk köylüsü geçen yılın ilk dört ayında 5.981 traktör satın alırken bu yılın dört ayında 4.164 traktör satın alınca traktör üretimi de yüzde 33 oranında gerilemiş. 
     İstanbul Sanayi Odası Ekonomik Araştırmalar Bölümü, aşağıdaki üretim ve satış rakamlarını aylık olarak izliyor. Aşağıdaki tablonun kaynağı İstanbul Sanayi Odası'dır. 
     Tabloda yer alan ürünlerin ilk dört aylık satış geliri 2000 yılında 685.2 trilyon lira idi. Bu yıl bu rakam 206.2 trilyon liraya düştü. Toptan eşya fiyatlarında geçen nisan ayından bu nisan ayına yüzde 50.9 oranındaki artışı dikkate alır isek, aşağıdaki tabloda yer alan sanayi ürünlerinin satış gelirlerinin reel olarak enflasyondan arındırılmış fiyat ile yüzde 80.1 oranında azaldığı ortaya çıkar. İşte hem üretim, hem satış rakamları. Hem de parasal talepteki küçülmenin boyutu... 
     
Ocak - nisan döneminde sanayide üretim nasıl düştü Satışlar ne kadar azaldı  Kaç adet üretildi Kaç adet satıldı Üretim ne kadar düştü Satış ne kadar azaldı  ocak - nisan ocak - nisan 2001 2000 2001 2000  adet adet yüzde yüzde Fırın LPG 189.522 140.920 -13.37 -29.96 Elektrikli mini fırın 22.553 25.230 -54.37 -52.80 Elektrikli ocak 79.906 79.544 -32.31 -35.32 LPG ocak 28.716 18.659 -8.57 -43.06 Buzdolabı 541.805 419.158 -16.03 -26.37 Elektrik süpürgesi 232.598 188.444 -37.78 -46.08 Otomatik çamaşır mak. 336.886 293.154 -15.17 -27.14 Bulaşık makinesi 72.595 65.361 -30.66 -37.85 Kat kalorifer kazanı 6.556 8.170 -49.79 -6.88 Dikiş makinezi zigzagl 1.648 6.345 -93.31 -63.40 Termosifon 30.366 25.905 -37.44 -46.39 Şofben 47.465 48.072 -32.03 -27.35 Radyo kaset çalar mini müzik seti 35.966 36.976 -42.85 -41.16 Müzik seti 11.228 13.017 -61.50 -52.92 Video 2.233 1.701 -48.96 -61.65 Renkli TV 2.686.853 2.533.882 -2.52 -3.02 Minibüs 5.726 5.215 -40.67 -43.25 Midibüs 506 537 -67.25 -66.21 Otobüs 1.133 1.006 35.85 27.34 Kamyon 2.214 2.194 -58.87 -58.75 Kamyonet 394 698 -77.09 -62.15 Traktör 3.903 4.164 -33.21 -30.38 Satış trilyon TL  206.2  -80.1      
     Kaynak İSO Ekonomik Araştırmalar Bölümü 
     
     







Tayyip ve ÖDP... 


Dalgalı kura kontrol 


TCK 159 Yasaları ve kafaları değiştirmek 


Düş kırıklığı olmasın 


Yob kuşağı 


Puanlar düşerse şaşırmayın 


Bankalarla yakın temas ve önlemler 


Sezer'in açık mesajı 


Ah sol elim, acemi elim... 


Sezer, AB ve seçim 


Bu tepkiler, Demirel'in merakını giderir mi 


Üretim ve satışta inanılmaz düşme var 


</TEXT>
</DOC>
