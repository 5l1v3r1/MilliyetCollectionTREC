<DOC>
<DOCNO> 4908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/siyaset/siy01.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Olayın sorumlusu İzgi’ 
</HEADLINE>
<TEXT>

Meclis'teki olayın nasıl çıktığını anlatan FP'li Candan "İzgi'nin oturumu tatil etmesi gerekiyordu. Bile bile devam ettiler" dedi 
     ABDULLAH KARAKUŞ Ankara 

     DYP'li Fevzi Şıhanlıoğlu ile MHP'li Cahit Tekelioğlu'nu kavgada ayırmaya çalışan FP Genel Başkan Yardımcısı Veysel Candan, kavganın MHP ve DSP'liler geldikten sonra çıktığını öne sürdü. Veysel Candan, gerilimin nasıl tırmandığını şöyle özetledi 
     "FP ve DYP'liler kürsü önünde itirazlarını söylüyorlardı. Sonra DSP ve MHP'liler gelince bir hengame oldu. Şıhanlıoğlu komşumdu. Onu kenara çekip 'Sakin ol' demek istedim. DSP ve MHP'liler gelince herkes birbirine bir şeyler söyledi. Kimin ne söylediği belli olmuyordu." 
     Candan, Meclis Başkanı Ömer İzgi'nin de olaylardan sorumlu olduğunu iddia ederek, şöyle devam etti "Ona durum bildirildi. İçtüzük açık. Tartışmalar devam ederken oturum tatil edilir deniyor. Bu denmesine rağmen Ilıksoy'a talimat verdiler. Bile bile devam ettirdiler. Ne olurdu tatil olsaydı ertesi gün devam edilseydi. Üzücü bir olay. Bundan sonra ne olacağı da belli değil." 
     
     Meclis'e gelen giden yok 
Vekillerin keyfi kaçtıANKARA Milliyet 
     TBMM Genel Kurulu'nun bugünkü birleşimini açan Meclis Başkanı Ömer İzgi, yeter sayıyı bulamayınca bugün toplanmak üzere birleşimi kapattı. Genel Kurul'a 23 milletvekili katılırken, DYP'den sadece Kilis Milletvekili Doğan Güreş'in geldiği görüldü. Olaylı Genel Kurul toplantısından sonra, İçtüzük Değişikliği Teklifi beklemeye alınırken, ANAP Grup Başkanvekili Beyhan Aslan, "Cenaze ortadayken İçtüzüğün ele alınmasını düşünmüyoruz" dedi. Cenaze dolayısıyla TBMM Genel Kurulu yarın da çalışmayacak. 
     
Ecevit'i istifaya çağırdıANKARA Milliyet 
     DYP Şanlıurfa Milletvekili Fevzi Şıhanlıoğlu'nun Meclis'te önceki gece çıkan yumruklu kavgada kalp krizinden ölmesinin ardından muhalefet ve hükümet suçu birbirine attı. DYP Genel Başkanı Tansu Çiller, Başbakan Bülent Ecevit'i istifaya çağırırken, Ecevit kavganın "Meclis kürsüsünün muhalefet tarafından işgal edilmesi ve yasama çalışmalarının engellenmesi" nedeniyle patlak verdiğini söyledi. Meclis bahçesinde basın toplantısı düzenleyen Çiller, "Meclis çatısı altında bir arkadaşlarını şehit verdiklerini" belirterek şöyle konuştu "İtidal unsuru olması gerekenler Meclis'te tahrik unsuru oldu. Ecevit'in yanında oturan Bakan'ı Meclis Başkanı'na, 'Devam et' emri gönderdi. Meclis Başkanvekili'ne gönderilen not, demokrasinin katlidir. Yasamanın icra tarafından kuşatılması, Anayasa ihlalidir." 
     
'Notumu yanlış anladılar’      Meclis'te ölümle sonuçlanan oturumun sürmesi için TBMM Başkanvekili Ali Ilıksoy'a bir not gönderen Milli Eğitim Bakanı Metin Bostancıoğlu, "Benim talebimin amacı tamamen sakinleştirmeye yönelikti. Not yazmamla Sayın Başbakan'ın ilgisi yok" dedi. 
     Metin Bostancıoğlu, muhalefet partilerinin milletvekillerinin kürsünün önüne toplandığı sırada, Ilıksoy'a "Devam et, okut, oyla" yazılı bir not gönderdiğini ifade ederek, sözlerine şöyle devam etti 
     
"Keşke dinleseydi"      "Eski bir grup başkanvekili olduğum için, Ali Bey'e devam etmesi gerektiğini belirten not yazdım. İktidar partilerinin vekilleri de bunu istiyordu. Devam etseydi ortalık sakinleşecekti. Ancak notum yanlış yorumlandı. Bu notun siyasi münazaralara konu edilmesi yanlıştır, hatadır." 
     
     TRT kürsü yerine locayı gösterdi 
ANKARA ANKA 
     TBMM Genel Kurulu'ndaki ölümlü kavgada, Meclis - TV'nin olayı Ömer İzgi'nin talimatıyla sansürlediği öne sürüldü. TBMM - TV'nin önceki geceki yayınında kavga görüntüleri yerine uzun süre sadece oturumu yöneten TBMM Başkanvekili Ali Ilıksoy gösterildi. Toplantının sonunda da karışan salon yerine basın locası gösterildi. İddialara göre sabit kameraların çektiği görüntüler, son anda reji odasına giren bir yetkili tarafından sansürlendi. 
     
     Kavga görüntüleri kasetlerde yok 
     Oturumun kapanmasından sonra, "kasetlerin silinme ihtimaline karşı" hemen Meclis TV'ye giderek kasetlerin kopyasını alan bir grup DYP'li milletvekili, kavga görüntülerinin kayıtlarda olmadığını görünce neye uğradıklarını şaşırdı. "Meclis Başkanının emriyle kavga görüntülerinin sansürlendiğini" ileri süren DYP'li milletvekilleri, "Bunun hesabını mutlaka soracağız" diye konuştu. 
     
     Kürsü yükselirse kavgalar biter mi 
ANKARA Milliyet 
     Milletvekilleri "yakın dövüşün" önlenmesi için Meclis kürsüsünün daha yükseltilmesini talep etti. DYP’li Fevzi Şıhanlıoğlu'nun ölümünün ardından dün partilerin grup başkanvekilleri TBMM Başkanı Ömer İzgi'yle görüştü. "Salonun yapısı nedeniyle tartışmalar sırasında göğüs göğüse kavga ortamının yaratıldığını" söyleyen başkanvekilleri, kürsünün yukarı çekilmesinin sorunu çözeceğini dile getirdi. 
     
     Vekillerde silah gerginliği başladı 
     Milletvekilleri Genel Kurul'da silahla dolaşılmasını önlemek için girişimlerde bulunulmasını kararlaştırdı. Yapılan toplantıda "Kavgaların artmasını önlemek için harekete geçmemiz lazım. Bir de MHP'lilerin silah taşıması var. Daha önce bir milletvekili silahla vurulmuştu. Bu yine olabilir. Hükümete ve Meclis Başkanı'na en kısa zamanda gereken uyarıyı yapalım" görüşü hakim oldu. 
     


 SİYASET 











</TEXT>
</DOC>
