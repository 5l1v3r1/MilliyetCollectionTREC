<DOC>
<DOCNO> 14023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/siyaset/siy01.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar artık ünİversİte mezunu 
</HEADLINE>
<TEXT>
Meclis’in çaycıları terfi peşinde 
"Hizmetli" kadrosundaki 43 üniversiteli arasında 8 çaycı, 7 garson, bir aşçı, 24 odacı, bir bekçi - kaloriferci, iki bahçıvan var 
     GÜNSELİ ÖNAL Ankara 

     TBMM, işe girdiklerinde ortaokul mezunu olan, ancak azimle okuyup üniversite diploması alan 43 çaycı, odacı ve garsona diplomalarına uygun iş arıyor. Meclis’in "hizmetli" kadrolarındaki yeni üniversitelileri "idari" kadroya yerleştirmek için kolları sıvayan TBMM İdare Amiri Ahmet Çakar, "Garson olması gerekenler idareci, idareci olması gereken garson ise olmaz" dedi. 
     Çakar, kendisini ziyaret eden "üniversitelilerin" diplomalarına uygun kadro taleplerinin Başkanlık Divanı’nda değerlendirilerek olumlu karşılandığını ancak, bir karar alınmadığını anlattı. TBMM Başkanı Ömer İzgi’nin başlattığı "norm kadro" uygulamasının üniversiteli çaycı, odacı ve garsonların çok işine yarayacağını belirten Çakar, şunları söyledi 
     "Kişinin tahsili yaptığı işe fazla geliyorsa, o kişiyi uygun bir yere getirmek lazım. Üniversite mezunu çaycımız, odacımız da yerini bulacak. Tarife uygun yerde değilseniz, uygun yerlere getirileceksiniz." 
     
Bilgisayar sertifikası var      Çay ocağında garson olarak çalışan Mehmet Yılmaz, TBMM’ye 1988’de girdiğinde ortaokul mezunu olduğunu, 4 yıl gece lisesinde okuduğunu söyleyerek, ardından Açık Öğretim Fakültesi İktisat Bölümü’nden mezun olduğunu anlattı. Yılmaz, bilgisayar ve daktilo sertifikaları da bulunduğu halde çay ocağında çalıştırılmaya devam edildiğini bildirdi. 
     


 SİYASET 












</TEXT>
</DOC>
