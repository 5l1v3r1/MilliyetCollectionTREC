<DOC>
<DOCNO> 19571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo09.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Yönetimi "Kulübün maddi durumu hakkında yazılanlar yanlış" 
</HEADLINE>
<TEXT>

     Beşiktaş Kulübü Yönetim Kurulu, yazılı bir açıklama yaparak, kulübün banka borçları ve mali durumuyla ilgili son günlerde yapılan iddialara yanıt verdi. 
     Yönetim kurulu imzasıyla yapılan açıklamada, son günlerde bazı gazete ve televizyonlarda kulübün maddi durumu ve banka borçlarıyla ilgili olarak asılsız ve yanlış bilgiler yayınlandığı belirtilerek, ''Kulübümüzün geleceğini ipotek altına sokacak her türlü icraatın karşısındayız, bundan sonra da karşısında olacağız'' denildi. 
     Açıklamada, kulübün temerrüte düşmüş hiçbir borcunun bulunmadığı vurgulanarak, şu görüşlere yer verildi 
     ''Kulübümüz tüm kredi, taksit ve faizlerini günü gününe ödemektedir. Yaşanan kriz Beşiktaş'ın değil, Türkiye ekonomisinin krizidir. Bu krize rağmen kulübümüz, ciddi miktarda erken kredi ödemesi yaparak, kredi borçlarını vadesinden önce kapatarak, borç yükünü hafifletmiştir. Bu durum, Türkiye'deki tüm şirketlerde olduğu gibi kulübümüzün nakit akışını da geçici bir süre olumsuz etkilemiştir.'' 






</TEXT>
</DOC>
