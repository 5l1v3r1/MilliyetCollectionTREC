<DOC>
<DOCNO> 41654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun02.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En az 20 bin ölü 
</HEADLINE>
<TEXT>

Havada savaş kokusu var, hastaneler, caddeler yaralı dolu... Tüyleri ürperten ilk açıklama da yapıldı "Ölü sayısı 20 bin kişiyi aşacak" 
     Saldırılarla ilgili olarak merak edilen en önemli konu can kaybıydı. Bununla ilgili olarak geç saatlere kadar kesin bir bilgi verilemezken, rakamlar hep tahminlere dayalıydı. Saldırılarda ölü sayısıyla ilgili ilk açıklama, dün akşam Fox TV tarafından yapıldı. Cumhuriyetçi Milletvekili Jim Moran’ın açıklamasına dayanılarak verilen haberde, can kaybı sayısının en az 10 bin olduğu belirtildi. Ancak tüyler ürperten asıl açıklama New York Belediye Başkanı Rudolph Giuliani’den geldi "En az 20 bin kişi öldü." 
     
     50 bin çalışanı vardı 
     New York Eyalet Valisi George Pataki de, saldırılardan sonra can kaybı konusunda şu aşamada’ bir tahminde bulunmanın olanaksız olduğunu söyledi. Saldırıya uğrayan 110 katlı Dünya Ticaret Merkezi’ni günde 130 bin kişinin ziyaret ettiğini, iki binada çalışanların toplam sayısının da 50 bin dolayında olduğunu vurgulayan New York Polis Müdürlüğü yetkilileri, eylem sonucu binlerce kişinin ölmüş olabileceğini vurguladı. Bu arada Pentagon’a yönelik saldırıda 36 kişinin öldüğü, ilk gelen haberlerde ifade edildi. 
     
     200 itfaiyeci de öldü 
     Dünya Ticaret Merkezi'ne yapılan saldırıdan hemen sonra bölgeye gönderilen 400 ifaiyeciden 200'ünün yaşamını yitirdiği dün gece geç saatlerde açıklandı. Ayrıca bölgede 78 polisin de öldüğü bildirildi. Böylece resmi görevlilerden 278 kişinin yaşamını yitirdiği ilk kez açıklanmış oldu. 
     
     Dakika dakika CEHENNEM...ABD’nin başkenti Washington ile New York’taki saldırıların Türkiye saatiyle dakika dakika kronolojisi şöyle 

</TEXT>
</DOC>
