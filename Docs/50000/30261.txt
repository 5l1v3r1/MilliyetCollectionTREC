<DOC>
<DOCNO> 30261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/pulur.html </URL>
<DATE> 2001/07/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Parti kapatmak insan yakmak 
</HEADLINE>
<TEXT>

     SEKİZ yıl önce bugünlerde, Türkiye "Sivas Katliamı"yla sarsılmıştı. 
     Solcu, ilerici, yazar, çizer, şair, araştırmacı 37 kişi, Pir Sultan Abdal şenlikleri için gittikleri Sivas'ta diri diri yakılmışlardı. "Şeriat sloganları" atarak "Madımak Oteli"ni ateşe verenlerin elinden, Aziz Nesin, canını zor kurtarmıştı, itfaiye merdiveninden aşağı, adeta yuvarlanarak... 
     
     HEDEF Aziz Nesin'di... 
     O, sadece, diri diri insan yakanların hedefi değil, birtakım "öz demokratlar"ın da hedefiydi... 
     Bugün Fazilet Partisi kapatıldı diye "öz demokratlığı" kimselere bırakmayanlar, o gün yazılarında, ya da sohbetlerinde eveleyip, geveleyerek Aziz Nesin'i suçluyorlardı... 
     "Canım Aziz de, Sivas'a gitmeseydi " diyerek. 
     O da az değildir hani, kim bilir, halkı nasıl tahrik etmiştir" diyerek. 
     Aynı gizli suçlamayı, satır aralarında da yapıyorlardı, suret - i haktan görünerek 
     "Evet ama, bir de, karşı tarafı dinlemek gerek, bakalım onlar ne diyor " diyerek. 
     37 insan yakılarak öldürülmüş, bazıları, İçişleri Bakanı'nın ağzını kullanarak "Canım Aziz Nesin de halkı tahrik etmiş" diyebiliyorlardı. 
     
     YA biz 
     Söz uçar, yazı kalır... 
     Bakın, biz o tarihte 7 Temmuz 1993 bu köşede ne yazmışız 
     "Dikkat edin, 36 kişiyi otele kapatıp, yaktılar, şimdi ortada tartışılan ne 
     Aziz Nesin halkı tahrik etti mi, etmedi mi 
     Diyelim Aziz Nesin halkı tahrik etti, - üstelik etmedim diyor - bu neyi değiştirir 
     Devletin, tartışacağı bu mudur 
     Hangi tahrik, 37 kişinin diri diri yakılmasının mazereti olabilir ki 
     Sivas en az altı saat birbirine giriyor, hiçbir tedbir alınmıyor, zavallı, aciz birkaç polis, ellerindeki tüfeklerin dipçiklerini bile kullanmak için emir verilmemiş asker... 
     Sonra da Aziz Nesin halkı tahrik etti. 
     Ayıptır " 
     
     EVET, biz böyle yazmışız... 
     Ya bugün "Fazilet" kapatıldı diye yeri yerinden oynatmaya kalkan "öz demokratlar" ne yazmış 
     Gazete koleksiyonları ortada, meraklısı gider bakar. 
     Ya da kapatılan, Fazilet Partisi'nin Genel Başkanı'ndan tutun da, kalan mirası paylaşmaya soyunanlara kadar onlar ne demişler, ne yazmışlar 
     Tayyip Erdoğan'ından, Abdullah Gül'üne kadar... 
     
     ELBETTE bir siyasi partinin kapatılması tartışılacaktır. 
     Ama nihayet kapatılan bir partidir, biri kapatılır, yenisi açılır, açılmıştır, açılacaktır da... 
     Ya yakılarak öldürülen 37 insan .. 
     Onları geri getirmek mümkün mü 
     
     Bir de "Erdal İnönü vak'ası" var. 
     O tarihte başbakan yardımcısı, pazartesi günkü Cumhuriyet'e bakın, ne diyor 
     "Benim yetkim vardı ama, olaylar hakkında bilgim yoktu." 
     Muhterem, sanki sanal başbakan yardımcısı, Sivas'ta insanlar yakılıyor, yetkisi var ama, bilgisi yok . 
     Ve şimdi de, bazı sosyal demokratlar "Bizi derleyip toplasın " diye adamın kapısını aşındırıyorlar. 
     Allah cümlesine akıl fikir ihsan eylesin 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
