<DOC>
<DOCNO> 36307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/guncel/gun02.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya insan caiz değil’ 
</HEADLINE>
<TEXT>

İslam’da insan klonlama işleminin kesinlikle caiz olmadığını söyleyen İstanbul Müftüsü, "Bebeğin anası babası belli olmayacak. Bu karmaşa doğurur..." diyor 
     İSTANBUL Milliyet 

     İtalyan doktor Severino Antinori’nin, yakında insan klonlama niyetinde olduğunu açıklaması, Türkiye’de de tartışma yarattı. İstanbul Müftüsü Necati Tayyar Taş, dinin bu girişime onay vermesinin mümkün olmadığını belirterek, dinin neslin korunmasını, nesebin de karışmamasını emrettiğini söyledi. Kopya bebeklerin ne annesinin ne de babasının belli olacağına dikkati çeken Taş, şöyle konuştu 
     
Biz bilime karşı değiliz’      "Bu uygulama, nereden bakılırsa bakılsın karmaşa doğurur. Halbuki insan, yaratıkların en muazzezi. Onun muazzezliği biraz da neslindeki güzelliktendir. Aslının, asaletinin belirli olmasındandır. Onu bu değer ve kıymetlerden mahrum ettiğinizde, ortalığa garip bir varlık çıkar. Şeklen insan olsa da, dinin emrettiği insanı insan yapan vasıflardan soymuş olursunuz." İslam dininin bilime karşı olmadığını vurgulayan Taş, sözlerini şöyle sürdürdü 
     
Tüp bebek caiz, çünkü...’      "Din, keşfi, icadı, bilinmeyeni yapmayı reddetmez, bilakis emreder. Din, tüp bebeğe müsaade etmiş, ama klonlamada bu bebeğin anası yok, babası yok. Dolayısıyla benim anladığım, İslam dininin manzumesinde bu klonlama, kopyalama işinin insanlarda tatbik edilmesinin doğru olmayacağıdır. Hayvanların klonlanmasının bilimin gelişmesi açısından caiz olduğunu, insanın klonlanmasının ise insanlık için hayırlar değil, felaketler getireceğini düşünüyorum." 
     



 GÜNCEL 

















</TEXT>
</DOC>
