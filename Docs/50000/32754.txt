<DOC>
<DOCNO> 32754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/ekonomi/eko02.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada fiyatlar kelepir 
</HEADLINE>
<TEXT>

Faiz ve döviz kıskacına sıkışan borsada uzun vadeli yaklaşım tarzıyla kazanmak h l mümkün. Dolar bazında tarihi dip seviyelerine gerileyen senetleri kriz ortamından çıkıldığında bu fiyatlara bulamayabilirsiniz... 
     SONGÜL HATISARU 

     Yaklaşık bir buçuk yıldır düşüş trendinde olan borsada yatırımcılar büyük zararlara uğradılar. Varını yoğunu borsaya yatıran, kredi kullanan yatırımcıların zararı ise diğerlerine göre daha büyük. Kredi kullanan yatırımcılar kredi faiz ödemeleri ve hisse senetlerinin değer kaybından dolayı zarar ediyor. Peki bu kadar uzun süren bir düşüşten sonra, faiz ve dövizin kıskacındaki borsada h l kazanmak mümkün mü Uzun vadeli yaklaşım tarzıyla evet. Dolar bazında tarihi diplere gerileyen senetleri kriz ortamından çıkıldığında bu fiyatlara bulmak imkansız olacak. Bu dönemde likit olan, k r yaratma potansiyeli yüksek, ihracat bağlantıları güçlü şirketler piyasalar açıldığında ilk prim yapan şirketler olacak. 
     
     Borsanın altın kuralları 
     Teknik açıdan bakıldığında dolar bazında tarihi diplerine gerileyen borsada bu seviyeler yatırım yapmak için uygun. Ancak bu gün için borsada yatırım yapmak isteyenler altın kuralları unutmamalı. 
     Hiçbir zaman tasarrufların tamamiyle borsada yatırım yapılmaz. Çünkü piyasaların yükseliş döneminde böyle bir tarz çok kazandırırken, düşüş döneminde de çok kaybettirir. 
     Böyle bir piyasada kredili işlem yapmak kaybetme potansiyelini artırır. Çünkü piyasalardaki oynaklık nedeniyle öngörülemeyen faiz artışları hem faiz ödemelerinin yükselmesine, hem de mali gücün üstünde oluşan portföy nedeniyle hisse senetlerinin düşüşlerinden aşırı etkilenmeye neden olur. 
     Spekülasyonlara inanmak, düşüş dönemlerinde yükseliş dönemlerine göre daha fazla zarar görülmesine neden olur. 
     Riski yayarak, yani mümkünse portföyü üç veya daha fazla sayıda senede bölerek ve araştırmalar sonucu tesbit edilmiş sağlam şirketlere yapılacak yatırımın kazandırma potansiyeli fazladır. 
     Borsanın kurtlarına yem olmamak için mantığını kavrayıncaya kadar yatırım fonlarına yatırım yapın. 
     Özellikle aşağı giden piyasalarda spekülatif hareketler yapmayın. Lokomotif olarak tabir edilen İMKB 30 içinde yer alan kağıtları gözleyin. Bu hisseler yükseliyorsa bunun genele yayılma ihtimali yüksektir. 
     Hisse senedi alırken mutlaka zararı kesme noktasını da belirleyin. 
     
Yatırımcı sözlüğü      Kredili işlem Borç parayla hisse senedi alım satımı yapmak. 
     Dip seviye Hisse senedinin belli bir dönem içinde gördüğü en düşük seviye. 
     Zirve seviye Hisse senedinin belli bir dönemde gördüğü en yüksek seviye. 
     Piyasa değeri Şirketin borsadaki işlem gördüğü fiyat üstünden değeri. 
     
İMKB Hayatın hızlandırılmış çekimi      Borsa insanlara zenginlik hayalleri kurduran bir yatırım aracı. Çünkü öteki yatırım araçlarının tersine borsa çok yüksek getiriler sağlayabiliyor. Ancak borsada aynı ölçüde riskte sözkonusu, hayellerin gerçeğe dönüştüğü yer olarak görülen borsada her zaman iyi son yaşanmıyor. Kısa sürede borsadan araba, ev sahibi olanların öykülerini dinleyerek bu piyasa gelen yatırımcıların çoğu, hayatın hızlandırılmış filmini bir kez de kendisi için çekmek ister. Aslında bizdeki borsa mantığında borsaya gelen her küçük yatırımcı "junior spekülatör" olma yolundadır. Ancak unutmayın, hayatın hızlandırılmış filmi olarak görülen borsa yavaşlatılmış bir çekim de olabilir. 
     
Finans İnvest’ten Didem Gordon Yüzde 50 borsaya      Borsada hisse bazında seçici olunmalı ve bilanço beklentili şirketlere yatırım yapılmalı. Yüzde 50 borsa, yüzde 30 dolar, yüzde 20 bono bugünlerde ideal bir yatırım dağılımı olarak görülüyor. 
     Normal koşullar altında yıl sonu dolar kurunun 1 milyon 500 bin lira seviyesinde gerçekleşmesini bekliyoruz. Mevcut 
     gelişmeler paralelinde, endeks 0.70 - 1.10 cent aralığında dalgalanabilir. 
Finans İnvest 0 212 282 17 00 

Gedik’ten Erhan Topaç Bir bilene danışın      Yatırımcılar bu dönemde riski yaşayarak öğrendi. Riske katlanabilecekler hisse senedi, A tipi fon alabilirler. Risk yönetimi konusunda mutlaka yatırım danışmanlarından yararlanılmasını öneririz. Borsadaki hisse değerleri uzun vadeli yatırım için çok uygun ancak, yatırımcıların 32 hisse senedinin işleme kapatılmasından ders alarak hisse seçimine özen göstermesi gerekmektedir 
Gedik Yatırım 0 212 251 60 06 

Yaşar Yatırım’dan Murat Aktaş Portföyü dağıtın      Kısa vade için yüzde 40 döviz, yüzde 40 hisse, yüzde 20 bono öneriyoruz. Uzun vade içinse yüzde 50 hisse, yüzde 30 bono, yüzde 20 döviz uygun görünüyor. Yıl sonu için Hazine faizleri yüzde 75-85, gecelik faizlerde yüzde 40-60 bandına gerileyebilir. Dolarda ise sert dalgalanmalar bir süre daha devam edebilir. Yıl sonu için dolar kuru 1 milyon 500 bin - 1 milyon 800 bin bandında oluşabilir. 
Yaşar Yatırım 0 212 213 01 60 

Bumerang’dan İbrahim Haselçin Dolarda tren kaçtı      Programın başarısına inanılıyorsa Hazine bonoları ve borsa tercih edilmesi gereken iki alan. Çünkü faizler düşecekse bu seviyelerden alınacak bonolar iyi bir yatırım aracı olacak. Faiz düşüşünden borsa da olumlu etkilenecektir. Dövize yatırım için artık geç, kötümser olanlar günlük repoda dönebilirler. Risk alınmak istenmiyorsa mevduat ve bono tercih edilmeli. Ama döviz almak her ne kadar güven verse de vatanseverlikle bağdaşmıyor. 
Bumerang Menkul 0 212 323 17 18 

Deha Menkul’den Ceyhan Bektaş Eşit dağıtın      Yıl sonu için endeksin 0.60- 1.5 cent arasında oluşmasını bekliyorum. Tasarruflar faiz döviz ve borsaya eşit dağıtılmalı. Hazine faizlerinin yüzde 60-65 bandına gerilemesini bekliyorum. Yıl sonu için dolar kuru 1 milyon 600 bin - 1 milyon 800 bin bandı makul görünüyor. Dövizdeki dalgalanmalar siyasi zeminde meydana gelen çekişmelerden ve bankaların gerek talep temelli gerekse spekülatif amaçlı işlemlerinden kaynaklanıyor. 
Deha Menkul 0 212 252 71 90 

Komşuyu dinlemeyin      Tüyolara itibar etmeyin. Artık her türlü kaynaktan şirketlere ait verilere ulaşmak mümkün. Borsada kazanmak için profesyonel olmaya gerek yok. Yatırım yaptığınız şirketin satışlarındaki büyümeyi, mal varlığını, sermayesinin ne kadarını k ra dönüştürebildiğini, izlemeniz yeterli. Bir hisse senedini fiyatı ucuz olduğu için değil, gelecek vaat ettiği için almak gerekiyor. Düşüşlerde panik yapmayın şirket batmadığı sürece sorun yok. Krizler zamanla atlatılabilir ve şirketler gerçek değerlerine ulaşabilirler. 
     
The Turkish borsa      Borsa uzun vadeli bir yatırım aracıdır. Batı finans literatüründe orta vade bir yılı, uzun vade ise 5 yılı kapsar. İstanbul Borsası’nda oluşan kayıpların önemli bir bölümü yatırımcının günlük al sat yapmasından kaynaklanıyor. Neredeyse her mahallede açılan seans salonları, işe gider gibi seansa giden insanlarla, bize özgü bir borsa kültürü yarattık. Borsanın beşiği olan Amerika ve gelişmiş Avrupa ülkelerinde bile bizdeki gibi bir seans salonu sistemi yok. İstanbul Borsası’nda orta vade birinci seansa, uzun vade ise ikinci seansa dönüşmüş durumda. 
     Özellikle küçük yatırımcı veya borsada yeniyseniz günlük al sata sevkeden seans salonlarından uzak durun. Borsada yatırım yapmaya yeni başlıyorsanız, seans salonlarının coşkusuna kapılmadan yatırım fonlarına yönelerek tasaruflarınızı profesyonel ellere teslim etmenizde fayda var. Kendinizi bütün bu verileri izleyip sonuç çıkaracak 
     donanımda görmüyorsanız, portföy yöneticisi yatırım uzmanı gibi insanlardan yardım almanız, bilgili ellerde yönetilen enstrümanlara katılımcı olma imkanınızın bulunduğunu unutmayın. 
     Yani yalnız değilsiniz... 
     
     BİTTİ 
     
     



 EKONOMİ 




















</TEXT>
</DOC>
