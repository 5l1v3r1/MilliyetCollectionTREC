<DOC>
<DOCNO> 21804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sontur10.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'un özelleştirilmesine yönelik ihale iptal edildi 
</HEADLINE>
<TEXT>

     Türk Telekom'un özelleştirilmesine yönelik ihale iptal edildi. 
     Türk Telekom İhale Komisyonu adına Özelleştirme İdaresi Başkanlığı'ndan ÖİB yapılan açıklamaya göre, Ankara 6. İdare Mahkemesi'nin 20 Mart tarihinde verdiği yürütmenin durdurulmasına ilişkin kararı uyarınca durdurulan Türk Telekom'un özelleştirilmesine yönelik ihale iptal edildi. 
     Açıklamada, Türk Telekom'daki kamu hisselerinin yüzde 33.5'lik kısmın stratejik yatırımcıya blok satışı için 14 Aralık 2000 tarihinde verilen ilanlarla ihale açıldığı, 10 yatırımcının İtimat Taahhütnamesini imzaladığı, 7 yatırımcının ise ihale şartnamesini satın aldığı hatırlatıldı. Açıklamada şöyle denildi 
     ''Ancak konuyla ilgili Özelleştirme Yüksek Kurulu Kararı ve buna dayalı açılan ihaleye ilişkin işlemlerin yürütülmesinin durdurulmasına yönelik mahkeme kararı nedeniyle, 14 Mayıs 2001 tarihinde teklif verme süresi sona eren ihale için, öngörülen süre zarfında herhangi bir işlemin hukuken ve fiilen gerçekleştirilmesi mümkün olmadığından, söz konusu ihale iptal edilmiştir.'' 







</TEXT>
</DOC>
