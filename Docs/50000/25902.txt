<DOC>
<DOCNO> 25902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yasam/yas04.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gayret müzesi rekor kırdı... 
</HEADLINE>
<TEXT>

İzmit’te demirli TCG Gayret savaş gemisinde kurulu müze, bugüne kadar tam 160 bin kişi tarafından ziyaret edildi 
     MUSTAFA BAĞDİKEN Kocaeli DHA 

     Oramiral Salim Dervişoğlu'nun Deniz Kuvvetleri Komutanlığı döneminde Kocaeli Valiliği ve İzmit Büyükşehir Belediyesi'nin girişimleriyle müze haline getirilen Gayret Muhribi müthiş bir rekora imza attı. 
     Bu yüzen savaş müzesini, son dört yılda tam 160 bin kişi gezdi. İzmit marinanda her gün ziyaretçi kabul eden ülkemizin ilk müze gemisi Gayret'te ziyaretçiler, bir savaş gemisinde olması gereken bir çok sistemle diğer özellikleri görebiliyor. 
     
Anılar tazelenecek      Gayret'te, savaş harekat merkezi, makina ve kazan daireleri, köprü üstü, radar, devre dışı bırakılmış silah sistemleri, toplar, sualtı silahları da yer alıyor. Geminin yatakhaneleriyse, sergi salonları olarak kullanılıyor. TCG GAYRET, bu günlerde bir ilke daha sahne oluyor. Tarihi boyunca gemide görev yapan tüm personelden katılabilenler, anılarını tazelemek amacı ile 9 Haziran 2001 Cumartesi günü saat 16.00'da TCG GAYRET’te buluşuyor. 
     
22 yıl hizmet verdi      Türk Donanması'na 1973'te ABD'den satın alınarak katılan TCG Gayret Muhribi, 1995'te hizmet dışına ayrıldı. 1996 sonunda oluşturulan müze gemi projesiyle tekrar göreve çağrıldı. Kocaeli Valiliği, İzmit Büyükşehir Belediyesi ve Donanma Komutanlığı'nın girişimleriyle, müze gemi niteliğine uygun özenle dekore edildi ve 20 Ağustos 1997'de ziyarete açıldı. 
     



 YAŞAM 























</TEXT>
</DOC>
