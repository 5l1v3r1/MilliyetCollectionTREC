<DOC>
<DOCNO> 5979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur24.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöken binanın enkazında kimse bulunamadı 
</HEADLINE>
<TEXT>

     Şaşmaz'da, inşaat halindeyken çöken binanın enkazında sürdürülen arama çalışmalarında, göçük altında kimseye rastlanılmadı. 
     Şaşmaz Oto Sanayii Sitesi'nde sabah saatlerinde çöken binanın enkazında sürdürülen arama çalışmaları, saat 15.00 sıralarında tamamlandı. Enkaz altında 1 kişinin olabileceği ihtimalini dikkate alan itfaiye ve sivil savunma ekiplerinin gerçekleştirdikleri çalışmalar sonucunda, enkaz altında kimsenin bulunmadığı anlaşıldı. 
     Ankara Numune Hastanesi'ne kaldırılan Eşref ve Altun Çuhadar adlı yaralı işçiler ile kurtarma çalışmaları sırasında fenalaşarak Gazi Hastanesi'ne götürülen itfaiye eri Sabahattin Tekin tedavilerinin ardından taburcu edilirken, SSK Ankara Eğitim Hastanesi'nde tedavi altına alınan İlkin Kılıç ile Hakan Aydoğdu adlı işçilerin durumlarının da iyi olduğu bildirildi. 




</TEXT>
</DOC>
