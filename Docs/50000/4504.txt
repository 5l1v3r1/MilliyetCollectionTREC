<DOC>
<DOCNO> 4504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/soneko16.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'in ortağından hisse satışı 
</HEADLINE>
<TEXT>

     Turkcell'in hissedarlarından Union Bank of Switzerland, 240 milyar lira nominal değerli Turkcell hissesi satacak. 
     Osmanlı Bankası'ndan Borsa'ya gönderilen açıklamada, banka müşterilerinden Union Bank of Switzerland'ın UBS AG , sahip olduğu 240 milyar lira nominal değerli dolaşımda bulunmayan hisse senetlerini 1 yıl içinde satmak istediği bildirildi. 
     Bu arada, Turkcell'in ön ödemeli sistemi hazır kartın ''Kontörmetre Servisi'' hizmete girdi. Servis, abonelerin her görüşmeden ve kısa mesaj gönderiminden sonra kalan kontörlerini, cep telefonlarının ekranından otomatik olarak görmelerini sağlıyor. Kontörmetre Servisi'nin devreye girmesiyle aboneler, 8091 Kontör Sorgulama Servisi'ni aramaya gerek kalmadan, kalan kontörlerini cep telefonlarının ekranından anında ve ücretsiz olarak görebiliyor. 




</TEXT>
</DOC>
