<DOC>
<DOCNO> 26185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/spor/spo01.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem ziyaret hem ticaret 
</HEADLINE>
<TEXT>
Hem ziyaret hem ticaret 
     BİLAL MEŞE 

     BEŞİKTAŞ Yönetim Kurulu rutin toplantısını, Gaziantepspor Başkanı Celal Doğan’ın davetlisi olarak bugün Gaziantep’te yapacak. Siyah - Beyazlı yöneticiler gündemdeki maddeleri görüştükten sonra Celal Doğan ile bir araya gelerek kaleci Ömer, Batista ve Fatih Tekke’yi isteyecekler. Yönetimin, Mehmet Polat ve Ramazan için de girişimde bulunacağı bildirildi. 
     CELAL Doğan’ın, Beşiktaş’ın bu isteklerine sıcak baktığı, bugünkü zirvede isimler üzerinde pazarlık yapılacağı kaydedildi. Bu arada bir süre önce gündeme gelen G.Saraylı Arif ile Ayhan’ın takası konusundaki görüşmelerin dondurulduğu belirtildi. Yönetimin Ayhan’ı, G.Antep ile takasta da kullanmak istediği, bu nedenle kesin kararını vermediği vurgulandı. 
     
Koch geliyor      BEŞİKTAŞ, Nijeryalı kaleci Shorunmu’nun sözleşmesini fesh edip, yerine Alman kaleci Georg Koch’u getiriyor. Teknik Direktör Daum, Kaiserslautern’de forma giyen 29 yaşındaki tecrübeli kaleci ile anlaştı. Bunun üzerine Shorunmu ile görüşen yönetim, karşılıklı anlaşarak, sözleşmesini fesh etti. Alman file bekçisinin hafta içinde İstanbul’a gelip, sözleşme imzalayacağı bildirildi. 1.91 boyundaki Koch, daha önce Bayer Leverkusen, PSV Eindhoven gibi takımların da kalesini korumuştu. 
     
Tele kavgaAli Eren ile Yıldırım Demirören telefonda kapışınca, ipler koptu 
     Ali Eren ne dedi 
     "Söylediklerim yalan mı, yedi aydır beş kuruş para alamadık. Alacaklarımız verilmiyor, ben de niçin diğer teklifleri düşünmeyeyim. Artık sorun yaşamak istemiyorum" 
     
     Demirören ne dedi 
     "Ne yaparsan yap, bundan sonra Beşiktaş’a yararlı olman çok zor. Özür dilemen bile bir şeyi değiştirmez. Senin Beşiktaş’taki olayın kapanmıştır, istediğin kulübe gidebilirsin" 
     
Birinci yıldönümü      GRUP Siyah - Beyaz’ın ınternet sayfasının kullanıma açılışının birinci yıldönümü Ataköy Marina’da yapıldı. Kokteyle Beşiktaş Başkanı Serdar Bilgili, kızı L l ve çok sayıda yönetim kurulu üyesi katıldı. Kokteylde ayrıca muhalefet lideri Hasan Arat ve Divan Kurulu Başkanı Gazi Akınal da yer aldı. 
     
Veit, Cottbus’ta      BEŞİKTAŞ’IN bir süre önce İstanbul’a transfer etmek için getirdiği, ancak ilk görüşmede anlaşma sağlayamadığı Alman futbolcu Sixten Veit, ülkesinde Energie Cottbus takımıyla sözleşme imzaladı. Alman ajansı AFP’nin haberine göre, 31 yaşındaki tecrübeli futbolcu, dün Almanya Birinci Ligi’nde sezonu 14. sırada kapayan Energie Cottbus ile üç yıllık sözleşmeye imza attı. Başkan Serdar Bilgili, haberi duyunca, "Ne yapalım, hayırlı olsun" demekle yetindi. 
     



 SPOR 























</TEXT>
</DOC>
