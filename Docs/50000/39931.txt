<DOC>
<DOCNO> 39931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/spor/spo01.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat savaşı 
</HEADLINE>
<TEXT>

TOSHACK Mutlaka onu Real Sociedad’a kazandıracağım. Beşiktaş’la gelecek hafta bir kez daha masaya oturacağız 
DAUM O bana çok lazım. 30 milyon dolar verseler bile izin vermiyorum. Satarsak sonra yerine kimi bulacağız 
     MEHMET ÇİFTÇİ 

     BEŞİKTAŞ Teknik Direktörü Daum, Real Sociedad’ın ısrarla istediği Nihat için yöneticilere "Onu 30 milyon dolar bile önerseler satmayın" dedi. Fulya’da yöneticilerle görüşen Alman hoca, "Nihat, Beşiktaş ve Türk futbolunun gelecekte bir numarası olacak. Maddi sıkıntı çekiyor olabiliriz. Ancak o bana lazım. Nihat’ı satarsak yerine kimi bulacağız " dedi. Yöneticiler ise "Bu tip fırsatlar sık gelmez. İyi teklif verirlerse satmaktan yanayız" diye konuştular. 
     REAL Sociedad Teknik Direktörü Toshack ise dün İspanya’da bir basın toplantısı düzenledi. Londra’da Beşiktaşlı yöneticilerle görüştüğünü belirten Toshack, "Nihat’a karşılık Jankauskas’ı önerdik. Sıcak baktılar. Ancak Beşiktaş’ın hocası kabul etmemiş. Bize Nouma’yı vermek istediler. Onu da biz istemedik. Nihat, bize seve seve gelebileceğini söyledi. Beşiktaşlı yöneticilerle gelecek hafta yine masaya oturacağım. Mutlaka onu Real Sociedad’a kazandıracağım" dedi. 
     
Pascal Nouma Marsilya’da      KARTAL YİĞİT 

     BEŞİKTAŞ’TA Nouma sorunu nihayet çözüldü ve golcü oyuncu Marsilya’ya verildi. Yönetim, Nouma’nın transferi için Monaco’nun ardından Marsilya ile masaya oturdu. Fransa’da ilk transfer döneminin sona ermesine saatler kala sorunlu futbolcunun bonservisi 3 milyon dolar ve Brezilyalı Fernandou’ya karşılık bu kulübe verildi. 
     JARDEL’E karşılık bir ara Galatasaray’a da önerilen 23 yaşındaki golcü futbolcunun Daum’un istemesi halinde bir yıl kiralanacağı bildirildi. Öte yandan İngiltere’de oynamak isteyen Nouma’nın, bugün Marsilya kulübü ile masaya oturacağı ve pazarlık yapıp, sözleşme imzalayacağı bildirildi. 
     



 SPOR 




























</TEXT>
</DOC>
