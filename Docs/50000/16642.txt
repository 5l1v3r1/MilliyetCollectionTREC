<DOC>
<DOCNO> 16642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/guncel/gun08.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk mu meslek mi öncelikli 
</HEADLINE>
<TEXT>

ÇAPRAZ ATEŞ 
     İHSAN YILMAZ 

     Dünyaca ünlü film yıldızı Catherine Zeta Jones, 8 aylık oğlu için kariyerini ikinci plana attı. Başrolünü Hugh Grant ile paylaşacağı, "About a Boy" adlı film için, kendisine önerilen 1,5 milyon dolarlık teklifi kabul etmedi. Eşi Michael Douglas’tan da destek aldı. Peki, bu durumda Türk sanatçılar ne yapar İşte, yanıtları... 
     
Neşe Erberk      Bir arada olabilir 
     Ben bebeklerim 2 aylıkken işimin başına döndüm. Hem işim, hem de bebeklerimle aynı zamanda ilgilendim. Mühim olan programlı olmak. Sanırım Catherine Zeta Jones’un bu kararında, başka unsurlar rol oynamış. 
     
Şebnem Özinal      Önce çocuk 
     Bence Catherine Zeta Jones yerden göğe kadar haklı. Böyle bir paraya da ihtiyacı yok. Ben de onun konumunda olsam, çocuğumla ilgilenmeyi tercih ederdim. Çocuklar için gerekli en çok şey, anne şefkatidir. Bunun da parayla, pulla ölçülmesi imkansızdır. 
     
Açelya Akkoyun      Filmimi çekerdim 
     İhtiyacı yokmuş demek ki. Eğer paraya ihtiyacı yoksa, çocuğunu düşünmesi normal. Kendi adıma filmimi çekerdim. Annesinin hayatta iz bırakmış bir sanatçı olması, çocuğum için de önemli bir şey. 
     
Nurseli İdiz      Manevi yön önemli 
     Benim için, işin maddi yönünden çok, manevi yönü daha önemli. Eğer çocuğuma yeterli zamanı ayırabileceğime inandığım bir proje önüme gelirse, bir an bile gözümü kırpmadan kabul ederim. Yoksa kabul etmem. Catherine Zeta Jones’un tavrı doğru. 
     


 GÜNCEL 

























</TEXT>
</DOC>
