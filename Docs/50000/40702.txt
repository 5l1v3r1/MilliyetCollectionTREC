<DOC>
<DOCNO> 40702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/ekonomi/eko08a.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aygün’den borsaya çağrı 
</HEADLINE>
<TEXT>

     SONGÜL HATISARU 

     İnsanların TL’ye itibar etmez hale geldiğini söyleyen ATO Başkanı Sinan Aygün, toplumun dolarize olmasında en büyük sorumluluğun devlette olduğunu söyledi. Devletin ihalelerde, borsasında dahi dolarla hizmet verdiğini söyleyen Aygün, İMKB’nin hizmetlerini dolarla sunmasındaki çelişkiye dikkat çekti. İMKB’de Türk şirketlerinin işlem gördüğünü belirten Aygün, Takasbank’ta hesap açılırken alınan 6 dolarlık ücreti, veri yayın kuruluşlarına hizmetin dolar üzerinden satılmasını eleştirdi. Döviz büfelerinde yapılan işlerin vergilendirilemediğine dikkat çeken Aygün, "Dolar almak isteyenlerin Avrupa ve Amerika’da olduğu gibi bu işlemi ancak bankalar aracılığıyla gerçekleştirebilmelerine yönelik düzenlemeler yapılmalı ve ticari hayatta dolar kullanımı yasaklanmalı" dedi. 
     



 EKONOMİ 






















</TEXT>
</DOC>
