<DOC>
<DOCNO> 37574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yazar/sazak.html </URL>
<DATE> 2001/08/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tenis kortunda siyaset 
</HEADLINE>
<TEXT>

     Tenise başlayan ünlüler arasına Cumhurbaşkanı Ahmet Necdet Sezer de katılmışı. Sezer, Köşk'ün bahçesinde haftada 3 gün tenis dersi alıyormuş. Kalp sağlığının yanı sıra tenis bu spora merak salanların dışa açılması yönünden de en isabetli seçim. Örneğin dersler biraz ilerledikten sonra Derviş'le eşleşerek, siyasetin "küskünler ligi"nde "double" maçlar çıkarmaları bile mümkün. 
     Malum son günlerde Derviş'i de kortlarda izleyemiyoruz. 
     Volede havalanan tenis topu örneği dolar yükseldikçe Kemal Bey'in "forehand"leri etkisini kaybetmeye başladı. Derviş'i artık savunmada izliyoruz. Ölü toplarla sayı almaya çalışıyor ama eski havası yok, tribünlerdeki desteği de azaldı. Çarklar onu da aşındırdı. Doların günün birinde düşeceğini söyleyerek zaman kazanmaya çalışıyor. Ama eski inandırıcılığı kalmadı. El yakacak edebiyatı tutmuyor. Paralı turnuvalara katılan "veteran"lar misali İstanbul'da kahvaltılı söyleşi programlarında iş alemine akıl satması ise danışmanlarından başka kime ne kazandırıyor 
     Oysa Öksüz kabine dışına alındıktan sonra Derviş'in mazereti sona ermiş olmalıydı, hükümette takoz koyan kalmadı, Ecevit, Bahçeli, Yılmaz üçü de ekonomiyi Kemal Derviş'e bırakmış durumdalar. Eylül geldi, hala iyileşme gözlenmiyor. Demek ki, hatalı bir program uygulanıyor. Ve öngörüler tutmuyor. 
     Böyle giderse Derviş'le ilgili siyasi senaryolar da çökebilir ve Tayyip Erdoğan kendi kulvarında tek kalabilir. 
     Yine de Derviş'in siyasi geleceğini okuyabilmek için yıl sonunu görmek gerekiyor. ANAP bağlantılı planlarda Yılmaz - Derviş formülü konuşulmaya başlandı. Derviş'in başbakan adayı olarak takdim edileceği bir seçim sonunda Mesut Yılmaz'a Köşk yolunun açılabileceği öne sürülüyor. 
     Kuşkusuz bu hesapta açık bir nokta var 
     ANAP seçimi nasıl kazanacak Derviş yıpranmaya devam ederse seçim kampanyasını sürükleyebilecek mi 
     Neyse uzak senaryolardan yakın gündeme dönelim. 
     Sezer'in görev süresinin 5 yıla indirilmesi projesinin güncellemesi dikkat çekici. İnsan haklarından sorumlu Devlet Bakanlığı'na atanan Nejat Arseven'in Çankaya ziyareti sırasında konu açılmış. Sezer'in görev süresini 5 yılla sınırlama isteği biliniyor. Ancak 37 maddelik pakette 101'inci madde yok. 
     Sezer, Arseven'e eylüldeki değişiklik hazırlığı için "Çok önemli bir belge, Meclis'ten mutlaka geçmeli" diye cesaret vermiş. 
     Arseven de umutlu, Mesut Yılmaz'ın "ulusal güvenlik sendromu" tartışmasının askeri kanatta yol açtığı tepkiye karşın konsensüs sağlanabileceğini belirtirken "Türkiye barışmalıdır" görüşünü seslendiriyor. 
     Çankaya'ya bu konuda büyük görev düşüyor. 
     Başbakanlık, Genelkurmay, Köşk üçgeninde Sezer daha etkili olabilmelidir. 
     Cumhurbaşkanı'nın tenise başlaması iyiye işaret. Spor enerji ve mutluluk demektir. 
     
     







'Uğursuz' yıllar 


Ekim sonunda konutlarınız hazır 


Sigorta onarımı 


Toplumsal travma 


Pek de eğlenceli değil... 


Havuz sistemi 


Yerin altı da, üstü de bir mi acaba 


Bugün size geliyoruz ... 


Tenis kortunda siyaset 


Milliyet'in TIR'ıyla yola çıkarken... 


Nasıl insanlar olacağız şimdi biz 


Resmi Gazete'de yayını bekliyoruz 


Halkı yakalım derken devleti yakıyorlar 


</TEXT>
</DOC>
