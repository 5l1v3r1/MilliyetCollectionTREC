<DOC>
<DOCNO> 17342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/spor/spo03.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
G.SARAY’A SON DARBE 
</HEADLINE>
<TEXT>

UEFA, final maçının biletlerini teberrulu sattığı için para cezası verdiği Sarı - Kırmızılı kulübün itirazını geri çevirdi, üst komisyon da miktarı 350 bin İsviçre frangına yükseltti 
     MURAT AĞCA 

2 milyon dolar da gitti      GEÇEN yıl Kopenhag’da oynanan UEFA Kupası finali biletlerinin teberrulu satışı nedeniyle 200 bin İsviçre Frangı ceza alan Galatasaray’ın UEFA Temyiz Komisyonu’na yaptığı başvuru reddedilirken, cezanın 350 bin İsviçre Frangı’na yaklaşık 250 milyar lira çıkarılmasına karar verildi. Komisyon, UEFA tarafından el konulan 2 milyon 46 bin 552 dolarlık meblağı da onayladı. 
     
İtiraz hakkı kalmadı      İSVİÇRE’nin Nyon kentinde iki gün boyunca dökümanları değerlendirip, şahitler ile tarafları dinleyen komisyon, Disiplin ve Kontrol Komitesi’nin 21 Mart’ta verdiği karara Galatasaray’ın itirazını geri çevirirken, cezanın 500 bin İsviçre Frangı’na yükseltilmesini isteyen UEFA’nın önerisini görüştü ve 150 bin franklık artış yaptı. Galatasaray, bu cezaya itiraz edemeyecek. 
     
Gözler lige çevrildi      GALATASARAY Teknik Direktörü Lucescu dün önce oyuncularıyla, sonra da basın mensuplarıyla toplantı yaptı. Rumen hoca, futbolcularına, "Şimdi Şampiyonlar Ligi’ni unutup lige asılmamız gerekir. Hep birlikte şampiyonluğu kazanmak için mücadele vermeliyiz" dedi. Lucescu basın toplantısında ise "Şampiyonluk için namusumuzla sonuna kadar lige saldıracağız" diye konuştu. Akşam idmanını sakatlığını öne süren Jardel yarıda bıraktı. İdmana sakat olan Capone ve ülkesini jubile hazırlıkları için giden Hagi katılmadı. 
     
Jardel kulüp aramaya başladı      Brezilyalı golcü Madrid’de menajerlerle görüştü, Sarı - Kırmızılı takımdan ayrılmak istediğini söyledi 
     GALATASARAY’da sürekli sorun çıkaran Mario Jardel, Real Madrid maçı sonrası transferi için çalışmalar yaptı. Xetsu adlı restoranda başta kendi menajeri Fraga olmak üzere İspanyol ve İtalyan menajerlerle akşam yemeği yiyen Brezilyalı futbolcu, Sarı - Kırmızılı takımdan ayrılmak istediğini belirtti. 
     JARDEL’in menajeri Fraga, golcü oyuncunun Galatasaray’dan bu sezon ayrılmadığı takdirde bonservisinin 7.5 milyon dolar artacağını belirterek, ellerini çabuk tutmaları gerektiğini söyledi. Jardel, Rumen basınına da, "Galatasaray’da kendimi iyi hissetmiyorum. Tek arkadaşım eşim" dedi. n MEHMET ÇİFTÇİ 
     
LUCESCU ile son raund      GALATASARAY, bir yandan sezon sonunda sözleşmesi sona erecek olan Mircea Lucescu ile anlaşmaya çalışıyor, diğer yandan da kendine yeni teknik direktör arıyor. Gelecek hafta Lucescu ile bir kez daha masaya oturup teklif yineleyecek olan Sarı - Kırmızılı yönetimin eski antrenörleri Bülent Ünder ile Florya’da gizlice görüştüğü ve geri dönmesini istediği öğrenildi. 
     LUCESCU’nun Galatasaray’da mutlu olduğu ancak kendisine gelen tekliflere de sıcak baktığı belirtilirken, Rumen hocanın ayrılması ihtimalini düşünen yönetim, Bülent Ünder’i de ikna etmeye çalışıyor. Ünder’in takımın başına geçmesi halinde sezon sonunda futbolu bırakacak olan Hagi’ye de yardımcı antrenörlük teklif edilecek. n ERHAN TELLİ 
     


 SPOR 




























</TEXT>
</DOC>
