<DOC>
<DOCNO> 11305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yazar/okur.html </URL>
<DATE> 2001/03/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Siyaset - banka ilişkisi 
</HEADLINE>
<TEXT>

     Atamaları bekliyoruz... Bankacılık Düzenleme ve Denetleme Kurumu’nun başı yok... Hazine Müsteşarlığı boş... 
     Bankacılık Düzenleme ve Denetleme Kurumu BDDK , özerk bir kurum. Siyasilerle bir bağlantısı yok 
     Fakat krizin göbeğindeki bankacılık sistemine baktığımızda siyasi bağlantısı olmayan bir yapı düşünmek mümkün mü Yanıtımız, hayır olacak. BDDK’nın karar mercii, "Bankacılık Üst Kurulu." Başkan Zekeriya Temizel, 3 Mart’ta sessiz sedasız veda etti. Dürüsttü. Dürüstlüğü, kendisine "destek" konusunda konsensüs oluşturdu. Ama yaptığı iş çetrefilliydi. Dayanamadı, gitti. Gidişi ile ilgili detayları henüz kamuoyu bilmiyor ama bir gün öğreneceğiz. 
     Atamalarla ilgili haberler geliyor. Bekliyoruz. Özellikle BDDK’ya kimin başkan olacağı önemli. BDDK Başkan Yardımcısı Faik Öztrak ile yönetim kurulu üyesi Halil Yetkin, aday adayıydı. Bir de Yeni Demokrasi Hareketi’nde Kemal Derviş ile dirsek temasında bulunmuş eski bankacı İbrahim Betil’in ismi ortaya atıldı. 
     Betil’e, Ankara cephesi yani bürokratlar karşı çıkınca iki başkan yardımcısı arasında seçim zorunlu hale geldi. Planlamacı Öztrak, aynı zamanda Hazine Müsteşarlığı için de aday olarak gösterilince, BDDK’daki koltuk Yetkin’e kalmış gibi görünüyor. 
     Ama Derviş’in gönlü kimde Koalisyon ortaklarının arzusu ne O da ayrı tartışma konusu. Bu durumda işin içine tercihler giriyor dersek yanlış yapmamış oluruz. 
     Halil Yetkin İş Bankalı. Biliyorsunuz, İş Bankası çalışanları her zaman "İş Bankalıyız" diye övünürler. Yetkin, 1993 yılında İş Bankası ile ipleri koparmıştı. Nedenini anlatacağız ama öncesinden biraz bilgi verelim. 
     Sıkı bir CHP’li... Başbakan Yardımcısı Hüsamettin Özkan ile ilişkileri iyi... Bankacılık kariyerini tabii ki İş Bankası’nda yaptı. Adana Şubesi’nde uzun yıllar çalıştı. Hatta Güney Sanayi’nin krize girdiği yıllarda bu şirketi çok yakından takip etti. Sonra kredilerden sorumlu müdür olarak meslek hayatında yükseldi. Ve arkasından İş Bankası’nda Genel Müdür Başmuavini oldu. 
     O dönemde bankanın genel müdür adaylarından biri olarak gösteriliyordu. Ancak yıldızı Ünal Korukçu ile barışmayınca, Ünal Korukçu Genel müdürlük koltuğuna oturdu, Yetkin istifa mektubunu sundu... 
     Sonrası mı 1994’te Tansu Çiller’in CHP ile koalisyon ortaklığı döneminde İş Bankası’nın yönetim kurulu üyeliği için öneride bulunuldu. Önerinin Çiller’den geldiği bile söylendi. Ancak İş Bankası’na yönetim kurulu üyesi olamadı. Fakat yeni finansal teknikler konusuna ilgi duydu. Gitti, leasing ve factoring işiyle ilgilendi. Kısa bir dönem Tatlıcılar’la çalıştı. 
     Ve Bankacılık Düzenleme ve Denetleme Kurumu’nun yönetim kurulu üyeliğine seçilmeden önce Başer Holding’e transfer oldu. 
     Başer Leasing ve Factoring şirketlerinin yönetim kurulu üyeliğini yaptı. Duyumlarımıza göre ANAP’a yakınlığı ile bilinen Başer Holding’in patronlarından Ökkeş Başer, hala Yetkin’in odasını boş tutuyormuş. 
     Henüz resmi bir açıklama gelmedi. Fakat BDDK’nın Bankacılık Üst Kurulu Başkanlığı koltuğu kıyameti koparacak gibi görünüyor. 
     Tasarruf Mevduat Sigorta Fonu’na devredilmiş 12 banka ve arkasından neler geleceği bilinmez, bankacılık sektörü krizin göbeğinde, siyasetçinin gölgesinde bakalım işler hangi noktaya varacak Özellikle sırada Etibank dosyası var. Hatırlatalım... 
     
     





IMF, Atatürk... 


Polis bankada 


Destek... 


Dükk n iyi de vitrini berbat 


Hükümet, zamanla yarışın ne kadar farkında .. 


Büyük ulus olmanın... 


8 gün kaldı Sayın Ecevit 


Balkan gerçeği 


Faruk Müren’den Kutsal itiraflar 


Siyaset - banka ilişkisi 


Yolsuzluk mücadelesi 


İktisat bilim midir 


Derviş erken mi geldi 


Tarih yazmak veya şaşmak 


Altı sorun ekonomiyi kilitledi 


Rantiyeler içeri 


</TEXT>
</DOC>
