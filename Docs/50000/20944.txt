<DOC>
<DOCNO> 20944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/magazin/amag.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk var mı, acı var mı Reha Bey 
</HEADLINE>
<TEXT>

Reha Muhtar şık... Ünlü anchorman, 6 yıllık sevgilisi Gökberk Ergenekon’dan ayrılan Nilüfer’le bir aydır büyük bir aşk yaşıyor 
     SERKAN DUYGU 

     Konuşmasıyla kalbini çaldı 
     SADECE haber sunarken yaptığı konuşmalarla değil, Mehveç Emeç ve Harika Avcı gibi ünlülerle yaşadığı aşklarla da adındın söz ettiren ünlü anchorman Reha Muhtar, aylardır şarkıcı Nilüfer’i, evlat edindiği Ayşe Nazlı’yla birlikte ekrana çıkarmak için uğraştıysa da başarılı olamadı. Ancak, Muhtar, yaptığı konuşmalarla ünlü şarkıcının kalbini çaldı. 
     
     Restoranda buluştular... 
     BİR ay önce başlayan aşklarını medyadan gizlemeyi başaran sevgililer, şarkıcı Nilüfer’in Bilfen Koleji öğrencilerinin ve Superanne.com’un "Yılın Annesi" seçildiği gün, Kanlıca’daki Lacivert Restorant’ta ilk kez objektiflerin karşısına geçip, soruları cevaplandırdılar. Çok mutlu olduklarını belirten iki ünlü, "Bu ilişki için yılın aşkı diyebiliriz" dedi. 
     
     Muhtar soruları sormayın 
     GAZETECİLER soru sormadan önce, "Bana Reha Muhtar soruları sormayın" diyen ünlü anchormen, "Bir öğle yemeğinde başlayan ve sizlerden bir ay gizlediğimiz bu ciddi ilişkiyi Türk milletiyle paylaşmak istedik" dedi. İlişki için "yıldırım aşk" diyen Nilüfer ise "Çok özel bir ilişkimiz var. Evlilikten bahsetmek için erken" diye konuştu. 
     
Kızına ilk mektup      Hayatımın en doğru kararı Ayşe Nazlı. Bugüne kadar en coşkun duygularla çarpan kalbimin en son, en doyumsuz ve sonsuz heyecanı. Ona baktıkça yenileniyorum. Hayat şimdi daha da güzel. Daha önce hayatımda nasıl bir boşluk olduğunun şimdi daha çok farkına varıyorum. Hayatı onunla paylaşacağız biz. Yine çok şanslıyım ve bunun için Allah’a şükrediyorum. 
     



 MAGAZİN 













</TEXT>
</DOC>
