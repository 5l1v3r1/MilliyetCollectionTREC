<DOC>
<DOCNO> 33183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yasam/yas00.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık insan güzelleşir 
</HEADLINE>
<TEXT>

Seven insanın daha güzel ve çekici görünmesi sadece yaygın bir kanı değil, bilimsel bir gerçek de... Aşık insan serotonin’ adlı hormonu salgılıyor ve güzelliğine güzellik katıyor... 
     AŞKIN KİMYASI Devrim Sevimay 

     Aşk, o insanın ayaklarını yerden kesen, kanını kaynatan, gözlerine ışıltı veren duygu... Ve güzellik... Bir şekilde iki olgunun yolları kesişiyor, güzellik aşkı, aşk güzelliği beraberinde getiriyor... 
     Ruhbilimci Nancy Etcoff'a göre aşkı incelerken, güzelliği de anlamak zorundayız. Yoksa sonsuza dek onun kölesi kalacağız. Darwinci estetik kuramını savunan Teksas Üniversitesi'nden Profesör Dev Singh, "Bizi eş seçiminde yönlendiren ilk etmen güzelliktir. Bu dürtünün önüne geçmek mümkün değildir" diyor. Şair Edmund Spenser da 400 yıl kadar önce bu konudaki ilk bilimsel görüşün tohumlarını şu sözlerle ortaya atıyor "Güzellik insanoğlunun kendi türünü çoğaltmak için keyifle yuttuğu bir zokadır." 
     
Minik çene, doğurganlık...      New Mexico Eyalet Üniversitesi Biyopsikoloji Uzmanı Victor Johnston, ergenlik döneminde yüzlerin bir değişimden geçtiğini söylüyor. Johnson'a göre erkeklerde testosteron hormonu çenenin uzamasına neden oluyor, kadınlarda ise östrojen hormonu kalça, göğüs ve dudakların şişmesine yol açıyor... Johnston, dolgun dudak, göğüs ve kalçaların yanı sıra minik bir çeneye sahip olmanın doğurgan bir dişiliğin göstergesi olduğunu belirtiyor. 
     
Hormonlar şansınızı artırıyor      İnsanların aşık olacakları tipi seçerken cinslerinin hiper özelliklerini taşımaları büyük rol oynuyor. Buradan hareketle, "testosteron ve östrojen hormonlarını ne kadar salgılarsanız, aşkta partner bulma olasılığınız da o kadar artar" gibi bir sonuç çıkarmak mümkün. 
     Bu iddiayı kanıtlamak için 16 Kafkas kadınının yüzlerini bilgisayar ortamına yerleştiren Johnston, 10 bin deneğin katılımıyla yeni bir yüz elde etti. Sonuçta çıkan güzel yüzde doğurganlık belirtilerinin en üst düzeyde olması, insanoğlunun üreme içgüdüsüyle en 'hormonlu' tipi seçtiğini ortaya koydu. 
     
Güzelliğin kimyasal sırrı      Aşık insanların her zamankinden daha güzel ve çekici göründüğü ise sadece yaygın bir kanı değil, bilimsel bir gerçek. Cardiff'teki Whitchurch Hastanesi'nden biyokimyacı Abdullah Bedevi, normal zamanda hiçbir çekiciliği olmayan insanların, 'serotonin' denilen kimyasalın beyinde daha az salgılanması sonucu güzel ve cazip göründüğüne dikkat çekiyor. 
     
Aşk dediğin ya dağıtır ya dağılır      Aşk toplumsal düzene itaat etmez. Engelleri görmezden gelir onlara çarparak dağılır ya da onları dağıtır..." 
     Çağımızın büyük düşünürlerinden Fransız komünist Edgar Morin, sezonun en güzel aşk filmlerinden Çikolata’da da geçen bu sözünü sanki Şemsettin Sami ile Mari Nivart için söylemiş. 
     Tanzimat dönemine denk gelen bu aşk, din ve medeni hal durumuna takılsa da, Osmanlı özgür bir kadını bağrına basmaktan geri duramamış. Bunun için sevilen kadının ölmesi gerekse de... 
     
Sevgiden kaçarken...      Ünlü dil bilgini, Fitnat’ın da yazarı Şemsettin Sami, oyun çevirileri yaparken gönlünü Ermeni güzeli Mari’ye kaptırır... Drama sanatçısı Mari de Şemsettin Bey’den etkilenir ama bu evli ve farklı dinden olan erkeği unutabilmek için Tiflis’e kaçar. 
     Ancak aşk uzakta daha çok büyür. Mari geri dönerek kendini Şemsettin Bey’e bırakır. 
     
Ağlayan kadın Mari...      Mutluluk uzun sürmez. Şemsettin Bey’in boşanamaması ve ayrı dinlerden oluşları çifti umutsuzluğa sürükler. 
     Mari intihara bile kalkışır. Sahneye çıktığı son gece, herkesi ağlatacak hüzünle Kamelyalı Kadın’ı oynar. Ve ertesi sabah, 8 Temmuz 1884’te evinde ölü bulunur. Nedeni belirsiz bu ölüm büyük yankı yaratır. Aydınlar yasa boğulur. Cenaze törenine 6 bin kişi katılır. Mari’nin mermerden bir anıtı yapılır. Ve yazar Arpiaryan onun için Ağlayan Kadın’ı yazar. 
     
Müslüman için aşk bir ibadettir      Peki ya aşk, İslamiyet’in neresinde İslamiyet aşka nasıl bakıyor İşte bu ve benzer soruları ünlü ilahiyatçı Ali Rıza Demircan’a sorduk... Demircan, İslamiyet’in aşkı sevap saydığını, ancak bir koşulu olduğunu söylüyor nik h... Cinsellikte muhtemel’ olana karşı da önlem alınması gerektiğini belirten Demircan, İslamiyet’teki çok eşliliği de şu sözlerle açıklıyor "Erkekler poligamdır." 
     
     Bir Müslüman aşkı ne kadar önemsemeli 
     İnsanoğlunun "Karşı cinse ilgi duymuyorum" deme iktidarı yoktur. Aşkı ister ruhtaki güzellik, ister cinsellik olarak tanımlayın, her ikisinde de karşı cinse ilgi duymamak mümkün değildir. 
     
     İslamiyet aşkın sınırını nerede çiziyor 
     Örneğin ben her kadına ilgi duyabilirim. Ama ilişkiye dönüştüremem. Çünkü her kadından yararlanma hakkına sahip değilim. Bazıları "Vücut benim değil mi " der. Oluşmasında ne katkın var ki, senin olsun 
     
Hz. Muhammed de aşıktı’      İslamiyet’te kadın ile erkeğin tokalaşmalarından bile sakınılması neden 
     Çünkü cinsellikte muhtemel olan muhakkaktır. 
     
     Ortaçağ Avrupası’nda eşlerin aşık olması zina sayılırdı Bu dönemde İslamiyet, aşka nasıl yaklaşırdı 
     İslamiyet’te erkeğin karısına aşkı ibadet olarak kabul edilir. H l da böyledir. Hiçbir Batılı benim kadar aşkı kutsayamaz, benim kadar kadına saygı duyamaz . 
     
     Peki çok eşlilik 
     Erkekler poligamdır. Kadınlar monogomdur. 
     
     Aşkın burada devreye girmesi gerekmez mi 
     Erkek birçok gülü koklayabilir. Ama sadece birini sever. Hz. Muhammed peygamberliğinin ikinci döneminde çok eşliydi. Ruhsal eğilimi ise Hz. Ayşe’den yanaydı ve şöyle diyordu "Allahım ben adaletli olmak istiyorum, ama gücüm bu kadarına yetiyor." 
     
     Peygamber aşık oldu mu 
     Tabii ki Hz. Muhammed de aşıktı. O hem bir peygamber, hem de insandı. Sadece insanların ruhuna güç verecek, hayatın realitesini öğretecek bir bilgidir. 
     
     Aşkın uzmanlığını kabul ediyor musunuz 
     Bu iş uzmanlığa bakmaz. Örneğin Ahmet Altan aşkı hayal eder, köydeki kadın yaşar. Aşkın kimde olduğu belli olmaz. 
     

</TEXT>
</DOC>
