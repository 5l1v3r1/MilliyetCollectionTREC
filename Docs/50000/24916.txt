<DOC>
<DOCNO> 24916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yazar/akyol.html </URL>
<DATE> 2001/06/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine o konu 
</HEADLINE>
<TEXT>

     27 MAYIS hakkında Sayın Oktay Ekşi ile aramızdaki isimsiz tartışmaya Sayın Metin Toker de katıldı. Geçen pazartesi günkü yazısında, "Taha Akyol, 'Demokrasimizin İsmet Paşalı Yılları'nı benden iyi bildiğini söyleyerek bana takılır" diyen Toker, o kitabında Menderes'in dikta rejimi kurmak istediğine kanıt saydığı iki veriyi bana hatırlatıyordu. 
     Önce şu 'takılma'nın hikayesi Bir yazımda, "Metin Toker ağabeyimizin de belirttiği gibi, 27 Mayıs'ın esası 'Ordu CHP İktidar' formülüdür" diye yazmıştım. Toker ise, "Ben asla böyle bir şey yazmadım, Taha, ağabeylerini karıştırıyor" diye tepki göstermişti. 
     Ben de onun "İsmet Paşayla 10 Yıl" kitabında bunu yazdığını göstermiştim. Cilt 2, Sf. 101 
     Toker'in çok iyi bir okuyucusu olduğum doğrudur. Mesleki gelişmemde bunun çok faydasını gördüğümü de belirtirim. 
     
     MENDERES'İN dikta rejimi kuracağı konusunda Toker'in bana hatırlattığı iki veriden ilki, "DP'li Adalet Bakanı Esat Budakoğlu tarafından doğrulanmış gelişmeler"dir. 
     Bir hafıza yanılgısı olmalı. Çünkü, Budakoğlu istifa etmiş, Adalet Bakanlığı'na Celal Yardımcı atanmıştı ve Yardımcı'nın Toker'e söylediği de şuydu 
     - Bu seçimleri biz kazanırız, siz ancak bundan sonrakileri alabilirsiniz İsmet Paşayla 10 Yıl, Cilt 2, Sf. 237 
     Bu sözlerden, Tahkikat Komisyonu vasıtasıyla CHP'yi kapatıp onsuz seçime gitme anlamı mı çıkar, Allah aşkına Tam aksine... 
     Toker'in ikinci dayanağı, Menderes'in görüşlerini yansıtan 'Radyo Gazetesi'nde "saha temizlensin, seçim ondan sonra" denilmiş olmasıdır. Bunun anlamı CHP'yi kapatmak mıdır Toker'in "CHP'nin yeraltı faaliyetleri", Menderes'in ise "yıkıcı faaliyetler" dediği 'karışıklıklar'a son verip sakin bir ortamda seçime gitmek kastedilmiş olmasın 
     Sayın Toker de Menderes'in 25 Mayıs'ta Tahkikat Komisyonu'nun işinin bittiğini açıklamasını, aynı kitabında "Menderes bu komisyonu lağvetmekle karışıklıkları durduracağını sanıyordu" diye yorumlar. Sf. 248 
     Lağvedilen komisyon CHP'yi nasıl kapatacaktı ki . 
     
     SAYIN Toker, kitabında Menderes'in "Atatürk ve İnönü devrindeki gibi... Türkiye'yi kendi idaresinde bir tek parti sistemine geri götürmek istediğini" yazar. Sf. 236 
     Şimdi ise, Menderes'in CHP'yi kapatıp Bölükbaşı'nın "cılız" CKMP'si ile seçime gideceğini yazıyor. Bu da bir gelişme... Ama eksik 
     Gerçeğin belgesi, Tahkikat Komisyonu'nun CHP hakkındaki raporudur Orada ne yazıyordu biliyor musunuz CHP'nin çok hırçın muhalefet yaptığı ama "herhangi bir suç tesbit edilmediği" belirtiliyor, itidal tavsiye ediliyordu Samet Ağaoğlu, Marmara'da Bir Ada, Sf. 72 vd. 
     "Sizi buraya tıkan kuvvet böyle istiyor" sözüyle adalet tarihine kara bir leke olarak geçen duruşmalarda cuntanın Başhakimi Salim Başol, bu raporu okutturmamıştır Ama avukat savunmalarında ve dosyada mevcuttur 
     DP, hırçın CHP'ye karşı maalesef baskı politikası izlemiş ama rejimi değiştirmeyi asla düşünmemişti, amacı CHP'li bir seçime gitmekti. 27 Mayıs darbesi milli iradenin yolunu kesti, idam sehpaları kurdu, izleyen uzun yıllardaki siyasi çalkantı, anarşi ve darbelerin yolunu açtı 
     
     







Yine o konu 


Nabza göre devletçilik 


Özrü kabahatinden büyük 


Bir piyanist, bir ressam... 


Kriz var kriz var 


Karışık kafalar... 


Gölge - güneş 


"Perükar salonu"nda politika 


Türkiye durumunu anlamış değil 


Trabzon’a 120 milyon dolar fındık parası 


</TEXT>
</DOC>
