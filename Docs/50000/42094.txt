<DOC>
<DOCNO> 42094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/yasam/yas06.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah’tan uyuyakaldı 
</HEADLINE>
<TEXT>

İlk saldırının yapıldığı ikiz kulelerin 80’inci katında çalışan Neşe Önal, mutlak bir ölümden kurtuldu 
     AYTEN GÖRGÜN İstanbul 

     Yazılım şirketi The Beast'in Başkan Yardımcısı Neşe Önal da korkunç saldırıda binada olacaktı, eğer uyuyakalmasaydı. Geç kalktığı için metrodan indiğinde saat 9'u 10 geçiyordu. 80’inci katında çalıştığı Dünya Ticaret Merkezi binalarını gördü ve kalakaldı. İkisi de cayır cayır yanıyordu. 
     Bunun üzerine Manhattan'daki bir arkadaşının evine giderek, trenlerin çalışmasını beklediğini anlatan Önal, dehşet anlarını şöyle anlattı 
     "Şirkette olmalarına rağmen çalışma arkadaşlarıma bir şey olmadı. Cam kenarında oturanlar, uçağın binaya doğru geldiğini görmüşler ama son ana kadar Kurtarır’ demişler. Bizim şirketin birkaç kat üstünde Türk tekstil firması vardı. Akıbetlerini bilmiyorum." 
     Binanın 32. katında çalışan Gülay Maffia da olay günü 08.45'te işe geldiğini belirterek şunları anlattı 
     
     Koca bina arkaya yattı’ 
     "Masama oturdum. Deprem olmaya başladı. Bizim odada cam yok dışarıda ne olup bitiyor bilmiyoruz ama bina arkaya doğru esnemeye başladı. 32. kattan üç arkadaşımla merdivenlerden inmeye başladık. İnsan doluydu. Dumandan nefes alınmıyordu. 17. katta yukarı çıkan itfaiyecileri gördük. 'Aşağısı dumansız korkmayın, inin' dediler. O arada binaya uçak çarpttığını öğrendik. Yukarıdan, derileri vücutlarından parça parça sarkan iki kadın geçti yanımızdan. Saatlerce koştum, koştum. Yukarı çıkan itfaiyecilerin gözleri gözümün önünden gitmiyor. Çünkü neredeyse hepsi ölmüş..." 
     
     



 YAŞAM 






























</TEXT>
</DOC>
