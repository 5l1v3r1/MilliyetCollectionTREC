<DOC>
<DOCNO> 18073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/ekonomi/eko01.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Umudum sol ittifak 
</HEADLINE>
<TEXT>

Alman Die Zeit gazetesine demeç veren Bakan Derviş, kamuoyunun politikada yeni yüzleri özlediğini belirtti ve kendisini liberal sosyal demoktar’ olarak tanımladı 
     EKONOMİ SERVİSİ 

     Almanya’da yayımlanan haftalık Die Zeit gazetesi bugün piyasaya çıkacak sayısında Devlet Bakanı Kemal Derviş ile yaptığı geniş bir söyleşiye yer verdi. Derviş NTV - MSNB’nin Die Zeit’tan çevirdiği bu özel söyleşide şunları söyledi 
     
Türkiye’nin en sevilen politikacasısınız, çok kişi sizde geleceğin başbakanını görüyor. Sizin başarınızın sırrı yozlaşmış diye aşağılanan partilerden hiçbirine ait olmamak mı 
     Ben daha gerçek politikacı değilim. Her ne kadar Başbakan Ecevit e 70’li yıllardan beri danışmanlık yapmış olsam ve şimdi onun hükümetinde yeralmış olsam da öncelikle Türkiye’deki ekonomik krizin üstesinden gelmek için geri döndüm. 
     
Siz politik sistemi reforme etmek istiyorsunuz ve aynı zamanda onun bir parçasısınız 
     Bu gerçekten bir ikilem. insanlar beni ekonomik krizi belki aşabilecek bir kişi olarak görüyor, çünkü krizle hiç ilgim yok. Türkiye’de açık konuşmaya karşı bir açlık var. Ve inanıyorum ki benim soh haftalarda yaptığım en iyi işlerden birisi bu Durumu olduğu gibi ortaya koydum. 
     
Peki durum nasıl 
     Türkiye çok derin bir kriz yaşıyor, ama bu aynı zamanda çok ani geldi. Bu toplumda krizden sorumlu görülenlere karşı beklenmedik sertlikte bir tepki uyandırdı. Parti sistemi Türkiye’de çoktandır parçalanmış durumda. Hiçbir parti yüzde 22’yi geçemiyor, bu şimdi tabii daha da düştü. 
     
Anketlere göre şimdi seçim olsa parlamentodaki partilerin hiçbiri yeniden parlamentoya giremiyormuş. 
     Bu yüzden partiler sisteminin reforme edilmesi , yani sosyal demokrat ve liberal partilerin birleşmeleri ve orta sağın birleşmesi kaçınılmaz. 
     
Siz hangi partiye ya da kampa katılacaksınız 
     Bu soru gelecek haftalar ya da aylarda benim üstüme gelecek. O zaman bunu düşünmem gerekiyor. 
     
Nasıl 
     Tabii ki Başbakan Ecevit’e bir bağlılık hissediyorum, bu dostluk ve saygıyla ilgili. Ben liberal bir sosyal demokratım, bu yüzden Ecevit’in partisi dünya görüşü olarak da bana en yakın olan. Ama umudum yeni bir ortasol ittifakta yatıyor. 
     
Türkiye’deki sistem krizi yalnızca yeni partilerin oluşumu ile çözülür mü 
     Bu sayfayı kapamak birinci iş, diğeri ise Türkiye’de siyaset ve ekonomi birbirinden ayrılmalı. Yalnızca politikacılar ekonominin günlük işleyişine karışmakla kalmıyorlar, ekonomi de politikadan sürekli yeni subvansiyonlar istiyor. Her iki alanın da kendi alan sınırları var, buna karşılıkla saygı gösterilmeli. 
     
Türkiye batılı anlamda demokrasi mi 
     Türk demokrasisi kusursuz değil, ama işliyor. Türkiye’deki politik sistemin tamamen iflas ettiğini söyleyemem. Bu abartma olur. Bizim yenilenmesi gereken bir sistemimiz var, her şeyden önce genç politikacılara duyulan bir açlık var. Çünkü bir çoğu uzun yıllardır orada. 
     
Türkiye uzun yıllardır AB adaylığı statüsü için mücadel etti. Ama bu statüyü elde edince Avrupa’dan uzaklaşmak için herşeyi yapar gibi görünüyor. Bunun nedenini açıklayabilir misiniz 
     Gerçekten 6 kötü hafta geçirdik. Kriz bizi fena yakaladı ve politik reformları zorlaştırdı. Ama temel ilke değişmedi Türkiye - muhalefeti dahil Avrupa ailesinin bir üyesi olmak istiyor. 
     
Siz Alman annesi ve Amerikalı karısı olan bir Türksünüz. 
     Ve Türkiye’de bu kimseyi rahatsız etmiyor 
     
Seyrek de olsa, şöyle sesler duyuluyor O başbakan olacak kadar Türk değil. 
     Böyle sesler olabilir. Ama çoğunluk onlari dinlemiyor bile. Annem Almanya’dan, ama ailem baba tarafından Osmanlı ordusunda hizmet etmiş bir kökene sahip. Türk halkı, benim her zaman Türkiye’nin en yüksek menfaatlerini kafamda taşıdığımıve bundan taviz vermediğimi görüyor. 
     
Başbakan Ecevit 2004 yılını üyelik görüşmelerine başlama tarihi ilan etti. Sizce ikibuçuk yılda gereken bütün reformlar hayatı geçirilebilir mi 
     Eğer yokuşu tırmanırsak mümkün. Bazı alanlarda - örneğin pazar entegrasyonun biz Macaristan ve Polonya’dan daha ilerideyiz. Politik sorunlara gelince Türkiye için kendine güven önemli. Biz yine kendimize güvenmeye başlayınca, problemlerin birden çok küçüldüğünü göreceğiz. 
     
Batı siyasi şantaj yapmasın’Batı’dan para gelmeden ekonomi kendi ayakları üzerinde duramayacak. Türkiye finans desteğine politik tavizlerle yanıt vermeye hazır mı 
     Türkiye çok acil olarak ekonomik destek bekliyor, ama eğer Batı bu yardımı politik şartlara bağlamaya kalkarsa bu çok çok büyük bir hata olur. Bu konuda uyarmak istiyorum. 
     
Ama Berlin’de ve diğer AB başkentlerinde bu beklenti var, Türkiye’nin en azından bazı konularda iyiniyet göstermesi bekleniyor örneğin Kıbrıs konusunda veya Avrupa ordusuna karşı Türk blokajının kaldırılması konusunda. 
     Bunlar üzerine konuşulabilecek haklı politik sorunlar olabilir. Ama bizim ekonomik krizimizin bunlarla bir ilgisi yok. Biz ekonomik yardımın etkili olması için bütün ekonomik şartları yerine getiriyoruz. Parayı verenler bunu istedikleri gibi kontrol edebilirler. Ama politik şartları ekonomik yardıma bağlamak bu şantajdır. Ayrıca böyle yapılırsa Türkiye’de istenenin tam tersi bir etki yaratılabilir. 
     



 EKONOMİ 























</TEXT>
</DOC>
