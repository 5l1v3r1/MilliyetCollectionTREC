<DOC>
<DOCNO> 49082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yazar/okur.html </URL>
<DATE> 2001/10/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Gökten kurul yağıyor 
</HEADLINE>
<TEXT>

     Enerji Üst Kurulu, siyaset vize verirse 10 gün içinde tamammış. İhale yasa taslağında da tartışma kurul meselesinde kilitleniyor. Ama alın size yeni bir kurul daha Adı "Muhasebe Standartları Kurulu". Kurulun sahibi, Sermaye Piyasası Kurulu. 
     Bu kurulda, SPK’nın yanı sıra Maliye, Hazine, Türkiye Odalar ve Borsalar Birliği TOBB , Bankacılık Düzenleme ve Denetleme Kurumu BDDK , Türkiye Bankalar Birliği ve Türkiye Serbest Muhasebeci Mali Müşavirler ve Yeminli Mali Müşavir Odaları Birliği TÜRMOB yer alıyor. 
     Sonunda hepimiz biliyoruz ki madem ki enflasyon muhasebesini tartışıyoruz, madem ki konsolide mali tablo için kırk takla atıyoruz, o halde aynı konu için bu kadar çok kişinin ayrı ayrı çalışmasının anlamı ne 
     Birlik olan yerde hareket olur, hareket bereketi getirir. 
     Sonuç itibariyle SPK, "Yüksek Enflasyon Dönemlerinde Mali Tabloların Düzeltilmesine İlişkin Usul ve Esaslar Hakkındaki" tebliği Devlet Bakanı Kemal Derviş’e gönderdi. Bakanlar Kurulu’na, oradan da Resmi Gazete’ye gidecek bu tebliğ ile ilgili olarak yatırımcılara vereceğimiz mesaj "Bugüne kadar yüksek enflasyon ortamında elde edilen fiktif karlar üzerinden vergi ödeniyordu. En azından bunun önüne geçilip şirketlerle ilgili daha sağlıklı bilgi alınabilecek." 
     
     Artık işlem sırası kapanmayacak 
     Ancak konumuz yine yatırımcı... 
     Çünkü onlara iki gün önce "müjde" diyerek SPK, "işlem sırası kapalı şirketlerle ilgili çalışma yapıyor" bilgisini aktarmıştık. 
     Son durumu özetleyelim 
     Şu an borsada 310 şirket işlem görüyor. 30’un üzerinde şirketin işlem sırası kapalı. Biliyorsunuz, halka açık şirketlerin işlem sırası ile ilgili kararın yetkisi İMKB’de. Çünkü borsa yönetmeliği böyle diyor. 
     SPK ile İMKB uzun süredir bu sorunla ilgili karşılıklı görüşme içindeydi. Çünkü dünyanın hiçbir yerinde bir yıl boyunca işlem sırası kapalı bir başka şirket bulmak mümkün değil. Ama burası Türkiye, olmaz olmaz demeyin, bal gibi oluyor. Sonunda SPK, işlem sırası kapalı şirketlerin izahname bilgilerini bağımsız denetim şirketlerinden alacak ve en geç bir ay içinde açıklama yapacak. Biliyoruz ki, bütün şirketler bağımsız denetimden geçiyor. Şimdi bunda ne fark var derseniz Söyleyelim Artık bağımsız denetim şirketi konusunda çok seçici davranılacak. 
     
     Top İMKB’de... 
     SPK, bir ay içinde bu bilgileri kamuoyuna açıklayacak. Değerlendirme sırası borsaya gelecek. Anlattıklarımızın özetini yazalım mı SPK durumdan rahatsız, İMKB üzerinde düzenleyici kurum olarak bir ölçüde baskı unsuru olacak. Haydi hayırlısı. 
     Peki, şirketlerin işlem sırası açılınca ne olacak Uygun görünen şirketler serbest marjla işleme başlayacak. 
     Olan oldu, ya bundan sonrası Asıl önemli olan bu. SPK, artık en geç üç gün kapalılık hali dışında şirketlerin işlem sırasının kapanmasını istemiyor. O yüzden de gelecekle ilgili önlemler alınmış. Çünkü bu prosedür hep işleyecek ve sorumlu şirketlerle ilgili her bilgi bir hafta öncesinden yatırımcıya açıklanacak. 
     
     







Yarı başkanlık sistemi 


Salak kaldı mı 


Türkiye'nin şirket haritası 


Ermenistan'la ilişkiler neden mi önemli 


Önü ve arkası 


"Şark'ın Dianası" öldü 


Şahap Kocatopçu 


Ceyhan projesi yolunda gidiyor 


Gökten kurul yağıyor 


Onları unutmamak için yaşatmalıyız 


Çeteye gizlilik zırhı 


Fransa'da cep lisansı fiyatı onda bire indi 


Türkiye'nin dışardan görünüşü 


Krediden değil talep olmadığından üretim yapılamıyor 


</TEXT>
</DOC>
