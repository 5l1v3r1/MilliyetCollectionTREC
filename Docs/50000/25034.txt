<DOC>
<DOCNO> 25034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/ekonomi/eko05.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazard Bankalar 5 milyar ’a hazır 
</HEADLINE>
<TEXT>

Bankalar Birliği’nin danışmanı Lazard, bankaların 5 milyar dolarlık iç borç takası için hazır olduğunu bildirdi 
     EKONOMİ SERVİSİ 

     Türkiye Bankalar Birliği’nin TBB danışmanlığını yürüten yatırım bankası Lazard, bankaların 5 milyar dolarlık iç borç takası için hazır olduğunu açıkladı. Lazard’ın konuyla ilgili hazırladığı raporda, 7.6 milyar dolar düzeyinde açık pozisyonu bulunan bankaların 5 milyar dolar düzeyinde bir takas gerçekleştirmeye hazır oldukları kaydedildi. 
     Raporda, döviz cinsi tahvillerin faizinin Eurobond faizlerinin üzerinde olması gerektiği vurgulandı. 5 yıl vadeli Eurobondlar, yüzde 11.75 faizle işlem görüyor. Raporda, 2 ve 5 yıl vadeli iki ihraç yapılması ya da 2, 3, 4 ve beşinci yıllarda eşit geri ödemeli tek bir kağıt ihraç edilmesi önerildi. 
     Raporda tahvillerin ihracında ve geri ödemelerinde, son beş iş gününün ortalama döviz kurunun esas alınması önerisine yer verildi. 
     Hazine’nin Türk Lirası tahvillerin geri alımı için tek bir faiz oranı belirlemesi, birden fazla oran belirlenmesi durumunda ise bu oranlar arasındaki farkın yüzde 10’u aşmaması tavsiye edildi. Raporda, döviz cinsi tahvillerin tek fiyat ihalesiyle satılması öneriliyor. 
     



 EKONOMİ 






















</TEXT>
</DOC>
