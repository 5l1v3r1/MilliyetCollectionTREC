<DOC>
<DOCNO> 6668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/yasam/ayas.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Plaka numaraları ile 6 tutturdu 
</HEADLINE>
<TEXT>

Polis memuru Cavit Temizöz, doğum yeri ile bugüne kadar görev yaptığı beş ilin trafik plaka numaralarını yazarak oynadığı Sayısal’dan 131 milyar lira kazandı 
     SONER KILINÇ İzmir 

     4 talihliden biri 
     İZMİR Çamdibi Polis Karakolu’nda görev yapan polis memuru Cavit Temizöz, Sayısal Loto’nun bu haftaki çekilişinde 6 bilen şanslı dört talihliden biri oldu. Ancak onun hikayesi diğerlerinden daha ilginç. Çünkü Temizöz, loto kuponuna, doğum yeri ile bugüne kadar görev yaptığı beş ilin trafik plaka numaralarını yazmıştı. 
     
     Kısmet bu haftaya 
     5 haftadır aynı kuponla oynayan Temizöz 131 milyar 470 milyon 270 bin lira kazandı. Temizöz, hikayesini şöyle anlattı "03 memleketim Afyon’un, 01 ilk çalıştığım Adana’nın, 38 ikinci görev yerim Kayseri’nin, 49 şark hizmeti yaptığım Muş’un, 16 da dördüncü görev yerim Bursa’nın ve 35 de şimdi çalıştığım İzmir’in plakaları..." 
     
     Yardım istiyorum’ 
     PARASINI değerlendirirken yetkili kişilere danışacağını belirten Temizöz, "Bu para devlet memuru olmadan önce olsaydı yine polis olur muydunuz " sorusuna ise şu yanıtı verdi "O zamanki şartlara bağlı. Şimdi memur olduğum için para konusunda hiç bilgim yok. Nasıl kullanırdım bilmiyorum." 
     


 YAŞAM 





















</TEXT>
</DOC>
