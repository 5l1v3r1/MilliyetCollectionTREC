<DOC>
<DOCNO> 33284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/siyaset/siy07.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MUHALEFET DİYOR Kİ 
</HEADLINE>
<TEXT>

     Baykal maden işçisini öptü 
     CHP lideri Deniz Baykal, 17. Uluslararası Baston ve Kültür Festivali için geldiği Devrek’te vatandaşların büyük ilgisiyle karşılaştı. Festivalin açılış konuşmasını yapan Baykal, ilçedeki baston dükk nlarını gezerek, esnafla bir süre sohbet etti. Baykal daha sonra da CHP yöneticileriyle birlikte, Devrek ormanlarına sülün bıraktı. Baykal, kendisine madenci bareti ve ceketi hediye eden 25 yıllık maden işçisi Naci Ercan’ı da, teşekkür ederek yanaklarından öptü. 
     
Çiller Benim ipim cebimde      DYP lideri Tansu Çiller, İzmir’de, halka ve üreticilere ait EGS ve Tarişbank’a el konulmasının "facia" olduğunu savundu. "Sandığı çeke çeke önünüze getireceğiz" diyen Çiller, "Yeni bir seçim sistemiyle millet ve Meclis’i bütünleştirelim. Ön seçim ve tercih sisteminin kurumsallaşmasını, genel başkanların 4 - 5 seçimden sonra değişikliğe tabi olmasını istiyoruz. Benim ipim cebimde. Bir sizin, bir Allah’ın önünde eğilirim" dedi. Çiller, yenilikçi grubunun DYP’den yaptığı transferlerin de ahlaki olmadığını belirtti. 
     
Uras Bizi engelliyorlar      ÖDP lideri Uras, İtalya’nın Cenova kentinde düzenlenen G - 8 zirvesini protesto için Vefa Stadı’nda yapmayı planladıkları etkinliğe İstanbul Valiliği’nin izin vermemesine tepki gösterdi. Uras, "Siyasi slogan atamaz, siyasi gösteri yapamazsınız" gerekçesiyle izin verilmediğini ileri sürerek, "Siyaset yapma hakkımız engellenemez" dedi. G - 8 zirvesine de tepki gösteren Uras, "G - 8 vampirleri, küreselleşme karşıtlarını alnından vurdu" açıklamasını yaptı. 
     



 SİYASET 











</TEXT>
</DOC>
