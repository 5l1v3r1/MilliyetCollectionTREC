<DOC>
<DOCNO> 2762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/cankat.html </URL>
<DATE> 2001/01/18/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İki bakan daha öldü öldü dirildi 
</HEADLINE>
<TEXT>

     Allah’ın bildiğini kuldan saklayacak değilim ya Milliyet’in salı günkü " şık bakan evden kaçtı" manşetini fena halde kıskandım. Tam bana göre bir haberdi. 
     "Ankara kulislerinde, Fransız Büyükelçiliği’ndeki sevgilisi için evini terk eden bakan konuşuluyor" diyordu bizim gazete. DSP’li Devlet Bakanı Şükrü Sina Gürel de, hemen ertesi gün çıktı, "Adı aşk ilişkisine karışan bakan benim, dedi. Zaten eşimle aylardır ayrı yaşıyoruz" İyi de etti .. Çünkü bu arada, Gürel ile aynı hük mette yer alan iki bakan öldü öldü dirildi. 
     Ankara "kimdir bu bakan " diye çalkalanırken, MHP’liler rahattı. Milliyet’in haberinde "Genel Başkan’ın eşi de devrede" deniliyordu ya, Meclis koridorlarında MHP’lilerde bir hava bir hava Ee malum, onların Genel Başkanı bek r... 
     ANAP’lılarla DSP’lilerin ağzını bıçak açmıyordu. Ama, özellikle evli ve çocuklu iki bakanın pek bir keyfi kaçıktı. Biri için "elinden ancak uçanla kaçan kurtulur" diyorlar Ankara’da. Diğerinin de, günahı bana anlatanın boynuna, epeydir süren bir kaçamağından söz ediliyor. 
     Gürel çıkıp "o bakan benim" dedi de, bizim iki genç, yakışıklı ve çapkın bakan rahat nefes aldılar. 
     Kim mi bunlar Yok öyle şey Bana yuva mı yıktırmak istiyorsunuz 
     Hanımlara kocalarınıza biraz daha dikkat edin demekle yetineceğim. 
     
Sıra renklere geldiBütün renkler aynı hızla kirleniyordu birinciliği beyaza verdiler 
     Özdemir Asaf’ın ünlü dizelerini hatırladım. Bütün renkler aynı hızla 
     kirleniyordu 
     Birinciliği beyaza verdiler 
     Sıra renklere geldi. Kirletmediğimiz bir renkler kalmıştı... 
     
     Sedat Ergin’in, "Mavi mi, beyaz mı " sorusuna "Mor" diye cevap vermiş olması sevimli bir muziplikti. Ama 
     Mavi, yeşil, mor demeden bütün sorumsuzlukların üzerine sonuna kadar gidin .. talimatını veren Mesut Yılmaz, hırsını renklerden alacağa benziyor. Renklere farklı anlamlar yüklediğinin belki farkında bile değil. 
     Renkleri siyaset çamuruna bulaştırmaktan sakının Beyler Bundan o kadar korkarım ki, TÜSİAD’ın, "Kadın-erkek eşitliğine yürüyüş" broşürünün kapağında feministlerin simgesidir diye mor rengi kullanmış olmasından bile endişe ederim. 
     Mor rengin insanlar üzerindeki etkisi neymiş bilir misiniz Renklerle tedavi adlı bir kitapçıkta okudum. Deniyordu ki "Bazı sindirim sistemi sorunlarının giderilmesi... bu renkle ayarlanabilir. Bunlardan ayrı olarak mor, insanlardaki rüya aktivitilerini de geliştirir. Bir de meditasyonla ilgilenenler için, mor renk, geçmiş hayatları hatırlamada kolaylık sağlar". 
     
Bülent Ersoy’un amcaları      Rıdvan Aytan’ın şu sözünden etkilendim. 
     Ben mazbut, üç çocuk babası bir İstanbul beyefendisiyim, diyor Hürriyet, 12 ocak . 
     Tanınmış ud lerimizdendir Rıdvan Bey. Ve Kadıköy Musik Derneği’nin yöneticilerinden. Ve konservatuvar hocası, tambur Sadun Aksüt’ün 60 yıllık dostu, dile kolay. 
     Bir üçüncü dostları, Fikret Erkoç. Çocukluk ve mahalle arkadaşları. Sadun Bey’in yazdığına göre Fikret Bey’in eşi Necla Hanım, tek evladı olan oğlu Bülent’i kız gibi yetiştirmiş. "Kız gibi giydirir, saçlarını kızlar gibi uzatır ve o biçim tararmış. Kız çocuk özleminden". 
     Çocuk büyümüş Bülent Ersoy olmuş. Sadun Bey hatıralarını anlattığı Alkışlarla Geçen Yıllar adlı kitabında Bülent’e de hocalık eden Rıdvan Bey’den, onu rencide edecek bir ifadeyle söz etmiş. 
     Sordum kendisine 
     Hukuken suçlu olabilirim. Küçük düşürme gibi bir kastım yoktu, diyor. 
     Çünkü dava etmiş Rıdvan Aytan eski arkadaşını ve 3 milyar tazminat ödemeye mahk m da ettirmiş. 
     Aynı kitapta Sadun Aksüt, Bülent Ersoy’dan "Zeki Müren taklitçisi" diye söz ediyor "bayağı ve müptezel bir okuyuş tarzına heves etti" diye esef ediyor. 
     Benim bildiğim, Bülent Ersoy sözünü sakınmaz, ama bu sefer gıkı çıkmadı. 
     Saygısındandır. Galiba aralarına girip bu iki amcasını barıştırmak da, gene ona düşecek. 
     
BANA DA İYİ GELİR      Dün gazeteye uğrayınca farkına vardım. "Entelektüel Bakış" sayfalarının eski ve yeni ahalisi, benim aralarına karışmamdan pek de hoşlanmamışlar. İçlerinden biri, uzaktan uzağa her zaman çok beğendiğim biridir üstelik, gözlerinin içi gülerek 
     Hiç değilse Entelektüel Bakış başlığını bir şekilde dedi.com.tr’nin üstünden çekseler, diyordu. 
     Çekici bir öneri. Mehmet Yılmaz’ı aradım toplantıdaymış. Buradan söyleyeyim 
     Eleştiri haklı. Aslında benim içimde de adını koyamadığım bir sıkıntı vardı. Yerimi yadırgıyordum. Demek sebebi, yanlışlıkla entelektüeller arasına karıştırılmış olmam. 
     Beni iddiasız bir sayfaya alsalar, hepimiz sevineceğiz. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
