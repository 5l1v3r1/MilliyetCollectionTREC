<DOC>
<DOCNO> 38032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yasam/yas06.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavru Vatan’da hortum dehşeti 
</HEADLINE>
<TEXT>

Gazimagosa’da etkili olan hortum, bir otomobilin takla atmasına, sürücüsü kadının da ölümüne neden oldu. Çiftlikleri yerle bir eden hortum, koyun ve keçileri yuttu 
     Kuzey Kıbrıs Türk Cumhuriyeti’nde önceki gün akşam saatlerinde bir hortum dehşeti yaşandı. Gazimagosa bölgesinde ortaya çıkan hortum bir kişinin ölümüne ve büyük maddi hasara neden oldu. 
     Edinilen bilgiye göre, hortum, Dörtyol- Türkmenköy istikametinde seyahat eden Ulviye Artan’ın 52 kullandığı Mercedes marka otomobili yuttu. 
     Hortum öylesine güçlüydü ki, koca otomobil önce havalandı ardından da yere düşer düşmez takla attı. 
     Otomobilin sürücüsü Ulviye Artan olay yerinde hayatını kaybederken, araçta bulunan kızı Cemaliye Artan 16 ise çeşitli yerlerinden yaralandı. Cemaliye Artan olay yerine ulaşan vatandaşlarca Lefkoşa Burhan Nalbantoğlu Devlet Hastanesi’ne kaldırılarak tedavi altına alındı. 
     
     Hayvanlar kayıp 
     Hortumun KKTC’de yaptıkları bununla kalmadı. Gazimagosa’ya bağlı Vadili köyüne ulaşan hortum, İsa Aktaş ve Abdurrahman Aktaş’a ait iki çiftliği de yerle bir etti. Hortum sırasında, çiftlikteki ineklerden üçü yaralanırken, 12 koyun ve 2 oğlağın da kaybolduğu açıklandı. 
     



 YAŞAM 























</TEXT>
</DOC>
