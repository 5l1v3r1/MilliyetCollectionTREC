<DOC>
<DOCNO> 16837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/pulur.html </URL>
<DATE> 2001/04/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eğer sonu gelirse... 
</HEADLINE>
<TEXT>

     KEŞKE yirmili, otuzlu yaşlarda olsaydık, keşke Sayın Kemal Derviş'in söylediklerini yürekten destekleseydik. 
     Keşke, keşke, keşke 
     Ne diyor Sayın Derviş 
     "Kapı arkasında abidik gubudik dönemi kapanacak, her şey şeffaf olacak, hiçbir şey saklanmayacak" diyor. 
     "KİT'lerdeki israf sona erdirilecek" diyor. 
     "Oy avcılığı uğruna her önüne gelen çiftçiye destek verilmeyecek, oy uğruna beşe alınan, ikiye satılmayacak, satılmazsa yakılmayacak " diyor. 
     "Devlet bankaları, politikacının arpalığı halinden çıkarılacak " diyor. 
     "Çalanın, çırpanın, yolsuzluk yapanın yaptığı yanına kar kalmayacak" diyor. 
     "Ben sosyal demokratım, demokratik sol'um " diyor. 
     
     "SEÇİME bir hafta kala, bir parti, diğer partiden oy kapabilmek için, onlar falan ürüne ne veriyorsa, ben beş fazlasını vereceğim, diyemeyecek" diyor. 
     "Politikacı işçileri kırk yaşında emekli etmeye kalkışamayacak " diyor. 
     Belki bunları kelimesi kelimesine söylemiyor ama, söylediklerinin tercümesi bu... 
     Bunları söyleyen, bir siyasetçi, bir sorumlu insan, desteklenmez mi 
     Hem de sonuna kadar desteklenir. 
     Lakin... 
     
     EVET, lakin, dedik ya, keşke biz bunları yirmili, otuzlu yaşlarda duysaydık da, Sayın Derviş'i sonuna kadar o yaşın heyecanıyla destekleseydik. 
     Çünkü biz, o yaşlarda, hep buna benzer, üç aşağı beş yukarı hep aynı anlama gelen lafları dinledik, bazılarının peşinde koştuk, gençliğimizin tüm heyecanını, fedakarlığını, bunları söyleyenler için harcadık... 
     Sonuç 
     Sıfıra sıfır elde var sıfır, dibe vurduk... 
     
     NURLU ufuklara koştuk, görülmemiş kalkınmaya soyunduk, "Ne ezen ne ezilen, hakça bir düzen"in peşine takıldık, hele "ortadirek" masalı... 
     Ve hep aldandık, kandırıldık, kullanıldık. 
     Yine yolsuzluk, yine yoksulluk, yine hüsran 
     
     VE şimdi şairin dediği yaştayız ve haldeyiz 
     "Selvi gibi ümitler döndü birer iğdeye 
     Geçti Bor'un pazarı, sür eşeğini Niğde'ye." 
     
     HAYIR, hayır, ne kadar aldatılsak da, kandırılsak da, biz bu ülkenin insanıyız, umudumuzu kaldırıp çöplüğe atamayız, sonunun ne çıkacağını bilmeden, aklımızın erdiği, deneyimimizin öğrettiği kadar, Sayın Derviş'in söylediklerinin "mülahazat hanesi"ni açık bırakarak gerçekleşmesini bekleyeceğiz. 
     
     UZUN lafı sevmeyen, keskin diliyle çoğunun hoşuna gitmeyen bir dostumuza, geçen gün sordular 
     "Derviş'i nasıl buluyorsun " 
     "Ankara'daki yamyamlar yemezse..." 
     Bütün mesele bu, her program üç aşağı, beş yukarı, eğer ideolojik farkı yoksa birbirine benzer, mesele uygulayabilmekte... 
     Şimdiye kadar, hangi program, "Türkiye'yi batırmayı" hedefliyordu 
     Hiçbiri 
     
     MELİH Aşık hatırlattı, çok anlamlı bir dörtlük vardır 
     "Hasandağı arpalıktır, eğer saban yürürse 
     Her derede bir değirmen, eğer suyu gelirse 
     Her kümesten bir tavuk, eğer köylü verirse 
     Güzel gidiş bu gidiş, eğer sonu gelirse." 
     Bu program da, güzel program eğer sonu gelirse... 
     
     Böyle dedik, noktayı koyduk, haber çıkageldi 
     "Programda ilk çatlak çiftçi borcuna eski faiz..." 
     İnan olsun "Biz demiştik " demekten bıktık... 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
