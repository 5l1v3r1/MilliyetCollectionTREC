<DOC>
<DOCNO> 2993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur10.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhammet Ciğer DGM’ye sevkedildi 
</HEADLINE>
<TEXT>

     Sümerbank soruşturması kapsamında gıyabi tutuklu olarak ve çeşitli hayali ihracat olaylarıyla ilgili aranırken yakalanan Muhammet Ciğer, Mali Şube Müdürlüğü’ndeki 4 günlük sorgusunun ardından İstanbul DGM’ye sevk edildi. 
     Yönetimi, Tasarruf Mevduatı Sigorta Fonu’na devredilen Sümerbank soruşturması kapsamında, Şişli eski Belediye Başkanı Gülay Aslıtürk’ün eşi Orhan Aslıtürk ile hakkında gıyabi tutuklama kararı bulunan Muhammet Ciğer’in, Mali Şube Müdürlüğü’ndeki sorgusu tamamlandı. 
     Ortağı olduğu bildirilen Aslıtürk ile 91 paravan şirket aracılığıyla yaklaşık 1 milyar 729 milyon dolarlık hayali ihracat olayına da karıştığı ileri sürülen Ciğer, saat 11.00 sıralarında şubeden çıkarılarak, İstanbul DGM’ye gönderildi. 
     İstanbul DGM’de Ciğer’in, Sümerbank soruşturması kapsamındaki gıyabi tutukluluğunun vicahiye çevrilmesi bekleniyor. 
     Öte yandan, Muhammet Ciğer ile gözlem altına alınan diğer 15 kişinin ise hayali ihracat olayıyla ilgili sorgularının sürdüğü bildirildi. 
     
     
     




</TEXT>
</DOC>
