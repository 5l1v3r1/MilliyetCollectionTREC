<DOC>
<DOCNO> 29687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sontur20.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kameramanın acı ölümü... 
</HEADLINE>
<TEXT>

     ''26. Yeşil Bursa Rallisi''ni görüntülemek üzere Bursa'ya gelen Best TV ekibinin kameramanı Lut Damlar 23 , elektrik direğinden düşerek öldü. 
     Bu sabah başlayan rallinin Doğancı Barajı etabında görev yapan Lut Damlar, canlı yayın hazırlıkları çerçevesinde çıktığı elektrik direğinden dengesini kaybederek düştü. 
     Ağır yaralı olarak Uludağ Üniversitesi Tıp Fakültesi Hastanesi'ne kaldırılan genç kameraman, tüm müdahaleye rağmen kurtarılamadı. 
     Lut Damlar'ın aynı ekipte görevli ağabeyi Mehmet Ali Damlar, polise verdiği ifadede, kardeşinin ralliden yapacakları canlı yayın öncesi bağlantı kablolarını çekmek üzere elektrik direğine çıktığını belirterek, ''Lut, bir anda dengesini kaybederek düştü. Hemen hastaneye kaldırdık, ama maalesef aramızdan ayrıldı'' dedi. 
     
     
     







</TEXT>
</DOC>
