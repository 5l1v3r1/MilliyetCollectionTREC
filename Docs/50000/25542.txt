<DOC>
<DOCNO> 25542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/yilmaz.html </URL>
<DATE> 2001/06/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Fotoğrafın kareleri tamamlanıyor 
</HEADLINE>
<TEXT>

     Ankara DGM Savcısı Cengiz Köksal’ın, maliye müfettişlerinden kurduğu bir ekiple yürüttüğü araştırmalar sürüyor. 
     DGM topladığı 2 kamyon evrak içinde, "Çok önemli" belgelere ulaştı. Gaz Export - Botaş anlaşması, Mavi Akım avans ödemesi, Turusgaz belgeleri, ÇED raporları, doğalgaz çevrim santralleri sözleşmeleri gibi... 
     Ankara "sayılı günü" bekliyor. Genişletilmiş Mavi Akım İddianamesi’nde, bürokrasi - siyaset - işadamı, rüşvet üçgeni söylemi yer bulacak mı, göreceğiz... 
     
     Doğru okumak 
     ANAP Lideri Mesut Yılmaz ve beraberindeki kadronun, Eylül 1999’da iki günlük Moskova gezisinden çıkan değil, çıkmayan fotoğraflar tablonun doğru okunmasını sağlayacak. 
     Yalnız bir şartla, fotoğrafları elinde bulunduranlar dürüst davranırlarsa... 
     İki günlük sözkonusu geziden medyaya, Moskova Belediye Sarayı’nda çekilen fotoğraf yansıdı. Karede, Moskova Belediye Başkanı Yuri Lujkov sanat danışmanı ressam - heykeltraş Zurab Tsereteli ile birlikte, Yılmaz ve ekibini ağırlarken görülüyordu. Gazprom Başkanı olduğu söylenen zat heykeltraş çıksa da, bir sanatçının o masada bulunmasını anlamakta güçlük çekmiştik. Sonradan öğreniyoruz ki, ressam masada Yılmaz’ın portresini yapmış, gece düzenlenen kokteylde de kendine takdim etmiş. 
     
     Tara’nın sevgisi 
     Ünlü Moskova gezisine katılan gazeteciler de arşivlerine bir girsinler bakalım, basında çıkan 2 - 3 fotoğrafın dışında geziden ilginç karelere ulaşabilecekler mi Takdim edecekler mi 
     Size çekilmemiş eski bir fotoğrafı anlatayım. Bu kez yer Ankara. Masanın başında artık Başbakan olmuş Mesut Yılmaz, Gazprom’un başından yeni alınan Vyahirev ve BOTAŞ adına dönemin Genel Müdürü Mavi Akım için protokol imzalıyorlar. Tören odasında iki de ziyaretçi Gazprom’un Rusya’daki işlerini yapan Gama’nın patronu Erol Üçer ve Moskova Belediye Başkanı Lujkov’un dostu Enka’nın patronu Şarık Tara. 
     Moskova’daki ünlü fotoğrafta da, Kardeş Turgut Yılmaz’ı ve ANAP eski İl Başkanı petrolcü Erdal Aksoy’u uçağına alıp Rusya’ya giden Şarık Tara... Ve bir gazeteci. 
     Moskova’nın gözde müteahhidi Tara’daki bu ANAP ve Rusya sevgisini anlayan var mı 
     
Banka belgesine ulaşıldı      Türkiye’nin Batı kapısından gelen 8 milyar metreküp yıl ilave doğalgaz alımı için Gama, Gazprom ve BOTAŞ arasında kurulan Turusgaz şirketinde, yüzde 4.4 hamiline hisse kime ait 
     Bu sütunlarda Gama Yönetim Kurulu Başkanı Erol Üçer’in hamiline hissenin kendilerine ait olduğunu açıkladığı yanıt yer aldı. Belgesi eksikti, onu da aldım. Gama Endüstri’nin şirket defteri kayıtlarından begeleri okuyalım 
     
     Banka kayıtları 
     "25 Mart 1999 tarihinde, 1998 yılı karından I. ve II. temettü ile 1993 yılı karından I.temettü ödemeleri yapılacaktır. Kayıtlarımıza göre sahip olduğunuz A Grubu 12.300 adet ve F Grubu 3.520 adet olmak üzere toplam 15.840 paya düşen temettü tutarı 109.4 milyar TL’dir." 
     Burada sözü edilen F Grubu’ hisse Gama’nın yüzde 20 hissesinin içinde hamiline yazılı yüzde 4.4 hisseyi ifade ediyor. Turusgaz, Gama Endüstri’ye ödemeyi İş Bankası kanalı ile yapıyor. 
     2000 yılında Gama’ya yapılan toplam 1.5 trilyon lira temettü ödemesinin, 354 milyon 840 bin lirası da hamiline hisseye düşüyor ve yine İş Bankası Yenişehir Ankara şubesine yatıyor. 
     Gama’ya 2001 yılında ödenen 3.2 trilyon lira temettünün, 712 milyar lirası yine hamiline hisse adına, İş Bankası Yenişehir şubesine aktarılıyor. 
     1993 yılında Gama, Gazprom ortaklığı olarak kurulan ve BOTAŞ’ın 1997 yılında ortaklığa dahil edilmesiyle adı Turusgaz olan şirketteki, hamiline hisse ne zaman ve niçin ayrıldı 
     
     Kutan şahit 
     Üçer "Gama Grubu nama yazılı hisselerinden yüzde 35’ini, BOTAŞ’a devretti" diyor. 
     Niçine gelince... 
     "Uluslararası projelerde yatırımlar için yeni ortaklık gündeme gelebilir. Bu nedenle şirket hisse dağılımında esneklik sağladık." yanıtını alıyorum. 
     Üçer, Ankara’daki ofisinde, savcılığa vermek üzere hazırladığı bu belgelerin birer fotokopisini de bana vermişti. Verilen belgeler hamiline hissenin 1993’den beri hikayesini anlatmaya yetmiyor. 
     Savcılığın yanıt aradığı bir diğer önemli soru da, Turusgaz’dan alınan doğalgaz fiyatı ile Gazprom fiyatı arasındaki fark. 
     Üçer’in açıklaması şöyle 
     "Rusya’dan gelen ilave gaz içinyapılan yatırımlara, Turusgaz da katılıyor. Fark buradan..." 
     İlave gaz alım - satım kontratı, doğalgaz birim fiyatı Gazprom ve BOTAŞ üst düzey yetkilileri tarafından dönemin Enerji Bakanı Recai Kutan şahitliğinde, 1997 Nisan ayında imzalandı. BOTAŞ halen gaz alımını bu fiyat formülü üzerinden sürdürüyor. 
     Edindiğim bilgilere göre Yunanistan’a 75 dolara satılan Rus gazını, 150 dolara alıyoruz. Bunu kim ispat edecek, Gazprom mu 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
