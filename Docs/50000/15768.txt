<DOC>
<DOCNO> 15768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur16.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Tandoğan meydanını kuşatma altına aldı 
</HEADLINE>
<TEXT>

     Ankara Esnaf ve Sanatkarlar Odaları Birliği tarafından düzenlenen yürüyüş ve sonrasındaki miting için esnaf Tandoğan meydanında toplanırken, alandakilerden TBMM'ye yürümeye kalkan bir gruba polis izin vermedi. 
     Polis Tandoğan Meydanı'nın, Anıtkabir tarafına giden yolda barikat oluştururken, göstericilerin polise taş, sopa ve çevreden söktükleri tuğlaları attıkları görüldü. Olaylar sırasında bazı polis ve göstericiler yaralanırken, panzer desteği ve göz yaşartıcı bomba kullanarak duruma hakim olan polis, göstericilerin Gençlik Caddesine gitmesine izin vermiyor. 
     Bu arada çıkan olaylar sırasında, Reuters kameramanı Mert Özkan'ın atılan taşlarla yaralandığı ve hasteneye kaldırıldığı öğrenildi. 
     Öte yandan miting alınında da, konuşmacıların konuşma yapmalarına izin verilmedi. 
     Mitingi düzenleme komitesinde yer alan yetkililerin esnafı sakin olmaya çağırarak, konuşmacıları kürsüye davet etmeleri, tepkilere neden oldu. Konuşmacıların kürsüye bir türlü ulaşamadığı ortamda, bazı kişilerin ellerindeki dövizlerin sopalarını kırarak kürsüye fırlatmaları üzerine, kürsüde bulunanlardan bazılarının yaralandıkları görüldü. 
     Kürsüde yaşanan arbededen sonra, mitinge katılanlardan bazılarının Gençlik caddesine doğru yürüyüşe geçmek isterken, hükümet aleyhine sloganlar attıkları görüldü. 




</TEXT>
</DOC>
