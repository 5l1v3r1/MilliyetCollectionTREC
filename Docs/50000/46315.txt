<DOC>
<DOCNO> 46315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sondun08.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Kabil'de 10 sivil öldürüldü" 
</HEADLINE>
<TEXT>

     Afganistan'daki Taliban yönetimi, ABD'nin dün akşam başkent Kabil'e düzenlediği hava saldırısı sırasında, gümrük binası yakınlarındaki yerleşim birimlerini vurduğunu ve 10 sivilin öldürüldüğünü iddia etti. 
     Pakistan merkezli, Taliban'a yakın Afgan İslami Basın Ajansı'na AIP açıklama yapan Taliban yönetiminin eğitim bakanı Emirhan Muttaki, ''Bundan daha büyük terörizm olabilir mi'' diye konuştu. 
     Muttaki, Kabil'in doğusundaki gümrük binası yakınlarındaki yerleşim birimlerinin, ABD füzesiyle vurulduğunu ve aralarında kadın ve çocukların bulunduğu 10 sivilin öldürüldüğünü belirtti. 
     
     Özbekistan sınırı yakınında 10 bin milisi konuşlandırdık 
     Taliban, ülkenin kuzeyinde, Özbekistan sınırı yakınında 10 bin milisini konuşlandırdığını bildirdi. 
     Taliban yönetiminin eğitim bakanı Emir Han Muttaki, ülke savunması amacıyla 10 bin milisi Özbek sınırı yakınına yerleştirdiklerini belirtti. 
     Özbekistan, topraklarında bin kadar Amerikan askerinin konuşlanmasını kabul etmişti. 
     






</TEXT>
</DOC>
