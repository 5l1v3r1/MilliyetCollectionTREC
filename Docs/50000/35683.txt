<DOC>
<DOCNO> 35683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/yazar/pulur.html </URL>
<DATE> 2001/08/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fakir fukaraya IMF sadakası... 
</HEADLINE>
<TEXT>

          NE utanmazlık, ne umursamazlık, ne onursuzluk ... 
     Öyle bir hava yayıyorlar ki, IMF ve Dünya Bankası Türkiye'deki fakir fukaraya, 500 milyon dolar sadaka dağıtacak... 
     Sanki, fakir, fukara, işsizler sıraya girecek, onlar da avuç açana, başımızın gözümüzün sadakası olsun, diye dolar verecekler. 
     
     TÜRK halkına 500 milyon dolar sadaka veriyorlar... 
     Ya dayatıp batırdıkları programın Türk halkına verdiği zarar 120 milyar dolar... 
     
     EĞER onurlu iki adam, Dışişleri Bakanı İsmail Cem ile onu destekleyen Devlet Bakanı Hasan Gemici olmasaydı, bu aşağılık yalana inananlar çok olacaktı. 
     Dışişleri Bakanı İsmail Cem, Bakanlar Kurulu'nda isyan etti çünkü 500 milyon dolar, sadaka değil krediydi, borçtu 
     "Verilecek para yardım değil kredidir, yardım denilerek imajımız zedeleniyor." 
     Hasan Gemici de, aynı şeyleri söyledi. 
     
     VE Başbakan Ecevit, bu iki bakanına ne karşılık verdi biliyor musunuz 
     Görün 
     "Dünya Bankası yabancı bir devlet değildir, Türkiye'nin de yönetiminde olduğu bir finans kuruluşudur. Rahatsız olmaya gerek yoktur." Milliyet 2 Ağustos 2001 
     Kitap yakmak, çok ayıp bir şeydir. 
     Hatta, böyle bir şeyi düşünmek bile... 
     Ama inan olsun, içimizden, Ecevit'in "ulusal bağımsızlık" görüşlerini anlatan kitaplarını yakmak geliyor. 
     Hiç olmazsa tarihe delil kalmaz 
     
     BORÇ yiyen kesesinden yer, diye bir deyim vardır. 
     Borç yiyen, devlet de kesesinden değil, ülkesinden yiyor. 
     Borç verenler el açanlara, gün gelince faturayı ödetiyorlar, ya da ödeteceklerini sanıp borç veriyorlar. 
     Bunun tarihte örnekleri çok... 
     
     BİRİNCİ Cihan Savaşı'ndan sonra Fransızların işgal ettiği Maraş'ta kaledeki Türk bayrağı indirilir. Halk galeyana gelir, günlerden cumadır. 28 Kasım 1919 Ulucami'yi dolduranlar "Bayraksız namaz kılınmaz ..." diye yürüyüşe geçerler. Halkın infiali ertesi gün de devam eder, Fransız askeri valisi şehri dolaşarak halkın davranışını görür, sonra da şehrin ileri gelenlerini çağırır, şöyle der 
     "Artık bu topraklar bizimdir. Padişahınızdan 47 milyona satın aldık. Artık burası sizin değil, Fransız toprağıdır. Durup dururken bayrak hadisesi yaratıyorsunuz." 
     Fransız valinin mantığıyla, bugünkülerin mantığı, ne kadar incelirse incelsin, acaba farklı mıdır 
     Tabii Fransız vali, o gün de ağzının payını almıştır. Şehrin ileri gelenlerinden Çuhadarzade Hacı Mehmet Efendi şöyle der 
     "Madem bu toprakları parayla satın aldığını söylüyor, verdikleri parayı biz ödeyeceğiz, çekip gitsinler." 
     
     TARİH bilgisi ve bilinci olmayanlar, bugünleri değerlendirebilirler mi 
     ----------- 
     Tenekeli Köyden Sanayi Merkezine Kahramanmaraş Em. Kur. Alb. Ferhat Başdoğan 
     
     







Merkez ve kenar 


Yollar, hayatın başladığı yerde ayrılıyor 


Reel sektöre duyarlı ek niyet mektubu 


Metro, Albayrak ilişkisi 


Fakir fukaraya IMF sadakası... 


Şifo Mehmet'in jübilesi 


Şifo olmayanlar ne yapacak .. 


Masraf kiracıya ait 


On yılımızı yiyenler umut olabilir mi 


Muhasebe hatası Türkiye'yi batıracak 


</TEXT>
</DOC>
