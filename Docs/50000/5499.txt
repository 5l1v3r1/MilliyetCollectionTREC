<DOC>
<DOCNO> 5499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/dunya/tur.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Polis Dazlak konserini dağıttı 
     Almanya’nın Hamburg kentinde polis, ’Nordmacht’’ Kuzey Gücü adlı aşırı sağcı müzik grubunun konserini dağıttı. Konsere katılan yaklaşık 400 dazlağın polise şişeler attığı, iki polisin hafif yaralandığı ve 3 kişinin tutuklandığı açıklandı. 
     
     Reuters’e İran yasağı 
     İNGİLİZ haber ajansı Reuters’in Tahran Büro Şefi Amerikalı Jonathan Lyons ile Lübnan asıllı gazeteci eşi Geneva Abdo, İran’ı terketti. Lyons ve Abdo’ya, hapisteki reformcu gazeteci Ekber Genci ile yaptıkları röportaj nedeniyle bir daha İran vizesi verilmeyeceği açıklandı. 
     
     Bişkek’te olağanüstü hal 
     KIrgIzistan’ın başkenti Bişkek’te, doğalgaz ve elektrik sıkıntısı nedeniyle olağanüstü hal ilan edildi. Bişkek Valiliği ile ilçe yönetimleri, alınan karar uyarınca, olağanüstü hal koşullarında halkın elektrik ve doğalgazla ilgili şikayetlerini çözüme kavuşturmaya çalışacak. 
     


 DÜNYA 










</TEXT>
</DOC>
