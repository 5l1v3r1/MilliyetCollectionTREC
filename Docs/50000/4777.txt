<DOC>
<DOCNO> 4777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/akyol.html </URL>
<DATE> 2001/01/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yüzleşelim 
</HEADLINE>
<TEXT>

     FRANSA'YI başka birkaç ülkeler izleyebilir. 
     "Soykırım" suçlaması başka siyasi kararlara konu olabilir. 
     Bize ne diyorlar 
     "Tarihle yüzleşin " 
     Diplomat milletvekili Mehmet Ali İrtemçelik, "haydi beraber yüzleşelim" diyor 
     - Türkiye'de saygın bir üniversitemiz uluslararası çapta saygın tarihçilere bir çağrı çıkarabilir Gelin 1915 olaylarını bütün arşivleri inceleyerek araştıralım ve tartışalım. Varacağımız sonuçları 'tarihçilerin görüşü' olarak bir metin halinde dünyaya açıklayalım... 
     İrtemçelik haklı olarak "Ermenistan da bütün arşivlerini açsın, özellikle Taşnak arşivi açılsın" diye kaydediyor haklı olarak... 
     Ve haklı olarak ekliyor 
     - Aslında Türkiye çok gecikti maalesef. 
     Evet, konu bir buçuk yıl önce Amerika'da gündeme geldi Anlı şanlı Mili Güvenlik Kurulu'muz bir buçuk yıldır ne yaptı bu konuda 
     
     YÖK böyle bir akademik tarihçilik girişiminde bulunamaz mı İrtemçelik buna pek sıcak bakmıyor, "bir üniversitenin yapması daha iyi olur" diyor. 
     Evet, YÖK bu işi yapacak bir bilimsel prestije sahip değil. AB'nin yıllık "İlerleme Raporları"nda demokrasi açısından eleştirilen bir kurumdur YÖK... 
     Siyasi girişimlerin yanında, saygın bir üniversitemizden böyle bilimsel bir girişimin gelmesiyle birlikte, bütün arşivlerimizin açık olduğu ilan edilmeli, Ermeni ve Taşnak arşivlerinin açılması için akademik ve siyasi girişimler de yapılmalıdır. 
     Ermeni konusunda, lehimizde veya aleyhimizde yazan ama akademik itibarı olan tarihçilere ismen çağrı yapılmalıdır. 
     İrtemçelik'in belirttiği gibi, böyle bir girişimde bulunmamız ve hele de tarihçilerin bir araya gelip tartışması 1915 olaylarının en azından "tartışmalı olduğu"nun görülmesini sağlar. "Soykırım" iddiaları siyasi maksatlı olmakla birlikte, hiç olmazsa propagandadan etkilenen çevrelerde bir araştırma ihtiyacı yaratır. 
     
     TÜRKİYE maalesef içine kapandıkça dünyada imajı zedelenmekte, gerilemektedir. 
     1985 yılında Amerikan Temsilciler Meclisi'ne yine böyle bir "soykırım" tasarısı geldiğinde, çeşitli milletlerden 70 saygın tarihçi ortak bildiri yayımlayarak "Ermenilerin çektiği acıların", tarihen ve hukuken "soykırım" olarak nitelenemeyeceğini, aynı olaylarda "Müslümanların çektiği acıların" da unutulmaması gerektiğini belirtmişlerdi Bernard Lewis, Stanfond Shaw, Alan Fisher gibi saygın tarihçiler... 
     Etkili de olmuştu gerçekten... 
     Bugün böyle bir bildiri yayımlanabilir mi 
     Yayımlanmıyor işte Bunda Ermeni tehditlerinin rolü var. Standford Shaw'ın evini yakmışlar, Bernard Lewis'i haksız tazminata mahkum ettirmişlerdir mesela... Ama 1980'lerde liberalleşen Ankara ile bugün içine kapanan, Batı'dan uzaklaşan, "andıç"lı Ankara'nın imaj ve etkinlik farkının da rolü var Arşiv sorununu tamamen çözmemiş olmamızın da rolü var... 
     İrtemçelik diyor ki 
     - Uluslararası hukuka göre, soykırım iddiaları Lahey Adalet Divanı'na götürülebilir. Ama götüremiyorlar çünkü ellerinde belge yok. Türkiye atak olmalı, inisiyatifi ele almalıdır 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
