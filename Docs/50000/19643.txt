<DOC>
<DOCNO> 19643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/siyaset/siy02.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis artık izlenmiyor 
</HEADLINE>
<TEXT>

"Kulis yasağı"na tepkiler sürerken, Parlamento Muhabirleri Derneği Meclis faaliyetlerini izlemeyi askıya aldı 
     ANKARA Milliyet 

     TBMM Başkanı Ömer İzgi’nin görevine seçildikten bir gün sonra, "Kulisler basına kapatılmayacak. Benim girdiğim her yere basın da girer" sözlerine karşın, alınan "kulis yasağına" tepkiler sürüyor. PMD’nin kararı gereğince gazeteciler dünden itibaren Meclis faaliyetlerini izlemeyi askıya aldılar. Milletvekili izleme komiteleriyle yerel basın örgütleri kendi bölgelerinin milletvekillerine tepki yağdırdı. 
     Devlet Bakanı Rüştü Kazım Yücelen, artık basın özgürlüğünün kişisel hak ve hürriyetlerle aynı alanda bulunduğunu belirterek, "TBMM’nin görüşmelerini basına açık tutacaksınız, kulisleri kapatacaksınız. Bu mantığı pek anlamadım. Vatandaşlarımızın haber alma özgürlüğünü engellememek lazım. Basın mensubu arkadaşlarımla beraberim" dedi. 
     Gazetelerin Ankara temsilcileri de PMD’yi ziyaret ederek muhabirlere destek verdi. "Siyah kurdele" takan temsilciler şunları söyledi 
     Fikret Bila Milliyet Kulis kamusal alandır ve burada gazetecilerin haber alma özgürlüğü Meclis’in güvencesi altında olmalıdır. 
     Sedat Ergin Hürriyet Halka hesap vermekten çekinmeyen siyasilerin bu kararı anlamsız. 
     Murat Yetkin Radikal Bu milletvekilleri burada olmayabilir ama gazeteciler hep olacak. Bu yasak kaldırılacak. 
     Yavuz Onursal Star Alınan karar yanlıştır, bir an önce düzeltilmelidir. 
     Bilal Çetin Sabah Meclis basına, dolayısıyla halka kendisini kapatıyor. Saklamak istedikleri ne 
     Mustafa Balbay Cumhuriyet PMD’nin bu hassasiyeti Meclis’in de onurunu korumaya yöneliktir. Meclis halka kapatılmıştır. 
     



 SİYASET 














</TEXT>
</DOC>
