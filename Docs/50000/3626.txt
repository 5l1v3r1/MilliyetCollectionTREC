<DOC>
<DOCNO> 3626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/siyaset/siy01.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP cinsel tacizi üstlenmedi 
</HEADLINE>
<TEXT>

Kurultay gazetesi yazarının sözleri kadın kuruluşlarını kızdırırken, MHP’li vekiller düzeysiz değerlendirmeye tepki gösterdiler 
     HELİN ÖZMEN Ankara 

     MHP yanlısı Büyük Kurultay Gazetesi yazarı Ergun Kaftancı’nın "CHP’nin feminenliği, sürekli ırzına geçilmesinden anlaşılmıyor mu " sözleri, hem MHP’li vekillerden hem de kadın örgütlerinden büyük tepki gördü. Kadın kuruluşları, "MHP elini ve beynini eğitsin" derken, MHP’liler Kaftancı’nın yazısını "abuk sabuk, cehalet ürünü ve son derece seviyesiz" olarak nitelediler. 
     Mehmet Şandır MHP Grup Başkanvekili Bu ifadeler kesinlikle uygun ve şık değil. Hiç bir siyasi parti, başka bir siyasi partinin kendini ifade etme biçimine müdahale etmemeli. 
     Nazif Okumuş Büyük Kurultay Yayın Danışmanı - MHP milletvekili Yazıyı, gazete piyasaya çıktıktan sonra okudum. Gazetedeki görevimi aktif olarak yürütmüyorum. Ama yine de yazıyı, meramını aşmış bir ifade olarak görüyorum. 
     Şenal Sarıhan Cumhuriyet Kadınları Derneği Başkanı MHP’ye yakın bir gazetenin bu tutumu, partinin kadın sorununa yaklaşımını gösteriyor. MHP’nin dilini ve beynini gerçekte feminen, yani kadın bakış açısıyla kavrayan bir eğitimden geçirmeye ihtiyacı var. 
     Meltem Ağduk Gevrek KA - DER Ankara Genel Sekreteri Öncelikle yazıyı yazan kişik kadınların sürekli ırzına geçildiğini mi düşünüyor Kendi ailesindeki kadınları da mı düşünmüyor Irza geçme eylemi genellikle kadınlara yönelik olur. CHP’yi işaret ettiğine göre, CHP’deki erkeklerin ırzına geçildiğini mi düşünmüş bu sözlerden, cinsel ayrımcılık yaptığı da çıkarılabilir. 
     Mine Özen Kadın Haklarını Koruma Derneği Maltepe Şube Başkanı Çok çirkin, bunlar hangi parti olursa olsun söylenecek şeyler değil. 
     Halime Güner Uçan Süpürge Genel Koordinatörü Bu ifadeleri, Türkiye’nin gelişmesini ve değişmesini istemeyenler kullanıyor. Mehter Takımı’nın yaptığı gibi, bir ileri iki geri, anlayışı aktarılıyor. Bu görüşteki erkekler belden yukarı çıkamıyor. 
     Bozkurt Yaşar Öztürk MHP İstanbul Milletvekili Kaba bir üslup. Genel Başkanımız Türk siyasetineseviye getirmeye çalışıyor. Biz onun yolunda ilerliyoruz. Bu üslup ülkücüye, MHP’ye yakışmıyor. 
     
     Camekan’ın yazarı 
Beni anlamadılar      Kurultay gazetesindeki "Camekan" köşesindeki yazısıyla şimşekleri üzerine çeken Ergun Kaftancı ise, yazısının "anlaşılmadığını" ifade ederek şunları söyledi 
     "Bu yazıya tepki beklemiyordum ama gelen tepkilere de şaşırmadım. CHP’liler yazıyı anlamamakta ısrar ediyor. Ben CHP’nin değil, sosyal demokrasinin ırzına geçildiğini söyledim. Sosyal demokrasi CHP’nin tekelinde bir konsept değil. Sanırım, CHP’liler gündeme gelmek için bunu fırsat bildi. Ben sosyal demokrasiyi savunacak noktada değilim, bunu sosyal demokratlar savunur. Sosyal demokrasiyi ben mi bu hale getirdim Deniz Baykal, Cevdet Selvi, Mesut Değer mi Ben bunu eleştiriyorum. Buna tahammülü olmayanlar zaten sosyal demokrat da değildir." 
     
Hükümet gazel yaprağı gibi’      İzmir’de çiçeklerle karşılanan CHP Genel Başkanı Deniz Baykal, hükümetin gazel yaprağı gibi rüzgarın önünde oradan oraya sürüklendiğini belirterek "Anayasa Mahkemesi’nden ilk muhtıra yiyen onlar oldu" dedi. Partilerin kapatılmasıyla ilgili düzenlemede hükümetin yeterince hazırlık yapmadığını iddia eden Baykal, "69. madde değişikliğinde asıl amaç, olası erken seçimden kaçmak. Hükümet demokrasiyi tehlikeye sokmayı bile göze alıyor. Bu da ipleri elinden kaçırdığının, kontrolü kaybettiğinin göstergesi" diye konuştu. 
ENVER ÇAĞLAR - İzmir 



 SİYASET 

















</TEXT>
</DOC>
