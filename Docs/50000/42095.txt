<DOC>
<DOCNO> 42095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/yasam/yas06a.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızların dünyası kepenkleri kapattı 
</HEADLINE>
<TEXT>

Terör sanatın kalbini de vurdu... Özellikle terörü konu alan yeni filmler gösterimden çekildi, stüdyolar çekimleri durdurdu, konserler iptal edildi 
     İSTANBUL Milliyet 

     ABD’yi kalbinden vuran terör eylemleri, dünyaca ünlü sanatçıları ve yapımcıları da olumsuz etkiledi. 
     Hollywood’un devlerinden Warner Bros firması, 5 Ekim’de gösterime girmesi planlanan, Arnold Schwarzenegger’in teröristlerle mücadelesini konu alan Collateral Damage’ın gösterimini erteledi. Firma sözcüsü Barbra Brogliatti, Trajedide hayatını kaybedenlerin anısına duyduğumuz nedeniyle stüdyomuzu da bir süre için kapatıyoruz’ dedi. 
     
     Film posteri kaldırıldı 
     Hollywood’un diğer devlerinden Touchstone Pictures da, Big Trouble’ adlı filmin 21 Eylül’de başlayacak gösterimini erteledi. Tim Allan’ın oynadığı film, gizemli bir bavulun bulunmasıyla, bir nükleer bombanın kullanılacağı terör eyleminin ortaya çıkmasını konu alıyordu. 
     Sony Pictures şirketi de, banka soyguncularının Dünya Ticaret Merkezi kulelerinin arasındaki örümcek ağına yakalanmasını anlatan Spiderman’ filminin fragmanlarını geri çekti. 
     Kulelerin göründüğü posterleri de tüm kentlerden kaldıran şirket gibi, facianın ardından güney California’daki diğer dev film stüdyoları Paramount ve Universal de film yapımlarını ve tanıtımlarını durdurdu. 
     
     Sting’den de destek 
     Bu arada müzik dünyasının dev ismi İngiliz sanatçı Sting de, saldırıların ardından çıktığı ilk TV programında, kalbinin sevdiklerini kaybedenlerin yanında olduğunu söyledi. Kurbanların anısına Fragile’ adlı şarkısını da seslendiren Sting, daha sonra da başka şarkı söylemeyeceğini belirtti. İngiliz The Charlatans grubu ABD turnesini iptal etti, dünyaca ünlü pop gurubu U2 konser bileti satışlarını durdurdu. 
     



 YAŞAM 






























</TEXT>
</DOC>
