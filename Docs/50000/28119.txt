<DOC>
<DOCNO> 28119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur21.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu, şu soruyu bekliyormuş "Ey bakan bunları nasıl yapacaksın " 
</HEADLINE>
<TEXT>

     Turizm Bakanı Erkan Mumcu, İstanbul'a 20 milyon turist ve 20 milyar dolar döviz getirecek projelerin hazır olduğunu belirterek, bunların hayata geçirilebilmesi için devletin sadece Turizm Bölgesi Planlaması yapacağını söyledi. 
     Mumcu, devletin turizm yatırımcılarının önünü açması ve bürokrasiye boğmaması gerektiğine işaret ederek, şöyle konuştu 
     ''İstanul'a 20 milyon turist ve 20 milyar dolar döviz getirecek projeler hazır. Bunların hayata geçirilebilmesi için devlet sadece Turizm Bölgesi Planlaması yapacak, başka da bir şey yapmayacak. Kamu kaynaklarından tek kuruş istemiyorum. Şimdi bekliyorum ki, Ey Turizm Bakanı, bu projeler nedir Nasıl hayata geçireceksin diye sorsunlar.En başta hükümet bana bu soruyu sorsun. Ben de bunları nasıl yapacağımı anlatayım. Ama kimseden ses yok. Sadece İstanbul, 6 yıl içinde 10 milyar doları aşan, bir 5 yıl sonrasında da 20 milyar dolar turizm geliri getirecek bir destinasyona sahiptir. Bunu kim kanıtlamamı istiyorsa hemen soru sorsun. En çok hükümetten bekliyorum.'' 
     Bakan Mumcu, kendisine Nasıl yapacaksın diye değil de, Neden yapacaksın diye garip bir soru yöneltildiğini de belirterek, ''Buna şaşırıyorum. Ama şevkim kırılmayacak. Çünkü detaylarına kadar hazır olan projelerin İstanbul'a 20 milyar dolar döviz getireceğine Allah'a inandığım kadar inanıyorum. Yeter ki, koordinasyon kopukluğu ve dağınıklık önlensin'' dedi. 
     Mumcu, Kütahya Valisi Aydın Güçlü'yü ziyaretinde, Türkiye'nin, elindeki turizm potansiyelini tam olarak kullanamadığını, eksiklerin giderilmesi durumunda, mevcut turizm gelirlerini daha da artırmanın mümkün olduğunu belirtti. 
     Mumcu, Türkiye'ye 10 milyon turist geleceğini 1999 yılında söylediklerinde, kimsenin inanmadığını, ancak bu tahminin 2000 yılında gerçekleştiğini belirterek, bu yıl hedefledikleri 12 milyon turist sayısına da kuşku ile bakanların, Türk insanının yaratıcılığına inanmadığını ifade etti. 
     
     
     






</TEXT>
</DOC>
