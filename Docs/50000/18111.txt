<DOC>
<DOCNO> 18111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/siyaset/siy03.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer liderlere çıkacak 
</HEADLINE>
<TEXT>

     HAKAN ŞANLITÜRK 

     Enerji ve Tabi Kaynaklar Bakanı Cumhur Ersümer, Beyaz Enerji iddianamesinde sanıkların kendisine yönelik ithamlarını yanıtlamaya hazırlanıyor. 
     İddianamenin açıklandığı günü ve dünü Çanakkale'de geçiren Ersümer, suskunluğunu korudu. İddianameyi inceleyen ve yargısız infaz yapıldığını belirten Ersümer'in, iddialara ayrıntılı şekilde cevap vereceği bildirildi. 
     Bu amaçla hazırlık yapan Ersümer'in önce Mesut Yılmaz'la görüşeceği, ardından da iddialarla ilgili liderlere bilgi vereceği belirtildi. 
     Başbakan Ecevit'in dün akşam, "Sayın Ersümer'in de söyleyeceği sözler vardır" şeklindeki açıklaması bu görüşe destek verdi. 
     Ersümer'in yakın çevresine, iddianamedeki 10 ihaleyle ilgili olarak, "9 tanesi 1993 - 1994 yıllarına dayanan 10 yıllık mevzular" dediği öğrenildi. 
     
İlk günkü gibiyim’      Bu arada Bakan Ersümer'in Beyaz Enerji Operasyonu'nun medyaya yansıdığı ilk günlerde kendisine güvenini ve yanlış yapmadığını ifade ettiği yakın bir dostuna, "Hiç şüphen olmasın. Ben bu Meclis'e ilk geldiğim günkü Ersümer'im" şeklinde duygusal ifadeler kullandığı kaydedildi. 
     



 SİYASET 














</TEXT>
</DOC>
