<DOC>
<DOCNO> 6458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sonspo06.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kampa girdi 
</HEADLINE>
<TEXT>

     Türkiye Kupası'nda ezeli rakibi Galatasaray'ı penaltı atışlarıyla eleyen Fenerbahçe'de gözler, finaldeki rakibi Gençlerbirliği ile yarın yapılacak lig maçına çevrildi. 
     Sarı-lacivertli ekip, bu maç için Samandıra Tesisleri'nde kampa girdi. Fenerbahçe Şükrü Saraçoğlu Stadı'nda bu sezon şimdiye dek yaptığı tüm resmi maçları kazanan Fenerbahçe, Gençlerbirliği karşısında da bu özelliğini sürdürmek istiyor. Bu maçın hazırlıklarını akşam saatlerinde basına kapalı olarak yapacağı antrenmanla tamamlayacak olan Fenerbahçe'de, Ogün ve Johnson'un hafif sakatlıkları bulunuyor. 
     Fenerbahçe Şükrü Saraçoğlu Stadı'nda saat 19.00'da başlayacak ve hakem Bülent Uzun'un yöneteceği maça, sarı-lacivertlilerin Rüştü, Zoran Mirkoviç, Misko Mirkoviç, Mustafa, Lazetiç, Johnson, Ogün, Abdullah, Yusuf, Revivo ve Serhat muhtemel 11'iyle çıkması bekleniyor. 
     
     



</TEXT>
</DOC>
