<DOC>
<DOCNO> 9794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/guncel/gun08.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli dana hafif kalır 
</HEADLINE>
<TEXT>

Veteriner hekimler uyarıyor Deli dana Türkiye için risk değil ancak şap, sığır vebası, şarbon, uyuz, tüberküloz gibi hastalıklar daha büyük tehdit 
     HELİN ÖZMEN Ankara 

     Veteriner hekimler, Avrupa’yı kasıp kavuran deli dana hastalığı riskinin Türkiye için geçerli olmadığını belirterek, asıl Kurban Bayramı öncesinde diğer hastalıklara dikkat edilmesi gerektiğini söyledi. Deli dana vakalarının genellikle 4 yaşından büyük hayvanlarda ortaya çıktığına dikkat çeken hekimler, kurbanlık olarak seçilen büyükbaşların ise 4 yaşından küçük olduğunu anımsattı. 
     Veteriner Hekimleri Derneği Başkanı İsmail Hakkı Korkut, hayvanlarda deli dana hastalığının kuluçka süresinin 2 - 30 yıl arasında değiştiğini, danaların hastalığa yakalanma yaşının ise en erken 3 olduğunu belirtti. Kurban pazarlarından büyükbaş hayvan alacak vatandaşlara, hayvanların sağlık raporlu olup olmadığını sormaları uyarısında bulunan Korkut, Türkiye için "şap, sığır vebası, şarbon, uyuz, tüberküloz, çiçek, brucella, ekinokok" gibi hastalıkların deli danadan daha tehlikeli olduğuna dikkat çekti. 
     
Nelere dikkat edilmeli      30 aylıktan büyük hayvanlarda sakatat yenmemeli. 
     Hayvanın dişleri tam olmalı. 
     Aşılandığını gösteren kulak kesiği haricinde kulağında bir kesik olmamalı. 
     Boynuzu kırık olmamalı, topallık, aksama, yarası olmamalı. 
     Küçükbaş hayvanlarda kuyruğu küçük hayvanlar tercih edilmeli. 
     Hayvanlar mezbaha veya kapalı alanlarda kesilmeli. 
     Kesilen et 24 saat dinlenmeli. 
     


 GÜNCEL 

























</TEXT>
</DOC>
