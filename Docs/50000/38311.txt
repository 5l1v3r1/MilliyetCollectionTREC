<DOC>
<DOCNO> 38311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/dunya/dun01.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika’da göçmen dehşeti 
</HEADLINE>
<TEXT>

     DIŞ HABERLER SERVİSİ 

     ABD’nin California eyaletindeki Sacramento kentinde bir Ukrayna göçmeni, aralarında hamile eşinin de bulunduğu 5 kişiyi bıçaklayarak öldürdü ve daha sonra 3 yaşındaki oğluyla kaçarak kayıplara karıştı. 
     Sacramento polis sözcüsü James Lewis, 27 yaşındaki Nikolay Soltys adlı saldırganın, North Highlands’deki bir evde kendisiyle aynı yaştaki eşini öldürdükten sonra, 16 kilometre uzaktaki Rancho Cordova’ya giderek, oradaki bir evde de amcası ve teyzesiyle 9 ve 10 yaşlarında olan 2 kuzenini öldürdüğünü söyledi. Lewis, kaçarken yanına 3 yaşındaki oğlunu aldığı sanılan Soltys'in silahlı ve tehlikeli olduğunu belirtti. 
     
     Ordudan atılmıştı 
     Yetkililer, cinayetlerin nedeniyle ilgili herhangi bir açıklama yapmadı, ancak Soltys’in geçmişte, akli dengesinin yerinde olmadığı gerekçesiyle Ukrayna ordusu tarafından reddedildiğini ve Ukrayna’da bazı şiddet eylemlerine giriştiğini kaydettiler. 
     Soltys’in komşularından 19 yaşındaki Oleg Bogush, saldırganı 1 yıldan fazla süre önce Sacramento’ya geldiği günden bu yana tanıdığınıve kendisinin sessiz bir kişi olduğunu söyledi. 
     



 DÜNYA 










</TEXT>
</DOC>
