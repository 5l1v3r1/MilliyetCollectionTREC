<DOC>
<DOCNO> 45125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/astro/index.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı olmaya bakın 
</HEADLINE>
<TEXT>

Son birkaç gündür süregelen Mars - Jüpiter karşıtlığı yüksek ama kontrol edilmesi zor bir enerji ile birlikte, çatışmalara da yol açabilen kıvılcımlar, huzursuzluklar taşıyor. Bugün Ay’ın yaptığı olumlu açılar en azından daha yapıcı, koruyucu olabileceğimiz olanaklara işaret etmekte. Bugün çabalarımızın somut sonuçlarını daha rahat alabiliriz. Örneğin Koç’lar işle ilgili ya da kişisel gelirlerini artırabilecekleri işlerden karlı çıkabilirler. Hızlı hareket etmeleri çok şey kazandırabilir. Boğa’lar da kişisel girişimlerinde olumlu sonuçlar elde edebilecekler. İkizler düne benzer şekilde daha sessiz kalabilir. Daha önce yaptığı çalışmalarında sonuçlarını görmeye başlayabilirler. Yengeç olumlu bir gününde. Bugün kendilerinden yaşça büyük kişilerden destek ve öneri alabilecekler. Aslan yoruluyor ve çaba sarf ediyor ama kazancının da yüksek olacağı bir günde. Başak için şanslı bir gün. Sürpriz gelişmeler söz konusu olabilir. Bu akşam 19.18 Ay - Venüs üçgeni değerlendirilmesi gereken olanaklar sunmakta. İlişkilerde uyum, bize zevk verecek şeyler, sevgi ilişkileri olumlu bir yön alabilir. Terazi’ler parasal konularda daha şanslı. Başkalarının desteğini alabilecekler. Akrep için koşullar çok rahat olamamakla birlikte, ortaklıklardan öğrenecekleri çok şey var. Yay’lar iş ortamında daha verimli çalışabilirler. İş ortamında ilişkilerini de geliştirebilecek fırsatlar söz konusu. Oğlak için yaratıcılığını gösterebileceği pek çok olanak söz konusu. Hayattan daha fazla zevk alabilecekler. Kova’lar evle ilgili gelişmelerin olumluya bağlanması ile kendilerini daha huzurlu hissedebilirler. Balık gün içinde karlı kısa yolculuklar yaparak iş hayatında kendisini daha iyi hissedebilir. 

            Faks 287 74 37 
      







</TEXT>
</DOC>
