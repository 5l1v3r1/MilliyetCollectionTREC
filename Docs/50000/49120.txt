<DOC>
<DOCNO> 49120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/soneko09.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz hafta ne ne kadar kazandırdı 
</HEADLINE>
<TEXT>

     Para ve sermaye piyasaları geçen hafta, Uluslararası Para Fonu'ndan IMF 
     gelecek ek kaynağa ilişkin olumlu gelişmelere göre hareket etti. 
     Geçen hafta İstanbul serbest piyasada Türk Lirası TL karşısında ABD Doları'nın fiyatı yüzde 2.90, Alman Markı'nın fiyatı ise yüzde 3.94 oranında düştü. 24 ayar külçe altının gram satış fiyatı yüzde 
     3.50 oranında, Cumhuriyet altınının satış fiyatı da yüzde 4.95 
     oranında geriledi. 
     Mevduat faizlerinde önceki hafta sonuna göre ortalamalarda bir değişiklik olmadı. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.99, bir haftalık reponun net getirisi de yüzde 0.98 olarak gerçekleşti. 
     Haftanın ilk günü ortalama yüzde 5.47 oranında artan Borsa, Salı günü de çıkışını sürdürdü ve günlük ortalama artış yüzde 3.89 oldu. 
     Çarşamba günü gözlenen kararsız seyirle günlük bazda ortalama yüzde 0.92 oranında gerileyen endeks, 9,578.17 puandan günü tamamladı. 
     Perşembe günü bu seviyelerdeki dirence takılan endeks, gelen kar satışlarıyla ortalama yüzde 2.46 oranında düşüş kaydetti. 
     Cuma günü ise, Kemal Derviş'in İtalya'da yaptığı temaslar sırasında Avrupalı bakanlardan ek kaynak konusunda destek sözü alması piyasalarda olumlu algılandı. Dövizde düşüşler olurken Borsa günlük bazda yüzde 6.13 oranında değer kazandı. Endeksteki günlük artış ise yüzde 572.65 puanı buldu. Endeks, haftalık bazda ortalama yüzde 12.39'luk artış kaydetti ve 9,915.52 puandan kapandı. 
     Borsa uzmanları, ekonomiden sorumlu Devlet Bakanı Kemal Derviş'in IMF'den yeni kaynak sağlama çabalarında ilerleme olduğu ve ay sonuna kadar önemli gelişmeler sağlanacağı yönündeki açıklamalarının piyasalarda çok olumlu bir hava estirdiğini belirterek, önümüzdeki günlerde de bu ek kaynağa ilişkin gelişmelerin piyasalara ve özellikle borsaya yön vereceğini kaydediyorlar. 
     Uzmanlar ayrıca, 9 aylık bilançolara ilişkin hisse bazında hareketlerin de beklenebileceğini vurguluyorlar. 
     İMKB Bileşik Endeksi geçen hafta toplam 1,092.89 puan artarak 8,822.63 puandan 9,915.52 puana çıktı. Hisse senetlerinin haftalık 
     ortalama değer artışı yüzde 12.39 oldu. 
     İMKB Ulusal-Mali Endeksi 1.428.49 puan artarak 11,085.91 puandan 12,514.40 puana, İMKB Ulusal-Sanayi Endeksi 819.77 puan artarak 
     8,303.05 puandan 9,122.82 puana ve İMKB Ulusal-Hizmetler Endeksi de 
     745.98 puan artarak 5,542.30 puandan 6,288.28 puana yükseldi. 
     Böylece, mali grup hisseleri ortalama yüzde 12.89 oranında, sanayi grubu hisseleri ortalama yüzde 9.87 ve hizmetler grubu hisseleri de ortalama yüzde 13.46 oranında değer kazandı. 
     Borsada geçen hafta işlem gören 291 hisse senedinden 257'si değer kazandı. 18 hisse senedi değer yitirirken, 16 hisse senedinin de değeri değişmedi. 
     En yüksek oranlı artış, yüzde 78.72 ile Kerevitaş hisselerinde oldu. Pimaş hisseleri yüzde 73.65 oranındaki artışla ikinci ve ÇBS Boya hisseleri de yüzde 60.76 oranındaki artışla üçüncü olarak sıralandı. 
     En yüksek oranlı düşüş yüzde .33 ile Vakıf Risk Sermayesi hisselerinde oldu. Yüzde 12.50'lik düşüşle Ceylan Giyim hisseleri ikinci, yüzde 5.56'lık düşüşle de Parsan hisseleri üçüncü sırada yer aldı. 
     İMKB Ulusal Pazar'da geçen hafta toplam 811 milyar 590.4 milyon adet hisse senedi işlem gördü ve karşılığında 2 katrilyon 441 trilyon 217.7 milyar liralık işlem hacmi gerçekleşti. 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 2.90, Alman Markı da yüzde 3.94 oranında değer yitirdi. 
     ABD Doları'nın Türk Lirası satış fiyatı 48 bin lira düşerek 1 milyon 606 bin liraya, Alman Markı'nın satış fiyatı da 30 bin lira düşerek 732 bin liraya indi. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 3.17 oranında düşerek 2 milyon 320 bin liraya, İsviçre Frangı'nın Türk Lirası satış fiyatı yüzde 2.95 oranında düşerek 986 bin liraya ve Fransız Frangı'nın Türk Lirası TL 
     satış fiyatı yüzde 3.06 oranında düşerek 222 bin liraya geriledi. 
     Bugün öğle saatlerinde İstanbul serbest piyasada ABD Doları 1 milyon 606 bin liradan, Alman Markı 732 bin liradan satılıyordu. 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 3.50 oranında, Cumhuriyet altınının satış fiyatı da yüzde 4.95 oranında düştü. 
     Kapalıçarşı'da külçe altının gram satış fiyatı 520 bin liralık düşüşle 14 milyon 330 bin liraya, Cumhuriyet altınının satış fiyatı da 5 milyon liralık düşüşle 96 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı yüzde 3.01 oranında düşerek, 14 milyon 400 bin lira oldu. 
     Yatırım fonlarına katılma belgeleri bir önceki haftaya göre ortalama yüzde 1.56 oranında değer kazandı. 
     Fonlar arasında en çok değer kazanan katılma belgeleri, yüzde 8.86'lık artışla Tekstil A Tipi Hisse Fon, yüzde 7.65'lik artışla 
     Global A Tipi Karma Fon ve yüzde 7.29'luk artışla Finans Yatırım A Tipi Değişken Fon oldular. 
     Geçen haftanın en çok değer yitiren ilk üç katılma belgesi yüzde 1.52'lik düşüşle YKB B Tipi Yabancı Menkul Kıymetler Fon, yüzde 
     1.49'luk düşüşle UB Ulusal Yatırım A Tipi Değişken Fon ve yüzde 
     1.45'lik düşüşle de Ata B Tipi Yabancı Menkul Kıymetler Fonu olarak 
     sıralandı. 
     Hazine geçen hafta 3 aylık referans bono ihalesi düzenledi. 
     İhalede net 688 trilyon liralık satış gerçekleşti. 3 aylık referans bono ihalesinde nominal 795.4 trilyon lira tutarında kağıt satılırken, 1 katrilyon 205.2 trilyon lira tutarında teklif geldi. 
     İhalede basit faiz yüzde 62.43, bileşik faiz de yüzde 78.62 olarak gerçekleşti. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.82 ile yüzde 1.18 arasında gerçekleşti. 
     Geçen hafta mevduat faizlerinde ortalamayı etkileyen bir değişiklik olmadı. 
     Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle mevduat faizinin haftalık net getirisi, bir yıllık ve 6 aylık mevduatta yüzde 0.96, 3 aylık mevduatta yüzde 0.98 ve 1 aylık mevduatta yüzde 0.99 oldu. 
     Önceki hafta sonunda ortalama faizi yüzde 60'ın biraz üzerinde bulunan haftalık reponun net getirisi yüzde 0.98 dolayında gerçekleşti. 
     






</TEXT>
</DOC>
