<DOC>
<DOCNO> 37626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sonspo05.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu derbisinde kim gülecek.. Trabzon mu, Gaziantep mi 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, Trabzonspor'dan deplasmanda puan alacaklarına inandığını söyledi. 
     Kamil Gereçci, yaptığı açıklamada, Trabzonspor'un sezonun ilk karşılaşmasında Beşiktaş'ı İstanbul'da yenmesinin, Gaziantepspor'un bukarşılaşmaya yönelik çalışmalarını etkilemediğini belirterek, ''Zirveyi hedefleyen takım için rakip ayrımı olmaz. Bütün takımlar güçlü kadroya sahipler'' dedi. 
     Gaziantepspor olarak ''en az geçen sezonki düzeyde'' bir başarıyı hedeflediklerini kaydeden Gereçci, ''Geçen sezon ligi 3. sırada bitirdik. Bu sezon üçüncülüğün üzerine çıkmalıyız ki, istikarımız ve başarımız süreklilik kazansın'' diye konuştu. 
     Trabzonspor'un, Türk futbolunun yapı taşlarından birisi olduğunu ve her zaman başa güreştiğini ifade eden Gereçci, Gaziantepspor'un ise son yıllarda yakaladığı başarıyla lige renk kattığına dikkati çekti. 
     Birinci Süper Lig ve UEFA Kupası'nda ''gidebilecekleri en iyi yere dek gitmeyi'' amaçladıklarını vurgulayan Gereçci, yönetim olarak hiçbir eksiğini bırakmadıkları takıma güvendiklerini bildirdi. 
     Gereçci, sezonun yeni başladığını ve takımların gerçek güçlerini ortaya koyamadıklarını, ayrıca Gaziantepspor'un yeniden yapılandığını ve 2-3 hafta sonra öngörülen oyunun sahaya yansıtılacağına inandığını sözlerine ekledi. 
     
     







</TEXT>
</DOC>
