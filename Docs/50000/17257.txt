<DOC>
<DOCNO> 17257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sonspo04.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ve Gaziantepspor yarın 30. maça çıkıyor 
</HEADLINE>
<TEXT>

     Fenerbahçe ile Gaziantepspor, ligin zirvesini yakından ilgilendiren maçla birlikte, Birinci Futbol Ligi tarihinde 30. kez karşı karşıya gelecek. 
     Her iki takım arasında geride kalan maçlardaki galibiyet sayısında, sarı-lacivertli ekibin 15-8 üstünlüğü bulunuyor. Taraflar 6 kez de eşitliği bozamadı. Fenerbahçe'nin ligde attığı toplam 58 gole, Gaziantepspor 35 golle karşılık verdi. 
     Fenerbahçe ile Gaziantepspor arasında ligde bu sezon 12. haftada yapılan maçta, sevinen taraf Gaziantep ekibi oldu. Ligin ilk yarısında Gaziantep'te yapılan maçı Gaziantepspor 2-1 kazandı. 
     Geçen sezon ise ligin ilk yarısında İstanbul'daki maçta güçlü rakibinden 0-0'lık sonuçla 1 puan alan kırmızı-siyahlı takım, kendi evinde ise Fenerbahçe'ye lig tarihinin en ağır yenilgilerinden birisini tattırdı. Ligin 22. haftasında Kamil Ocak Stadı'nda yapılan maçı Oktay 4 ve İbrahim'in golleriyle 5-1'lik skorla kazanan Gaziantepspor, böylece tek golünü Moldovan'ın penaltı atışıyla kazanan güçlü rakibi karşısında da ligdeki en farklı skorlu galibiyetini elde etti. 




</TEXT>
</DOC>
