<DOC>
<DOCNO> 4528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur17.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne F Tipi'nde ölüm orucundaki 4 mahkum kritik sınırda 
</HEADLINE>
<TEXT>

     Edirne F Tipi Cezaevi’nde kalan mahkumlardan 4’ünün sağlık durumunun kritik sınıra yaklaştığı belirtildi. 
     "Hayata dönüş operasyonu" sonrası, İstanbul, Bursa ve Çanakkale E tipi cezaevlerinden Edirne F Tipi Cezaevi’ne 363 mahkum getirildi. 
     Yetkililer, cezaevinde kalan bir grup mahkumun açlık grevi ile ölüm oruçlarını sürdürdüğünü belirterek, "Eylemdekiler doktorlarımız tarafından her sabah sağlık kontrolünden geçiriliyor. Bunlardan 4’ünün durumu ciddiyetini koruyor. Bu kişilerin şuurları açık, kritik sınıra yaklaştılar. Bir hafta içinde bu kişilere sağlık açısından müdahale etmemiz gerekebilir" dedi. 
     Bu arada, cezaevindeki mahkumların gerekli hallerde, bulundukları yerde tedavilerinin yapıldığı, gerek görülmesi halinde de Edirne’deki hastanelere sevk edilerek tedavi edildikleri bildirildi. 
     




</TEXT>
</DOC>
