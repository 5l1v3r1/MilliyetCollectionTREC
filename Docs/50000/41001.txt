<DOC>
<DOCNO> 41001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur03.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmut Ceylan ve 19 eski Bank Kapital yöneticisi DGM'ye çıkartıldı 
</HEADLINE>
<TEXT>

     İstanbul DGM Cumhuriyet Başsavcılığı'nın başlattığı Bank Kapital T.A.Ş. soruşturması kapsamında Ankara ve İstanbul'da gözlem altına alınan, bankanın eski sahibi Mahmut Ceylan'ın da aralarında bulunduğu 19 kişi, İstanbul DGM'ye gönderildi. 
     Tasarruf Mevduatı Sigorta Fonu'na TMSF devredilen Bank Kapital'in eski sahibi Mahmut Ceylan ile eski yönetim kurulu üyeleri ve yöneticileri Ayhan Ceylan, Turan Ceylan, İzzet Ceylan, Aydın Ceylan, Yalçın Gündüz, Sibel Sonuş'un da aralarında yer aldığı 19 kişinin, İstanbul Mali Şube Müdürlüğü'ndeki sorguları tamamlandı. 
     Vatan Caddesi'ndeki emniyet müdürlüğü binasından sabah saatlerinde çıkarılan Ceylan ve beraberindekiler, Bankacılık Düzenleme ve Denetleme Kurulu BDDK murakıplarının raporları doğrultusunda başlatılan soruşturmayı yürüten İstanbul DGM'ye sevk edildi. 
     İstanbul DGM Cumhuriyet Başsavcılığı binasının bahçesinde bekletilen 19 kişinin, buradaki Adli Tabiplik'te yapılacak sağlık muayenelerinin ardından savcılıkça ifadelerinin alınmasına başlanacak. 







</TEXT>
</DOC>
