<DOC>
<DOCNO> 16219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yasam/yas01.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ataköy'ün havası bile hatırlı ’ 
</HEADLINE>
<TEXT>

Yolcu uçakları zorunluluktan Ataköy üzerine yönlenince, 'arkası sağlamlar' hemen telefona sarılıyor Uçakları buradan geçirmeyin 
     İHSAN YILMAZ İstanbul 

     Milletvekilleri, üst düzey bürokratlar ve politikacıların devlet memurlarına yönelttiği iş bulma, iş takibi, evrak çıkarma gibi her türlü 'rica'yı bilirdik. Ancak, Devlet Hava Meydanları İşletmeleri'nin DHMİ İstanbul'daki yöneticileri öyle bir istekle karşılaşmış ki, 'Bu kadarı olmaz' dedirtiyor. İstek, aynen şöyle "Uçakları Ataköy'den geçirmeyin ..". 
     Bu isteğe yol açan durum, Atatürk Havalimanı'nın trafiğinden kaynaklanıyor. Normalde Sefaköy - Şirinevler üzerinden yapılan günde 450 - 500 uçak iniş kalkışı, trafik yoğunluğu ya da bakım onarım gibi nedenlerle, zaman zaman Ataköy üzerine kaydırılıyor ve olan oluyor. 
     
Tehdit, küfür gırla      Bu uçuşlar üzerine hemen, Atatürk Havalimanı yetkililerine telefon yağmaya başlıyor. Tehditler, küfürler, hatırlı kişileri aramalar birbirini izliyor ve uçak trafiğinin Sefaköy üzerine yönlendirilmesi isteniyor. DHMİ yetkilileri de binlerce can taşıyan uçakları bırakıp, bu 'çıldırtan' isteklerle uğraşmak zorunda kalıyor. 
     


 YAŞAM 





























</TEXT>
</DOC>
