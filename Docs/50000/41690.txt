<DOC>
<DOCNO> 41690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/spor/spo02.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"TECRÜBELİYİZ" 
</HEADLINE>
<TEXT>

Denizli, ikinci defa katıldıkları Şampiyonlar Ligi’nde deneyimsiz olduklarını kabul etmesine rağmen, "Yine de çok tecrübeli bir takımız" diye konuştu 
     10 puan toplamalıyız’ 
     FENERBAHÇE Teknik Direktörü Mustafa Denizli, oyuncuları Mustafa ve Oktay ile birlikte düzenlediği basın toplantısında, "Deneyimsiz gözükebiliriz ama çok tecrübeli bir takımız" dedi. Denizli, ikinci tur için en az 10 puan toplamak zorunda olduklarına dikkati çekerek, "Puanlar alarak rakibin avantajını ortadan kaldırabiliriz" ifadelerini kullandı. 
     
     En golcü takımız’ 
     ŞAMPİYONLAR Ligi’nde deneyimleri olmadığını kabul eden tecrübeli teknik adam, "Ancak çok tecrübeli oyunculardan oluşan bir kadromuz var. Glasgow Rangers maçında da bunu ispat ettiler. Sahaya sürpriz kadro sürmeyeceğiz ve katı savunma anlayışı ile oynamayacağız. Fenerbahçe en golcü Türk takımıdır ve girdiği pozisyonların yüzde 30’unu değerlendirmektedir" dedi. 
     
     Türk Futbolu zirvede’ 
     B.LEVERKUSEN Teknik direktörü Klaus Topmöller ise Fenerbahçe hakkındaki soruları cevaplarken tüm oyuncuların tek tek analizini yaparak rakibini ne kadar iyi tanıdığını gösterdi. Alman hoca özellikle Revivo’dan çekindiklerini ifade ederek, "Hem oyun kurucu, hem ikinci forvet, hem de tek başına büyük oyuncudur. Türk futbolu Avrupa’nın zirvesine taşınmıştır" yorumunu yaptı. 
     
Efsane Almanya’da      FENERBAHÇE 2. kez katıldığı Şampiyonlar Ligi’ndeki ilk maçında bugün Bayer Leverkusen ile kozlarını paylaşacak. Sarı - Lacivertli ekipte sakat oyuncuların iyileştikleri bildirilirken, Teknik Direktör Mustafa Denizli Rapaic ile Oktay arasında bir seçim yapacak. İyileşen Johnson da oynayabilecek. 
     LEVERKUSEN’İN BayArena Stadı’nda oynanacak olan maçı Lüksemburglu hakem Alain Hamer yönetecek. Türkiye saati ile 21.45’te başlayacak olan maçta Leverkusen de tam takımla sahaya çıkacak. 13 yabancı futbolcusu bulunan Alman takımının en büyük kozu milli oyuncumuz Yıldıray ile tecrübeli golcü Kirsten. 
     
Avrupa karnesi BAYER LEVERKUSEN  O G B M A Y Avrupa Kupaları 72 31 24 17 119 79 Şampiyonlar Ligi 24 9 8 7 37 32      
     
FENERBAHÇE  O G B M A Y Avrupa Kupaları 92 30 13 49 96 154 Şampiyonlar Ligi 6 2 1 3 3 6      
     
Avrupa Kupaları’nda Türk takımları 15 eşleşmede sadece bir kez turu geçti. 1992 - 93 sezonunda G.Saray, E.Frankfurt’u 0 - 0 ve 1 - 0 ile geçti. 

AVRUPA’DA İKİ ÜLKE O G B M A Y 36 5 8 23 31 81      
Galibiyetlerimizi G.Saray 2 , Göztepe, Trabzonspor ve Antalyaspor aldı. 

Leverkusen savunmada      ALMAN takımının Menajeri Reinen Calmund maça ilginin yüksek olmasının kendilerini zor bıraktağını ancak UEFA’nın yüzde 5’lik kontenjanını yüzde 10’a çıkardıklarını söyledi. 
     
Deprem yardımı      LEVERKUSEN Kulubü Rhein Stadı’nda kurduğu dev ekrandan elde edeceği geliri, üstüne koyacakları 50 bin markla birlikte Türkiye’deki depremzedelere göndereceklerini açıkladı. Alman Takımı daha önce de 3 milyon mark bağışlamıştı. 
     
Gurbetçiler isyanda      FENERBAHÇE maçını izlemek isteyen gurbetçiler, bilet satın alabilmek için Alman pasaportunu şart koşulmasını protesto edip "Gerekirse İnsan Hakları Mahkemesi’ne başvuracağız. İnsanların maç izleme özgürlükleri kısıtlanmaz" dediler. 
     
Schumacher uyardı      BAYER Leverkusen’de kaleci antrenörlüğü yapan, Fenerbahçe’nin eski file bekçisi Toni Schumacher, Alman kulübünü Türk taraftarlar konusunda uyardı. Schumacher, "Altı bin Türk, 17 bin Alman’a bedel tezahürat yapar" dedi. 
     
Tercüman krizi      MUSTAFA Denizli’nin basın toplantısı Almancaya tercüme edilmeyince B.Leverkusen de Türk gazetecilere aynı uygulamayı yaptı. Topmöller’in toplantısında ilk soruları Türk Gazeteciler’in sormalarına izin vermelerine rağmen, cevapları tercüme etmediler. Nedeni sorulduğunda ise "Fenerbahçeliler de aynısı yaptı" diye konuştular. 
     
B.Leverkusen analizi      Baştan sona golcüler 
     B.LEVERKUSEN’DE, penaltıcı yeni kaleci Butt’tan, savunmadaki Brezilyalı Lucio’ya kadar herkes golcü. Ancak teknik direktör Topmöller’in temkinli yaklaştığı Fenerbahçe maçında, hücum kadar savunmayı da sağlam tutması bekleniyor. Takımın bel kemiği ise yeni transfer Yıldıray. Orta alanda hücuma dönük oynuyor, kanatları kullanarak gol kokluyor. 
     ALMAN Ligi’ne iyi başlayan ve beşinci hafta sonunda Kaiserslautern ile birlikte iki namağlup takımdan biri olan B.Leverkusen, üç galibiyet, iki beraberlikle halen üçüncü durumda bulunuyor. Forvetteki Kirsten tecrübesi, Neuville de yeteneğiyle etkili. İdeal kadrosundaki yedi oyuncusu milli olan Leverkusen’de, bu sene hedefler ligde de, Avrupa’da da büyük. 
     
Şampiyonlar Ligi programı      E GRUBU 
     Celtic - Rosenborg 
     Porto - Juventus 
     F GRUBU 
     B.Leverkusen - F.BAHÇE 
     Barcelona - Lyon 
     G GRUBU 
     Lille - Deportivo 
     Olympiakos - M.United 
     H GRUBU 
     Sparta Prag - S.Moskova 
     Feyenoord - B.Münih 
     



 SPOR 



























</TEXT>
</DOC>
