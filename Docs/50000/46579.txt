<DOC>
<DOCNO> 46579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/dunya/dun04a.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI Saldıracaklar 
</HEADLINE>
<TEXT>

ABD’de yeni terör beklentisi ciddiye alınıyor. Güvenlik güçlerinin, en yüksek alarm’ durumuna geçirilmesi istendi. 
     SEMA EMiROĞLU 

     Federal Soruşturma Bürosu FBI , önümüzdeki birkaç günde ABD içinde ya da dışında yeni terörist saldırılar düzenlenebileceği uyarısında bulunarak güvenlik güçlerinin ülke çapında "en yüksek alarm" durumuna geçirilmesini istedi. Geçen hafta da benzer bir açıklama yapan FBI'ın bu uyarısı, şimdiye kadar terör tehdidini "en ciddi ve açık biçimde" duyuran uyarı olarak yorumlandı. FBI'ın Washington'daki merkezinden yapılan iki cümlelik açıklamada, olası saldırının yeri ve şekli ile elde edilen istihbarat hakkında bilgi verilmedi. Yetkililer, bu "olağandışı" uyarının CIA ve diğer istihbarat kuruluşlarına ulaşan "inandırıcı" bilgilerden kaynaklandığını belirtti. 
     



 DÜNYA 

















</TEXT>
</DOC>
