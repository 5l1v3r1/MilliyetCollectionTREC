<DOC>
<DOCNO> 6929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/ekonomi/eko05a.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF özelleştirme ve büyümeden endişeli 
</HEADLINE>
<TEXT>

     WASHINGTON A.A IMF 

     Türk Telekom'un özelleştirilmesinde dünya piyasalarında yaşanan koşullar çerçevesinde zorluk yaşandığını ve bu yüzden Türk Telekom'un özelleştirme koşullarının daha cazip hale getirilmesi gerektiğini söyledi. 
     Deppler, Türk ekonomisinin gidişiyle ilgili değerlendirmelerini 
     Washington'da gazetecilerle düzenlediği bir telekonferansta değerlendirdi. 
     Türkiye'de geçen yıl 7.5 milyar dolarlık özelleştirme hedeflendiğini, ancak gelirlerin 3.5 milyar dolarda kaldığını hatırlatan Deepler, bu yıl için hedeflenen 6 milyar dolarlık özelleştirme hedefinin altında kalınabileceğini kaydetti. 
     "Türk Telekom'un özelleştirilmesiyle ilgili sorun dünya piyasalarında şu andaki durumdan kaynaklanıyor. Bu özelleştirmenin gerçekleştirilmesi program açısından mutlak koşul değil'' diye konuşan Deppler, yine de bu önemli özelleştirmenin yapılabilmesinin önemli kazanç sağlayacağını ifade etti. 
     Türk Telekom ile ilgili sorunun aşılabilmesi için özelleştirme koşullarının ''daha cazip'' hale getirilmesi gerektiğini belirten Deepler, IMF ile Türk hükümetinin bu konuda görüşmeler sürdürdüğünü kaydetti. Deppler, THY'nin özelleştirilebilmesiyle ilgili durumun, Türk Telekom'a oranla daha şanslı olduğunu da vurguladı. 
     IMF Avrupa Direktörü Deppler, bu yıl büyüme için yüzde 3.75'lik bir rakamın amaçlandığını, ancak gelişmeler ışığında büyüme oranının daha düşük gerçekleşebileceğini ifade etti. 
     Programın yolunda gitmesine karşın ''bazı siyasi sorunların piyasalarda gerginlik yarattığını'' belirten Deppler, enflasyonun düşürülmesi hedefinin yanısıra yapısal reformların gerçekleştirilmesi amacına bağlı kalınmasının önemini vurguladı. 
     


 EKONOMİ 















</TEXT>
</DOC>
