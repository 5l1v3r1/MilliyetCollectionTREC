<DOC>
<DOCNO> 41677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/siyaset/asiy.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Fiilen teyakkuzdayız 
</HEADLINE>
<TEXT>

     Başbakan Bülent Ecevit, kriz toplantısının ardından yaptığı ikinci açıklamada şunları kaydetti 
     "Biraz önce bir değerlendirme toplantısı yaptık. ABD’ye yönelik çok büyük terör saldırısı olduğu belli. Dünyaya yansımaları ne olacak, bilmiyoruz. İlgili devletler olarak izliyoruz." 
     Ecevit, "Ekonomiye ve borsaya etkileri ne olur Borsa açık olacak mı " sorusuna, "Bir şey söyleyecek durumda değiliz. Henüz alınması gereken tedbirler hakkında bir açıklığa varacak durumda değiliz. Çünkü olaylar oluşum sürecinde. Çünkü, kimin üstlendiği belli değil. Yurttaşlar ve ülkede görevli veya turist olarak bulunanlardan ricam, paniğe kapılmasınlar" yanıtını verdi. 
     "Ulusal teyakkuz ilan edildi mi " sorusunu ise Ecevit, "Dikkat içindeyiz ve fiilen teyakkuz halindeyiz" diye yanıtladı. 
     
MGK’da olağanüstü toplantı      Başbakanlık’taki toplantının hemen ardından MGK Genel Sekreterliği’nde olağanüstü bir toplantı yapıldı. MGK Genel Sekreteri Orgeneral Tuncer Kılınç başkanlığındaki toplantıda, Türkiye’deki ABD kurumları ve askeri birimler konusundaki önlemler ele alındı. 
     



 SİYASET 











</TEXT>
</DOC>
