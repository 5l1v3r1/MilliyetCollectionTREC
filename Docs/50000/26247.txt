<DOC>
<DOCNO> 26247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/soneko09.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bu hafta siyasete kilitlendi.. 
</HEADLINE>
<TEXT>

     Borsa'da geçtiğimiz hafta gerçekleşen yüzde 7.6'lık yükselişin ardından piyasa, bu hafta hem siyaset hem ekonomi cephesindeki gelişmeleri izlemeye aldı. 
     Anayasa Mahkemesi'nin, Fazilet Partisi'nin kapatılması davasında karar aşamasına gelmesi yeniden erken seçim senaryolarını gündeme getirirken, beraberinde piyasaları da tedirgin ediyor. Borsa, bir yandan bankalarla borç takası ile ilgili gelişmeleri dikkatle takip ederken, olası siyasi gelişmelere de hazırlıksız yakalanmak istemiyor. 
     Uzmanlar, piyasanın iç borç takasına bağlı beklentilerin önemli bir bölümünü satın aldığını belirterek, performans kriterlerinden sapmalardan çekindiklerini kaydettiler. 
     Hazine'nin, bu ay içinde büyük miktarda iç borç geri ödemesi yapacağını, bu nedenle de yarından başlamak üzere bir dizi ihale yapacağını vurgulayan uzmanlar, 6 ay vadeli minimum 100 trilyonluk borçlanma yapılacak yarınki ihalenin de çok önemli olduğunu ifade ettiler. 
     Uzmanlar, Endeks'in 11,500-12,500 aralığında dalgalanmasının beklendiğini, yukarı doğru her çıkış hareketinin satış olarak değerlendirileceğini öne sürdüler. 






</TEXT>
</DOC>
