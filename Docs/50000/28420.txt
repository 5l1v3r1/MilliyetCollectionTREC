<DOC>
<DOCNO> 28420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/okur.html </URL>
<DATE> 2001/06/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Vizesiz satış" 
</HEADLINE>
<TEXT>

     Müjdeli haber gelsin, moralimiz biraz olsun düzelsin istiyoruz. Çok beklemeyeceğimiz kesin. Önümüzdeki hafta biri polise, diğeri askere iki banka satışına tanık olabiliriz. 
     Örnek mi İşte, 6 bankayı çatısı altında toplayan Sümerbank Ordu Yardımlaşma Kurumu OYAK ’a satılabilir. BankEkspres, Polis Vakfı’na gidebilir. Küçük bir detay da var Tekfenbank... 
     Satış işi ince iş. Eğer satılabilirse bankaların patronlarının ayrı tartışma konusu olarak işlenmesinin önemine dikkat çekmek isteriz. Biz, "Parayı veren düdüğü çalar" söylemiyle kendini ifade eden bir toplumuz. İçi temizlenmiş, riski sıfırlanmış bankaları bu kez başka patronlara teslim edeceğiz. 
     
     Sosyal boyuta dikkat 
     Korkumuz şu Allah korusun, ya 10 yıl sonra bu bankalara bir şey olursa, o vakit ne yaparız, bilmiyoruz Bileni de tartışmaya davet ediyoruz. Emlakbank’ın Ziraat Bankası’na devrini Meclis onayladı. 1926’da Emlak ve Eytam Bankası olarak faaliyete geçen asırlık çınar yok olacak. Karar siyasilerin, bürokratların. Sözümüz olamaz. Ama işin sosyal boyutuna ilgisiz kalamayız, sonuçta Türkbank için "tasfiye" diyen BDDK’ya sormak isteriz. Gayrimenkul portföyüyle, şube sayısıyla, sermayesiyle, çalışanıyla iki yıldır daha farklı bir noktada olan Türkbank için bu karar neden alındı 
     Detaylarına gireceğiz. Fakat takıldığımız başka önemli bir konu var. Fona devredilen bankaların yatırım şirketleri... Hepsi satılıyormuş Hayırlısı olsun olmasına da Sermaye Piyasası Kurulu’nun aldığı karar ve uygulamalara neden bakmak istemiyoruz acaba 
     1996 yılında SPK, aracı kurum izinlerini dondurup, yatırım şirketlerine sadece banka kökenli olma zorunluğu getirdi. Hal böyle iken yapılana bak sen... Şimdi size sormak isteriz Kapatılan banka hissedarı küçük yatırımcıları görmek bile istemeyen BDDK eğer bankaları tasfiye etmiş olsaydı acaba yatırım şirketlerinin faaliyetini sürdürmesine izin verecek miydi 
     
     Fon Sattım, gitti’ diyor 
     SPK’nın kurul üyelerini şeffaflığa ve özgür ortamda çalışmaya davet ediyoruz. Çünkü, yatırım şirketlerinin satışı için SPK gerekiyor. Öyle bir karar var mı Yok. Ama Fon Bankaları Ortak Yönetimi diyor ki "Arkadaş ben şirketleri sattım gitti." Ege Yatırım, Global Menkul Değerler’in sahibi Mehmet Kutman’a ait Avrasya Yatırım Holding ile Kutman’ın eski patronu Asaf Güneri’nin sahibi olduğu Zihni Holding ve Unit Investment aldı. Yaşar Yatırım’a Tezcan Yaramancı’nın şirketi Evgin Menkul Değerler talip... Yurt Menkul’ü 5 bankacı ile ortak bir grup bir araya gelip almak istiyorlar. 
     170 olan aracı kurum sayısı 175’e çıkacak. Satılan bankalar ayrı yatırım şirketi kuracak. Ne değişecek İşletme sermayesi sıkıntısı olan şirketlere birleşin çağrısı yapan SPK, bu şartlar altında üye sayısını genişletecek. "Vize yok" derken, "bu iş bitti" diyenlere karşı bağımsız davranamayıp yanlış üstüne yanlış yapmaya devam edecek. 
     Madem öyle, herkese izin verin, olsun bitsin. 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
