<DOC>
<DOCNO> 35828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/yasam/ayas.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinli fındığı Çince isteyecek 
</HEADLINE>
<TEXT>

Türk fındığı dünyanın en büyük pazarı Çin’de şansını deneyecek. Çinliler, fındığı kendi seçtikleri bir isimle yiyecek Wei Zhen Guo 
     4 bin kişi isim aradı 
     TÜRK fındığı, uluslararası arenada... Hem de dünyanın en büyük pazarı Çin’de, şansını Çince deneyecek. Türk fındığına isim bulmak için düzenlenen yarışmayı, 4 bin katılımcı arasından 23 yaşındaki Qin Ye kazandı. Qin Ye’nin, fındık için bulduğu isim "Wei Zhen Guo", "bol vitaminli yemiş" anlamına geliyor ve Çinlilerin aşina olduğu karakterlerle ifade ediliyor. Qin Ye, ödül olarak bir hafta boyunca bir yakınıyla Türkiye’de ağırlanacak. 
     
     Tanıtımda fındıklı tatlı 
     TÜRK fındığı dün Çin’de resmen görücüye çıktı. Pekin Büyükelçiliği’nde Dış Ticaret Müsteşar Yardımcısı Emin Haluk Ayhan başkanlığındaki Fındık Tanıtım Grubu üyelerinden oluşan heyetin de katıldığı basın toplantısına Çinli medya mensupları ve gıda firmaları yoğun ilgi gösterdi. Türkiye’yi tanıtıcı video gösterimi eşliğinde yapılan basın toplantısından sonra, fındıklı tatlıların da sunulduğu bir resepsiyon verildi. 
     



 YAŞAM 















</TEXT>
</DOC>
