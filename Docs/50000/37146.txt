<DOC>
<DOCNO> 37146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/dunya/dun02.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İSRAİL’DEN DİŞE DİŞ 
</HEADLINE>
<TEXT>

     Filistinli intihar komandolarının düzenlediği eylemlerden sonra, "dişe diş" diyen İsrail, dün Filistin ayaklanmasının başladığı eylül ayından bu yana en geniş çaplı operasyonu düzenleyerek önceki gece yarısı tank ve buldozerlerle Filistin kontrolündeki Jenin kentine girdi. Tanklar iki polis karakolunu yerle bir ederken İsrail askerleri Jenin Valiliği’ni işgal etti. 
     Ölen ve yaralanların olmadığı operasyon sırasında, Jenin kenti sakinlerinin büyük bir korku yaşadığı gözlendi. Üç saat süren operasyonun ardından İsrail birlikleri kentten çekildi. İsrail ordusundan yapılan açıklamada, operasyonun, aralarında "kamikaze"nin öldüğü, 15 kişinin yaralandığı İsrail’in Hayfa kentindeki saldırının bulunduğu bir dizi terör saldırısına karşılık yapıldığı belirtildi. 
     Jenin’in hedef seçilmesinde geçen perşembe günü Kudüs’te 18 kişinin öldüğü intihar saldırısını gerçekleştiren Filistinli’nin Jeninli olmasının da payının bulunduğu belirtildi. 
     



 DÜNYA 











</TEXT>
</DOC>
