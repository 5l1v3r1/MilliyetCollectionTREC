<DOC>
<DOCNO> 2521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/siyaset/siy01a.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükrü Sina Gürel, "aşık bakanın" kendisi olduğunu açıkladı 
</HEADLINE>
<TEXT>
O bakan benim’ 
Eşiyle boşanma sürecinde olduğunu ve yeni ilişkisini gizlemediğini söyleyen Gürel, "Bu uzun süredir yaşadığım üzücü bir olay" dedi 
     AYHAN AYDEMİR Ankara 

     Fransız Büyükelçiliği’nde görevli genç sevgilisi uğruna evini terkeden bakanın Hükümet Sözcüsü, Devlet Bakanı Şükrü Sina Gürel olduğu ortaya çıktı. Bakan Gürel, akşam saatlerinde yaptığı yazılı açıklamada, "Milliyet gazetesinin haberinde kastedilen bakan benim" dedi. Bakan Gürel, kısa açıklamasında şu ifadeleri kullandı 
     "Haberde kastedilen Bakan benim. Eşimle geçimsizlik nedeniyle boşanma süreci içindeyiz. Bu yüzden aylardır ayrı yaşamaktayız. Bu, zaten yeni olmayan, uzun süredir yaşanan üzücü ve benimle ilgili bütün çevrelerce bilinen bir durumdur." 
     
Kendisine sorun’      Bu açıklama yapılmadan önce ulaştığımız Bakan Gürel’in eşi Fulya Gürel ise sorularımızı yanıtlamaktan kaçındı. Bayan Gürel, "Olay doğru mu Eşiniz sizi aldattığı için mi evi terketti " sorusuna sinirli bir üslupla tepki göstererek, "Siz yazmadınız mı Yazmışsınız ya... Neden bir de bana soruyorsunuz Ben bu konuda konuşmayacağım, asla yorum yapmayacağım. Gidin kendisine sorun" karşılığını verdi. 
     
Yavrumuzu kandırdı.. ’      Zeliha Sarkmaz’ın Fransa’da yaşayan ancak isminin yazılmasını istemeyen yakın bir akrabası kaçamak aşkla ilgili bilgi verirken, olayın bir yıl öncesine kadar dayandığını anlattı. Sarkmaz’ın ayrıldığı eşi Faruk Halefoğlu’nun da bir süre TRT’de çalıştığını söyleyen akraba, Bakan Gürel’e olan tepkisini şöyle dile getirdi "Başından beri her şeyi biliyoruz. Babası ve annesi çok üzgün. Zaten bu olay yüzünden boşandı. Bu profesör kızımızı kandırdı. Dışişlerinde görev aldıracağı vaatleriyle kandırdı." 
     
Çabaları boşa gitti      Bir yıldır birlikte oldukları iddia edilen sevgilisi Zeliha Sarkmaz’la bazı toplantılara katılmakta sakınca görmeyen Bakan Şükrü Sina Gürel, eşi Fulya Hanım’ın ricası üzerine araya giren Rahşan Ecevit’e bile kulak asmadı. Eve dönmeyi reddeden Gürel, eşinin aksi yöndeki tutumuna rağmen boşanmakta kararlı görünüyor. Şimdi kulislerde Gürel’in boşanmayı başarırsa Zeliha Sarkmaz’la evleneceği konuşuluyor. 
     
Gürel için eşinden ayrıldığı söyleniyor      1969 doğumlu olan Zeliha Hanım, Kırşehir’de doğdu ama liseye kadar diğer 6 kardeşi, anne ve babasıyla Fransa’da yaşadı. Ailesi halen Fransa’da yaşıyor. Babası işçi. Hacettepe Üniversitesi Fransız Filolojisi bölümünü bitiren Sarkmaz, diplomasını aldıktan sonra evlenip anne oldu. Fransa Büyülelçiliği’nde sekreter olarak işe girip bir ay önce basın ateşeliğine terfi etti. Bir yıldır Gürel’le olduğu söylenen Sarkmaz’ın, bu ilişki nedeniyle boşandığı iddia ediliyor. 
     


 SİYASET 




















</TEXT>
</DOC>
