<DOC>
<DOCNO> 24932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun07.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak petrol ihracını yine durdurdu 
</HEADLINE>
<TEXT>

     Irak, ABD ve İngiltere'nin ''akıllı yaptırımlar'' projesini protesto etmek için petrol ihracatını durdurma kararını uygulamaya başladı. 
     Petrol Bakanlığı'ndan bir yetkili AFP'ye yaptığı açıklamada, petrol sevkıyatının yerel saatle 08.00'de TSİ 07.00 durdurulduğunu belirtti. 
     Irak'ta Devlet Başkanı Saddam Hüseyin başkanlığında dün toplanan Bakanlar Kurulu, BM Güvenlik Konseyi'ni protesto amacıyla yarından bugünden itibaren petrol sevkıyatını durdurmayı resmi olarak bir kez daha onaylamış, ancak Türkiye'nin de dahil olduğu ticari-ekonomik ilişkisi olan ülkelere petrol ihracatının süreceğini teyit etmişti. 
     Saddam Hüseyin, Güvenlik Konseyi'nde ABD ve İngiltere öncülüğünde hazırlanan gıda-ilaç alımı için petrol ihracatı uygulamasının 1 ay uzatılması ve Bağdat hükümetinin kesinlikle reddettiği yeni esnek yaptırım karar tasarısının, Amerikan tabiriyle ''akıllı yaptırım değil, aptal ambargo'' olduğunu söylemişti. Irak Petrol Bakanı Amir Muhammed Raşid, hükümetinin Cumartesi günü aldığı petrol ihracını durdurma kararından Irak'ın komşularının etkilenmeyeceği güvencesini vermişti. Irak Petrol Bakanı, komşu ülkelerin ismini vermemekle birlikte, Boru Hatları ile Petrol Taşıma A.Ş. BOTAŞ'ın da açıkladığı gibi, Irak önceki sabah, dört saatlik kesintiden sonra Yumurtalık terminaline petrol pompalamaya başlamıştı. 







</TEXT>
</DOC>
