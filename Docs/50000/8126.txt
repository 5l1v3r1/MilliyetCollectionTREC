<DOC>
<DOCNO> 8126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/spor/spo05.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİKE 
</HEADLINE>
<TEXT>
Sabıkalı Bayanlar Ligi’nde skandal 
Sakarya Meşelispor, Zeytinburnu’nda forma giyen Rumen oyuncunun, halen Deltaspor lisansı taşıdığını iddia etti 
     ERCAN GÜVEN 

     GEÇTİĞİMİZ yıl şampiyon olan Marshallspor’un şike yaptığı kanıtlanıp, ikinci sıradaki Deltaspor’un şampiyon ilan edilmesiyle sonuçlanan Bayanlar Futbol Ligi, bu sezona da şike ile başladı. İlk haftanın ilk maçında Sakarya Meşelispor’u 12 - 0 yenen Zeytinburnuspor’un geçersiz lisansla futbolcu oynattığı iddiası ortalığı karıştırdı. 
     SAKARYA Meşelispor, Zeytinburnuspor’un 5 numaralı futbolcusu Bırstra Tırnova için Futbol Federasyonu’na başvurdu ve Rumen sporcunun halen Deltaspor’un lisanslı futbolcusu olduğunu iddia etti. Lig şike iddiası ile sarsılırken Sakarya Meşelispor Başkanı Ali Özkan’ın açıklamaları ise bayan futbolundaki çarpıcı gerçekleri bir kez daha gündeme taşıdı. 
     ALİ Özkan, deprem bölgesinde genç kızların rehabilitasyonu amacıyla, son derece iyi niyetlerle takımı kurduklarını söyledi. Özkan "Bu sırada bizi uyardılar. Bayan Ligi’ndeki sahtekarlıklarla siz baş edemezsiniz dediler. Belli ki, bazı takımlar bu işi alışkanlık haline getirmiş. Ne kadar mücadele edebiliriz bilmiyorum" dedi. 
     


 SPOR 


























</TEXT>
</DOC>
