<DOC>
<DOCNO> 19879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/dunya/dun01.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika infaz 
</HEADLINE>
<TEXT>

Geri sayım şafak vakti      İnfaz programı çerçevesinde Timothy McVeigh 16 Mayıs şafak vakti, önce infaz odasının bitişiğindeki "ölüm hücresi"ne alınacak. Burada yakınlarıyla vedalaşıp son yemeğini yiyecek. 
     Mcveigh’e son yemek olarak et ve sebzeden oluşan bir menü verilecek. Oklahoma bombacısı, hayvanseverlerin daha önce yaptığı, "Yaşarken birçok insanı öldürdün. Bari ölürken canlıların etini yeme" çağrısını reddetmiş ve "Ne fark eder. Hayvanlar gibi bitkilerin de canı yok mu " diye cevap vermişti. 
     
Ölüm hücresi      Yakınlarıyla görüştükten sonra ölüm hücresine gelecek bir rahip, McVeigh’e dini telkinde bulunacak ve isteğe bağlı olarak birlikte dua edecekler. 
     İdam mahk mu bunun ardından cezaevi müdürüyle gardiyanların hazır beklediği infaz odasına alınıp idam masasına yatırılacak. 
     Ölüm gerçeği ile yüz yüze gelen idam mahk munun beklenmedik bir hareket yapmasını önlemek üzere infaz odasında, müdür ve zehirli şırıngayı yapacak doktorlar dışında en az dört gardiyan bulunacak. 
     Bu gardiyanların her biri idam mahk munun bir kolunu veya bacağını masaya monte edilmiş kemerlerle bağlayacak. 
     
İnfaz başlıyor      Bu işle görevli gardiyanlar, infazın günler öncesinden itibaren defalarca infaz tatbikatı yaparak en küçük bir aksilik olasılığını ortadan kaldırmış olacaklar. 
     Ardından, McVeigh’in göğsüne, diğer ucu bir kalp monitörüne bağlı olan elektrotlar takılacak. 
     İnfaz odasının bitişiğindeki bir bölmede doktorlar, normalde hayat kurtarmak için kullanılan ilaçları aşırı doz verecek şekilde hazırlayıp üç ayrı şırıngaya dolduracaklar. 
     Bu arada McVeigh’in kolundaki iki ayrı damara serum iğneleri takılacak. İdam konusunda tecrübeli yetkililere göre infazın en uzun aşamasını bu kısım oluşturuyor. Çünkü idam mahk munun damarlarını bulup iğneleri takmak her zaman kolay olmuyor. 
     Bu noktada doktorlar McVeigh’in damarlarını bulmak üzere, yumruğunu sıkmasını isteyecekler ve damar aranan bölgeye avuçlarıyla vurup damarları belirginleştirecekler ve daha sonra iğneleri sokacaklar. 
     İdam mahk munun damarlarına ilk önce sodyum pentatol verilecek. Bu ilaç idam mahk munu uyutacak. 
     
Ve ölüm vuruşu...      Ardından "pancurium bromid" verilecek. Bu ilaç da mahk mun kaslarını gevşetecek ve ciğerleri felç edilerek nefes alamaz hale gelecek. 
     Ve nihayet "ölüm vuruşu" gerçekleştirilecek. Yani mahk mun damarlarına "potasyum klorit" enjekte edilerek kalp durdurulacak. 
     Son enjeksiyondan sonra dört dakika beklenecek ve artık ölüm ilan edilecek. 
     Her şey yolunda gittiği takdirde bütün bu infaz aşamaları 15 dakikada bitecek. 
     



 DÜNYA 












</TEXT>
</DOC>
