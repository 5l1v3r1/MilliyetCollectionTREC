<DOC>
<DOCNO> 12147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/eko04.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten ulusal tavır 
</HEADLINE>
<TEXT>

     HARUN GÜREK Ankara 

     Yeni programın çerçevesini ortaya çıkaran Derviş, programın "ulusalölığını gösterecek bir yöntemle açıkladı. Derviş, önceki anlaşmalarda olduğu gibi "bir bakan ile IMF’den bir memurun ortak açıklama" yapması döneminin kapandığı mesajını, açıklamayı tek başına yaparak verdi. Açıklama sırasında yanında sadece Hazine Müsteşarı ve Merkez Bankası Başkanı değil, programın altyapısını oluşturan kuruluşun başı olan DPT Müsteşarı da vardı. 
     
     Sabaha kadar çalıştılar 
     Üç gündür sabahın erken saatlerinden gece geç saatlere kadar çalışan Derviş, önceki gece 02.30’a kadar çalıştı. Derviş’in Hazine Müsteşarlığı’ndaki makamından ayrılmasından sonra Müsteşar Faik Öztrak ve yardımcıları da sabah 06.00’ya kadar çalıştı. 
     
     Derviş’ten Ecevit vurgusu 
     Derviş açıklamalarına başlarken "Büyük saygı duyduğum Sayın Başbakan Bülent Ecevit’in çağrısı üzerine geldiğim, bu arkadaşlarla çalışma imkanı bulduğum, Türkiye’nin içinde bulunduğu bu zorlukları aşması için çalıştığım için çok mutluyum" dedi. 
     
     Deppler’den Derviş vurgusu 
     IMF Avrupa 1. Bölüm Başkanı Micheal Deppler ise açıklamasını Derviş’in ardından yaptı. Daha öncekilerin aksine hiçbir müdahele olmadan soruları yanıtlayan Deppler, sık sık "Sayın Bakan Derviş" diyerek, Derviş’in program çalışmasındaki önceliklerini dile getirdi. Henüz programın harcama ve gelir ayaklarının belli olmadığını, Derviş’in bunların sosyal kesimlerle görüşmesinden sonra belli olacağını vurguladı. 
     
     Cottarelli’yi savundu 
     Açıklamasıyla, krizden sonra görevden alınacağı söylenen Cottarelli’yi, "Eylülde aşırı ısınma kaygısını dile getirmişti" diyerek aklayan Deppler, Türkiye Masası Şefi’nin görevine devam edeceğini, "Sayın Cottarelli birkaç hafta içinde program için tekrar Türkiye’ye gelecek" diyerek açıkladı. 
     


 EKONOMİ 


















</TEXT>
</DOC>
