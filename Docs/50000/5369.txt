<DOC>
<DOCNO> 5369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sontur16.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP lideri "Şıhanlıoğlu'nun ölümü herkes için çok üzücü" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, DYP Şanlıurfa Milletvekili Fevzi Şıhanlıoğlu'nun TBMM'de yaşanan gerginliklerin ardından geçirdiği kalp kriziyle yaşamını yitirmesinin herkes açısından çok üzücü olduğunu ifade etti. 
     Bahçeli, olaylarla ilgili 2 milletvekili hakkında açılan davayı değerlendirirken, ''Fazla üzerinde durmak istemiyoruz. Yargıya intikal etmiş bir konuyu sabırla bekleyeceğiz. Hukuken çözülmüş olan konuların arkasından siyasi çözümler gelecektir. Bundan herkes emin olsun'' diye konuştu. 
     MHP Merkez Yönetim Kurulu MYK Devlet Bahçeli'nin başkanlığında Dedeman Oteli'nde toplandı. Toplantıya, kurul üyeleri, bazı bakanlar ve Meclis'teki olaylarla ilgili haklarında dava açılan İçel Milletvekili Cahit Tekelioğlu da katıldı. 




</TEXT>
</DOC>
