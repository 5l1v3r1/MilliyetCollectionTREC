<DOC>
<DOCNO> 46715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sontur13.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük şef gözyaşlarıyla uğurlandı 
</HEADLINE>
<TEXT>

     Ünlü Orkestra şefi ve müzik adamı Hikmet Şimşek ebedi yolculuğuna gözyaşları içinde uğurlandı. 
     Gülhane Askeri Tıp Akademisi GATA mescidinde düzenlenen cenaze törenine Şimşek'in ailesi, Kültür Bakanı İstemihan Talay, DTP Genel Başkanı İsmet Sezgin, sanatçılar ve vatandaşlar katıldı. 
     Törende konuşan Kültür Bakanı Talay, sanatçının vefatından duyduğu büyük üzüntüyü dile getirerek, ''Burada kültür bakanı olarak değil, onu, dört yıl bir dost olarak, sevgi, saygı ilişkisi içinde tanımış bir insan olarak konuşuyorum'' dedi. 
     Şimşek'in, kalbi Atatürk sevgisi ile dolu bir müzik adamı olduğunu ifade eden Talay, sanatçının iki büyük orkestra kurarak Türk müziğine önemli katkılar sağladığını söyledi. 
     Sanatçının vefatıyla müzik dünyasını üzüntüye boğduğunu anlatan Talay, ''Müzik dünyamız büyük bir müzik adamını kaybetti. Ama izinde, yolunda aynı başarıyı gösteren sanatçılar bizim tesellimiz. Aziz hatırasının önünde eğiliyorum'' dedi. 
     Kılınan cenaze namazının ardından Şimşek'in cenazesi yakınlarının ve sevenlerinin gözyaşları içinde, vasiyeti üzerine, kadavra olarak kullanılmak üzere Gazi Üniversitesi'ne gönderildi. 
     






</TEXT>
</DOC>
