<DOC>
<DOCNO> 19094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/siyaset/siy03.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
F Tipi’ne Meclis müjdesi 
</HEADLINE>
<TEXT>

Terörle Mücadele Yasası’nın 16. maddesi değişti, ortak alanlar kullanıma açıldı... 
     ANKARA Milliyet 

     FTipi cezaevlerinde ortak alanların belli şartlara bağlı olarak kullandırılması amacıyla Terörle Mücadele Yasası’nın 16. maddesinde değişiklik öngören tasarı, dün TBMM Genel Kurulu’nda kabul edildi. 
     FP’li Mehmet Bekaroğlu, düzenlemenin cezaevlerindeki açlık grevi ve ölüm oruçlarının sona erdirilmesi amacıyla hazırlandığını belirterek, "Niye 20 insanın ölmesi gerekti " dedi. Halen cezaevlerinde TMY’den yargılanan ve hüküm giymiş dokuz bin insan bulunduğunu vurgulayan Bekaroğlu, cezaevlerinde tecritin kaldırılmasını istedi. 
     Adalet Bakanı Hikmet Sami Türk, mahk mların yeniden topluma kazandırılmasının bu kişilerin zamanlarını değerlendirmelerini sağlamakla mümkün olacağını bildirdi. Türk, bu hakkın kullanımının kurallara bağlanmasının eleştirilme-sine karşı çıkarak, "Cezaevleri turistik tesis değil" dedi. Ölüm oruçları konusunda insani isteklerin karşılandığını belirten Türk, siyasi amaçlı isteklerin karşılanmasının mümkün olmadığını bildirdi. 
     
Edirne’de eylem bitti gibi      Bu arada, Edirne F Tipi Cezaevi’ nde ölüm orucu tutan mahk mların büyük bir çoğunluğunun eyleminden vazgeçtiği bildirildi. Ölüm orucunu sürdüren 24 tutuklunun ise eylemden vazgeçmesi bekleniyor. 
     
Kızıl Danny arabulucuELÇİN ERGÜN 
     Avrupa Parlamentosu üyeleri Daniel Cohn-Bendit ile Hannes Swoboda, Bakan Türk’le görüştü. Görüşmede Bendit, F tipi cezaevleri ve ölüm oruçlarının bitirilmesi için mahk mlarla görüşme talebinde bulundu. Hükümete TMY’de ilgili değişikliği beklemeden uygulamada gevşeklik göstermesini, hükümlülerin de ölüm oruçlarına son vermesini isteyen iki parlamenter, dün FP’li Mehmet Bekaroğlu ile görüştü. Bendit, Başbakan Yardımcısı Yılmaz’la da bir araya geldi. 
     
     
     



 SİYASET 















</TEXT>
</DOC>
