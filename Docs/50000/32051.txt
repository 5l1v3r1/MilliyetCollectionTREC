<DOC>
<DOCNO> 32051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sonspo11.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Tamer için Trabzonspor'a çeki zamanında verdik" 
</HEADLINE>
<TEXT>

     Beşiktaş Kulübü, transfer ettikleri Tamer Tuna için Trabzonspor'a verilen çekin, Karadeniz kulübü tarafından zamanında tahsil edildiğini bildirdi. 
     Beşiktaş Kulübü İletişim Komitesi Başkanı Hayri Cem, yaptığı yazılı açıklamada, Trabzonspor'un, alacağını tahsil edemediği için Tamer'e 'dön' çağrısı yaptığı şeklindeki haberlerin gerçeği yansıtmadığını kaydetti. 
     Beşiktaş Kulübü'nün, ödemeler konusunda her zaman hassas davrandığını belirten Cem, ''Tamer için Trabzonspor Kulübü'ne, Gençlerbirliği'nden aldığımız çek ciro edilerek verilmiş, çek Trabzonspor tarafından zamanında tahsil edilmiştir'' dedi. 
     Kaleci Shorunmu'nun, alacaklarıyla ilgili kulübün sunduğu ödeme takvimini kabul ettiğini de duyuran Cem'in açıklamasında, ''Amaçlı ve kasıtlı çıkartılan dedikodu niteliğindeki haberlerin Beşiktaş Kulübü'nü yıpratması mümkün değildir'' denildi. 






</TEXT>
</DOC>
