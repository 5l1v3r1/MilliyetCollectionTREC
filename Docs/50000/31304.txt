<DOC>
<DOCNO> 31304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sondun14.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyatla kadın olmaya hazırlanan rahibe "istifa et" baskısı 
</HEADLINE>
<TEXT>

     İngiltere'nin Chichester kentinde bir hastanede rahip olarak çalışan Christopher Beardsley'nin cinsiyet değiştirme ameliyatına hazırlandığını duyan bölge piskoposu John Hind, bu din adamından istifasını istedi. 
     Cinsiyet değiştirdikten sonra görevine kadın olarak devamında sakıncalar bulunduğunu belirterek, rahip Beardsley'den istifasını isteyen Piskopos Hind, ameliyat sonrası dönemin sadece Beardsley için değil, Southland Hastanesi'nin diğer çalışanları ve hastalar için de güç bir dönem olacağını öne sürdü. 
     Ameliyat öncesinde kendisine ''Christina'' ismini seçen ve bu ismi kullanmaya başlayan eşcinsel rahip ise görevinden ayrılmaya niyetli olmadığını belirtti. 49 yaşındaki 20 yıllık rahip Beardsley, hastane yönetiminin de kendisiyle çalışmaktan mutlu olduğunu ifade etti. Yasalar da erkekken kadın olmaya hazırlanan rahip Beardsley'nin ameliyat sonrasında istifaya zorlanamayacağına işaret ediyor. 






</TEXT>
</DOC>
