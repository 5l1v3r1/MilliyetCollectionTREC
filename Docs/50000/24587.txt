<DOC>
<DOCNO> 24587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/guncel/gun08.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, özendiriyor mu 
</HEADLINE>
<TEXT>

ÇAPRAZ ATEŞ 
     SİBEL KAHRAMAN ŞEN 

     Kokain kullandığı için Almanya’da hakkında dava açılan Beşiktaş Teknik Direktörü Christoph Daum’un lisansının iptal edilip edilmeyeceği tartışılırken, gençler üzerindeki etkisi de başka bir tartışma konusu oldu. Türkiye’nin önde gelen takımlarından birini çalıştıran Daum, görevinde kaldığı taktirde gençler için özendirici olur mu İşte görüşler... 
     
     Doç. Dr. Arif Verimli Başhekim 
Yumuşak bakılmamalı      Daum göreve getirildiği zaman, "Binlerce gencin benimsediği bir futbol takımının başına, kokain kullandığı iddiaları bulunan bir insanın getirilmesi, bu ülkedeki gençlerin aleyhine olacaktır" dedik. Çünkü, kötü davranışın, toplum tarafından affedildiği, ödüllendirildiği gibi bir izlenim yaratacaktı. Toplumun önünde sembol olan insanlara, özellikle uyuşturucu madde kullanımı konusunda yumuşak bakılmaması, davranışının affedilemez olduğu gösterilmeli. 
     
     Serdar Serdaroğlu Psikiyatr 
Özdeşim olabilir      Spora meraklı gençler için ideal örnek olan kişilerin madde kullanıyor olması, hoş değil. Özdeşim sorunu olarak gençleri olumsuz yönde etkileyebilir. Belli konumlarda olan kişiler, kendi konumları dışında da, gençlere örnek teşkil ederler. Bu yüzden, birçok kişiye göre daha çok sorumlulukları vardır. Gençler için modeller, örneğin bir futbolcu veya antrenör, onların bazı davranışları, kişilik özellikleri, taklit edilen davranışlar olur. 
     
     Kerem Doksat Psikiyatr 
Gaddar olmamalıyız      Daum’un durumu, gençleri olumsuz yönden etkilemez. Neden etkilesin ki Bir insanın hata yapma, vazgeçme veya pişman olma hakkı vardır. Gençlerin önünde bulunan pek çok insan, kokain alemlerinde basılıyor ve işlerine de devam ediyorlar. Madde kullanımı bir hastalık. Sırf böyle bir hata yaptı diye bir insanı görevinden alma hakkına sahip değiliz. Böyle bir mantığa katılmak mümkün değil. Allah, "tövbe" şansı tanımışken kamu vicdanı nasıl bu kadar katı olabilir. Bu kadar gaddar olmamalıyız. 
     
     Doç. Dr. Mansur Beyazyürek Klinik Şefi 
Katılık, tedaviyi önler      Eğer konu gençlerin özenmesiyse Mesut Yılmaz, Devlet Bahçeli gibi lider konumundaki insanlar, gençlerin çok rahat bulabilecekleri sigarayı, sıradan bir olay gibi rahatlıkla gençlerin görebilecekleri şekilde içiyorlar. Hiç de "pişmanız, yanlış bir şey yaptık" demiyorlar. Madde kullanan insanlara bu kadar saldırılırsa, asacakmış gibi davranılırsa, bir sürü madde kullanan insan tedavi olmak istemez. Cephe oluşturarak, katı yaklaşarak madde kullanımının yaygınlaşmasına hizmet ederiz. 
     



 GÜNCEL 















</TEXT>
</DOC>
