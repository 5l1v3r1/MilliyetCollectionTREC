<DOC>
<DOCNO> 27183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/akyol.html </URL>
<DATE> 2001/06/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürt meselesi 
</HEADLINE>
<TEXT>

     HASAN Cemal'in Güneydoğu gözlemlerini okuyor musunuz Bölgede 'tek parti' var, HADEP... "Süpürgeyi aday gösterse" seçim kazanacağı söyleniyor. Hiç seçim konuşması yapmadan yüzde 80 oyla seçilmiş HADEP'li belediyeler var. 
     Hasan Cemal, Cizre'de bir ilkokulda öğrencilerin cıvıl cıvıl seslerini duyuyor 
     - Türk'üm, doğruyum, çalışkanım .. 
     Elbette ilkokuldan üniversiteye kadar "Atatürk ilke ve inkılapları"nı da öğretiyoruz. 
     Ama HADEP bölgede 'tek parti' durumunda 
     Siyasi dozu ne olursa olsun, HADEP oylarının asıl kaynağı "Kürt kimliği"dir. 
     Türkiye'nin tek ciddi sorunu 
     
     İNSANLARIN normalde 'tek' değil çeşitli kimlikleri olur Vatandaşlığı vardır, etnik, felsefi, dini ve mezhebi aidiyetleri vardır, hemşeriliği, kulübü, partisi vardır... Dahil olduğu sosyal sınıf ve meslek gibi ekonomik bağları vardır... 
     Bu kimliklerden birinin, ötekileri bastıracak ölçüde aşırılaşıp 'tek kimlik' haline getirilmesi bağnazlık ve militanlık yaratır. 
     Jakobenizm, vatandaşlık kavramıyla, 'feodal' saydığı bütün öteki aidiyetleri bütün ara kültürleri yok etmek istemiştir... Komünizm için sınıf kimliğinden başka hiçbir şey yoktur... Dinin değişik aidiyetleri bastıracak şekilde 'tek kimlik' haline getirilmesi köktendinciliktir, 'dini Jakobenizm'dir... 
     Etnik milliyetçilik de kişiyi sadece etnik kimliğiyle algılar, onun "insan" ve "vatandaş" olmasından gelen diğer özelliklerini, ihtiyaçlarını, duygularını, çıkarlarını yok etmek ister. İsmail Beşikçi'nin 'Türk bankalarından' kredi alan, ticaret yapan, zenginleşen Kürtleri "ajan sınıf" diye suçlaması bu bağnazlığın bir örneğidir. Devletlerarası Sömürge Kürdistan, sf. 63, 93 
     
     HALBUKİ, toplumlar çeşitli "alt kimliklerin" ve sosyal aidiyetlerin mevcudiyeti ve bunların birbirleriyle kesişip birbirlerini dengelemesiyle iç barışa, milli bütünlüğe ulaşırlar. Michael O'Neill, Democracy and Cultural Diversity, sf. 184 - 202. 
     Bizde uzun süre "vatandaşlık" tek aidiyet kabul edilmiş, diğer aidiyetler, ara kurumlar, ara kültürler yok sayılarak "devlet" ve "vatandaştan" ibaret monolitik bir yapı dayatılmıştır. 
     Böylece zamanımızda bütün dünyada ortaya çıkan etnik sorunları diğer "kesişen aidiyetler"le yumuşatacak ara kurumlar çok zayıflatılmıştır. 
     Kökleri 1920'lere kadar inen "CHP'lilik" ve "Demokrat Partililik" kimliklerini de darbelerle tahrip ettik. Resmi ideoloji ve 'merkeziyetçi' baskılar köklü sosyal demokrat ve muhafazakar akımların, değişik felsefi aidiyetlerin oluşmasını engelledi. 
     Kürt kimliğini ılımlılaştıracak liberal, sosyalist, sosyal demokrat parti girişimleri de yasaklandı. Yakın zamana kadar İslami aidiyet, etnik kimliği dengeliyordu. İrtica diye ona da musallat olduk. 
     Ve karşımıza, 'tek' aidiyetli, sert bir etnik sorun çıktı 
     Çözüm mü Uzun, karmaşık, zor bir soru. 
     Çözümün iki anahtarı var Biri, Hasan Cemal de bugün yazmış, rahmetli Gaffar Okkan'ın niye bu kadar sevildiğini çok iyi anlamak... Diğeri ise demokrasiyi, ekonomiyi ve sosyal hareketliliği geliştirmek... 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
