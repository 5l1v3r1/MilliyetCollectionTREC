<DOC>
<DOCNO> 24329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sonspo17.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de toplu istifa sesleri 
</HEADLINE>
<TEXT>

     Fenerbahçe Kulübü Asbaşkanı Murat Özaydınlı, yönetime Kulüp Başkanı Aziz Yıldırım ile geldiklerini belirterek, ''Hep beraber geldik, hep beraber gireriz'' dedi. 
     Murat Özaydınlı ile takım kaptanı Ogün ve Andersson, Koçbank tarafından hazırlanan ''Fenerbahçe Kredi Kartı''nın Şükrü Saracoğlu Stadı'ndaki Migros Mağazası'nda tanıtımına katılıp, stantta form dolduran müşterilere imzalı futbol topu dağıttılar. 
     Özaydınlı, burada gazetecilerin, ''Fenerbahçe Kulübü Başkanı Aziz Yıldırım'ın görevini bırakmasını nasıl değerlendiriyorsunuz'' sorusuna, ''Fenerbahçe'nin 94 yıllık tarihi hep devam etmiştir. Devam eder. Başkanlar ve yöneticiler gelir gider. Değişen bir şey olmaz. Herşey programa göre devam edecek. Yeni yönetim gelene kadar program aynen sürecek. Hep beraber geldik, hep beraber gideriz'' yanıtını verdi. 
     Ogün ve Andersson ise Aziz Yıldırım'ın istifa kararıyla ilgili soruları yanıtsız bıraktılar. 
     
     
     







</TEXT>
</DOC>
