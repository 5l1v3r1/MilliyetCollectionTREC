<DOC>
<DOCNO> 32470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yazar/akyol.html </URL>
<DATE> 2001/07/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ara dönem ve MHP 
</HEADLINE>
<TEXT>

     SERDAR Turgut gibi demokrat bir aydının, ekonomik krizden çıkmak için "ara dönem hükümeti" önerisini ortaya atması, Ankara'nın bizi nasıl bunalttığının bir işaretidir. 
     Her sabah döviz, faiz, borsa ne olacak diye herkes endişe içinde güne başlıyorsa, bunun birinci sebebi koalisyonun uyumsuzlukları yüzünden piyasalarda bir türlü "güven" oluşamamasıdır. 
     IMF Başkan Yardımcısı Fisher de yaptığı açıklamada faizlerin yüksekliği konusunda uyarıda bulunurken, "Türkiye'yi yönetenlerin piyasalara daha fazla güven vermesi gerektiğini" söyleme ihtiyacını duymadı mı 
     Gerçekten, hükümet gereken güveni verse, serbest piyasada ülkeye para akışı olacak ve döviz de, faiz de, borsa da arzulanan kulvarlara girecek. 
     Ama her gün bir uyumsuzluk görüntüsü, hele de MHP ile Derviş'in arasında kavga olduğu haberleri her şeyi allak bullak ediyor. 
     
     NASIL bunaldığımızın bir işareti olarak "ara dönem" önerisini son derece ciddiye alıyorum ama model olarak yanlış buluyorum. 
     Hangi partiden kim başbakan, kimler bakan olacak Hangi tabana dayanacak Hangi irade partileri ve vekilleri buna ikna edecek 
     Turgut, "askerlerin de mutlaka desteğini alacak bir ara dönem teknokratlar hükümeti lazım" diyor. 
     Sayın Atilla Karaosmanoğlu, 12 Mart'ta askerlerin, artı İsmet Paşa'nın, artı Meclis çoğunluğunun desteğiyle kurulan hükümetin nasıl siyaseten güçsüz kaldığını ve hiçbir şey yapamadığını defalarca anlatmıştır. 
     Kaldı ki, o zaman Türkiye bugünkü kadar küreselleşmiş de değildi, Soğuk Harp dengelerinin desteğine de sahiptik. Bugün asker gölgesinin düşeceği herhangi bir hükümet modeli, çok daha fazla "güvensizlik" yaratır. 
     
     ÖYLEYSE politikacılar bunu "vatanseverlik"le yapsın Fakat... "Tütün Yasası" gibi tekil bir konuda bile "ulusal çıkar"ın ne olduğu hakkındaki ihtilafları biliyorsunuz 
     Özelleştirmenin en az 10 yıl gecikmesinin sorumlusu sadece politikacılar mı Hem koalisyonlar uzlaşamadı, hem bürokrasi ve yargı engelledi 
     Milli çıkarlar ve vatanseverlik gibi yüce değerler günlük akışın teknik ve politik detaylarına girildiğinde 'devlet'te bile değişik tarzlarda algılanıyor. 
     Ama böyle devam edemeyiz. "Birkaç ay daha böyle gidilirse", bir bakarız ki, Ankara'daki bir tartışma, 'üçüncü kriz'i patlatmış Bunca fedakarlık boşa gitmiş 
     Kısa vadede, daha fazla kamuoyu baskısı kurarak, bu hükümeti disiplinli ve uyumlu çalışmaya mecbur etmekten başka çare göremiyorum. 
     Özellikle MHP, hem ekonomik programın sorumluluğunu üstlenmiştir, hem de engelleyici olma görüntüsü vermektedir Bu görüntüden dolayı, müphem kavramlarla şunu bunu suçlamak çözüm getirmiyor Bu görüntüyü ortadan kaldırmak MHP için hem vatanseverliğin, hem siyasi pragmatizmin olmazsa olmaz şartıdır. 
     Bahçeli'nin bir randevu vererek Derviş'i kabul etmesi, ardından 'programlı' bir açıklama yapılması bile çok iyi bir başlangıç oluşturabilir. 
     Uzun vadede ise çözüm, Fransızların yaptığı gibi, Yarı Başkanlık sistemine geçerek iki kanatlı demokrasiyi kurmaktır. 
     
     







Ara dönem ve MHP 


Tezek terazi 


'Karıştırmak istiyorlar' 


Hayata Dönüş Operasyonu'nun hesabını vermek zorunda devlet 


Psikiyatr... Psikolog... 


İffet Bey 


Ecevit'e teşekkür erken mi oldu 


Konuşmak daha iyi... 


Siyaset ve ekonomi 


Dünya Bankası ile BDDK nasıl ortak oldu 


ANAP'ın geleceği 


Çağlar ve Hacı Ali Demirel'in Malki'leri 


Yargıtay'ın anlattığı şey farklı 2 


Döviz 100 lira artınca fiyatlar 57 lira artıyor 


Bayındır'ın gelirine el kondu 


</TEXT>
</DOC>
