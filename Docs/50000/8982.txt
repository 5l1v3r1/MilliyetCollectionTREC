<DOC>
<DOCNO> 8982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yasam/yas05.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tık’layın kıyamet kopsun 
</HEADLINE>
<TEXT>

NASA’nın internetteki sitesine girenler, dünyanın başına bela olan 289 göktaşıyla kıyamet oyunu oynuyor 
     ONAY YILMAZ 

     Dünya yörüngesinde döndüğü belirlenen 289 asteroid göktaşı kodlandı ve künyeleri çıkarıldı. 
     Amerikan Uzay Havacılık Bilimleri Araştırma Merkezi NASA, başımızın üzerinde dönen bu göktaşlarını simule ederek, internetteki "http neo.jpl.nasa.gov" adresinde yayınladı. 
     Böylece göktaşı ve uzay meraklıları istedikleri an bu siteye girerek 289 asteroidin dünya etrafındaki hareketlerini izleyebilecekler. 
     Öyle ki isteyenler 50 yıl sonrasına kadar gidip asteroidlerin dünya yörüngesinde hangi konumda olduklarını ve dünyaya çarpma tarihlerini bile gözleyebilecekler. 
     Şimdi birçok uzay ve göktaşı meraklısı, tarihleri ileri alarak dünya ile göktaşlarının çarpışmasını yani kıyametin hesaplarını yapıyor. 
     
     Bilim adamları uyarıyor 
     Bu asteroidlerin dünya için büyük tehdit oluşturduğunu düşünen bilim adamları şunları söylüyor "Bu göktaşları titizlikle izlenmeli. Hatta gerekli durumlarda müdahale edilmeli. Şimdi bize milyonlarla kilometre uzaklıkta dolaşıyorlar ama giderek yaklaşıyorlar. İçlerinde çok büyük olanlar mevcut. Yani dünyanın etrafında 289 kıyamet topu dolaşıyor." 
     


 YAŞAM 

















</TEXT>
</DOC>
