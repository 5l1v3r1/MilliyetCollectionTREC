<DOC>
<DOCNO> 29200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/magazin/amag.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cüneyt, azıcık delikanlı ol’ 
</HEADLINE>
<TEXT>

Nebahat Çehre, kitabında kendisiyle ilgisi olmayan bir anıya fotoğrafını koyan Cüneyt Arkın’a ateş püstürdü Biraz yürekli ol da kimden bahsettiğini açıkça söyle.. 
     BİRSEN ALTUNTAŞ 

     Ünlü oyuncu Nebahahat Çehre, Adını Unutan Adam’ isimli kitabında kendisiyle ilgisi olmadığı halde’ bir anısında fotoğrafını kullanıp yüzünü karalayan Cüneyt Arkın’a verdi veriştirdi... 
     Her şey Cüney Arkın’ın bomba’ dolu kitabının yayımlanmasıyla başladı.... Kitaptaki anılar ilginç, anlatılan hikayeler çarpıcıydı... Ancak kadın kahramanların yüzleri Arkın tarafından bilinçli olarak karalanmıştı. 
     
     Sembolik olarak... 
     Milliyet, kitabın Hanım şarkıcının poposu’ adlı bölümünde yer alan fotoğrafı kullanıp, yüzünü karaladığı oyuncunun Nebahat Çehre olduğunu, belgesiyle ortaya koyunca, Cüneyt Arkın zor durumda kaldı. Ünlü oyuncu, "Fotoğraftaki kişi Nebahat Çehre ama anım onunla ilgili değil. Hanım şarkıcının poposu’ adlı bölümde bahsettiğim kadının fotoğrafını çok aradım, bulamayınca, sembolik olarak bu fotoğrafı bastık" dedi. 
     Arkın’ın yüzünü karaladığı fotoğrafı koyarak kaleme aldığı "poposuyla oynayan kadın"ın kendisi olmadığını belirten Nebahat Çehre, Cüneyt Arkın’ı yürekli ve delikanlı olmaya davet etti. 
     
     Kendine baksın’ 
     "İnsanları ikileme sokmaya hakkı yok. Yürekli olup yazdığı insanların adlarını açıklasın" diyen Çehre, ünlü aktöre kızgınlığını şu sözlerle ifade etti 
     "90 tane sinema filmi çektim, Yılmaz Güney gibi büyük bir insanın eşi oldum. Benim ismimin bir ağırlığı var. Bu adı Cüneyt Arkın’ın harcamaya hakkı yok. Böyle şeyler yazmadan, başkalarını eleştirmeden önce kendi özüne ve geçmişine baksın. Ya doğru dürüst kimden bahsediyorsa onun adını yazıp resmini bassın ya da hiç yazmasın." 
     



 MAGAZİN 














</TEXT>
</DOC>
