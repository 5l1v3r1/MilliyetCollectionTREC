<DOC>
<DOCNO> 14094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sondun18.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'e 30 gün gözaltı 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in 30 gün gözaltında tutulmasına karar verildi. 
     Sırbistan'ın BK televizyonunun haberine göre, Miloşeviç'in bulunduğu Belgrad Merkez Cezaevi önünde açıklama yapan avukatı Toma Fila, ''Hakim, Slobodan Miloşeviç için 30 gün gözaltı süresi koydu'' dedi. Fila, kararın değiştirilmesi için başvuruda bulunacağını kaydetti. 
     Miloşeviç'in sorgulanmasının Salı günü de devam edeceğini belirten avukat Fila, ailesinin eski devlet başkanını ziyaret etmesine izin verildiğini belirtti. Avukat Fila, Miloşeviç'e cezaevinde özel koşullar sağlanmadığını, hücresine kitap ve gazetelerin getirilmesine izin verildiğini ifade etti. Miloşeviç'in sorgulanmasına yarın ara verilme nedeni henüz bilinmiyor. 




</TEXT>
</DOC>
