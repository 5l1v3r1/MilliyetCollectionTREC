<DOC>
<DOCNO> 32395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/ekonomi/eko06.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış borçta sorun yok 
</HEADLINE>
<TEXT>

Kredi derecelendirme kuruluşu Moody’s, Türkiye’nin dış borçlarını ödemede zorlanmayacağını ve bu kapasiteye sahip olduğunu açıkladı 
     Kredi derecelendirme reyting kuruluşlarından Moody’s’in Türkiye analisti Kristin Lindow, hükümetin, dış yükümlülüklerini ödeyebileceğini açıklaması ve bunu ödeme kapasitesine sahip olmasını, olumlu bir nokta olarak değerlendirdi. 
     Kristin Lindow, Türkiye’nin dış borç yükümlülüklerinin, vade açısından da ödenebilecek bir durumda olduğunu vurguladı. 
     
     Faizler artıyor 
     Moody’s Türkiye Analisti Lindow, Türkiye’nin, kasım ve şubat krizleri sonucu büyük ekonomik yara aldığını, bunun ardından iç borçlanma miktarının ve faiz oranlarının arttığını, bu durumun risk oluşturduğunu kaydetti. 
     Lindow, Türkiye’nin reformları uygulayabildiğini göstermesinin, uluslararası piyasalar açısından önemli bir durum olacağını ifade etti. 
     
     Türkiye daha sağlam 
     Türkiye ile Arjantin’i de kıyaslayan Lindow, Arjantin ekonomisinin, Türkiye’ye göre daha kırılgan bir durumda bulunduğunu, Türkiye’nin uluslararası piyasalara olumsuz etkisinin ise daha az olduğunu söyledi. 
     Moody’s, en son yaptığı değerlendirmede, Türkiye’ye, döviz cinsinden bono ve tahviller için B1 notu verirken, genel görünümünü ise olumsuz olarak belirlemişti. 
     
Arjantin ve Türkiye’deki sorun bulaşıcı değil      IMF Uluslararası Para Fonu , Arjantin ve Türkiye’den krizin bulaşma riskinin h l düşük olduğunu bildirdi. IMF’nin yıllık uluslararası sermaye piyasaları araştırmasının yazarlarından Garry Schinasi, basın toplantısında yaptığı konuşmada, "Uluslararası finans sisteminin Arjantin ve Türkiye’den görece az bulaşma etkisi gördüğüne inanıyoruz" dedi. 
     
     İspanyol bankaları güçlü 
     Schinasi ayrıca Avrupa’da İspanyol bankalarının Arjntin’deki risklerinin komşularınınkinden fazla olduğunu ancak bunun bir sorun oluşturmadığını söyledi. Schinasi, "İspanyol bankacılık sistemi güçlüdür. Kapitalizasyonu yüksektir ve riskleri yönetilebilir görülmektedir" dedi. 
     



 EKONOMİ 






















</TEXT>
</DOC>
