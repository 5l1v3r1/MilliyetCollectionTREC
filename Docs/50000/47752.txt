<DOC>
<DOCNO> 47752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sontur06.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanın harcırahı günde 16 milyon lira.. 
</HEADLINE>
<TEXT>

     Meclis Başkanı ve Başbakan'a, yurtiçi seyahatlerinde günlük 16 milyon lira harcırah ödenecek. 
     2002 Mali Yılı Bütçe Kanunu Tasarısı ile kamuda görev yapanların gündelik harcırahları yeniden belirlendi. 
     Anayasa Mahkemesi Başkanı, Genelkurmay Başkanı, Bakanlar, Milletvekilleri, Kuvvet Komutanları, Jandarma Genel Komutanı, Başbakanlık Müsteşarı, Cumhurbaşkanlığı Genel Sekreteri, TBMM Genel Sekreteri, Orgeneraller, Oramiraller, Yargıtay, Danıştay, Uyuşmazlık Mahkemesi ve Sayıştay Başkanları, Cumhuriyet ve Danıştay Başsavcısı, Diyanet İşleri ve Yükseköğretim Kurulu Başkanları'na ise 15 milyon lira harcırah verilecek. 
     Kamuda görev yapan memur ve hizmetlilere ise derecelerine göre 8 milyon lira ile 13 milyon lira arasında değişen miktarlarda harcırah ödenecek. 
     






</TEXT>
</DOC>
