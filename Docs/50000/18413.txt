<DOC>
<DOCNO> 18413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur03.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanlığı'ndan burslu öğrencilere müjde 
</HEADLINE>
<TEXT>

     Üniversitelerin öğretmenlikle ilgili bölümlerinde Milli Eğitim Bakanlığı'ndan MEB burs alarak okuyan öğrencilerin aylık burs miktarları, 25 milyon liradan 30 milyon liraya yükseltildi. 
     Konuya ilişkin Bakanlar Kurulu kararı Resmi Gazete'nin bugünkü sayısında yayımlandı. Karara göre, MEB adına öğretmen ve eğitim uzmanı yetiştiren yükseköğretim kurumlarında öğrenim gören burslu öğrencilere, 1 Ocak 2001 tarihinden itibaren geçerli olmak üzere aylık 30 milyon lira burs verilecek. Böylece, öğrencilere verilen aylık 25 milyon liralık burs miktarına yüzde 20 oranında zam yapılmış oldu. MEB, Öğrenci Seçme Sınavı'nda, özellikle ihtiyaç duyulan branşlarda öğretmenlik bölümlerini ilk 5 tercihi içinde göstererek, yerleşmeye hak kazanan öğrencilere burs veriyor. Bu kapsamda, 2000-2001 eğitim-öğretim yılı için 5 bin öğrenciye burs verilmişti. 







</TEXT>
</DOC>
