<DOC>
<DOCNO> 40419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sondun08.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de okulu fareler bastı 
</HEADLINE>
<TEXT>

     İngiltere'de yaklaşık 700 öğrencinin öğrenim gördüğü bir okul, farelerin işgaline uğradığı için süresiz kapatıldı. 
     Pembrokeshire kentindeki ortaokulun yöneticileri, öğrencilerden, sorun çözülünceye kadar evlerinde kalmalarını isterken, belediyeye başvurarak farelerle mücadele için özel ekip gönderilmesi talebinde bulundu. Belediye ekiplerinin okulda çalışmalara başladıkları, öncelikle farelerin giriş yollarının kapatılması yönünde çaba gösterdikleri belirtildi. Sorunun geçen hafta farkedildiğini belirten belediye yetkilileri, okulun tümüyle farelerden arındırıldığını ve herhangi bir sağlık sorununun yaşanmayacağından emin olununcaya kadar öğrenime ara verileceğini bildirdi. 







</TEXT>
</DOC>
