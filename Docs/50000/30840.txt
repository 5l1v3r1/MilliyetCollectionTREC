<DOC>
<DOCNO> 30840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/pulur.html </URL>
<DATE> 2001/07/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Akmerkez yolu "pazar"ın yeni yeri 
</HEADLINE>
<TEXT>

     Günlerdir, Beşiktaş'ın, Etiler, Levent, Ulus, Bebek, Arnavutköy gibi semtlerinde, caddelerde koca koca bez afişler var 
     "10 yıldır yapılamayan Akmerkez, Zincirlikuyu yolu yapılıyor." 
     Altında da Beşiktaş Belediye Başkanı Yusuf Namoğlu'nun adı var. 
     
     DOĞRU 
     Bu yol hikayesi, Akmerkez kurulurken başladı, Akmerkez'in sahipleri, planı, projeyi hazırladılar, "Biz Zincirlikuyu'ya kadar bu yolu yapacağız" dediler. 
     İyi de yol havada yapılmaz ki, bir yere oturacak, bir yerden geçecek, bunun için kamulaştırma gerek, bunun için Hazine ve Milli Emlak'e ait arazilerin alınması gerek, terk işlemleri gerek... 
     Nedense, ne hikmetse belediyeler bunu yapmak istemediler, yol da yattı 
     
     TA ki Yusuf Namoğlu başkan seçilinceye kadar. 
     Namoğlu, bizim eski dostumuz, futbol hakemliğinde, pek anlaşamazdık, kendisine bazı Fenerbahçe maçlarından sonra takılırdık. 
     Aday olunca, bize geldi, konuştuk, yapacaklarını anlattı, başta "Akmerkez yolu" vardı 
     "Göreceksiniz, yapacağım " dedi. 
     "İnşallah" diye hevesini kırmadık, Allah bilir ya, pek umudumuz yoktu. 
     
     SEÇİLDİKTEN sonra, her fırsatta, Hazineyle, Milli Emlak ile, Vakıflar'la nasıl boğuştuğunu anlatıyordu... 
     Sonunda kazandı, özel mülkiyetin arazilerini de kamulaştırdı, yola terk işlemlerini bitirdi. Son aşamada Maliye Bakanlığı'na takıldı, Maliye Bakanı Sümer Oral da anlayışlı davrandı, sorun çözüldü, dün temel atıldı. 
     
     BİZ her fırsatta, bu yolu yazdık, çünkü çevrede oturanlar bizi çeviriyor "Şu yol işini yazsana " diye adeta baskı yapıyorlardı. 
     Biz de onlara şöyle diyorduk 
     "Siz de vatandaş olarak, mahalleli olarak gücünüzü gösterin, alın muhtarları da yanınıza, gidin Büyükşehir Belediyesi'ne, pankart taşıyın, yürüyüş yapın, haklarınızı kullanın " 
     Hayır, yapmadılar, sorunu yine "bir adam" çözdü. 
     Diyecekler ki "Biz onu niye seçtik " 
     O halde niye destek olmadınız, niye yardım etmediniz ... 
     Bir garip toplumdur bizim toplum, ne seçtiğine hesap sorar, ne de seçtiğine destek verir. 
     
     GELELİM pazara... 
     Hani "sosyete pazarı" denilen pazara... 
     Yol başlayınca pazar gitti, kadınlar da öfkelendi. Yusuf Namoğlu kadın şeçmenini hiç üzer mi 
     Akmerkez'in yanından, Tiryaki kebapçısından aşağı Arnavutköy'e inen yolun sağında, bir vakıfın, 14 dönümlük arazisini buldu, vakıf yöneticileriyle, pazarcıları buluşturdu, anlaştılar... 
     Şimdi, belediye o araziyi düzeltiyor, düzenliyor, arazinin yarısı otopark olacak... 
     Pazar eski yerindeyken Akmerkez yöneticileri en çok kadınlardan şikayetçiydiler... Pazardan aldıkları giysileri, Akmerkez'in tuvaletlerinde giyip çıkarıyorlar, bedenlerine uyup uymadığına bakıyorlardı. 
     Namoğlu, yeni pazar yerinde, kadınların giyinip soyunacağı kabinler yaptırıyor. 
     Eh, artık kadınlar da, oylarını verirler herhalde. 
     Onları, bu kadar düşünen bir belediye başkanı oldukça... 
     







İleriyi görmek 


Pasta bitince 


Öz Refah Partisi 


Bir saatli bombanın tik tak sesi... 


Bir formül 


Pembe geceler 


Veliler, öğrenciler, kamuoyu kandırılıyor 


Başarı karşılıklı 
sorumluluk gerektiriyor 


"Kadınlar neden aldatır .." 


Keşke... 


Bu paket başka 


İşte Ansen'in marifetleri 


Akmerkez yolu "pazar"ın yeni yeri 


Batı'nın Derviş, Tayyip merakı 


Hüsamettin Özkan ve ilişkileri 


Döviz sorunu yok güven sorunu var 


</TEXT>
</DOC>
