<DOC>
<DOCNO> 28586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/soneko06.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Laleli bunalımı atlatıyor... 
</HEADLINE>
<TEXT>

     Laleli Sanayici ve İşadamları Derneği Başkanı LASİAD Ayhan Karahan, Laleli piyasasının toparlandığını ve ihracatının 4 milyar dolara yaklaştığını bildirdi. 
     Karahan, 1998 yılında Rusya'da meydana gelen ekonomik kriz sonucu, ihracatlarının 3 milyar 869 milyon dolar seviyesine indiğini kaydetti. 
     Ticaret yaptıkları ülkelerin ekonomik durumlarının düzelmesiyle beraber gerilemenin durduğunu belirten Karahan, ''4 milyar dolara yaklaşıyoruz. Bir iyileşme sözkonusu. Laleli artık kendini toparladı. Bu yıl gerçekleştireceğimiz rakam, 1998 yılında dibe vurduğumuz rakamın üzerine çıkacak'' diye konuştu. 
     Yaşanan ekonomik krizde kendilerini ''kötünün iyisi'' olarak tanımlayan Karahan, şöyle dedi 
     ''Krizin yaşandığı dönemde dahi Türkiye'yi en azından döndüren, likidite sıkıntısını ortadan kaldıran, çarkların dönmesini sağlayan bölgelerden birisi de burası. Gelin burayı ayakta tutalım. Buradaki canlılığı devam ettirelim. Potansiyeli harekete geçirelim. 42 ülkeden 1 milyara yakın nüfusa hitap ediyoruz. Ancak bununla ilgili hergün bir orun yaşıyoruz.'' 
     Bu sorunların karşısında bir tek muhatap bulmak istediklerini de vurgulayan Karahan, ''Eğer gerekli önlemler alınırsa 1996 rakamını, yani 10 milyar doları yakalarız'' diye konuştu. Tek somut taleplerini, tüm sorunlarını ve çözümlerini koordine edecek Laleli'ye özel, üst kurul gibi bir oluşumun gerçekleşmesi olarak açıklayan Ayhan Karahan, ''Geldiğimiz yeri biliyoruz. Orayı yakalamamamız için hiçbir neden yok. Çünkü o ülkelerden talep devam ediyor. Ancak muhatap alabileceğimiz bir kurum, bir koordinasyon olsun istiyoruz '' dedi. 







</TEXT>
</DOC>
