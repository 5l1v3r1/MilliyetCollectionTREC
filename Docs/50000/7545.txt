<DOC>
<DOCNO> 7545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/cemal.html </URL>
<DATE> 2001/02/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Barışın ilmiği kimin elinde .. 
</HEADLINE>
<TEXT>

     İsrail'den çıkıp Gazze'ye, Filistin topraklarına girince sanki bir şey bıçak gibi kesiliyor. Bir taraf varlıklı bir Batı ülkesi, öbür taraf fakir bir Doğu ülkesi... 
     Çelişki çok çarpıcı 
     Gazze'de yollar sempatik eşeklerin çektiği arabalarla dolu. Sebze meyve kaldırımlarda satılıyor. Derme çatma barakaların önünde kesilmiş hayvanlar asılı. Yani açık hava kasapları... 
     Başörtülü, türbanlı, yere kadar siyah mavi entarili genç kızlar Gazze'nin tozlu sokaklarında turluyor. Kahveler kalabalık, nargilelerini fokurdatan Filistinlilerle. Daracık ara sokaklar, üstü başı pejmürde çocuklar ordusunun bağırış çığırışlarıyla inliyor. 
     Kısacası, nereye baksan yoksulluğun, işsizliğin bütün işaretleri göze çarpıyor. 
     Geçen eylül ayında İkinci İndifada'nın, kimilerinin deyişiyle El Aksa İntifadası'nın patlamasıyla birlikte Filistinliler arasında işsizlik de fena halde yaygınlaşmış. 
     Nedeni malum 
     İsrail kapıları kapattı 
     Böylece 300 binin üzerinde Filistinli işinden oldu. Gazze ve Batı Şeria'da yaşayan Filistin nüfusu 3 milyon 100 bin. Her sabah 120 bin Filistinli bu topraklardaki evinden çıkıyor, İsrail'deki işine gidiyor, akşam da evine dönüyordu. 
     İntifadayla birlikte bu bitti. 
     Yine İsrail bir düğmeye basarak, Gazze ve Batı Şeria'da 200 bin Filistinlinin çalıştığı işyerlerinin de kapanmasına yol açtı. 
     Yani ilmik İsrail'in elinde 
     Ekonomik bakımdan öyle. 
     İsrail tarafı bu ilmiği çektiği vakit, Filistin tarafı bir anda felç oluyor. Sular akmıyor. Gaz ve elektrik kesiliyor. Filistinli işinden oluyor. Çalışmak için ya İsrail'e giremiyor ya da sabahları işine gitmek için Gazze veya Batı Şeria'ya giremiyor. 
     Bu durum, Filistin'i dıştan gelecek yardımlara muhtaç bıraktı. Ancak bu yardım muslukları Arap dünyasından bile gıdım gıdım akıyor. Bu yüzden Filistin yönetimi her tarafa el açmak zorunda kalıyor. 
     Bu tatsız durum aynı zamanda Arafat'ın liderliğindeki Filistin yönetimiyle ilgili yolsuzluk ve yozlaşmışlık iddialarının ayyuka çıkmasına neden oluyor. 
     
Gazze'de rakı yasak      Evet, ilmik İsrail'in elinde. 
     Ama nereye kadar çekebilir 
     Çünkü çok fazla çekmeye kalktıkça geri tepebilir. İsrail'in varlığını tanımayan Filistinli radikallerle Arap köktendincilerinin, İslami düzen peşindeki örgütlerinin zaten gitgide güçlenmekte olan elleri daha beter kuvvet kazanır. 
     Örneğin Gazze Hamas'ın kalesi. 
     Her tarafta bayrakları asılı. Yol kenarlarında duvarlar Hamas amblemleriyle süslenmiş. İsrail'in varlığını reddediyor Hamas. İsrail'in denize dökülmesiyle barış Hamas'ın sözlüğünde aynı anlamı taşıyor. Bunun için de şiddet ve terör eylemlerini mubah görüyor. 
     Hamas dinci bir örgüt 
     İslami düzen peşinde... 
     Gazze'de, deniz kıyısındaki otelde geçen hafta akşam vakti Arafat'ın randevusunu bekliyoruz. Bir şeyler yiyip içmek istedik. Bu arada Arap rakısı Arak da aklımıza geldi. Filistinli garson çocuk utana sıkıla dedi ki 
     "Alkollü içki yok. Ama isterseniz dışarıdan bulduralım. Burada, açıkta da veremeyiz. Şu üst katın köşesinde bir yer hazırlayabiliriz." 
     Ve ekliyor biri 
     "Hamas'ın baskısı " 
     Filistin devleti için iki anayasa taslağı hazırlandı. Biri geçen temmuz, biri de ekim ayında. Her ikisinde de 'devletin dini İslam'dır' yazıyor. Kudüs'te geçen yaz Filistinli kadın lider Hanan Aşrawi'ye bunun nedenini sorunca şu yanıtı almıştım 
     "Hamas..." 
     Yalnız Gazze'de değil, Batı Şeria'da da Hamas güçlü. Geçen hafta Ramallah'taki Abdülnasır Camii'nde izlediğim cuma namazı ve gösterilerde, Saddam Hüseyin dahil her türlü İsrail ve Batı düşmanı radikalizmin bu topraklarda nasıl boy atmış olduğunu gözlerimle gördüm. 
     Nedenleri malum 
     Yoksulluk... İşsizlik... Cehalet... Geleceğe dönük umutsuzluk... İsrail işgali, baskısı ve İsrail düşmanlığı... 
     Barış ne kadar uzakta kalırsa, bu faktörlerin ağırlığı o kadar artacak. İsrail elindeki ilmiği ne kadar çekmeye kalkışırsa, radikalizm o kadar gürbüzleşecek. 
     
Arafat sonrası...      İsrailli bir gözlemci geçen hafta Kudüs'te bana şöyle dedi 
     "Gazze, İsrail'e dönük fazla stratejik bir tehdit olamaz. Ama Batı Şeria farklı... Gazze'de Arafat'ın Filistin otoritesi hakim değil. Bazen Hamas ağır basıyor. Bu arada unutmayın, Mısır bir yerde Gazze'nin patlamasına izin vermez. Burada nüfuzunu yayıyor. Çünkü Suriye için Lübnan neyse, Mısır için de Gazze öyledir. Mısır o yüzden Gazze'de çok faal. 'Arafat sonrası' daha da faal olabilir." 
     Aynı İsrailli gözlemcinin Batı Şeria değerlendirmesi de ilginç 
     "Batı Şeria'yı ise Ürdün bırakmaz. Burada da Ürdün nüfuz ve dost kazanmaya bakıyor. Kısacası Arafat kırk yıldır Filistin için, Filistin'in özgürlük ve bağımsızlığı için mücadele veriyor ama kaybediyor. İntifadayı Arafat başlattı ama şimdi ona karşı dönüyor." 
     
Değişen nedir      Bu değerlendirmelere mim koymakta yarar var. Kısa vadede nihai, kalıcı bir barıştan umudu kesen, bunun yerine kısmi, geçici çerçevelerle çatışmaları en aza indirici bir yaklaşım bu... 
     Artık daha çok Arafat sonrasına bakan, bir yandan Filistinlilerin ekonomik olarak İsrail'e nasıl entegre edileceklerini düşünürken, öbür yandan Gazze ve Batı Şeria'da özellikle dinci radikalizme karşı Mısır ve Ürdün'ü de kollayan bir bakış açısı bu... 
     Bir şeyler değişiyor. 
     İsrail'de Likud'la İşçi Partisi'nin birlikte oluşturacakları ve kamuoyunun yüzde 87'sinin desteğine sahip gözüken Ulusal Birlik Hükümeti'yle birlikte değişim biraz daha hızlanacak. 
     Eğer soruna yalnız "İşgalci İsrail - Kurtuluş savaşı veren Filistin - ve Kasap Şaron" şablonuyla yaklaşılırsa, çıkmaz derinleşir. Bunun gibi, "Ben İsrail'im - Bana kimse yan bakamaz - Her istediğimi yaparım " şablonu da çıkmaz sokaktır. 
     Eğer maksat bağcı dövmek değil üzüm yemekse, yani barış ise başta Arafat da olmak üzere bütün tarafların bugüne kadarki tutumlarını gözden geçirmeleri gerekir. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
