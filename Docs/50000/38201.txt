<DOC>
<DOCNO> 38201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yasam/yas04.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci memur fena yakalandı 
</HEADLINE>
<TEXT>

Telefon arızası için gittiği evin sahibine tacizde bulunan Telekom memuru, kadının kocasından fena dayak yedi 
     NAİL KAHRAMAN DHA 

     Bursa'da yaşayan Ahmet Çırak geçen ay ev telefonuna diğer ayların 3 katı fatura gelmesi üzerine hattın kontrol edilmesi için Türk Telekom'a başvurdu. 
     Başvuru üzerine arıza servisinde çalışan 35 yaşındaki Osman Orhan hattın kontrol edilmesi için görevlendirildi. 
     Hattı kontrol için eve geldiği sırada, bir çocuk annesi Asiye Çırak’a 24 göz koyan Osman Orhan, bundan sonraki günlerde bazen günde 3- 4 defa Asiye Çırak’ı telefonla arayarak tacizde bulunmaya başladı. 
     
     Tuzak hazırlanıyor 
     Genç kadının olayı eşine anlatması üzerine tacizciyi yakalamayı kafasına koyan Ahmet Çırak, eşine, bir daha araması halinde tacizciyi eve davet etmesini söyledi. 
     Asiye Çırak, önceki gün yeniden arayıp birlikte olmayı teklif eden Osman Orhan’ı eve davet etti. 
     Teklifi kabul edip koşa koşa eve gelen Osman Orhan’ı, kapıda elinde sopayla Ahmet Çırak karşıladı. 
     
     Jandarmaya teslim 
     Ahmet Çırak tarafından feci biçimde dövülen tacizci memur, daha sonra elleri ve ayaklarından iple bağlandı ve telefonla çağrılan jandarma ekiplerine teslim edildi. 
     İlk sorgusunun ardından Adliyeye sevk edilen Osman Orhan, savcılık ifadesinin ardından nöbetçi mahkeme tarafından tutuksuz yargılanmak üzere serbest bırakıldı. 
     



 YAŞAM 

























</TEXT>
</DOC>
