<DOC>
<DOCNO> 28241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sondun19.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna-Hersek'te sel milyonlarca dolarlık hasara yol açtı 
</HEADLINE>
<TEXT>

     Bosna-Hersek'in orta ve kuzey kesimlerinde birkaç gündür etkili olan şiddetli yağışların yol açtığı seller, milyonlarca dolarlık maddi hasara yol açtı. 
     Yerel basında çıkan haberlerde, binlerce kişinin evlerini t erk etmek zorunda kaldığı, daha sonraysa bu evlerin yükselen sular yüzünden yıkıldığı belirtildi. Bazı köprü, yol ve çiftliklerde de ciddi hasar meydana gelirken, yüzlerce evde elektrik ve telefon kesildi. Ülkedeki barış gücü askerleriyle Bosnalı askerlerin destek verdiği kurtarma ekiplerinin yardım çalışmalarını sürdürdüğü, ancak Bosna Savaşı'ndan kalma mayınlar yüzünden çalışmaların zorlukla ilerlediği bildirildi. Yağmurun dün öğleden sonra kesildiği, nehir sularının çekilmeye başladığı da kaydedildi. 







</TEXT>
</DOC>
