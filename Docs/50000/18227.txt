<DOC>
<DOCNO> 18227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur11.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar seslerini duyurmak için dağa çıkıyor 
</HEADLINE>
<TEXT>

     İstanbul, Ankara ve Antalya'dan bir grup kadın, TBMM Adalet Komisyonu'nda görüşülmekte olan ''Medeni KanunTasarısı'na dikkatleri çekmek amacıyla, 2 bin 547 metre yüksekliğindeki Antalya Bakırlıtepe'de basın toplantısı düzenleyecekler. 
     Yerel Gündem 21-Kent Konseyi Antalya Kadın Meclisi'nden yapılan yazılı açıklamada, Adalet Komisyonu'nda Medeni Yasa Tasarısı görüşülürken, kadınlar için yaşamsal önem taşıyan ''evlilikte edinilen malların paylaşımı'' ile ilgili maddelere geldiğinde ''ortalığın karıştığı'' belirtildi. Açıklamada, taslakta yer alan ''edinilmiş mallara katılma'' rejimini kabul etmeyen bazı milletvekillerinin, oldu bitti yaratarak, ''paylaşmalı mal ayrılığı'' sistemini geçirmek istedikleri öne sürüldü. 
     Kadın örgütlerinin tepkisiyle, ilgili maddelerin görüşülmesinin ertelendiğine değinilen açıklamada, bu milletvekillerinin yasayı tırpanlayarak amaçlarına ulaşmaya çalıştıkları savunuldu. 
     
     
     






</TEXT>
</DOC>
