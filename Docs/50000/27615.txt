<DOC>
<DOCNO> 27615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/spor/bbas.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim’e İtalyan kancası 
</HEADLINE>
<TEXT>

     YUNANİSTAN’IN AEK takımının formasını giyen milli basketbolcumuz İbrahim Kutluay’a, İtalya’nın Kinder Bologna kulübü transfer teklifinde bulundu. 1.98 boyunda ve 27 yaşındaki yıldız oyuncuya bir yıl için 1 milyon 600 bin dolar öneren Kinder Bologna’nın astronomik teklifi Yunan basınında da geniş yankı uyandırdı. Bilindiği gibi İbrahim’e, Yunanistan’ın Olympiakos kulübü de bir süre önce teklifte bulunmuştu. 
     
Kura Venedik’te      FIBA’dan gelen takımlarla birlikte toplam 32 kulübün katılımıyla başlayacak olan EuroLeague’in kuraları 10 Temmuz’da Venedik’te çekilecek. Efes Pilsen ve Ülkerspor’un direkt katılacağı, Darüşşafaka’nın ise ön eleme oynayacağı ligde 32 takım 8’erli dört gruba ayrılacak. 
     
Tutku kadroda      2001 Avrupa Şampiyonası’na ev sahipliği yapacak A Milli Basketbol Takımımız’ın 18 kişilik aday kadrosu dün açıklandı. 2 Temmuz’da toplanarak kampa girecek olan A Milli Takım’ın coachu Aydın Örs, kadroya Ülkerspor’un genç guardı Tutku Açık ile birlikte bir süre kadro dışı kalan Mirsad Türkcan’ı da aldı. 
     
Aday kadro OYUNCULAR YAŞ BOY POZİSYON KULÜP Harun Erdenay 33 1.90 Guard Ülker Haluk Yıldırım 29 2.01 Forvet Ülker Ufuk Sarıca 29 1.95 Forvet Ülker Kerem Gönlüm 24 2.08 Forvet Ülker Tutku Açık 21 1.95 Guard Ülker Kerem Tunçeri 22 1.90 Guard E.Pilsen Ömer Onan 23 1.94 Guard E.Pilsen Alper Yılmaz 26 1.96 Forvet E.Pilsen Mehmet Okur 22 2.10 Forvet E.Pilsen Hüseyin Beşok 26 2.12 Pivot E.Pilsen Kaya Peker 21 2.07 Pivot E.Pilsen Murat Evliya 32 1.92 Guard F.Bahçe Asım Pars 25 2.13 Pivot F.Bahçe Orhun Ene 34 1.88 Guard G.Saray Arda Vekiloğlu 22 2.06 Forvet G.Saray İbrahim Kutluay 27 1.98 Forvet A.E.K. Mirsad Türkcan 25 2.06 Forvet Racing Paris Hidayet Türkoğlu 22 2.06 Forvet S. Kings      
     ORTALAMA 25.8 2.00 Coach Aydın Örs 
     
Efes şampiyon      SİNOP Atatürk Salonu’nda düzenlenen Küçük Erkekler Türkiye Basketbol Şampiyonası’nda, finalde Fenerbahçe’yi 74 - 63 yenen Efes Pilsen mutlu sona ulaştı. TED Koleji’ni 82 - 69 mağlup eden Troy Pilsner üçüncülüğü elde etti. 
     
Şenlik başlıyor      TOFAŞ Kulübü’nün düzenlediği "TOFAŞBALL Basketbol Şenliği" bugün başlayacak. Açılış gününde Orhun Ene, ikinci günde A Milli Takım antrenörü Aydın Örs ve Milli Takım Menajeri Doğan Hakyemez Bursa’ya gelecekler. 
     



 SPOR 


























</TEXT>
</DOC>
