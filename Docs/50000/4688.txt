<DOC>
<DOCNO> 4688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur26.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aftan çıktı, eroinden öldü 
</HEADLINE>
<TEXT>

     Şartla Salıverilme Yasası'ndan yararlanarak tutuklu bulunduğu cezaevinden bir süre önce tahliye olan amcasının oğlu Uygur Oruç'a yüksek dozda eroin enjekte ederek ölümüne neden olduğu iddia edilen Kamil Oruç, tutuklanarak cezaevine gönderildi. 
     Kadıköy Emniyet Müdürlüğü'ndeki işlemlerinin tamamlanmasının ardından Kadıköy Adliyesi'ne getirilen Kamil Oruç, burada nöbetçi savcı tarafından sorgulandı. Oruç, sorgulamanın ardından tutuklanması istemiyle mahkemeye sevk edildi. Kadıköy Nöbetçi 2. Sulh Ceza Mahkemesi'nde hakim karşısına çıkarılan Kamil Oruç, ''Eroin şırınga ederek bir kişinin ölümüne sebep olmak'' suçundan tutuklanarak cezaevine gönderildi. Olayda hayatını kaybeden Uygur Oruç'un, bir süre önce Şartla Salıverilme Yasası'ndan yararlanarak tutuklu bulunduğu cezaevinden tahliye edildiği öğrenildi. Adliyeye gelen Uygur Oruç'un ağabeyi Kadir Oruç, Fikirtepe Mandıra Caddesi Erler Sokak'taki evlerinde, amcasının oğlu Kamil Oruç'un kardeşine yüksek dozda eroin enjekte ettiğini ileri sürdü. 
     Kardeşinin ölümüne amcasının oğlunun neden olduğunu savunan Oruç, ''Benim kardeşim öldü, başka insanlar ölmesin. Kamil sürekli olarak uyuşturucu satan biridir. Onun en ağır şekilde cezalandırılmasını istiyorum'' dedi. 




</TEXT>
</DOC>
