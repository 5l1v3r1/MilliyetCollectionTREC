<DOC>
<DOCNO> 5913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sondun09.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan'da 1500 mahkum açlık grevinde 
</HEADLINE>
<TEXT>

     Sırbistan'ın iki büyük cezaevinde, ceza sürelerinde indirim isteyen 1500 kadar mahkum açlık grevine gitti. 
     Sremska Mitrovitsa ve Zabela cezaevlerindeki mahkumların dün açlık grevine başladıklarını belirten yetkililer, hükümetin ceza sürelerinin dörtte bir oranında indirileceği taahhüdünden sonra, mahkumlarla yaşanan gerginliğin yumuşamaya başladığını, verilen taahhüdün yerine getirileceğini söylediler. Sırbistan'da geçen Kasım ayında cezaevlerinde meydana gelen kitlesel eylemlerden sonra, hükümet cezalarda indirim yapma sözü vermişti. Sırp parlamentosu da, önceki gün, cezaların yüzde 15 ile 25 arasında değişen oranlarda indirilmesini öngören bir yasa tasarısını görüşmeye başlamıştı. 




</TEXT>
</DOC>
