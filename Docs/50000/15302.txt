<DOC>
<DOCNO> 15302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/ekonomi/eko03.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üretimde tehlike çanları çalıyor 
</HEADLINE>
<TEXT>

Sanayi üretimi, şubata, ayın 19’unda patlayan krizin etkileri yansımamasına rağmen geçen yıla göre yüzde 5.3 düştü 
     EKONOMİ SERVİSİ 

     Yaşanan finansal krizler sanayinin çarklarını durdurdu. Sanayi üretimi, şubatta geçen yılın aynı ayına göre yüzde 5.3 azaldı. 
     DİE’den yapılan açıklamaya göre, 2000 in şubat ayı ile karşılaştırıldığında, bu yılın aynı döneminde üretim, madencilik sanayiinde yüzde 9.9, imalat sanayiinde yüzde 5.0, elektrik, gaz ve su sektöründe de yüzde 5.2 düştü. 2000 yılının şubat ayında üretim, toplam sanayide yüzde 7.2, madencilik sanayiinde yüzde 6.5, imalat sanayiinde de yüzde 6.3, elektrik, gaz ve su sektöründe de yüzde 14.6 artış göstermişti. 
     Bu yılın iki ayında toplam sanayi üretimi yüzde 0.9 artı. Söz konusu dönem itibariyle üretim, madencilik sanayinde yüzde 3.1, imalat sanayiinde yüzde 1 artarken, elektrik gaz ve su sektöründe yüzde 0.8 azaldı. 2000’in 2 aylık ortalamasında üretim, toplam sanayide yüzde 5.5, imalat sanayinde yüzde 5.2 elektrik, gaz ve su sektöründe yüzde 12.9 artarken, madencilik sanayinde yüzde 4.8 azalmıştı. 
     


 EKONOMİ 





















</TEXT>
</DOC>
