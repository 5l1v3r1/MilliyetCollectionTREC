<DOC>
<DOCNO> 11482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yazar/pulur.html </URL>
<DATE> 2001/03/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İşte size belge 
</HEADLINE>
<TEXT>

     ARAŞTIRMACILAR ve yapımcılar en çok belgesizlikten yakınırlar "Belge yok " derler... 
     Fakat, yaşadığımız günleri araştıracak olanlar, sanırız daha şanslı olacak... 
     Mesela bir televizyon dizisi, onlar için, bulunmaz bir belge... 
     
     TRT - 1'de cuma günleri gösterilen "Koltuk Sevdası" rüşvet, çamur atma, yolsuzluk, kayırmacılık, devleti soymak, üçkağıtçılık gibi, yükselen değerlere direnen "Benim memurum işini bilir " tarifine uymayan bir yüksek bürokratın öyküsü... 
     Seçim sonrası kurulan yeni hükümetin genç başbakan yardımcısı, dizinin kahramanı, "Sinan Polat"ın yakınıdır, herkes bu yakınlıktan yararlanmayı, bir şeyler kapmayı düşünmektedir. 
     
     AİLESİ bile... 
     "Sinan Polat"ın damadı, henüz öğrenci olan kayınbiraderiyle bir şirket kuracak, lakin asıl patron "o" olacaktır. Şirket, kısa zamanda piyasayı hallaç pamuğu gibi atacaktır. Hele "Sinan Polat" başbakan yardımcısından yatırım teşviki alsın, bankalardan kredi gelsin, bir de devlet ihalelerine girildi mi 
     Karısı da damadı ve oğlundan yanadır "Ne var bunda kızacak " der "Çocuklar heves etmişler " 
     
     "SİNAN Polat" dayanamaz patlar 
     "Heves ha Lafa bak, insan resim yapmaya heves eder, piyano çalmaya heves eder... Kimse bunlar gibi babalarını sırtından bıçaklamaya heves etmez 
     Ben 25 yıllık memurluk hayatımda usulsüz iş yapmadım " 
     Damadıyla oğluna nasihat eder 
     "Birbirinizi yoldan çıkarmayın... Bırakın fırsatçılığı... Para kazanmak elbette suç değil Ama dürüstçe, alnınızın teriyle kazanmayı öğrenin " 
     Damadın cevabı, dönemin tespitidir 
     "İşler artık öyle yürümüyor baba... Adamını bulan malı götürüyor " 
     
     "SİNAN Polat" ın çalıştığı daire, günün aynasıdır, dedikodu, adam kayırmacılık, torpil, siyasetçi desteği... 
     Bilgisayar ihalesine fesat karıştırıldığı iddiası vardır, iki genel müdür yardımcısı birbirlerini suçlamaktadırlar, "Sinan Polat" aciz kalır, genç bir memura dert yanar 
     "Biri ihaleyi, sen bacanağının şirketine verdin, diyor, öbürü, sen kayınbiraderinin şirketine verdin, diyor... Şaşırdım kaldım, aklımı kaçıracağım " 
     Genç memur "İkisi de doğru söylüyor " der 
     "Ortada bir şirket ve iki ortak var, ortaklardan biri, Cevdet Bey'in bacanağı, öbürü Halit Bey'in kayınbiraderi " 
     
     SENARYOSUNU Sulhi Dölek'in yazdığı Turgut Yasalar'ın yönettiği "Koltuk Sevdası"nda tanıyacağınız oyuncular var, başrol oyuncusu "İkinci Bahar"ın "Vakkas"ı Tarık Papuççuoğlu, "Kasap Melahat"ı Meral Okay, "Bizimkiler'in katili" Aykut Oray... 
     Ve "MFÖ" müzik topluluğunun "F"si Fuat Güner, "Mazhar" ve "Özkan"dan sonra bir dizide... 
     Eğer belgesellere meraklıysanız, yarın akşam TRT - 1'de yayımlanacak "Koltuk Sevdası"nı seyredin. 
     Çoğunuza hiç yabancı gelmeyecek... 
     
     





Kriz ana... 


Desteğin şartı 


Derviş'e ilk söz Mumcu'dan 


Röportaj değil, komando parkuru 


Hükümetin Derviş'le yakaladığı fırsat... 


7 günde 7 katrilyon .. 


"Ortak akıl" 


Gaza basıldı... 


Kafamıza takılan birkaç soru 


Derin devlet"miş"... Gizli operasyon"muş".. 


İşte size belge 


DİSK'i ziyaret 


Bu açıklamalar "piyasayı ne rahatlatır ne işletir" 


</TEXT>
</DOC>
