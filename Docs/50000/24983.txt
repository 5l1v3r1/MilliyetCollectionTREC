<DOC>
<DOCNO> 24983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko32.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcılar dikkat...Para piyasalarında bugün böyle geçti... 
</HEADLINE>
<TEXT>

     Beklentilerin altında gerçekleşen enflasyon rakamları para piyasalarını olumlu etkilerken, Borsa yükseldi, döviz fiyatları ve bono faizleri düştü. 
     Kapalıçarşı'da güne 1 milyon 145 bin lira satış fiyatıyla başlayan dolar 1 milyon 150 bin liradan, 500 bin liradan başlayan mark da 503 bin liradan günü tamamladılar. Dolar, geçen Cuma kapanışa göre 6 bin lira gerilerken, bugünkü açılış fiyatına göre ise 5 bin lira arttı. 
     Mark ise önceki kapanışa göre fiyatı değişmezken, bugünkü açılış fiyatına göre 3 bin lira arttı. 
     Merkez Bankası ise doların bugünkü kapanış kurunu alışta 1 milyon 142 bin 707 lira, satışta ise 1 milyon 148 bin 218 lira olarak belirledi. 
     Merkez Bankası, geçen Cuma günkü kapanış kurunu alışta 1 milyon 144 bin 768 lira, satışta ise 1 milyon 250 bin 289 lira olarak tespit etmişti. 
     Bono faizleri düştü 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı, ortalama yüzde 62.92'den kapandı. İMKB Tahvil ve Bono Piyasası verilerine göre, Repo Pazarı'nda en düşük oran yüzde 58.60'dan, en yüksek oran yüzde 63'den gerçekleşti. Bankalararası TL interbankında da gecelik faiz oranı yüzde 63 oldu. Tahvil ve Bono Piyasası Kesin Alım Satım Pazarı'nda ise bono faizleri geriledi. 
     En çok işlem gören 6 Mart 2002 tarihli, bugün valörlü bononun bileşik getirisi yüzde 80.88'e düştü. 
     Borsada çıkış sürdü 
     Borsa ise Mayıs ayı enflasyon sonuçlarının moraliyle iyi başladığı günü yüzde 4.35 primle tamamladı. 
     İlk seansta gerçekleşen 319.03 puanlık çıkışın ardından, 2. seansta da yükselişini sürdüren Endeks, mali sektördeki taleple 11,760.99 puana ulaştı. Ulusal-100 Endeks, günün tamamında 490.01 puan arttı. Hisselerin değer artışı yüzde 4.35'e ulaştı. Toplam işlem hacmi ise, 415 trilyon 866 milyar lira oldu. 
     







</TEXT>
</DOC>
