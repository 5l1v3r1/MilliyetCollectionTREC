<DOC>
<DOCNO> 34901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sondun12.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını 25 bin liraya sevgilisine devretti 
</HEADLINE>
<TEXT>

     Sri Lanka'da bir kişi, yaptığı yazılı anlaşmayla 2 sent 25 bin lira karşılığında, karısını sevgilisine ''devretti''. 
     Sri Lanka'da yayımlanan Daily Mirror gazetesinin haberine göre, ülkenin orta kesimlerindeki Badulla kasabasında meydana gelen ilginç olayda, karısını başından atmaya çalışan koca ile karısının sevgilisi arasında imzalanan ''tranfer sözleşmesine'', sadece 25 bin lira değerinde pul yapıştırıldığı, tarafların birbirinden başka bir şey talep etmedikleri belirtildi. Gazete, sözleşmeyi daha sonra polise götüren iki kafadarın isteğinin, ''yasalarda bu tip transferler için hüküm bulunmadığı'' gerekçesiyle geri çevrildiğini kaydetti. Daily Mirror, aldatılan kocanın karısını bir türlü sevgilisinden ayıramaması nedeniyle böyle bir girişimde bulunduğunu yazdı. 







</TEXT>
</DOC>
