<DOC>
<DOCNO> 26285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo13.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers saha avantajını geri aldı 
</HEADLINE>
<TEXT>

     ABD Profesyonel Basketbol Ligi'nde NBA , play-off final serisinin 3. maçında, deplasmanda Philadelphia 76ers'ı 96-91 yenen geçen sezonun şampiyonu Los Angeles Lakers, seride 2-1 öne geçti. 
     Philadelphia'da 20 bin 900 seyirci önünde yapılan zorlu maçta konuk ekip, ilk yarıyı 55-45 önde kapadı. 
     3. ve 4. periyotlarda rakibinin maça ortak olmasına olanak tanımayan Los Angeles Lakers, maçtan 96-91 galip ayrılarak, seride 2-1 öne geçmeyi başardı. 
     Karşılaşmada, ev sahibi ekibin, ligin sayı kralı ve bu sezonun ''en değerli oyuncusu'' seçilen yıldızı Allen Iverson, 35 sayı, 12 ribaunt ve 4 asist, Kongolu pivot Dikembe Mutombo, 23 sayı ve 12 ribaunt, Eric Snow da 14 sayı, 6 ribaunt ve 5 asistle oynamalarına karşın yenilgiyi önleyemediler. 
     Konuk ekipte ise Kobe Bryant, 20'si ilk yarıda olmak üzere 32 sayı ve 6 ribaunt, ünlü pivot Shaquille O'Neal, 30 sayı, 12 ribaunt ve 4 blok, Robert Horry de 12'si 4. çeyrekte olmak üzere 15 sayı ve 4 ribauntluk performanslarıyla, takımlarını galibiyete taşıdılar. 
     2 takım arasında final serisinin 4. maçı 15 Haziran Perşembe, 5. maçı da 17 Haziran Pazar günü sabaha karşı yine Philadelphia'da yapılacak. 






</TEXT>
</DOC>
