<DOC>
<DOCNO> 40110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yazar/sazak.html </URL>
<DATE> 2001/09/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Anadolu kaplanı Gaziantep yaralı 
</HEADLINE>
<TEXT>

Ekonomik kriz sanayi kenti Gaziantep’i vurmuş ama başkan Doğan umutlu. "Teslim olmayız" diyor 
     Demokrasi Parkı önünde Gaziantepli vatandaşlar soruyor "Ne oldu da, Türkiye bu kadar küçüldü, 3. dünya savaşı mı çıktı Yüzde 12 küçülme 2. Dünya Savaşı’ndan bu yana görülmemiş. Polonya’ya bakın, Yunanistan hep ileriye giderken biz niye geri kalıyoruz Bu soygun ne zaman bitecek Hakça paylaşmayı nasıl öğreneceğiz Seçimde doğru insanları işbaşına getiremeyecek miyiz " 
     Güneydoğu gezisinin son etabı Gaziantep’teyiz... Birecik’ten bu taraf "cennet". Bunu söyleyince Sanayi Odası Başkanı Nejat Koçer itiraz ediyor. "Doğru ama bu cenneti cehenneme çevirmek üzereyiz." 
     Çünkü Anadolu kaplanı yaralı 
     Türkiye’de üretilen pamuğun yüzde 20’sini işleyen SANKO’nun sahibi Abdülkadir Konukoğlu itiraz ediyor "Ne kaplanı, kedi olduk bir kafese kilitlendik." 
     Kriz, sanayi kenti Gaziantep’i vurmuş. Organize Sanayi Bölgesi’nde işler durma noktasında. Vardiyalar azaltılmış, 20 bin kişi işten atılmış. Bankalara olan 580 milyon dolarlık borç nedeniyle işletmeler zora girmiş. Ticaret Odası Başkanı Mehmet Aslan, "Devlet bir kalemde milyar dolarlık görev zararlarını kapatıyor, hortumlanan özel bankalar kurtarılıyor ama ihracatın yüzde 9’unu, toplam üretimin yüzde 4’ünü gerçekleştiren Gaziantep tek kuruş Eximbank’tan kredi alamıyoruz. Acil destek fonu da buralara uğramadı" diye isyan ediyor. 
     Gaziantep Derviş’in Anadolu çıkarmasının ilk ayağıydı. Somut bir sonucu oldu mu 
     Celal Doğan yanıtlıyor "Oldu, Derviş geldi diye Büyükşehir’e 2 müfettiş gönderdiler " Gülerek anlatıyor "Politikanın p’si konuşulmadı ama bakan geldi diye kıyamet koparıldı. Kemal Derviş ekonomiden sorumlu bakan değil mi, geldi, gördü sanayi ne durumda..." Nejat Koçer anlatıyor 
     "Reel sektöre sıra yeni geldi, Odalar Birliği olarak hafta başında Sayın Derviş’le görüştük Ankara’da... Sorunlar devam ediyor." 
     Gaziantepli sanayici üretken. Ağlama duvarı olmak istemiyor. Söyledikleri şu "Güven sorunu ve belirsizlik aşılırsa krizden çıkarız. Dövizin mutlaka bir bant sistemine oturması lazım. Liraya dönüş kampanyası, doların fetvayla düşürülmesi falan kimseyi aldatmasın. Üretim olmazsa ekonomi düze çıkmaz." 
     Gaziantep açısından Irak ve Suriye ile ticaret çok önemli. Türkiye ambargoya uyarken, Batı’nın Ürdün üzerinden Irak’la kurduğu köprüden milyarlarca dolar akıyor. Ankara’nın daha atak olması isteniyor. 
     Doğan her şeye karşın umutlu konuşuyor, "Gaziantep teslim olmaz, bugüne kadar pek çok şeyi özkaynaklarımızla yaptık, 10 yıl önce organize sanayinin yeri taş topraktı, bugün dünya çapında fabrikalar yükseliyor. Bu bacaları söndürmeyiz. Bu durgunluktan çıkılır, yeter ki Ankara’da moral siyasi önderler olsun. Türkiye bugün yeni bir siyasi yapılanmanın sancılarını çekiyor, yerel yönetimleri de daha özerk kılacak bir restorasyona ihtiyaç var. Heyecanımızı kaybetmezsek, insan kaynağımızla bu savaşı da kazanırız. Ben karamsar değilim." 
     Gaziantep insanı yaşama fazlasıyla bağlı. Pazar günü ormanlık alana dışardan gelirseniz, "Yangın çıktı sanırsınız." Her ağacın altında bir mangal tütermiş 
     5 kişilik Akay ailesi yeni Gaziantepli ama onların kebap keyfi yapacak hali yok, Birecik Barajı suları altında kalan köydeki istimlak paraları ödenmemiş. Bozan Akay ve oğulları 20 dönüm arazinin bedeli olan 100 milyarın peşindeler ama kriz gerekçesiyle devlet paranın üstüne yatmış 500’e yakın köylü hakkını arıyor. 
     Ve 1 Eylül mağduru Celal Bey’le noktalayalım Ankara’ya barış mitingine giderken yoldan çevrilmiş, sabah 03.00’e dek emniyette gecelemiş. "Barış istemek demokrasiye aykırı mı " diye soruyordu. 
     Bir öğretmen de bize sordu "Siz niye burdasınız, TIR’da biraz da milletvekili ve bakan getirseydiniz." 
     TIR’ı sonunda Başbakanlık önüne, Meclis’e park edeceğiz 
     
     







Bahçeli'nin tutumu 


Mavi yolculukta tatil kitapları 


Lüzumsuz bilgiler 


Sanıyorduk ki... 


Fuat kurtuldu ya diğerleri 


Özetle, vatandaş şaşkın, çaresiz... 


Reha Muhtar ile Erzurumlu... 


Anadolu kaplanı Gaziantep yaralı 


Sanatı kent kimliğiyle buluşturmak 


"Antep gelişiyor, hayat değişmiyor 


Bir cinayetin anatomisi 


Kriz dürümle aşılır mı 


Soyguncu fındıkçıların "gerçek hayat" 
hikayesi 


Cannes'lı Gazioğlu AKP'ye niye girdi... 


</TEXT>
</DOC>
