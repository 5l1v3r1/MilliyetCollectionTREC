<DOC>
<DOCNO> 19802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/spor/spo05.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah korudu 
</HEADLINE>
<TEXT>

İzmir’deki Türkiye Rallisi’nde meydana gelen kazalar korku yarattı. Otomobiller köprüden uçtu, yandı, bir bayan pilot da yaralandı 
     AVRUPA Ralli Şampiyonası’na 20 katsayı üzerinden puan veren Tofaş - Fiat Uluslararası 30. Türkiye Rallisi’nin ikinci gününde meydana gelen kazalar yarışseverleri korkuttu. Sert virajı alamayan Subaru Impreza pilotları Murat Akdilek - Macit Gür, 2.5 metre yüksekliğindeki köprüden aşağı uçtu. İkili kazayı hafif sıyrıklarla atlattı. Araba düştüğü yerden çıkarılırken, bu kez Citroen Saxo’nun bayan pilotları aynı yerde kaza yaptı. 
     DENİZ Cengiz - Elif Güpgüpoğlu’nun otomobili takla atarken, ancak ilk kaza yapan araca çarparak durabildiler. Ardından da 9. etapta Hollandalı şampiyon Theunissen’in Toyoto Corolla WRC’si tamamen yandı. Üç araç da kullanılmaz hale gelirken, yaralanan Güpgüpoğlu’nun tedavisi ambulansta yapıldı. 19 aracın yarış dışı kaldığı rallide Armin Kremer ilk sıradaki yerini korudu. Alman pilotu Serkan Yazıcı ve Rus Potapov izledi. 
     



 SPOR 



























</TEXT>
</DOC>
