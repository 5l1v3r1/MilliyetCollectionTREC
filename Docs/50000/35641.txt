<DOC>
<DOCNO> 35641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/siyaset/siy06.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar’dan Tayyipçilere İftiracılar 
</HEADLINE>
<TEXT>

     ŞAHİSMAİL GEZİCİ Elazığ 

     Elazığ Bağımsız Milletvekili Mehmet Ağar, Tayyip Erdoğan liderliğinde çalışmaları devam eden Yenilikçileri "iftiracı" ilan etti. Ağar, "Eğer şerefli insanlarsa, ne zaman, nerede, kiminle görüşmüşüm açıklasınlar. Açıklamazlarsa, özür dilesinler. Aksi takdirde ben bunları iftiracı olarak ilan ediyorum" dedi. 
     Fırat Havzası Gazeteciler Cemiyeti’nde dün sabah basın toplantısı düzenleyen Ağar, medyada kendisini pazarlayarak siyaset yapmak devrinin geride kaldığı görüşünü savunarak şunları söyledi 
     "Siyasetteki gelişmeleri iyi niyetle takip ediyorum. Biz yeni yuva kurana, dükkan açana hayırlı olsun’ deriz. Siyasette yeni oluşumlar için, nezaketi gereği hayırlı olsun’ dedik. Bu demek değildir ki, biz bu düşüncelerin arkasındayız. Gazetelerde benimle ilgisi olmayan beyanatlar çıktı. 24 saat sustum. Bekledim ki sorumluluk sahibi insanlar düzeltme yapar, bir özür diler. Güya ben talepte bulunmuşum, bu da olmamış, bu yüzden Yenilikçiler’e katılan milletvekili arkadaşım ayrılmış. Milletimiz siyasette seviye bekliyor. Birilerinin koltuğuna girerek bir yerlere gitme gereği yoktur. Biz kendi başımıza bir gücüz. Açıkça söylüyorum, şerefliyseler, nerede, kiminle görüşmüşüm, ispata davet ediyorum. Bu konuda söyleyebilecekleri bir şey yoksa özür dilesinler. Aksi takdirde onları iftiracı ilan ediyorum." 
     



 SİYASET 












</TEXT>
</DOC>
