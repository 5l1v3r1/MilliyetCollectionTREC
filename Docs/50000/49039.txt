<DOC>
<DOCNO> 49039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/siyaset/siy01.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller alacağında ısrarlı 
</HEADLINE>
<TEXT>

Önce Çiller, "Ecevit’in bize borcu var" dedi. Sonra Ecevit, "Kimseye borcum yok" diye karşılık verdi. Şimdi Çiller, "Ecevit, gelip bizim kapımızı çalıp azınlık hükümeti için destek istemedi mi " diye tekrar sordu 
     AYDIN HASAN Ankara 

     Başbakan Bülent Ecevit ile DYP Genel Başkanı Tansu Çiller arasındaki "azınlık hükümeti" tartışması "borç" polemiğine dönüştü. Çiller, "Biz, Ecevit’i 60 milletvekili ile Başbakan yaptık. Şimdi biz de 82 milletvekiliyle ülkeyi seçime götürmeye talibiz. Ecevit’in borcu budur" dedi. 
     Çiller’in daha önce, "Sizi azınlık hükümetiyle sandığa gitmek için iktidara getirdik. Bize borcunuzu ödeyin" demesi üzerine Ecevit de, "Kimseye borcumuz yok" diye tepki göstermişti. Çiller, dün Milliyet’e yaptığı değerlendirmede, Ecevit’e yanıt vererek, "azınlık hükümeti borcu"nun bulunduğunu savundu. Çiller şunları söyledi "Sayın Ecevit, Borcum yok diyor’. Ecevit, gelip bizim kapımızı çalıp azınlık hükümeti için destek istemedi mi İstediğini herkes biliyor. Şimdi destek istemedim diyebilir mi Çiller’e borcu yoksa, millete, demokrasiye borcu var. O zaman Yalım Erez bir teknokrat hükümeti kurmayı hedefliyordu. Böyle bir modele destek olsaydık demokrasi tahrip olurdu. Bu nedenle biz Ecevit’e destek verdik, Al hükümeti, ülkeyi seçime götür’ dedik. O da aldı, götürdü. Şimdi aynı sorumluluğu Ecevit’ten bekliyoruz. Acaba Sayın Ecevit, sokaktaki vatandaşlara, Ben kalayım mı, gideyim mi ’ diye sormaya cesaret edebilir mi " 
     



 SİYASET 










</TEXT>
</DOC>
